<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Şarkını Söylediğin Zaman</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block11">BİRİNCİ BÖLÜM</h1>

  <p class="block12">DÖNÜŞ</p>

  <p class="block11">Zaman, içinde yaşadığımız bir akarsudur, bizi alıp ya ileriye doğru götürür ya da boğup öldürür, diye yazdı Ayşe, tezinin masanın üstüne dağılmış sayfalarından birinin yan boşluğuna. Bu sözün bir yerden mi aklında kaldığına yoksa kendi görüşü mü olduğuna karar veremedi ama önemi yoktu. Zaman; olaylar, adlar, tarihler ve ayrımlarla, varlığını durmadan hatırlatarak karşı konulmaz ama basit bir biçimde akıyordu. İnsanın kendini bu akışa karşı savunmasının yolu yoktu.</p>

  <p class="block11">Az önce lavabonun aynasında gözlerinin çevresinde oluşmaya başlayan ilk çizgileri keşfetmişti. Parmağını yazdığı cümleyi oluşturan harflerin üzerinde gezdirdi, sözcüklerin elinin altında yumuşayıp solduklarını gördü.</p>

  <p class="block11">Tez hocasının fakültedeki odasındaydı. Gereksiz büyüklükteki pencereden bahçenin bir bölümü görünüyordu. Puslu, gri bir gün. Kendini işine verdiği böyle günlerin öğleden sonraları daha çabuk geçiyordu. Az önce kütüphaneden dönmüştü. "Medya ve Popüler Kültür" konulu çalışması için belge toplamak zor değildi ama yazmak sıkıcı ve yorucuydu. Bildik şeylerin gündelikten çıkıp hayatın bütün alanlarını içine alacak biçimde dallanıp budaklanması bu işin üstesinden gelip gelemeyeceği konusunda kuşkular uyandırıyordu kafasında. Er geç olacaktı, biliyordu; kaygısı, bilinen bir konuda yazmanın kolaylığıydı. Baş etmesi gereken buydu. Üstelik bu tür çalışmalar yaratıcılığa imkan vermiyordu. Veriler elinin altındaydı ama sonuç olarak özgün, yeni bir şey çıkmayacaktı ortaya. Vazgeçmeme nedeni ise hocasıydı: Necla Güneren.</p>

  <p class="block11">Amatör bir Türk sanat müziği topluluğundan tanışıyorlardı onunla. Önceki yıl ayda ya da on beş günde bir uygun bir lokalde toplanıp müzik yapıyorlardı. Daha küçük grupların bazen evlerde de bir araya geldiği oluyordu. O sıralar pek samimiyetleri yoktu ama her nasılsa bu zarif kadının ilgisini çekmiş, ısrar ve desteğiyle fakültede görev almıştı. Birlikte çalışmaya başladıktan sonra ise birbirlerini sevmişlerdi. Aralarında incelikli bir bağ vardı. Doktora yapması için ısrar eden, tez konusunu belirleyen de Necla'ydı. Ayşe, kendisine yerinde saymama şansı veren, gelecek için umut kapısı açan bu kadına büyük saygı duyuyordu.</p>

  <p class="block11">Umut? Bir yere kadar tabii. Necla'nın da aşamadığı engeller vardı çünkü. Kurum öteden beri sağ yapılanmaların kalesi olmuştu. Asıl sorun ise yeteneksiz hırslıların köşe başlarını kaptığı ortamda iyi ve temiz kalmaktı.</p>

  <p class="block11">Gölgesiz, içten, art niyetsizdi Necla ve doğal olarak bu tavır Ayşe'ye de yansıyordu. Tıpkı onun gibi açık sözlü, boyun eğmez ve hakkını savunmada inatçıydı. Yetenek ve çalışkanlığın değil, siyaset ve grup çıkarlarının gözetildiği bir devlet üniversitesinde geri plana itilmeye razı olmayan, öğrenciler tarafından sevilen bir yardımcı bulmak kolay değildi. Dedikodu, ayak kaydırma oyunları ve küçük hesaplar peşinde koşanların bir kısmı iki yüzlü ve itici, çoğunluğu ise memur ruhlu ve korkaktılar.</p>

  <p class="block11">Saatine, bileğinde ileriye doğru akmayı sürdüren zamana baktı. O gece Necla'larda toplanacaklardı. Çıkması, eve gidip hazırlanması gerekiyordu. Saçı kirli, yüzü solgundu, üstünde bolarmış bir kot, boğazını sıkan bir kazak vardı. Aslında böyle de gidebilirdi, amaç eğlenmek, dinlenmekti ama toparlanacak zamanı vardı.</p>

  <p class="block11">Bir uçağın gökyüzünü boydan boya geçtiğini duydu. Aynı anda Necla girdi odaya.</p>

  <p class="block11">"Sen hala burada mısın?"</p>

  <p class="block11">"Birazdan çıkıyorum. Bir şey soracaktım, sizi bekledim."</p>

  <p class="block11">"Tamam, birlikte çıkarız. Bu dağınıklık da ne böyle... Neydi soru?"</p>

  <p class="block11">"Şimdi toplarım hocam, özür dilerim. Popüler kültür alanının siyasetle doğrudan bağlantısı. Yani buna ne ölçüde girmeliyim?"</p>

  <p class="block11">"Verilerden hareket et. Bunu sonra daha uzun konuşuruz. Bir an önce evde olmalıyım. Sizleri aç bırakmak istemem..."</p>

  <p class="block11">Necla ve kocası Burhan'ın evleri hem şehir dışında hem de geniş olduğundan son zamanlarda yeğleniyordu. Büyük gruptan kopmuşlardı. En çok altı-yedi kişi bir araya gelip yemek yiyor, çalıp söylüyorlardı. Araya yaz girdiği için çoktandır birlikte olmamışlardı.</p>

  <p class="block11">"Hocam, isterseniz sizinle gelip yardım edeyim," dedi Ayşe. Necla, iri mavi gözlerini masanın üstüne dağılmış kağıtları toplayan Ayşe'ye dikerek baktı.</p>

  <p class="block11">"Ben hallederim. Sen gidip giyin, süslen biraz. Pek sefil görünüyorsun," dedi. "Unutma assolistimiz sensin..."</p>

  <p class="block11">"Biliyorsunuz, evde tadilat başlayacak, toplanıyorum," dedi Ayşe. "Kendimi okula dar attım bugün. Böyle gelsem olur mu? Nasıl olsa biz bize olacağız. Sevim Hanımlar, siz, ben, öyle değil mi? "</p>

  <p class="block11">"Öyleydi ama sürpriz bir konuk daha katıldı aramıza. Eski bir aile dostu, yurtdışından yeni döndü. Burhan bu gece Ankara'da kalacağını öğrenince onu da davet etmiş. Tanınmış bir ekonomist. Değerli biri. "</p>

  <p class="block11">"Anladım. Protokol..."</p>

  <p class="block11">"Yok yaa, abartma. Cihan yabana değil. Otuz yıllık arkadaşımız. Siyasal'da birlikteydik. Kendisini çok severim, kaliteli, candan biridir. Hadi fırla, en azından üç saatin var. Git saçını tarat. Burhan'a telefon ederim, seni de alır eve dönerken."</p>

  <p class="block11">"Konuğunuz bizden, hüzünlü şarkılarımızdan bayıp sıkılmaz mı?"</p>

  <p class="block11">"Sanmıyorum, müziğin her türünü sever. Türkiye'ye geldikçe görüşüyoruz. Son üç yılda zevkleri değiştiyse bilemem tabii..."</p>

  <p class="block11">"Umarım değişmemiştir."</p>

  <p class="block11">Birlikte çıktılar. Otoparka kadar konuşa konuşa yürüdüler. Hava büsbütün kapanmıştı. Ayşe de öyle. Şu Cihan denen adam, ya ukala, kendini beğenmiş biriyse...</p>

  <p class="block11">"İsterseniz ben gelmeyeyim," dedi Necla'ya. "Eski dostunuzla yalnız kalmak istersiniz belki. Aranıza girmeyeyim. "</p>

  <p class="block11">Necla durdu. Ayşe'ye abes bir şey söylemiş gibi baktı.</p>

  <p class="block11">"İletişimcisin, çekingen değilsin, tersine birçok konuda cesur ve ataksın. Sakınmana gerek yok," dedi. "Adam yaşını başını almış, yalnız, alçakgönüllü, hoş birisi. Onu seveceğinden eminim. En küçük bir kaygım olsa, sana gelme derim. Hadi keyfimizi bozma, tamam mı?"</p>

  <p class="block11">Arabayı çalıştırmadan önce kocasını aradı. Çalıştırdığı restorandan yemek siparişi verdi. Geçerken Ayşe'yi evinden almasını rica etti. Tatlılıkla konuşuyordu: Tamam sevgilim, o da olur, sana bırakıyorum... Ayşe Kız yanımda... Tamam bir tanem yedide...</p>

  <p class="block11">Burhan, birkaç ay önce, Necla yazlıktayken, restoranın işletme müdürü olan genç kadına ilgi duymuş ama kendini çabuk toparlamıştı. Necla onun zamanı tersine çevirip yirmi yıl önceye dönme arzusunun aptalca bir hevesten başka bir şey olmadığını söylemişti Ayşe'ye. Biraz gücenmiş ama üzülmekten çok siniri bozulmuştu. Kendini tek eşliliğe uydurmuş bir kadındı. Delil yetersizliği nedeniyle kocasının suçsuzluğuna hükmederken de sevildiğinden emindi, öte yandan böyle şeyleri kurcalayıp kahredecek vakti yoktu. Çok meşguldü işiyle, dünyayla. Giderse gider ne yapalım. Gülünç olmak istiyorsa kendi bileceği iş!</p>

  <p class="block11">Ayşe, bu güzel, akıllı kadını tanımanın ve onunla çalışmanın kendisi için büyük şans olduğunu düşündü. Onun yalnızca öğrencisi değil, aralarındaki konum ve yaş farkına rağmen, arkadaşı, sırdaşıydı ve hayat bilgisinden yararlanıyordu. Keşke böyle bir annem olsaydı, diye düşündü bir kez daha.</p>

  <p class="block11">Kuaförün içi saç boyası, ıslak havlu ve çam spreyi kokuyordu. Kalabalık değildi. Bir koltuğa kurulup aynaya baktı. Aynayı çevreleyen tiyatro kulislerindeki gibi küçük yuvarlak ampuller insanı güzelleştiren bir ışık veriyorlardı. Ayşe kendini hem güzel hem de özgür hissetti. Bir süre önce hayatından attığı adamı düşündü. Kendisini bir kadın, bir insan olarak önemsiz, anlamsız kılan bu ilişkiyi bitirebildiği için sevindi. En basit nezaket kurallarını bile yerine getirmekten aciz o adama katlanamaz olmuştu sonunda. İnsanı akşam yemeğine götürüp çıkışta gece tek başına taksiye binmesine izin veren, çiçek almayan, yaptığı yemeği yemeyen, şarkı söyleyemediği gibi sevdiği müziği hor gören, kusur üstüne kusur işleyip gece yanları telefonda ağlayarak af dileyen terbiyesiz bir adam... istemiyordu.</p>

  <p class="block11">Saçını fönleyen çocuğun eline uyarak başını o yana bu yana, en son öne eğdi. Saçları karıştırılırken uysalca bekledi ve sonra başını geri attı. Yumuşacık, açık kumral, uçları başak sarısı saç yığını, rüzgarda dalgalanan ekin tarlalarını çağrıştırdı. Sonra ansızın kendi gözleriyle karşılaştı aynada. Koyu kahve, iri ve derin gözler. Şaşırdı çünkü gözlerinde görünen şey, umutsuzluktu. Bir derdi, sıkıntısı vardı, acı çekiyordu sanki, ya da kendisinde olmayan bir şeyi istediği için öyleydi.</p>

  <p class="block11">Hatırladı.</p>

  <p class="block11">Küçükken canı acıyıp ağladığında ya da huysuzluk ettiğinde anneannesi onu kucağına oturtur, neresinin acıdığını, ne istediğini sorardı. Ağlama yavrum, ağlama güzelim, neren acıyor, göster bakayım... Ne istiyorsun, söyle de yapalım...</p>

  <p class="block11">Anneanneye neresinin acıdığını ya da ne istediğini söyleyemezdi böyle zamanlarda. Acıyan yanını ve istediği şeyin ne olduğunu bilemediği için.</p>

  <p class="block11">Ekim sabahı, bozkırın altın sarıları ve yumuşak kızıllarıyla yaz olgunluğunu yaşıyordu. Her şey duru bir ışıkta titreşiyor, güneşte ısınmış kır ve gübre kokusu dalgalanıyordu havada. Yurt kokusu, hep özlediği o baş döndürücü, sıcak koku...</p>

  <p class="block11">Cihan, açık büfeden tabağına kahvaltılık alarak koruluğa bakan bir masaya oturdu. Otelin tropik bitkilerle süslü terasındaki beyaz örtülü masaların çoğu boştu henüz. Garsondan kahve ve portakal suyu istedi.</p>

  <p class="block11">Tatlı bir havailik vardı üstünde. Dün akşam kadim dostları Necla ile Burhan'ın evinde hoş bir gece geçirmişti. Rahat, zevkle seçilmiş eşya, yumuşak ışıklar, lezzetli yemekler, canlı müzik ve sevimli insanlar. Bu sabah, içi içine sığmaz halde uyanmış, yattığı yerde başka bir zaman dilimini, yalın neşe ve cinselliği, bir kadının ateşli şefkatini özlemişti. Çok yıldızlı otel odalarına sinen gizli müstehcenliğin bastırılmış duygulan kışkırttığını biliyordu ama bir parça da duygusallık eklenmişti buna.</p>

  <p class="block11">Hafif alaycı, değer biçen, ulaşılması zor bir gülümseyiş gelip geçti belleğinden. Siyah, hülyalı gözler geçti. Paniğe benzer bir telaş duydu içinde. Gözlerini yumdu, bir an kendini gökyüzüne uçarken gördü. Ah, bedenin şu zihinsel saplantıları, başka bir bedene olan tükenmez ihtiyacı!</p>

  <p class="block11">Burhan iktisattan sınıf arkadaşıydı. Okul dışında da birlikteydiler o zamanlar. Haftalık bir siyasi dergi çevresinde demokratik devrimi savunan bir grubun üyesiydiler. Necla sonradan Burhan'ın sevgilisi olarak katılmıştı aralarına. Otuz yıldır tanıyordu onları. Darbeden sonra Cihan yurtdışına gitmiş ancak ilişkileri kopmamıştı. Cihan Türkiye'ye, onlar İngiltere'ye geldiklerinde birlikte oluyor, yazışıyorlardı. Zor gün dostlarıydılar.</p>

  <p class="block11">Burhan birkaç yıldır restoran işletmeciliği yapıyor, parayla, borsayla ilgileniyordu. Yeni para düzeninin hoyrat pençesi ona da uzanmış, az çok bilinç ve boyut değişimine uğramıştı. Hızlı bir tempo içinde ilerliyordu. Hiçbir zaman sıradanlığa gönül indirmemiş olan Necla ise derinliğini korumaktaydı. Genç yaşta kariyer yapmış ama kimileri gibi "memur profesör" olmamıştı. Sohbeti her zamanki gibi doyurucu, neşesi gönül açıcıydı.</p>

  <p class="block11">Gecenin öteki konukları, Necla'nın çalıştığı üniversitede doktora öğrencisi olan iletişimci genç bir kadın ve sigorta işiyle uğraşan orta yaşlı bir kan kocaydı. Burhan önceden telefonda söz etmişti onlardan: Tatlı insanlardır, seveceksin. Hep birlikte şöyle rakılı, alaturkalı bir geceye ne dersin? - Özledim, derim...</p>

  <p class="block11">Yirmi beş yıl boyunca, hiçbir şeyin hiçbir zaman sütliman olmadığı bu çileli ülkenin hasretini çekmişti. Sonunda özlemin kandıran ruhu geri çağırmıştı onu ve mesleğinin en parlak döneminde dönüp gelmişti. Ne olursa olsun, kendini karmaşanın bir parçası gibi hissetmek, acısını çektiği boşluğu dolduruyordu. Elbette kaygısız değildi, hala belirsizliğin hakim olduğu bir ülkede, farklı bir hayat bekliyordu onu.</p>

  <p class="block11">Burhan ve Necla ile 80 darbesinin sıkıyönetim günlerinde paşa fıkralarıyla sıkıntı giderdikleri sayısız akşam geçirmişlerdi. Olayları hafife aldıklarından değil, düş kırıklıklarını ve yüklü bir kederi saklamak için. Evlerde, alçak gönüllü sofralarda içip dertleşmişler, ağlaşıp gülmüşlerdi.</p>

  <p class="block11">Dertler, tasalar biçim değiştirmiş ve üzerlerine pekişmiş bir çaresizlik bulutu çökmüş olsa da dün akşam da yurtiçi, yurtdışı siyaset, ekonomi, geçmiş gelecek, olmuş olacak birçok şey konuşmuşlardı. O sofrada birlikte olan insanlar her şeye rağmen muhalif ruhlarını koruyorlardı. Önemliydi bu, çünkü kendi dönemlerinin en hızlı devrimcileri sözde liberal aydınlar safına geçmişti. Siyaset hâlâ keskin, ayrışıktı. Asıl sorun ise siyasi gücün dolambaçlı yollar ve ilişkilerle hedefe varma yönteminin liberal anlayışa aykırılığıydı.</p>

  <p class="block11">Cihan, özenmişti Burhan'la Necla'nın ortak hayatlarına Görmüş geçirmiş tutarlı bir evlilikleri, iki yetişkin çocuklan ve huzurlu bir birliktelikleri vardı. Oysa kendisi kariyerinde hayal ettiğinden daha yüksek bir yere ulaşmış olsa da derli toplu bir düzen, doyurucu bir sevgi ilişkisi kuramamıştı. Onca yıldan elinde kala kala bir oğul kalmıştı ki o da annesine, eski karısına aitti daha çok. Baba oğul ilişkisi bakımından ilerleme kaydedememişlerdi. Özel alan konu olduğunda ilerlemenin ne anlam taşıdığını da bilmiyordu açıkçası.</p>

  <p class="block11">Masadakilerin hepsi alaturka müziği seviyorlardı ve sık sık bir araya gelerek çalıp söylemekten zevk alıyorlardı. Cihan, bu tür oluşumların Ankara gibi sıkıcı bir şehirde yaygın olduğunu biliyordu. Gençlik yıllarında, klasik batı müziği eğitimi aldığı halde, çalıştığı kültür derneğindeki kurslara da katılmıştı bir ara. Özellikle Dede Efendi'yi beğenirdi. Yaşadığı çağda, batı müziğinden etkilenerek bestelediği şarkılar piyasa müziği olarak görülmüştü söylentiye göre ama zengin melodik yapılarıyla kalıcıydılar.</p>

  <p class="block11">Sigortacı Müşfik Bey kanun çalıyor, karısı ise şarkı söylüyordu. Tuhaf olan Sevim Hanım'ın müziği bilmesi ama güftelerde takılmasıydı. Neyse ki kocası sözlerin tümünü biliyor, ona sufle ediyordu. Birbirini tamamlayan çift olmak böyle bir şeydi belki de!</p>

  <p class="block11">Cihan'ın ilgi odağında ise Necla'nın üniversitede birlikte çalıştığı iletişimci vardı. Otuzlarında görünen genç kadın çekiciydi, güzel konuşuyordu ve biraz yırtıcıydı. Kedi gibi. Dahi önce devlet televizyonunda programa olarak çalışmış, iktidarın kadrolaşma hesaplan nedeniyle dışlanınca üniversiteye geçmişti. Onunla, iki aşın özgüven malûlü dilbaz aynı masaya düştüğünde hep olduğu gibi başlangıçta epeyce didişmişlerdi.</p>

  <p class="block11">Biraz da alkolün etkisiyle, ama hoşlanarak üstüne varmış, kışkırtmıştı kızı Cihan. O çaylak da sınandığı duygusuna kapıldığı ya da altta kalmayı gururuna yediremediği için Deleuze'de Dali'ye masaya boca etmişti bütün birikimini. Tatlıydı hınzır, sarışın dişi kedi!</p>

  <p class="block11">Öyle ki tuzağa düşüp dostlarının gözü önünde, entelekti el bir flörte girişmekten kaçamamıştı Cihan. Hoş, onlar da s kılmış görünmüyorlardı. Özellikle</p>

  <p class="block11">Necla hoşnuttu durumdan. Arada bir kılçık atıp kızıştırıyordu kapışmayı. Ötekilerse biraz şaşırmış olsalar da kimi anlarda sertleşen tartışmayı ilgiyle izliyor, bazen yerli yersiz araya girerek katkıda bulunuyorlardı. Müşfik Bey kanunu eline alıp kararlı biçimde rast peşrevine girişmesine sürüp gidecekti tartışma.</p>

  <p class="block11">Ondan sonra gece, Dede Efendi'den Münir Nurettin'e, Tatyos Efendi'den Sadettin Kaynak'a; incecik hüzünlerle, coşkulu kederler ve uçuk neşelerle, ama hep aşkın imkansızlığını vurgulayan şarkılarla uzayıp gitti. Cihan çok azını duyduğu ve ancak birkaçını bildiği bu şarkıları dinlerken yalnız, ihmal edilmiş, bırakılmış ve kalbi kırık hissediyordu kendini.</p>

  <p class="block11">Sonra o genç kadın, Ayşe'ydi adı, şarkı söylemeye başladığında beklemediği biçimde ve derinden sarsıldı Cihan. Kız güzel söylüyordu, sesi, yorumu, seçtiği şarkı olağanüstüydü. Beste değişken, güfte vurucuydu. Sen Şarkı Söylediğin Zaman... diye başlayıp biten eserin sözlerini tam olarak bilmiyordu ama devam ettiği süre içinde söyleyeni olduğu kadar, dinleyeni de değiştiren bu zor şarkıyı yıllar önce ilk kez, başka birinden de dinlemiş, yansıttığı duyguyu yüreğinde hissetmişti.</p>

  <p class="block11">Geçmişle şimdi arasında bir yerlerde durarak, otuz yıl önce ki duygulara kapılarak dinledi şarkıyı. Aynı bilinmezliği, sızıyı, tedirginliği hissediyor, müziğin esintisiyle zamanın içinde sürükleniyordu.</p>

  <p class="block11">Şarkı bittiğinde önce Necla'ya, sonra sofradakilere göz atan ve en son kendisine bakıp gülümseyen genç kadının dolmuş, ışıl ışıl gözleriyle karşılaştığında, küllenmiş bir ateşin kendi kendine parlamasına benzer ani bir ışıltıyla doldu Cihan'ın içi. Belirsizleşen zamandan hızla geri döndü ye yoğun bir arzu duydu.</p>

  <p class="block11">Çatal bıçak sesleri, suskunluk, kararsızlık. Kısa bir an birbirlerine bakmayı sürdürdüler ve tenin özenli, nazik, tekinsiz çağrısını duydular. Cihan genç kadının bluzunun altındaki tatlı, akışkan bedeninin buğusunu hissetti. Karanlığa dalmak, kendini ona teslim etmek, silinmek, adını unutmak istedi.</p>

  <p class="block11">Konuşabilecek duruma geldiğinde eğitim almayan birinin bu şarkıyı okuyabilmesinin kolay olmadığını söyledi. Alanı iletişim olan biri için bu kadar usta bir yorum şaşırtıcıydı.</p>

  <p class="block11">"Müzik çok etkili bir iletişim biçimi," dedi Ayşe. "Ama kuşkusuz eğitim aldım. Konservatuarda okudum."</p>

  <p class="block11">"Piyano da çalıyor," dedi Necla. "On parmağında on hüner!"</p>

  <p class="block11">"Şarkı da muhteşemdir," dedi, Müşfik Bey...</p>

  <p class="block11">"Bir şarkı daha, lütfen," dedi karısı...</p>

  <p class="block11">Gece sık sık şarkılarla kesilerek sürüp giderken Cihan coşkulu, içtenlikli bir biçimde katıldı ortamın havasına. Bilmediler kadrimi, ucuz pahaya sattılar... Küçük şakalar yapıyor, bildiği şarkılara eşlik ediyor, ara sıra unuttuğu bir şeyi hatırlamaya çalışıyormuş gibi bakıyordu Ayşe'ye. Bu güzel, duyarlı, etkileyici kadını hafifsediği için üzülmüştü, gönlünü almaya çalışıyordu.</p>

  <p class="block11">Heyecanı oteline döndükten sonra da sürdü. Bir türlü derinleşmeyen uykusundan ikide bir uyanarak genç kadının baştan çıkana gülüşünü, derin dekolteli</p>

  <p class="block11">bluzunun açıkta bıraktığı uzun, beyaz boynunun ışıltısını, yerinde duramayan ellerini görüyordu. Sonra, onun şarkı söylemeye başladığı zamanki değişimini: Hülyalara dalıp yumuşayan bakışlar iklimi değişen beden, erişilebilir hale gelen savunmasız güzellik ve masanın üstündeki yalnız eller.</p>

  <p class="block11">Kalkıp meyve ve yoğurt aldı büfeden. Dün akşam az yemiş, çok içmişti. Ufka doğru baktı. Gün yükseliyordu. Ayşe'yi bir daha görebilecek miydi? Görürse nereye doğru gidecek, daha doğrusu sürüklenecekti? Güzellik değildi onu etkileyen. Başka bir şey, daha gizemli ve bütüncül bir duyguydu. Masasına dönerken bir imge uyandı zihninde. Ayşe, birini çağrıştırıyordu ona. Fiziksel benzerlikten çok bir esintiydi bu. Konuşması, jestleri, sinirlenince gözlerini kısarak bakışı, arada bir dalgınlaşıp ortamdan uzaklaşır görünmesi ancak hiçbir ayrıntıyı kaçırmaması. Sonra o sabırsız söz kesmeleri... Bütün bunlar hiç yabancı gelmiyordu Cihan'a. Bazı insanları tanımadan tanıyormuşuz duygusuna kapılırız ya, öyle bir şey! Ya o şarkı... Ayşe'nin hafif pes, dokunaklı sesi gizli ve sınırsız bir yerlerden kulağına ulaşıyordu hâlâ.</p>

  <p class="block11">Çoktandır dün geceki kadar güzel sarhoş olmamıştı.</p>

  <p class="block11">Huzurlu, uzun uyuyacağını sanmıştı yatarken oysa sabah erkenden acelesi varmış, bir yere yetişecekmiş telâşıyla uyandı, hem ayılmak hem de bulunduğu yeri keşfetmek için kahvaltı öncesi çevrede yarım saat kadar yürüdü.</p>

  <p class="block11">Üniversite çok geniş bir alana yayılmıştı. Bir zamanlar bozkır olan yerde modern bir kent kurmuşlardı. Özenli yapılar, koruluklar, spor ve dinlenme alanları, çarşılar, fakülte, yurt ve lojman binaları, kütüphane, görkemli bir otel... Kısacası dünyadaki ünlü örneklerini aratmayan bu yüzden de daha çok parası olanların girebildiği seçkin bir eğitim kurumu.</p>

  <p class="block11">Dünkü görüşmelerinde rektör, başarılı öğrencilere belli oranda burs verdiklerini söylemişti. Seçme portakallar... Hiç yoktan iyiydi elbette. Kendi gençliğinde imkânlar, özellikle de ortam çok zorluydu. Yüksek lisans yapabilmek ve yurtdışına gidebilmek için olağanüstü gayret göstermişti.</p>

  <p class="block11">Bir yığın yıkık dökük anı, yarım kalmış bir aşk, umutsuzluk ve acı bırakmıştı ardında giderken. Zulme uğramış arkadaşlarını, karanlık cinayetleri, tank ve postallar altında ezilmiş bir ülkeyi bırakmıştı. Bugünse o yangından kaçabilmek için gösterdiği kararlılıktan sıkıntı duyuyordu.</p>

  <p class="block11">Yürüyüşten sonra otelin havuzunda yüzerken o yokluk kavga ve kıyım günlerini hatırladı ve hemen kafasından atmak istedi. Kalıp mücadele etmeyi değil, terk etmeyi seçmişti sonuç olarak. Eski çevresinden kimi radikallerin suçlamalarına hedef olmuştu ama dayanaksız şeylerdi bunlar. Dışarıdan bakarak başkaları hakkında yargıya varmak, bugünle kolayca uzlaşanların işine geliyordu ve ne olursa olsun faşizm içeriyordu. Gidişinin tek nedeni o yılların Türkiye'sinde önünün kapalı olduğuna inanmasıydı.</p>

  <p class="block11">Yürümek, ardından yüzmek iyi gelmişti. Kahvesini içerken dingin, diri hissetti kendini. Çok içtiği akşamların sabahında kulağının arkasına yapışan o tatsız uğultu</p>

  <p class="block11">yerine hoş bir hafiflik vardı başında. Boşalan yoğurt kasesini ileri itti. Elini gömlek yakasının altına sokarak tıraş olurken boynunda açtığı, küçük kesiği yokladı, kaşınıyordu. Kanı durdurmak için yaraya yapıştırdığı minik kağıdı çıkarıp attı. Dikkatsizlik değildi. Tepeden gelen parlak ışıkta, sertleşmiş yüz hatlarını, ak düşmüş şakaklarını, çökmüş gözaltlarını gördüğü ve kendini tehlikeli bir noktada hissettiği o boşluk anında eli biraz titremişti.</p>

  <p class="block11">Şu yeni tip ucuz ışıklar yüzünden. Tasarruf amacıyla insanları bu kadar çirkin göstermek haksızlıktı doğrusu. Yoksa görünüşünü dert etmesi için neden yoktu. Bedeni dik, ince uzundu hala. Canlı, keskin bakışları, sıcak, kendine özgü gülüşüyle kadınların hoşuna gittiğinin farkındaydı. Ayşe'den etkilenmişti ama yaşına karşın o da etkilemişti o gencecik kadını. Gecenin sonunda, kapı önünde Burhan'ın ayarladığı arabaya binerken Ayşe durup omzunun üstünden Cihan'a yakıcı bir bakış daha atmıştı. Bu bakış hedefine varmıştı, mahrem ve tutkuluydu çünkü. Böyle bir bakışmanın nelere yol açabileceğini biliyordu Cihan, bilmediği yaşanacaklara ne kadar hazır olduğuydu.</p>

  <p class="block11">Eğreti hayatını değiştirme, Türkiye'ye yerleşip kalıcı bir düzen kurma arzusunu iki yıldır erteliyordu. Sonra mayısta elli yaşına girdiği ve London School of Economics'deki sözleşmesi bittiği günlerde bu tasarı hızla somutlaştı, boğazını sıkar hale geldi. Sözleşmesini yenilemeyip önerileri reddetti ve valizini toplayıp İstanbul'a attı kapağı. Yaz başından beri Türkiye'deydi. Kendi toprağında ölmek, boş söz değildi. Dönmekte geç bile kalmıştı.</p>

  <p class="block11">Yaz aylarını doğduğu kasabada, zeytin ağaçlan içinden denize bakan baba evinde tek başına geçirmişti. Yazlıktan döndüğünden beri Cihangir'de kiraladığı mobilyalı küçük bir dairede kalıyor ve kendine yeni bir ev kurmak için acele etmiyordu.</p>

  <p class="block11">Ankara'ya, üniversitenin düzenlediği sempozyuma katılmak için gelmişti. Eski arkadaşı olan rektör, öğretim üyesi olarak görev almasında ısrarcıydı. Cihan'ın niyeti ise İstanbul'a yerleşmek, kitaplarını yazmak ve bir-iki şirkete danışmanlık yapmaktı. Uluslararası bazı komisyonlardaki görevlerini de sürdürecekti bu arada. Yurtdışında tanınan, bilinen bir ekonomist için Ankara, belli çevrelerde görünüp kendini hatırlatmaya yeterince elverişli bir kent değildi ancak geçiş dönemi için sakin bir liman da olabilirdi. Görevi kabul ederse kendisine kampus içinde bir lojman vereceklerdi ayrıca. Kararsızdı. Rektörle yeniden konuşacaktı.</p>

  <p class="block11">Bugün, sempozyumun öğleden önceki oturumunda bir konuşma yapacaktı. İki konuşmacı daha vardı. Biri bir televizyon kanalında program yapan ağzı kalabalık bir piyasacı, öteki ise gerçekçi ama sıkıcı ölçüde kurama bir bilim adamıydı. Toplumsal ekonomi üzerine en yetkin, cesur ve renkli üslûba sahip olan -herhalde- kendisiydi.</p>

  <p class="block11">Döndüğü duyulmuştu, gazete ve TV’lerden arayanlar vardı.</p>

  <p class="block11">Yeni yıla, 2008'e girilirken ekonomik gelişmeler kaygı vericiydi ve piyasalar dünya genelinde bir olumsuzluğun izini sürüyordu. Şiddetli çekilme başlamıştı</p>

  <p class="block11">gerçekte, kriz patlamak üzereydi. Geçen hafta Brüksel'de, ekonomi kulislerinde konuşulan tek konu buydu. Ağzını açıp felaket tellallığı yapacak değildi elbette. Konuşmasında meraklı basından çok öğrencilerin ilgisini çekecek konulara değinecek ve ekonomik tıkanmaların toplumsal sonuçlarından söz edecekti.</p>

  <p class="block11">Çayını içerek konuşma notlarını gözden geçirirken telefonu çaldı. Kendisini salona götürecek aracın sürücüsü aşağıda bekliyordu. Çantasını toplayıp kalktı. Karşısındaki topluluğu görmeden, konuşmasının nasıl bir seyir izleyeceğini öngöremiyordu. Kimi zaman coşuyor, kimi zaman da isteksizliğe kapılıyordu. Merdivenlerden inerken hatırladı. Necla, bir zamanlar enstitü iken, Cihan'ın müzik okumuş olduğu, yakındaki bir devlet üniversitesinde çalışıyordu. Konuşmasını dinlemeye gelecekti. Peki Ayşe? O güzel şarkıcı kedi de katılacak mıydı ona acaba?</p>

  <p class="block11">Ayşe, yorganı koltukaltlarına kıstırıp sırtüstü döndü. Sigara ve toz kokuyordu çarşaflar. Sabah dersi yoktu, on dakika daha yatabilirdi. Gün ışırken yatmış, çok az uyumuştu. Dün gece eve döndükten sonra kafasını karıştıran, daha beteri, onu çarpan adamın hayalini silip atmak için bütün gece darmadağın evin içinde çılgın gibi dolanıp durmuş, hatta on gün önce bıraktığı sigaraya yeniden sarılmıştı.</p>

  <p class="block11">Aman Allahım! Hem sevinçliydi hem korkuyordu. Cihan'a bakarken Necla'nın söz ettiği adam bu olamaz, diye düşünmüştü dün gece. Kendisine, yeniden yaratmaya çalışıyormuş gibi bakan o adam, 'yaşını başını almış, kendi halinde, yalnız bir adamcağız'a hiç benzemiyordu. Tersine. Feleğin çemberinden geçmiş... neyse işte! Alt üst olmuştu Ayşe. Kendini şişeye düşüp ters dönmüş böcek gibi hissediyordu.</p>

  <p class="block11">Cihan Köklü, daha salon kapısında göründüğü an, kendi oturduğu yöne doğru yürüyen, gözlük camlarının ardında gözleri kıvılcımlanan adama bakarak anında anlamıştı bir felaketin yaklaşmakta olduğunu. Kalp atışları hızlanmış, soluğu daralmıştı birden. Bir şey, başıma bir şey geliyor!</p>

  <p class="block11">Neydi, nesine takılmıştı? Duruşuna, bakışına, el sıkışına mı? Sonra sesine, konuşmasına, zekâsına mı, gülüşüne mi? Boşuna! Bir erkeğin etkisine böylesine girmiş, aşka düşmüş birinin sıfırlanmış mantığıyla yanıtlanamazdı böyle sorular.</p>

  <p class="block11">Necla, Cihan gelmeden önce kısaca söz etmişti ondan. Çok değerli, duyarlı ama kendine has -ne demekse- bir adamdı. Daha sofraya oturmadan belli etmeden izlemişti Ayşe onu. Genç değildi ama yaşlı da sayılmazdı kesinlikle. Düşünce ve deneyimlerin olgunlaştırdığı bir yüzü vardı. Aslında hiç genç olmamış, her zaman bu görünümdeymiş gibi gelmişti Ayşe'ye. Buğday teni konuşurken ışıldıyor, heyecanlandığında matlaşıyordu. Necla Hanım'ın sözleri de etkili olmuştu biraz belki ama adamın kalitesi su götürmezdi. Ne de olsa önemli bir kişilikti.</p>

  <p class="block11">Ayşe bu uluslararası kimlik ve kişilik karşısında daha baştan savunma konumu almış, doğal olarak karşı taraf da saldın- ya geçmişti. Hesaplanmış tavırlar değildi bunlar. Masada karşı karşıya oturdukları an elle tutulur bir gerilim doğmuştu aralarında. Cinselliğe dayalı bir inatlaşma, acil olarak birbirlerine ulaşmanın imkânsızlığından ileri gelen karşılıklı hırçınlık. Gagalar didikliyor, tüyler havada</p>

  <p class="block11">uçuşuyordu. Diller ilgisiz, bambaşka sözler söylüyordu ama aralarında su gibi akıp</p>

  <p class="block11">gidiyordu denk düşen arzu akımları.</p>

  <p class="block11">C: Ne istiyorsun benden?</p>

  <p class="block11">A: Niye beni böylesine kendine çekiyorsun?</p>

  <p class="block11">C. Ya sen?</p>

  <p class="block11">A: Bilerek isteyerek yapmıyorum. C: Neden böyle hissediyorum öyleyse? A: Ya ben?</p>

  <p class="block11">C: Aşk arıyorsun. Zeki ve bilgili, aynı zamanda duygusal ve toysun! A: önyargılısın...</p>

  <p class="block11">C: Sana göre değilim, görmüyor musun?</p>

  <p class="block11">A: Kendini çözülecek bir yumak gibi göstermek istiyorsun...</p>

  <p class="block11">C: Öyleyim.</p>

  <p class="block11">A: Seni bir hamlede söker açarım! C: Dene de gör!</p>

  <p class="block11">Yüzü alev yanıyor, öfkeleniyordu o zaman Ayşe.</p>

  <p class="block11">"Alçak-yüksek sanat tartışması entelektüellere ait bir tartışmadır. Çünkü ne olmuştur sonuçta... Pop art gündelik nesne ve görüntüleri yüksek sanatın içine sokmuştur! Beatles rock ve pop türünde alt sınıfın müziğini küresel müzik haline getirmiştir! "</p>

  <p class="block11">Bir dakika... Orda duralım Ayşe Hanım. Beatles klasik kabul ediliyor olsa da çağdaş müzikte yeri yoktur ve asla olmayacaktır" Süt şişesine düşmüş minik böcek! Ayşecik!</p>

  <p class="block11">Yatağın içinde oturup odaya göz gezdirdi. Konsolun üstünde kutular, yatağın yanı başında çamaşır torbaları, ayakkabılar vardı. Dolap kapaklan açıktı, giysileri askılarıyla, bir koltuğun üstüne tepeleme yığılmıştı. Evin altı üstüne gelmişti. Banyo ve mutfak değişecek, yer döşemeleri sökülüp su tesisatı elden geçecek, kapılar ve doğramalar yenilenecekti. Bu arada ayıklanıp atılması gereken bir yığın gereksiz eşya ve döküntü vardı evin içinde. Her delikten, her kovuktan bir şeyler çıkıyor, Ayşe iki gündür çöp bidonuyla ev arasında gidip geliyordu. Eski giysiler sandıklardan taşıyor, dolap diplerinden yıllardır kullanılmayan ıvır zıvır dökülüyor, dedesinin biriktirdiği gazete tomarları tavanlara yükseliyordu. Kırk yıllık birikim...</p>

  <p class="block11">Kendini bildi bileli bu evde oturuyordu. Bahçe içinde, iki katlı, yapıldığı zamanın anlayışına göre kullanışlı ve geniş bir daireydi ama artık her yanı dökülüyor, organları tekliyor, elden geçirilip hayata döndürülmesi gerekiyordu.</p>

  <p class="block11">İş onun başına kalmıştı. Konu dedesinin zamanından beri gündemdeydi. O ansızın geçirdiği beyin kanaması sonucu ölünce beş yıl ileri atılmış, anneannesinin yakınmalarıyla geçen ikinci beş yıldan sonra, tam para denkleştirilip işe başlanacakken bu kez kadıncağızın hastalığı girmişti araya. Bir ölüm daha ve sonra bir yıl daha. Yılan hikayesi. Güçlük, evi boşaltmak, geçici olarak başka bir yerde kalmak</p>

  <p class="block11">zorunda oluşuydu. En az bir ay sürecekti iş Bu sırada kirasına ortak olarak yalnız yaşayan bir kız arkadaşının yanında kalacaktı Ayşe.</p>

  <p class="block11">Bunca sıkıntıya değmezdi belki, evi satabilir ya da kiraya verip yeni yapılmış dev bloklardan birinde bir daireye taşınabilirdi. Gelişmeye, koşullara, farklı bir yaşam biçimine geçebilir, hayatının gidişatım değiştirmeyi umabilirdi ama... -hayır asla- evin konumu çok iyiydi. Eskinin bu seçkin semti yaşamaya uygun, huzurlu bir yerdi, seviyordu Ayşe buraları.</p>

  <p class="block11">Üniversitelere yakın olduğundan semt son yıllarda bir öğrenci yerleşimine dönüşmüştü. Yaşlılar, Ankara çevresinde yapılan yeni bahçeli evlere taşınmışlardı, -Necla gibi. Eski evlerini satıyor ya da öğrencilere kiralıyorlardı. Ama Ayşe'nin durmadan değişen kiracıların kırık dökükleriyle uğraşacak hali yoktu. Ev toparlanıp parlatılınca güzel olacaktı. Üstelik her yere, en önemlisi işine yalandı.</p>

  <p class="block11">Eski eşyanın çoğunu atacak, atılmayanları dağıtacaktı. Hatırlamaktan tat alacağı, özleyeceği bir nesne yoktu bu duvarlar arasında. Bir oyuncak, bebeklik patiği, okul defteri, hiçbiri kutsal değildi gözünde. Özel eşyası ve piyanosu dışında ne varsa sallayacaktı. Onlarla birlikte karanlık anılar da zamanın çöplüğünü boylayacaktı, elbette ki en çok buna seviniyordu. Ölümlere, acılara, kayıplara, geçmek bilmez günlere, gecelere tanık olmuş sandalyeler, sehpalar, masalar, tencereler, yılların tozunu yutmuş yatak yorgan... Nesnelerin de ruhu vardı ama ağızları, dilleri yoktu. Yakınamıyorlardı. Sakin ve sessizdiler.</p>

  <p class="block11">Birden hatırladı, Necla'yla Cihan Köklü'nün konuşmasını dinlemeye gideceklerdi bugün! Hayır, geç kalmış değildi. Konuşma on birdeydi ve saat henüz sekiz buçuktu. Kalkıp yüzünü yıkadı. Aynadaki uykusuz, yorgun yüzünden ürktü. Yoksa gitmese miydi? Bir gece önce ışıltısıyla baştan çıkardığı adama bu halde görünmek doğru muydu? Kim kimi, baştan çıkarmış o da belli değildi aslında ya!</p>

  <p class="block11">Bir duş yapabilse canlanacaktı, oysa gazı kestirmişti, sıcak su yoktu. Hayır, gitmek zorundaydı. Cihan'a değilse bile Necla Hanım'a ayıp olacaktı.</p>

  <p class="block11">Yüzüne tonik ve nemlendirici sürdü. Saçını dün taratmıştı, iyiydi. Bir süre salona açılan loş, dağınık holün ortasında ne yapacağını unutmuş halde bekledi.</p>

  <p class="block11">Anılar deryası. Eskiden kömür sobası hole kurulur, yatarken kapılar açılarak yatak odaları da ısıtılırdı. Anneannesi, dedesinin sigarası yüzünden söylenip durduğu için salon girişine camlı bir kapı yapılmıştı sonradan ve hol işe yaramaz, karanlık bir hücreye dönüşmüştü. Neyse kalkacaktı bu çirkin plastik doğrama. Bu hantal büfe, ayakları aslan pençesi oymalı eşek ölüsü ceviz masa, kitaplıklı kaba saba divan, tarih öncesinden kalma yer karoları...</p>

  <p class="block11">Hızla odaları dolaştı. Yerlerde ambalaj kartonları, kitap ve CD kolileri duruyordu. Halı ruloları, dergiler, broşürler, temizlik bezleri, kovalar... Her şey ayaklanmış, köhne evden hemen çekip gitmeyi bekliyordu sanki. Karaya oturmuş bu gemide ömürler geçirilmiş, çileler çekilmiş, hayaller kurulmuş, arada bir de her şeye rağmen küçük, tatlı anlar yaşanmıştı. Beş, sekiz onuncu yaş günlerinde</p>

  <p class="block11">anneannenin yaptığı pastanın üstündeki mumlara üflemek gibi şeyler... Ne kadar acıklı, hüzünlüydü o günler Allahım! Nasıl da neşelenmeye zorlanırdı...</p>

  <p class="block11">Kuytulara saklanmış solgun anılarına, ailenin kalıntılarına bir kez daha göz gezdirdi. Kitaplık kalacaktı. Demir karyola, set üstü fırın, çocuk kitapları, boş defterler, sehpa ve koltukları yoksul öğrencilere destek veren bir eğitim kurumuna bağışlamıştı. Derneğin adamları, dün akşamüzeri telefon ederek eşyayı cumartesi sabahı alabileceklerini bildirmişlerdi. Korumak istediği birkaç parçayı ise alt kattaki tesisatçının bodrumuna indireceklerdi. Kargaşa...</p>

  <p class="block11">İşin aslı akşamdan beri her şey karmakarışıktı.</p>

  <p class="block11">Gergindi. Ruh hali normal değildi. Âşık oluyorum, oldum bile, diye düşündü. Dün geceden beri aşığım. Hem de ilk görüşte, hem de kendimden en az yirmi yaş büyük bir adama!</p>

  <p class="block11">Aşk. Neden şimdi? Neden tam da bu işlere girişmişken? Bekleyemez miydi biraz? Kapıya dayandı bir an. Kendini dinledi Bahçede gugukçuklar ötüyordu alay eder gibi. Âşık oldum, Aşk! Umarım geçer gider...</p>

  <p class="block11">Koltuğun üstündeki giysi yığınını aceleyle elden geçirdi. Ne giyecekti? Ona dayanılmaz görünmek için ne giymeliydi? Dayanılmaz... Siyah pantolon, beyaz gömlek, ceket. Fazla Özenme, doğal ol. Güzelsin zaten, evet güzelsin! Ne oluyor sana böyle? Ansızın tuhaf bir aşka düşmüş birinin ilkel düşünce akışı içindeyim... Yapma, topla kafanı, kendine gel, pişman olabilirsin...</p>

  <p class="block11">Mutfakta koliler arasında ayak üstü kahve hazırladı. Buzdolabındaki cıvımış domatesleri çöpe attı. Salona geçip camla- n açtı. Pastırma yazının olağanüstü dinginliğini soludu bir an. Mevsimin son böceklerinin vızıltısı, kuşların kısa, telaşlı ötüşleri geldi kulağına. Nemli otların küflü kokusunu duydu. Bütün duyulan uyanıktı, güçlenmişti... Gözleri daha iyi görüyor, kulakları daha iyi duyuyor, burnu daha iyi koku alıyordu. Bir de evdeki şu karmaşa olmasaydı... Olmasaydı da oturup sessizlik içinde aşka düşüşünün tadını çıkarsaydı ya! Neyse, yarın akşam derli toplu bir evde olacaktı. Peki bu işten, yani bu şişeden nasıl çıkacağım?</p>

  <p class="block11">Hafif bir makyaj yaptı, saçını tararken evin yenilenmiş halini hayal etti. Açık renklerin hakim olduğu tertemiz, aydınlık bir yuva. Çok az eşya, kitaplıklar, şık bir kanepe, orta puf ve sade bir yatak odası. Basit, rahat şeyler. Hafif ahşap ve cila kokusu... Kapıda Cihan'ı karşılarken gördü kendini... Kanepede diz dize otururlarken, mum ışığında yemek yerlerken ve sonra... Geniş bir yatak almalıydı.</p>

  <p class="block11">Bıkmıştı, çok bıkmıştı o sefil evden. İnsanın yıllar yılı aynı şehirde, aynı yerde yaşaması sıkıcıydı tabii. Bazen kendini bu şehre ve geçmişine tıkılıp kalmış, sıkı sıkıya bağlanmış hissettiği oluyordu. Ara sıra hayallere kapılıyor, kendine yeni yönler, paraleller, üçgenler, dörtgenler hatta çokgenler çiziyor ve hayatını yeni bir güzergaha çevirmek isteği duyuyordu. Başka bir ülkeye göçmek, değişik bir çevreye girmek, farklı insanlar tanımak. Muhteşem aşklar yaşamak. Kuşkusuz bunları yapabilmek için yırtıcı ve cesur olmak, hayata asılmak gerekiyordu. Oysa o, elindekinin değerini bilen ve acıklı denebilecek ölçüde kendi kendine yeten biriydi.</p>

  <p class="block11">Uygun bir çanta seçmek için bir zamanlar kendisine ait olmasından hoşnutluk duyduğu odaya girdi. Genelde az ışık alan bu odayı giyinme odası yapacaktı. Eskiden evin dört odasından birinde anneannesi, birinde dedesi yatarlardı. Caddeye bakan büyük oda, oturma ve televizyon odası olarak düzenlenmiş olduğundan kendisine penceresi yan sokağa açılan ve bahçe girişine bakan bu küçük, sevimsiz oda düşmüştü. Mutfağa bitişik salon ise epey zaman yalnızca konuk ağırlanan kapalı bir alan olarak bırakılmış, devasa yemek masası, koyu yeşil koltuk takımı ve yaldızlı bardaklarla dolu büfenin işgali altında tutulmuştu. Anneannesinin son yıllarında yapma çiçekler, biblolar, deniz kabuğundan zevksiz armağanlar, aile ölülerinin, özellikle annesinin büyütülmüş fotoğraflan ve akla gelmez ıvır zıvırla tıka basa dolan bu anılar müzesini o öldükten sonra acımadan dağıtıp kullanıma açmıştı Ayşe.</p>

  <p class="block11">Büyükçe bir siyah spor çanta aldı dolaptan. Bu ahşap yüklük de yıkılacak, yerine sürgülü, düzgün bir gardırop yapılacaktı. Parlak plastik kapaklı bir dosyaya basıp kaydı. Ayağının ucuyla yerde sürünen kâğıtları ittirdi. Dosyaya takıldı gözü, alıp çabucak göz attı. İçinde dedesinin Ankara Sıkıyönetim ve Mamak Askeri Ceza ve Tevkif Evi komutanlıklarına, Milli Güvenlik Konseyi Başkanlığına ve buna benzer yerlere gönderdiği eski dilekçelerin kopyalan vardı. Annesi için yaptığı, en az yirmi beş yıl önceki işe yaramamış başvurular. Bu dosyayı niye saklamışta ki dedesi? Kim bilir hangi çekmeceden ya da dolaptan dökülmüştü şimdi. Dosyayı çöpe atmayı düşündü, caydı. Kitap kolilerinden birine fırlattı.</p>

  <p class="block11">Yıllarca kapandığı, yatıp kalktığı, ders çalıştığı ve anneannesi öldükten sonra sandık odasına çevirdiği odanın ortasında ansızın gelen burukluğu gidermek ister gibi kararsızca dönendi. Çalan telefonuna baktı. Babasıydı. Yarın sabah yardıma gelecekti İstanbul'dan. Onu epeydir görmemişti. Adamcağız hayatını yeniden düzene koyup evlendiğinden beri daha az birlikte olabiliyorlardı.</p>

  <p class="block11">Dışarıdan gürültüler geliyordu. Pencereden baktı. Bir kalorifer kazanını bahçe kapısından geçirmeye çalışıyorlardı. Tesisatçının "Erbabi" yazılı tabelası eğrilmişti. Çocukken bu yazıyı okur ve nedense dükkânda tavşanlar var sanırdı.</p>

  <p class="block11">Camın önünde kalakaldı. Kocaman bir göz gibi çocukluk ve yeni yetmelik yıllarının yoksunluklarına tanık olmuştu bu pencere. Buradan bahçeyi yoldan ayıran duvarın önündeki dut ağacına, bitişikteki astsubay emeklisinin köpek kulübesine, kömürlüğün san fiberglas damına, lastikleri ve kaportası çürüyüp paslanmış kırmızı vosvos ölüsüne bakmıştı hep. Bahçe kapısı girişini gözlemiş, annesini, o olmaz da, babasını ya da onu kucaklayıp avutacak birilerini beklemişti aylar yıllar boyu.</p>

  <p class="block11">Çok beklemişti.</p>

  <p class="block11">Aynaya baktı. Kötü görünmüyordu. Siyah deri ceketini aradı, giysi yığınında bulamadı. Girişteki askıdaydı. Saate baktı, dokuz buçuğa gelmemişti daha. Boş yere telaş etmişti. Bir koltuğa oturdu, sigara yaktı.</p>

  <p class="block11">Büyürken, yaşadıkları ve kendisine sağlanan olanaklar, hayal edebildiği şeylerle karşılaştırdığında, önemsiz gelmişti ona hep. İhtiyacı olan hoşgörüyü kendisine bakıp büyütmeyi üstlenmek zorunda kalanlardan beklemek yerine kendisinin onlara</p>

  <p class="block11">göstermesi gerektiğini sezdiğinde sekiz yaşındaydı. Ninesi ve dedesi elbette seviyorlardı onu ve iyi yetiştirmek için ellerinden geleni yapmışlardı. Yine de varlığının, onlara annesinin yokluğunu hatırlattığı ve acılarının küllenmesini engellediğini seziyordu.</p>

  <p class="block11">Yıllar sonra bir gün dedesine açmıştı bunu. Dede şaşırmış ve üzülmüş, yanıldığını söylemişti. Eğer sen olmasaydın avunamazdık, daha bedbaht olurduk; sen bizi hayata bağladın yavrum, demişti. Şimdi anlıyordu, istenmediği kuşkusu değildi o. Yaşama coşkusunu yitirmiş yaşlı ve kederli insanlarla büyümenin zorluğuydu.</p>

  <p class="block11">Anneannesinin sürekli çalan radyosu ya da kasetçalarında dinlediği keder dolu eski ayrılık ve hasret şarkılarıyla iç içe yaşamak, o hüznü iliklerinde duymak ve ister istemez sindirmekti. Yakınmıyordu elbette. Sevmişti, seviyordu o şarkıları. Konservatuara gitmeyi de kendisi istemişti. Yaşıtlarının çoğunun habersiz olduğu o müziği öğrenmek, farklı bir duyarlık geliştirmişti Ayşe'de.</p>

  <p class="block11">Ah, dün akşam... Bütün kalbiyle, aşkla söylemişti anneannesinin çok sevdiği o eski şarkıyı, heyecanlanarak ve gözleri dolarak. Sonra Cihan uzanıp teşekkür eder gibi elini hafifçe okşadığında çok etkilenmiş, ağlamamak için zor tutmuştu kendini. Ne kadar şefkatli, ne kadar ince bir dokunuştu o. Nasıl da sarıp sarmalayan bir bakıştı...</p>

  <p class="block11">O andı belki de ona vurulduğu an. O andı...</p>

  <p class="block11">"öyle bir an ki hayata doyulmazdı..."</p>

  <p class="block11">Şarkıdan sonra geri adım atmıştı Cihan. Ya da Ayşe böyle hissetmişti. Gözleri, tel çerçeveli gözlüğünün ardında hüzün dolu, parlaktı, öyle ki onu teselli etme isteği duymuştu Ayşe. Seni sevebilirim, izin ver, sevmek istiyorum, sözleri geçiyordu içinden!</p>

  <p class="block11">Sonra, o an. Bir kez daha yinelenmeyecek olsa da sonsuza kadar sürecek ne muhteşem bir hayali kucaklaşmaydı o! Saçma, evet imkan<span class="calibre3" id="id_GoBack">sız. Yapma! Yaş, deneyimler ve herhalde hayaller, arzular çok farklıydı elbette. Benzer yanları, ortak yönleri var mıydı bilmiyordu. En önemlisi de Cihan gibi bir adam için sıradan bir kadın sayılırdı. Kim bilir ne kadınlar geçmişti elinden. İnandırıcılığı olmayan, vıcık acık bir senaryoydu bu! Yapmacık, berbat bir kurguydu!</span></p>

  <p class="block11">Zil sesi duyar gibi oldu. Biri kapıyı mı çalıyordu? Pencereye uzanıp bahçe kapısına doğru baktı, kimse yoktu. Birden geçmişe, belleksiz yaşlarına döndü. Kendini o bomboş belleğe her nasılsa yerleşip kalmış bir resmin içinde gördü. Pencereden bakıyor ve kapı girişinde gördüğü ince uzun bir karaltı için sevinçle zıplayarak anneannesine koşuyordu.</p>

  <p class="block11">"Anneanneeeee..."</p>

  <p class="block11">Kapıya atılıyordu sonra... Çığlık çığlığa, sevinçle...</p>

  <p class="block11">Evet, böyle biri vardı, böyle birisi olmuştu hayatında bir zamanlar. Kimdi, o, neydi, ne zamandı? Yüzü, sesi, avucunun sıcaklığı kaybolmuş, minicik bir anı parçacığı -duygu kırıntısı- gibi belleğini sıyırıp geçen o gölge kimdi?</p>

  <p class="block11">Neden şimdi durup dururken aklına gelmişti bu imge?</p>

  <p class="block11">Çalan telefonunun ekranına baktı. Soner'in kız kardeşi Seçil arıyordu. Bir an açıp açmamakta kararsız kaldı, sonra açtı. Soner'i dün akşam hastaneye kaldırmışlardı.</p>

  <p class="block11">"Nesi var? "diye sordu Ayşe, soğukkanlılığını korumaya çalışarak. Biliyordu oysa.</p>

  <p class="block11">"Hiç sorma! Bu sabah kapıcı evden yanık kokusu geldiğini haber verdi. Soner'i</p>

  <p class="block11">günlerdir görmemiş, zilini çaldığında da kapıyı açmıyormuş. Asım'la gittiğimizde</p>

  <p class="block11">onu koltuğunda kendinden geçmiş bulduk."</p>

  <p class="block11">"Çok üzüldüm, geçmiş olsun."</p>

  <p class="block11">"En son ne zaman görüştünüz?"</p>

  <p class="block11">"On beş yirmi gün önce," dedi Ayşe. "Durumu nasıl?"</p>

  <p class="block11">"Kötü, yoğun bakımda. Günlerce yerinden kalkmadan içmiş anlaşılan. Koltuk ve parkeler sigaralardan yanmış. Anlatamam, korkunçtu. Kendi de yanacakmış neredeyse. Tam zamanında yetiştik."</p>

  <p class="block11">"Hay Allahım!" dedi Ayşe. "Ama bu ilk değil, daha önce de aynı durumda bulduk onu, biliyorsun!"</p>

  <p class="block11">"Evet, ama normalde ağzına içki koymuyor bu adam! "</p>

  <p class="block11">"Yardıma ihtiyacı var. Yani ne zaman krize girecek diye beklemek zor şey..."</p>

  <p class="block11">"Terapiye başladığını söylüyordu."</p>

  <p class="block11">"Bilemiyorum Seçil. Bu konuda konuşmuyor. "</p>

  <p class="block11">"Onu görmeyecek misin?"</p>

  <p class="block11">"Biz... bitirdik... "</p>

  <p class="block13">"Demek bu yüzden... Seni çok seviyor Ayşe. " "Hayır, istiyor ama sevemiyor. "</p>

  <p class="block11">"Duygularını gösteremiyor. Yoksa sana kötü mü davrandı? Yapamaz o..."</p>

  <p class="block11">"Öyle bir şey yok. Neyse, işe geç kalıyorum, çıkmak zorundayım."</p>

  <p class="block11">"Tamam, haber vereyim dedim... yani ilgilenirsin diye…"</p>

  <p class="block11">"Uygun durumda değilim inan. Ev taşıyorum."</p>

  <p class="block11">"Anlıyorum. Rahatsız ettim, kusura bakma." Ses kırgın, sitem doluydu. Ayşe telefonu kapattı. Soner iki günden önce kendine gelemezdi. Belki o zaman gidip görebilirdi onu ama anlamı yoktu. Utandıracaktı üstelik, çünkü olanları ve o uzun içme sürecini hatırlamıyordu sonradan. Hastalığını duygusal bir silah olarak kullanmadığından da emin değildi ayrıca. Eğer onu sevseydi katlanmaya çalışırdı belki.</p>

  <p class="block11">Belkisi yok. Yok, hayır, hiç kimse için hiçbir şeye katlanacak durumda değildi artık. Kapıyı çekip çıktı. Durağa doğru yürüdü.</p>

  <p class="block11">Patlamış bir su borusunun ıslattığı, parıldayan asfalta, kaldırım kıyılarında birikmiş kızıl, kahve, çürük san tonlarında yapraklara, mevsim meyveleriyle şenlenmiş manav tezgâhlarına, sokağın köşesindeki parkta bağrışarak koşuşturan çocuk kalabalığına baktı tanıdık gözlerle.</p>

  <p class="block11">Kendisi çocuk olmamıştı ama olmuşsa o çocukluk buralarda yaşanmıştı. Günler ve gecelerle. Mevsim dönümleriyle, yazın, kışın, baharın türlü görünümleri, okulla</p>

  <p class="block11">ev arasında gidiş gelişlerle. Uzayıp serpilen bedeniyle ve aynı zamanda semtin değişen yüzleriyle. Bu süreçte hayatın ne kadar karmaşık ve zor olduğunu öğrenmiş, ilk aşk heyecanlarını ve düş kırıklıklarını yaşamış, sürekli sınavlara girip çıkmış ve kendini çoğu zaman gelecek diye adlandırılan şeyin içine yerleştirilmiş hissetmişti. Gelecek. O yaklaşmaya çalıştıkça öteye kaçan bir şey. Gelecek le ilgili büyük beklentileri yoktu.</p>

  <p class="block11">Servis dolu değildi. Öne oturdu. Ezberlenmiş kent görüntülerini görmeden geçiyordu artık. Uzaktan çalıştığı üniversitenin kubbesini gördü. Her zaman görürdü. Ama bugün oraya değil, Cihan Köklü'nün konuşacağı özel üniversiteye gidiyordu.</p>

  <p class="block11">Heyecanlandı. Onu yeniden görecekti, sonra yeniden, yeniden ve... Belki de aşk gerekiyordu yeni bir gelecek yaratabilmek için. Yirmi dokuz yaşındaydı, hayatına giren hiç kimseyi tutkuyla sevmemişti şimdiye kadar. Üstelik aşkın birdenbire, beklenmedik anda karşısına çıkacağına da inanmamıştı. Hep uzaktan bakmış, o hazineyi bulma ümidini neredeyse kaybetmişti. Ama işte şimdi birdenbire... Aşk!</p>

  <p class="block11">Japon dutları duruyordu. Yapraklarını dökmüşlerdi bu mevsimde ve açıkça görülüyordu ki otuz yılda pek az boy atmışlardı. Cüceler büyümez. Cihan onların çoktan kesilmiş ya da çürümüş olduklarını düşünmüştü hep, oysa dal budak salmış, sağlıklı biçimde hayatlarını sürdürüyorlardı.</p>

  <p class="block11">"Bu sevimli cüceler, çalarken parmaklarımızı boyayan iri karadutlar verirlerdi yaz başında," dedi Necla'ya.</p>

  <p class="block11">"O yaşta hala çocuk oluyor insan. Parasız günlerimizde Cebeci'den Ulus'a leblebi atıştırarak yürürken ne kadar mutlu olduğumuzu hatırla."</p>

  <p class="block11">"Dünyayı parayla değil kafamızla değiştireceğimize inanıyorduk da ondan. Ne kadar yanılmışız!"</p>

  <p class="block11">Toplantıdan sonra Necla'yla birlikte enstitü olduğu yıllarda Cihan'ın müzik bölümünde okuduğu üniversiteye gelmişlerdi. Ayşe, dersi olduğu için oturum biter bitmez ayrılmıştı onlardan. Necla'yla bahçede dolaşıyorlardı. "Burada okuduğunu bilmiyordum," dedi Necla. "Bunca yıl neden hiç söylemedin?" "Bilmem. Konu olmadı herhalde. Burhan biliyordu sanırım ama unutmuş olmalı." Gençliğinin en hareketli günlerini geçirdiği yerde, hem genç hem yaşlı en çok da yabana hissediyordu kendini Cihan. Bir zamanlar dünyasını dolduran sonuçsuz kalmış düşlerin boşluğuna düşmüştü sanki.</p>

  <p class="block11">"Eski halini iyi bilmiyorum ama burada değişen fazla bir şey yok, değil mi," diye sordu Necla. "Zaman," dedi Cihan.</p>

  <p class="block11">Gerçekte zaman soyut değil, gözle görülür, biçimi olan bir şeydi. Yine de üst üste gelmiş resimlere bakarken olduğu gibi zamana da bir kuyunun derinliğine bakar gibi bakabiliyordu insan. Yukardan aşağıya, aydınlıktan karanlığa...</p>

  <p class="block11">Suyun siyah aynasında hiçbir şey görünmüyordu ilkin. Sonra yavaşça bir nesne beliriyor, yüzeye çıkıyordu. Bir ağacın gölgesi, herhangi bir öğleden sonrasının en güzel anı, bir söz, dal değiştiren bir kuşun kanat sesi, bir bakış ya da duruş. Yaşananlar kaybolup gitmiş gibi geliyordu insana ama öyle değildi. Daha sonra gelenler belleği yeniden biçimlediği için aynı heyecan yakalanamıyordu, geçmişte neyin nasıl olduğu unutuluyordu eninde sonunda. Geri gelen, zamanın tortusuydu.</p>

  <p class="block11">Eskiden çakıl dökülmüş bahçe yollan şimdi düzgün renkli taşlarla kaplanmış, sık ağaçlar ve yabani çalılar yüzünden giremedikleri alanda geniş çimenlikler oluşturulmuştu. Cumhuriyetin ilk yıllarında yapılmış görkemli ana bina ve yoldan giriş sahanlığına çıkan merdivenle üst kat çıkmasını taşıyan sütunlar hâlâ zarafetlerini koruyorlardı. Ama bahçe girişine sakat figürlerden oluşan anlamsız bir anıt rölyef ve aşağıya inen yolun başına binaya hiç uymayan çirkin bir kemer kondurulmuştu.</p>

  <p class="block11">"Bu kemeri buraya dikmek hangi görmemişin işi acaba?"</p>

  <p class="block11">"Böyle şeyleri pek severler, bilirsin... " dedi Necla.</p>

  <p class="block11">"Neyse ki havuza dokunmamışlar." .</p>

  <p class="block11">Durgun suyunda mevsimine göre yosunların, kuru yaprakların, dökülmüş erik çiçeklerinin ve nilüferlerin yüzdüğü havuz korunmuştu. Biraz büyütülmüş müydü, gözüne mi öyle görünüyordu yoksa? Her neyse, oradaydı ve bakımlıydı, fıskiyesi bile çalışıyordu. Çevresine dizilmiş banklar süslü ferforje ve cilalı ahşap oturma yerleriyle pek şık ve herhalde daha rahattılar.</p>

  <p class="block11">Çiftlik yönüne doğru yürüdüler. Öğrenciler çimlere serilmiş ya da banklara tünemiş konuşup şakalaşıyor, fıskiyeye dalmış düşünüyor ya da kitap okuyorlardı. Bu yolda öyle çok yürümüştü ki gözü kapalı ilerleyebilirdi.</p>

  <p class="block11">Cihan bir an kendini eskiden olduğu gibi, sevilmeyen ve bunun acısını çeken bir delikanlıymış gibi hissetti. İçinde aynı sevilme isteği, aynı yalnızlık ve korku vardı. Dönüp geriye baksa gençliğinin kendisini izlediğini görecekti sanki. İşte o, blucin pantolon üstüne beyaz el örgüsü kazak, boynunda kırmızı atkısı ve... yanında o, Deniz. Onunla birlikteyken kapıldığı ezikliği, iç bulantısını, kendi yanlışlığını bilmenin burukluğunu hatırladı. Aynı güçsüzlüğü, beceriksizliği yeniden duydu!</p>

  <p class="block11">Çiftliğe uzanan orman yolu yoktu artık. Her taraf birbirine benzer dört köşe binalarla dolmuştu. Büyü bozulmuş, o zamana ait her şey, herkes çekip gitmişti. Ne ufuk ne sınır çizgisi vardı şimdi. Gökyüzü bile değişmiş aşağıda olup bitenlere göre biçimlenip sınırlanmıştı sanki. Patikanın iki yarımda geçenlere selam durur gibi eğilen iğdeler ve o canım söğütlerden de eser yoktu.</p>

  <p class="block11">Yollarını kesen mühendislik fakültesi binasından geri döndüler. Görülecek başka şey yoktu. Buralar, aradan geçen süre içinde nelerle dolduysa yalnızca onlar vardı.</p>

  <p class="block11">Havuzun başındaki banklardan birine oturdular. Cihan buraya, yalnız havuz başında oturduğu süre boyunca ait olabilirdi şimdi. Çünkü aynı kalan ve belleğinin geçmişe açılan en geniş ufku burasıydı.</p>

  <p class="block11">"Görmek istediğin başka bir yer varsa seni götüreyim," dedi Necla.</p>

  <p class="block11">"Konferans salonu aynı yerde mi?"</p>

  <p class="block11">"Ana bina giriş kapışırım tam karşısındaki mi? Duruyor. En büyük salon orası. Söylesene ne hissediyorsun?"</p>

  <p class="block11">"Anlatmak zor, "dedi Cihan.</p>

  <p class="block11">"Bunca zaman neden hiç uğramadın buraya?"</p>

  <p class="block11">"Fırsat olmadı," Kendi sesindeki acıklı tonu duydu. Konuyu değiştirdi.</p>

  <p class="block11">"Bahçe hoş olmuş, eskiden çim yoktu, biz çam pürçeklerinin üzerine yayılırdık."</p>

  <p class="block11">"Öğrencilerin en büyük lüksü! Kulaklarını otlara, yere dayayınca dünyanın dönüşünü ve üzerinde biriken bütün sesleri duyabiliyorlar belki de," dedi Necla, sesini sır verir gibi alçaltarak. Güldü.</p>

  <p class="block11">"Evet duyulabilir," dedi Cihan, kapıldığı esriklikle. "Kırlarda çok denedim. Sanırım duyma isteğiyle ilgili bir yanılsama."</p>

  <p class="block11">Durup doğayı, varoluşun sesini dinledi. Kanat çırpışlarını, rüzgarların, yağmurun, hışırdayan yaprakların, çatırdayıp çözülen buzların, fokurdayan lavların ve patlayan yıldızların sesini duydu bir an. Tümü biçim kazandılar gözünde.</p>

  <p class="block11">Necla'ya baktı. Ensesi küt, yanları uzun kesilmiş kumral saçlarının alnına dökülen bölümünde yüzüne çok yakışan san bir dalga vardı. Zarif, kum rengi bir takım ve taba ayakkabılar giymişti. Gençken çok çekiciydi, güzellikten daha derin bir şey vardı onda, kıvrak bir zeka, ironi, kararında bir dokunulmazlık ve özgüven. Hala etkileyici ve hoştu. Ellisine yakındı ama göstermiyordu. Onun sol feminist yaklaşımına ve dar kafalıları küçümseme tavrına her zaman saygı duymuştu Cihan. Dünyanın sesini duyabilen kadınlardandı.</p>

  <p class="block11">Necla onun şimdiki halini nasıl buluyordu acaba? Soramazdı. Hem ne diye soracaktı ki! Bu sabah aynaya yansıyan adamın içini görmüştü. İnişe geçmiş, yakında yaşlılığa toslayacak yapayalnız biri...</p>

  <p class="block11">Sorun yaşının ve kariyerinin gerektirdiği olgunluk ve huzurdan uzak oluşuydu. Çok değil on yıl sonra çekiciliğini kaybedecekti. Böylelerini biliyordu. Başarılardan ve gelip geçici güzel kadınlardan sonra paçasını toplamaktan aciz, hala gezgin ve sefil, geveze, yan çatlak ihtiyarlara dönüşmüş bir yığın bilim adamı tanımıştı. Bunların bazıları asistanları olan kızlarla evlenip son yıllarını daha iyi koşullar içinde geçirmeye çalışıyorlardı...</p>

  <p class="block11">"Öğrenciler, bu genç kuşak için ne düşünüyorsun?" diye sordu Necla'ya. "Fazla sessiz, tepkisiz bir kuşak yetişti değil mi? Bizim o yaşlardaki halimizi düşünüyorum da... "</p>

  <p class="block11">"Ben o kadar karamsar değilim. Belki de anlayıp anlamaz görünmeyi, bilip söylememeyi, dünyayı kendilerine sunulduğu gibi kabul etmeyi öğrettik onlara. Hayatı zevkli ayrıntılarla farklılaştırmak mümkünmüş gibi yaşıyorlar. Espriyi seviyorlar ama gülünç olmayan şeylere gülüyorlar. Dijital tanımlardan oluşmuş yan tutarlı düşüncelere çok düşkünler. Hepsi değil tabii." Bir süre sustu Necla.</p>

  <p class="block11">"Belki de biz çok yaşlandık..." dedi Cihan.</p>

  <p class="block11">"Büyük hayal kırıklıkları yaşadık da onun için böyle hissediyoruz. Biliyorsun. Konuşmanda sen de değindin, iki yüzyıldır, hadi daha yakına gelelim, dünyayı ne biçimde algılarsa algılasın hayal kırıklığına uğramayan bir kuşak olmadı bu topraklarda. Ha, bu arada konuşman çok etkileyiciydi gerçekten."</p>

  <p class="block11">"Sürekli konuşuyorum ama sözlerim boşa gidiyor ve yüreğimden gelmiyor artık," dedi Cihan. "Kalabalığın toplandığı salonlar ekonomi, daha iyi eğitim ve demokrasi istek ve beklentilerini tartışmaya, sonuca bağlamaya uygun yerler değil." "Ne yapalım yani, susup oturalım mı?"</p>

  <p class="block11">"Onu demek istemedim. Ne var ki bir süredir yazmak daha anlamlı ve kalıcı geliyor bana. Yazmaya ağırlık vereceğim."</p>

  <p class="block11">"Çok az okuyan bu toplumda konuşmak da önemli."</p>

  <p class="block11">"Evet ama bir süre sonra profesyonellik hakim oluyor konuşmacılara. Söylenenler ise insanların olabilir ve istenebilir saydıkları şeylere kıyasla sıkıcı, geçici ve önemsiz kalıyor."</p>

  <p class="block11">"Olsun, öğrenciler de etkilendi söylediklerinden. Bence hocalığı sürdürmelisin." "Öyle düşünüyorum. Akşamüzeri rektörle yeniden konuşacağız. " "Oğlunu görüyor musun?"</p>

  <p class="block11">"Çok seyrek. Beni sürekli dolaşan ve onu üstünkörü seven bencil, sevimsiz biri olarak görüyor. Belki de nefret ediyor. Zaten çocukken de tuhaf bir ürkeklikle yaklaşıyordu." "Kaç yaşında şimdi?"</p>

  <p class="block11">"On dokuz. Okulu bıraktı. Müzikle uğraşıyor, daha doğrusu zaman geçiriyor.</p>

  <p class="block11">Annesinin istediği insan olmayı da reddediyor bence. İyi baba olamadığım için</p>

  <p class="block11">kendimi suçluyorum."</p>

  <p class="block11">"Kendine haksızlık etme... "</p>

  <p class="block11">"Hayatımı düzene koyamadım bir türlü... "</p>

  <p class="block11">"Sürekli bölünüyor, ne istediğine karar veremiyorsun da ondan. Müzik Eğitimi Bölümü'nü görmek ister misin? Hemen şurada," dedi Necla. "Çok isterim."</p>

  <p class="block11">O yana yürüdüler. İçeri girip koridor boyunca ilerlediler. Burada pek az değişiklik vardı. Her şey biraz daha modern ve cafcaflı hale gelmişti o kadar. Ruh? Sizlere ömür. Girişe taş döşenmiş ve dev bir piyano biçimindeki yapıya eklemeler yapılmıştı. Bir üniversite havası sinmişti ortama ama görmemişlik burada da baskındı.</p>

  <p class="block11">Çalışma odalarından çalgı sesleri geliyordu. Bütün kapıların ardında kendisi varmış duygusuna kapıldı Cihan. Hangi kapıyı açsa kendini ya da Deniz'i görecekti piyano ya da viyolanın başında sanki. Deniz. Onunla birlikte yitirdiği ya da yanlış yere koyduğu bir yığın şey bir keder dalgası gibi gelip geçti içinden. Albinoni'yi duydu. Adagio.</p>

  <p class="block11">"Genç olmak çok güzel. Ama biz öğrenciliğin tadını çıkaramadık, çok kötü, çok kanlı bir dönemdi," dedi Necla.</p>

  <p class="block11">"Hem de nasıl," dedi Cihan. Bekledi. "İlk aşkımı o kargaşada buralarda yaşadım," diye ekledi. "Kavga dövüş içinde."</p>

  <p class="block11">"Anılar canlandı desene. Ben Lale'yi biliyorum. O bizim okulda, hukuktaydı."</p>

  <p class="block11">"Lale daha sonra. Sizi tanımadan önce burayla ilişkim de gençlik aşkım da sona ermişti."</p>

  <p class="block11">"Burhan bir ara senin piyano çaldığını söylemişti, şimdi hatırladım..."</p>

  <p class="block11">"Bıraktım. Kaldı. Kendime yeni bir yol çizmiştim." Tuhaf, gücenikti sesi.</p>

  <p class="block11">"Çok iyi yapmışsın. A, sen kötü oldun. O aşk seni çok etkilemiş..."</p>

  <p class="block11">"Sevdiğim kız beni birdenbire, ortada belli bir neden yokken bıraktı. Hayal kırıklığım çok uzun sürdü." "Ah canım, kıyamam ben sana..."</p>

  <p class="block11">"Sonradan onun dağılmaya gereksinim duyduğunu anladım. Çünkü bu da bir savunma yoluydu. Karanlıkta yürümeyi seçti ve kendini incinmez sandı." "Ama incindi." "İncinmek hafif kalıyor."</p>

  <p class="block11">"Eski hikâyeler. Lale'yi severdim, akıllı kızdı, ne oldu, nerelerde şimdi, biliyor musun?" "Amerika'da uluslararası hukuk okudu ve dönmedi." Havuz kıyısından geçip ağaçların altından yürüdüler. Cihan yeniden eski kendini gördü. Deniz'le banklardan birinde oturuyorlardı, Deniz'in ince, incecik eli, siyah süveterinin üstüne taktığı bir dizi renkli cam boncukla oynuyordu dalgınlıklar içinde. "Biz de tarih olduk," dedi Necla." Aslında, yaşandığı süreçte insana tuhaf ve korkunç gelen şeyler bile, güvenli bir uzaklıktan bakıldığında yabansı bir dekor gibi görünüyor."</p>

  <p class="block11">Geri döndüler. Yönetim binasına çıkan basamaklarda durup karşısındaki giriş kapışma baktı Cihan. Ne çok inip çıkmıştı bu merdivenlerden, ama o an içeri girmek, tanımadığı insanlarla karşılaşmak, soruları yanıtlamak son derece sıkıcı geliyordu. Necla gülümsedi. Anlamıştı onun kaybettikleri yüzünden duygusallaştığını. Konuyu değiştirdi.</p>

  <p class="block11">"Siyasete girmeyi düşünüyor musun Cihan? Öneriler gelebilir..."</p>

  <p class="block11">"Yoklayanlar oldu. Hayır, hiç düşünmüyorum," dedi Cihan.</p>

  <p class="block11">Bir bilim adamı olarak siyaset, ekonomiyle bağlantıları yönünden ilgilendiriyordu onu daha çok. Siyaseti insani bulmuyordu, hem de hiçbir yerde. Çoktandır dünyayı tuhaf, niteliksiz adamlar yönetiyordu. İpleri perde gerisinde duran ve paraya yön verenlerin elinde olan bu insanların hükmettikleri kitlelerin verilenle yetinmesi, sinip susması ise acıklıydı. Belki de fazla önemsemiyorlardı çıkarlarıyla kumar oynayanları. Ya da paranın dünyasına duyulan korku dolu saygı, çekingenliğe sürüklüyordu onları.</p>

  <p class="block11">Tepkisiz kalabalıklarsa kurulmuş makine gibi görünüyordu gözüne bir süredir. Ortak yanları anlaşılmaz, adsız bir sabırla tıka basa dolu ve umarsız bir boş vermişlik olan bu insanlar, yaşamın esasına ilişkin konulara değil, gereksiz ayrıntılara takılıyor, asıl büyük resmi göremiyorlardı. Beyinlerine bunca renkli görüntü akıtılırken nasıl göreceklerdi ki! Üstünlük taslamıyordu Cihan, bazen kendi</p>

  <p class="block11">rolünden de kuşkuya düşüyor ve gidişi tersine çevirmek için hiçbir şey yapmadığı duygusuna kapılıyordu.</p>

  <p class="block11">"Hadi yemeğe gidelim," dedi, Necla. "Sana kantin yemeği yedirmek istemiyorum. Yakınlarda güzel bir yer var. Ayşe de gelecek. Eee, nasıl buldun asistanımı? Dün akşam pek ateşli tartıştınız."</p>

  <p class="block11">"Heyecanlı bir kadın ama kafası pek berrak değil."</p>

  <p class="block11">"Sana öyle gelmiş. Kızdırdı seni de ondan..."</p>

  <p class="block11">"Yo, tersine, ondan hoşlandım. Çok iddialı tabii ama daha genç, zamanla olgunlaşır. Kaç yaşında ?"</p>

  <p class="block11">"Otuza yakın sanırım. Sakın küçümseme. Görmüş geçirmiş biridir. TRT'nin bıyıklılarca işgalinden önce çok kaliteli sanat programlan yapıyordu. Bir yıldır birlikteyiz ama çok seviyorum onu."</p>

  <p class="block11">"Senin gözüne girmiş olması önemli. Çok da güzel ayrıca." Güldü. "Biraz daha genç olsaydım hatırın için elimden kaçırmamaya çalışırdım... "</p>

  <p class="block11">"Aa, yoksa sen? Dikkatli ol, çok duygusaldır!"</p>

  <p class="block11">"Benim gibi bir moruğu ne yapsın canım!"</p>

  <p class="block11">"Yavaş!"</p>

  <p class="block11">Cihan birden canlandı. Masmavi göğe, günün limoni ışığına, yemyeşil otlara, yumuşak beyaz köpüklerle havuza dökülen fıskiyeye baktı. Kendini parçalandıktan sonra uyumlu bir biçimde yeniden bir araya getirilmiş, aydınlanmış, ve ancak şimdi tamamlanmış hissetti. O sabah konuşurken en önde oturan Ayşe'ye takılmıştı gözü sık sık. Büyük bir ilgiyle dinliyordu kendisini. Genç kadirim merakla, hayranlıkla ışıldayan bakışlarına katlanmakta zorlanmıştı gerçekte. Onu, kendisinden öteye götürmüşlerdi çünkü. Bitmemiş bir mektuba, yarım kalmış bir öyküye, hayatın penceresine asılmış koyu mavi bir gökyüzü parçasına.</p>

  <p class="block11">"Kimin kızı, ailesi kimdir, nedir? Biliyor musun?" diye sordu.</p>

  <p class="block11">"Bildiğim kadarıyla yalnız yaşıyor. Babası gazeteci, İstanbul'da. Annesi küçükken, anneannesi geçen yıl ölmüş. Ailesinden pek söz etmez. Ha, bir de sevgilisi var."</p>

  <p class="block11">Cihan bir an kendini yara almış gibi hissetti sonra rahatladı. Tamam, böylece savuşturuyordu bu belayı başından. Yine de ani bir çökme olmuştu içinde. Arabaya binerlerken Necla'nın üniversite yönetimi ve kimi hocalar hakkında söylediklerini yarım yamalak duyuyordu.</p>

  <p class="block11">"Bu adamlarda büyük ve güven verici bir kurum oldukları havası hakim. Ya da öyle görünmeyi yeğliyorlar. Ne de olsa kendi duyarsızlıklarına, aldırmazlık ve bilgisizliklerine ihtiyaçları var. Bilimsel gerçek denilen şeyden her birinin hangi kişisel nedenlerle vazgeçmiş olduğunu bilemezsin ama eğer onlarla bir süre birlikte kalırsan ilkel bir iktidar tutkusu içinde olduklarını görüyorsun. Eğitim, bilim onlar için donuk ve cansız, uzak bir arka plandan başka bir şey değil."</p>

  <p class="block11">"Yılların biriktirdiği itilmişlik ve aşağılık duygusuyla baş etmek kolay değil tabii," dedi Cihan. Üzüntüyle ama saygıyla, yanında oturan ve arabayı dikkatle</p>

  <p class="block11">süren kadına baktı. Onun yıllar yılı, kendisinin bilmediği bozgun ve yenilgiler karşısında ayakta, sert, dimdik durmuş olduğunu düşündü.</p>

  <p class="block11">Kendi kırılganlığını, naifliğini, içinde saklayıp unuttuğu çocuğu hatırladı ve onun çoktan ölmüş olmasını diledi.</p>

  <p class="block11">Akşamüzeri kapısını açıp girdiğinde ev soğuk, pis bir kovuk gibi geldi Ayşe'ye. Cihan'ın üstünde bıraktığı yıldırım etkisini gidermeye uygun bir ortam değildi hiç. Yarım şişe şarap buldu dolapta, sıkıca giyinip battaniyenin altına girdi. Televizyonun karşısındaki kanepeye uzanarak bir radyo müzik kanalı açtı. Ekranda bir keman resmi vardı. Düşünmek ve gözünü o nesneye dikip yoğunlaşmak için yeterli bir görüntü.</p>

  <p class="block11">O sabah, sempozyumu izlerken kendi beğenisinden emin olmuştu. Cihan'ın sözleri o kadar açık ve anlaşılır, sunumu öylesine canlıydı ki onu ilgiyle, hayranlıkla izlemişti. Aslında adam yalnız onu değil, değindiği konular ve kişiliğinden yansıyan ışıkla bütün salonu etkisi altına almıştı.</p>

  <p class="block11">Cihan'ın konuşurken nasıl göründüğünü hatırlamaya çalıştı. Başaramadı. Oysa son derece uyanıktı, heyecan doluydu. Loş ve kalabalık salon, kıyısı çiçeklerle bezenmiş sahne, masa üstündeki su şişesi, arada bir yüzünü örten mikrofon, sözlerini destekleyen elleri, kısaca ortam net olarak belleğindeydi ama yüzü yoktu nedense.</p>

  <p class="block11">Konuşması bittikten sonra sabırlı ve içten tavrını koruyarak sorulan yanıtladı. Bir öğrencinin gelecekle ilgili öngörülerini sorması üzerine, bu ülkede en azından altmış yıldır, her kuşağın kendini ihanete uğramış, ucuza satılmış, tepelenmiş hissettiğini ve çocuklan için daha iyi şeyler hayal ettiğini, oysa gençlerin yetişkinliğe geçişini derin ve gizli bir hayal kırıklığı ile izlemekten başka bir şey yapamadıklarını söyledi. Ne yazık ki bu koşullarda, durumun kısa sürede değişeceği umudu da beslemiyordu. Manzara daha iyi bir gelecek, demokrasi, özgürlük ve çağdaş gelişmelerden yana aydınlık değildi.</p>

  <p class="block11">Öğle yemeğinde buluştular. O bir buçuk saat boyunca Ayşe de Cihan da birbirlerine karşı doğal, nazik, ölçülüydüler. Ayşe, akşamkinden daha saygılıydı, az konuştu, uslu, alçakgönüllü bir tavır takındı. Biraz da şaşkınlıktandı bu. Masaya her eğilişinde belli belirsiz kokusu geliyordu burnuna Cihan'ın ve arzuyla karışık öyle bir haz duyuyordu ki bayılacak gibi oluyordu.</p>

  <p class="block11">Sabahki toplantıda sık sık bulunduğu yöne bakarak konuştuğu için, onun ilgi alanında bulunduğundan emin olmuş, onur duymuştu. Herhangi biri değildi Cihan. Salondaki konumu hissettirmişti bunu ona. Yemek boyunca da ilgili ama olması gerektiği gibi davranıyordu kendisine. Ayşe birkaç kez korkmadan baktı onun gözlerine ama dalgındı bu gözler, geçit vermiyorlardı.</p>

  <p class="block11">Necla'nın aralarındaki gerilimi sezmiş olduğunu anladı. Gevşek ama kontrollü bir güvenle davranıyordu ikisine de. Ustalıkla, arabulucu rolüne soyunmuş, görünmeden</p>

  <p class="block11">ve incelikli esprilerle havayı yumuşatmaya gayret ederek. Yemeğe gelmesini, kendisini yalnız bırakmamasını isteyen de Necla'ydı zaten.</p>

  <p class="block11">Cihan'ın o akşam İstanbul'a döneceğini öğrendiğinde kısa bir şaşkınlık geçirdi Ayşe. Onu bulmuştu ya hep burada, elinin altında bir yerlerde olacak sanmıştı. Oracıkta, ayrılık acısıyla yandı içi.</p>

  <p class="block11">Yatmadan önce Soner'i düşündü. Hala paçavra gibi yatıyordu hastanede herhalde. Tanıştıklarından üç ay sonra ona bir hafta ulaşamamış çalan telefonu bir türlü açılmayınca kalkıp evine gitmişti. Kapı, aralıklarından yoğun bir alkol kokusu sızdığı ve içerden müzik sesi geldiği halde açılmıyordu. Kapıcıyla birlikte bir çilingir çağırıp açtırdıklarında Soner'i içerde baygın bulmuşlardı.</p>

  <p class="block11">Ölüm sıkıntısı vardı onda. Ruh hali pamuk ipliğine bağlıydı ve hoşnutluk duygusundan yoksundu. En küçük terslikte, çocuksu bir dehşetle bakıyordu dünyaya ve aralıklarla krize giriyordu. Sık sık, "Cehennemin insanın içinde olduğuna" inandığını söylerdi. Klasik laf. Pek seviyordu bunu. Kendini temize çıkarmak için!</p>

  <p class="block11">Tanınmış bir film yapımcısının oğluydu. Grafik tasarım okumuş, üç yıl Amerika'da kalmıştı. Babasına ait dağıtım şirketinin Ankara bürosunu yönetiyordu sözde. Arada bir uğramak dışında iş yapmıyordu gerçekte. İstanbul'da bir grubu vardı. Meraklısı için yapılmış müzik, film, dans ve sahne performansları üzerine yeni tip entellere özgü uzun, duraklamalı, sakin tartışmalar yapıyorlardı birlikte.</p>

  <p class="block11">Soner'in çok önemsediği bu insanlar, herhangi bir toplum ya da ülkenin insanı olmak yerine dünya vatandaşları gibi yaşıyorlardı. Hedonist ve kibirliydiler. Tek aidiyetleri kendileriydi. Aralarında üst düzey işlerde çalışan, parlak, iyi para kazananlar çoğunluktaydı. Bilinen hiçbir yere yakın durmuyorlar, aşka inanmıyorlardı. Evlenmiyor, çocuk sahibi olmuyor, birbirlerine sahip çıkmaya çalışmıyor yalnızca yaşamlarını renklendirmeyi amaçlıyorlardı. İş hayatında uysal ve çalışkan ama özel hayatta bencil ve kapalıydılar. Kendilerinden bir şey bekleyen ya da isteyen herkesten anında uzaklaşıyorlardı.</p>

  <p class="block11">Hafta sonlan evlerde partiler veriyor, yeni açılmış lüks ve ayrıksı mekanları deniyor, en yenisini, en iyisini onlar biliyorlardı. Ayrıcalıklı olduklarına böyle inanmaya çalışıyorlardı besbelli. Bu iyi eğitimli free gençler yirmi birinci yüzyılın son çeyreğinin öncülleriydiler. Soner, birlikte ağlayamadığı, dünyaya lanet okuyamadığı bu insanlara onu derinleşmekten korudukları, batmadan yüzeyde kalmasını sağladıkları için tutunuyordu.</p>

  <p class="block11">Bir kez birlikte olmuştu onlardan birkaçıyla Ayşe. Soner'in evindeki o geceden net bir izlenim kalmamıştı belleğinde. İsimler bile yoktu. Soner'in onlara ilgisinin özenti olduğunu görmüştü yalnızca. Kusursuz olmak yerine kusursuz görünmek isteyen bu insanların Soner gibi sığ birini hiç ciddiye almadıkları da ortadaydı.</p>

  <p class="block11">Soner'in neden o kadar mutsuz olduğunu bir türlü anlayamamıştı Ayşe. Bazen çalışma odasına kapanır, günlerce çıkmazdı. Bir kanepe üzerinde uyur, açlığım kraker ve kahveyle bastırırdı. Karartılmış, sessiz, telefonsuz o odada, söylediğine</p>

  <p class="block11">göre kendi içine dönmeye, ruhunun karmaşasını düzene koymaya çalışıyordu. Böyle zamanlarda Ayşe kalkıp kendi evine gidiyordu. Soner'in ilgisini hak edebilmek için onun acı çeken, karanlık ruhuna sadık kalmak gerekiyordu oysa. Ayşe bekleyecek, o nihayet bozuk bir suratla dışarı çıktığında koşup sarılarak avutacak, kamını doyurup yıkayıp yatıracak ve sonra yanına uzanıp her bir organını ayrı ayrı öpüp okşayarak uyandıracaktı... Görev buydu!</p>

  <p class="block11">Buzdolabının fişini çekti. Dolabı sabah temizleyecekti. Evde Soner gelir diye bulundurduğu dondurulmuş yiyecekleri çöpe attı. Dudak büktüğü, banyosundan, mutfağından iğrendiği ve kendini tozlanmış hissettiği bu evde Soner bir yılda toplasan iki gece ya kalmış ya kalmamıştı.</p>

  <p class="block11">Onunla bölüştüğü ve kendini kölece güdülüyor hissettiği tuhaf bir yıldan sonra mahremiyetini, tek başına yemek yemeyi, huzur içinde bölünmeden çalışmayı ve dilediğince davranmayı özlemişti Ayşe. Yan yana olduklarında bile arzusu çoktan terk etmişti tenini. Kışkırtılmayı değil yatıştırılmayı özlüyordu son zamanlarda. Soner'i okşamak değil, dövmek, kırbaçlamak kanını akıtmak geliyordu içinden.</p>

  <p class="block11">Ne için olduğunu bilmeden göze aldığı riskler karşısında aşağılanmış, kimliksizleşmiş hissediyordu kendini. Bunca Özveriye karşılık herhangi bir kazana olmamışta. Soner o kadar bencil ve hastaydı ki kucaklayıp kavrayamamıştı Ayşe'yi.</p>

  <p class="block11">Böylesi daha iyiydi. Yalnızlığa alışkındı. Cesur ve kırılgan biri için yalnızlık kendine sadakatin bir başka biçimi ve biraz hüzünlü de olsa daha dayanıklı bir şeydi. Yalnız yaşama pratiği sınırlıydı, içsel yalnızlıkta düşündüğü.</p>

  <p class="block11">Bir yıl öncesine kadar anneannesiyle birlikteydi. Sonra Soner girmişti hayatına. Onun evinde buluşuyorlardı. Adamın el bebek gül bebek büyümüş birine özgü takıntıları vardı. Haftada iki gün kadın geliyor, temizlik, ütü ve yemeğini yapıyordu. Çamaşırların aynı tarzda katlanarak tek tek görünecek biçimde çekmecelere yerleştirilmesi, gömleklerin kırışıksız ütülenmesi gerekiyordu. Sağlıklı beslenmeye önem veren, mikrop kapmaktan ödü patlayan, evini neredeyse askeri düzen içinde tutan bir adamın tekrarlayan dipsomani krizlerine girmesi olmayacak bir şeydi aslında.</p>

  <p class="block11">Sorunla ilgili çıkarımlarda bulunuyordu yalnızca. Sürekli değişen üvey annelerle büyümüş olmak, güçlü bir babanın gölgesinde kalmışlık, hiçbir zaman hayatını kazanmaya ihtiyaç duymamak, yükselme hırsından yoksunluk, aşırı duygusallık ve fiziksel sıradanlığın getirdiği özgüven eksikliği.</p>

  <p class="block11">Söylediğine göre yeniyetmelik çağından başlayarak kadınlarla yoğun ilişkisi olmuştu. Onları kolayca elde ediyor ama küçümsüyordu. Bağlanmak istiyor ama çabucak bıkıp başından atıyordu. Sevilmeyi arzuluyor ama sevemiyordu.</p>

  <p class="block11">O sıra anneannesi yeni ölmüştü, ev mezar gibi görünüyordu Ayşe'nin gözüne. Soner'le geziyor, vakit geçiriyor, bol para Harcayan bu genç adamdan hoşlanıyordu. Kusurlarını görmezlikten görmeye, bencilliğinden incinmemeye gayret ediyordu.</p>

  <p class="block11">O güne kadar karşısına hep kaba, duygusuz tipler çıkmıştı. Başlangıçta ilgi duyduğu bu erkeklere baktıkça, kendi duyarlığının onlarınkiyle uyuşmadığını görüyordu. Yapmacıklı dizi oyuncusu tavırlar, bütün o, keyifli, e, yani, istersen, gibi dillerinden düşmeyen sözcükler, internetle ilgili geyikler can sıklaydı. Zamanın erkek modeli buydu. Kadınların bir kısmı da kendilerini bu modele uydurmuşlardı ister istemez ama görüntüyü kurtarmaktan öteye geçemiyor, ilk krizde falso yapıyorlardı. Ben o modelin kadını değilim, neyim peki? Ne yeni ne eski, ikisi arası bir şey.</p>

  <p class="block11">İlkesi, bir başkasına zarar vermediği ve doğru bulduğu sürece istediği her şeyi yapabileceğiydi. Kadın erkek ilişkilerinde karşılıklı anlaşma ve uzlaşmayı önemsiyor, içgüdülerini dinliyor, isteklerini göstermekten kaçınmıyordu. Onlardan biri gibi görünmek, geri kalmış sayılmamak için aldırmazı oynamaksa ağırına gidiyordu.</p>

  <p class="block11">Belki de erkeklerin katılığı da gizlenmeye çalışılan bilinçaltı bir çekingenlikten doğuyordu. Ama ne olursa olsun, tensel tatları ne kadar özlerse özlesin, abartılı, kendini överken küçük düşüren hamlık ve yontulmamışlıklardan yorulmuştu artık.</p>

  <p class="block11">Başarısızlık duygusuna benzer bir sıkıntı yalayıp geçti yüreğini. Kusuru kendinde aradığı oluyordu bazı durumlarda. Ama hayır, dengesiz, ya da atılım gücünden yoksun biri değildi. Pek sıcakkanlı değildi belki ama işte, içinden gelmiyordu sevmediğine yakın durmak, cilve yapmak. Sakınganlığının kökeninde gurur vardı elbette. Gururun kaynağında ise yaşamı boyunca üstüne gitmekten kaçındığı bir acı gizliydi.</p>

  <p class="block11">Bu, karlı bir günde mutfakta cici papa kızartan annesinin göğsüne başını gömdüğü anla ilgili bir görüntüydü. Annesini, onun saçlarıyla gölgelenmiş gülmekle ağlamak arasında bocalayan yüzünü açıkça hatırladığı tek an buydu. Devamında başka silik görüntüler ve sesler de vardı. Titreşen kirpiklerinin arasından annenin kapı ağzında sallanan gölgesini görüyordu bazen. Sesini duyuyordu onun. Hıçkırıklarını ya da öksürüğünü. Yüzüne eğildiğini hayal ediyordu sabahlardan birinde ve o güzel yüz karanlığı delen anlık bir parıltı gibi ışıyıp geçiyordu belleğinden.</p>

  <p class="block11">Koyu mavi, kırık dökük seramiklerin boğduğu banyo aynasında makyajını silip temizledi. Soner'in ultra lüks dairesinden sonra iyice soğumuştu bu çirkin banyodan. Yine de kendi evinin o ılık, dost, tütün ve hafif naftalin kokusunu Soner'in yabancı, hijyen ve yapay çiçek kokulu evine yeğlerdi. Bir gün bir vazo kırmıştı kazayla da olay olmuştu! Nicedir ondan kurtulmayı bekliyor, yumuşak, adamı hasta etmeyecek bir kopuş için elinden geleni yapıyordu. Neyse ki yirmi gün kadar önce Soner birdenbire, hem de bir sevişme sonrası, defalarca ertelediği ayrılma kararırım kesinleştiğini söyleyince sevinmiş, kalkıp hemen eşyasını toplamaya koyulmuştu. Soner'in, aceleciliğine tepkisiz kalmasına, bir şey unutup geri dönmesin diye toplanmasına yardımcı oluşuna gösteri olduğunu bildiği için</p>

  <p class="block11">kırılmamıştı. Açıkçası kovulmuş ama rahatlamıştı. Gönül kırgınlığı ve pişmanlık duymuyordu.</p>

  <p class="block11">Duysaydım Cihan'ı gözüm görmezdi zaten.</p>

  <p class="block11">Peki dün gece nasıl olmuştu da başlangıçta o kadar huysuz, kavgacı bir tavır takınmıştı? Neydi iradesini yok eden şey o adamda? Nihayet, bütün o yüzeysel, basit, kalpsiz erkeklere benzemeyen, aradığı sevgiyi, şefkati bulabileceği biriyle karşılaşmış olabileceği sezgisi ve onu elden kaçırmamanın telaşı mı? Cihan'ın görmüş geçirmiş, güç beğenir biri olduğu sezgisiyle kendini ortaya koyma içgüdüsü mü? Bir kez olsun oyunbaz davranma hevesi mi? Önemli değildi ne olduğu. Cihan'ın sesini duyar gibi oldu: Tanımadığın bir insanın seni sevmesini mi istiyorsun? Başkasını sevmediğimi, birine bağlı olmadığımı nerden biliyorsun? Bu ses hem itici hem de bir yakarış gibiydi.</p>

  <p class="block11">Soğuk yatağın içinde büzüldü. Kalbinde, aşkla ve hayatla müthiş bir uyum içinde olduğu duygusu titreşiyordu ama bu deli sevinç her nedense onu biraz ürkütüyordu.</p>

  <p class="block11">Sabah erkenden kapı ziliyle uyandı. Babasıydı. Gece otobüsüyle gelmişti, üstünde kahverengi, diz yerleri bolarmış kadife bir pantolon ve cepleri tıka basa dolu toz rengi bir gazeteci yeleği vardı. Saçı sakalı hızla ağarıyordu. O eski yırtıcı ifade silinmişti yüzünden. Bir yumuşaklık, kabul rahatlığı sinmişti üstüne. Yine de bedeni hâlâ dik, hareketleri canlıydı ve her zamanki gibi hayatı umursamaz bir hali vardı.</p>

  <p class="block11">Çocukluğu boyunca tel örgülerin ardından görmüştü onu. Bayramlarda açık görüşlere gittiği olmuştu birkaç kez ama daha çok mektuplarla sürmüştü ilişkileri. Dolaştığı cezaevlerinden güzel, gayret veren mektuplar yazardı Ayşe'ye. Sonradan bunları düzenleyip bir kitapta toplamışta ve kitap epey ilgi görmüştü. "Kızıma Umut Mektupları."</p>

  <p class="block11">Babası hapisten çıktığında on beş yaşındaydı. Dedesi ölmüştü, anneannesi ise hayattaydı. Gelip bir süre onlarda kalmıştı babası. Sonra yanlarına sığınan işsiz güçsüz, şaşkın bir adamın varlığı tedirgin etmişti anneannesini. Bir-iki ay kalmasına razı olmuştu Ayşe için ama daha fazlasına dayanamazdı. Bir akşam: "Kızına baktım ama sana bakamam oğlum, " dedi.</p>

  <p class="block11">Bunları yaşamıştı Ayşe. Bunlar dediği hayatın gerçekleriydi.</p>

  <p class="block11">Ertesi gün gitmişti babası. Birkaç ayı, Zonguldak'ta baba evinde geçirmiş sonra yeniden Ankara'ya dönüp eski bir arkadaşının işlettiği meslek lokalinde kalmaya başlamıştı. Gıda tedarik ve hesap kontrolü işine bakarak üç yıl, boğaz tokluğuna çalışıp, lokalin alt katındaki bir odada barınmıştı. Onun yaşadıklarının tümünü bilemezdi. Ama kolay olmadığını seziyordu. Daha sonra bir şiir bir de öykü kitabı çıkarmıştı ama sonu gelmemişti.</p>

  <p class="block11">O zor günlerinde babasının bir ara, ölmüş eski devrimci liderlerden birinin dul karısıyla ilişkisi olduğunu biliyordu. O akşam lokalde hep birlikte yemek yemişlerdi çünkü ve sonra bir hafta sonu babası Ayşe'yi, kadının Çeşme'deki yazlığına götürmüştü. Aileden varlıklı, sarışın, mutsuz bir kadındı Meriç Hanım. Kocasının</p>

  <p class="block11">anısına, zamanında onun çevresinde bulunmuş eski yol arkadaşlarıyla ilişki kurarak bağlı kalmaya çalışan, ancak çok geçmeden yıllan cezaevlerinde geçmiş bu adamlardan usanıp bırakan bir kadın. Yazlıktaki o birkaç günde kadının babasına köpek gibi davranmasından incinmişti Ayşe. Çok geçmeden de başka bir kıdemli devrimci bulup babasını şutlamıştı zaten.</p>

  <p class="block11">Bir zamanlar üzülürdü babası için. Ama acı patlıcandı babası, kırağı çalmıyordu onu. Girgindi, çalışkandı. Şimdilerde her şey yolundaydı. Birkaç yıldır haftalık bir haber dergisinde çalışıyor, emekli öğretmen olan uyanık karısıyla İstanbul'da yaşıyordu.</p>

  <p class="block11">Unutulmuş hayal kırıklıklarının günahını yüklediği zamanlar olduysa da şefkatle seviyordu babasını. Bazen acıdığı da oluyordu. Hayatının on bir yılını sağlıksız koğuşlarda, korkunç hücrelerde geçirmişti. Buna rağmen ülkenin geleceğinden kaygı duyuyor, geçmişini, inanmanın ve adanmanın yüceliğini savunuyordu. Onun kişiliğinde, acımasızca ezilmiş bir kuşağın öne çıkmış bütün devrimcilerine saygıyla karışık bir merhamet duyuyordu Ayşe. İnsana dokunan, bu figürün şimdisinden yansıyan, kaybetmiş olsa da onurunu korumaya direnen tavırdı.</p>

  <p class="block11">Çıkıp yalandaki bir pastanede baba-kız kahvaltı ettiler. Sonra yeniden eve dönerek demekten gelecek kamyoneti beklemeye koyuldular.</p>

  <p class="block11">"Bu evi satıp yeni bir yer almayı neden düşünmedin?" diye sordu babası. "Şehir merkezinden uzaklaşmak ve zarar etmek istemiyorum." "Burada güzel anıların yoktur diye söyledim." "Senin de kötü anıların var bu evde, değil mi baba?"</p>

  <p class="block11">"Unutuluyor." Bellek kayıtlanın hızla tararmış gibi gözlerini kısmıştı. "O zamanlar uzun yaşamayacağımı düşünüyordum ama görüyorsun hala hayattayım." "iyisin babacığım..."</p>

  <p class="block11">"Şey... Borçlanmadan bu masrafı karşılayacak durumda mısın?"</p>

  <p class="block11">"Merak etme. Anneannem bu işin bedelini ayırmıştı. Bana da az çok bir şeyler</p>

  <p class="block11">bıraktı."</p>

  <p class="block11">"Ben de yardım etmek isterdim ama..."</p>

  <p class="block11">Kötü kapanmış bir patlak izi konuşurken üst dudağını burnuna doğru çekiyordu. Gördüğü işkencelerden söz etmekten kaçınmıştı hep. Annesini konuşmaktan da. Konuşabileceğimiz çok şey var ama babamda o istek yok, diye düşündü Ayşe. Belki de anlatacak fazla bir şey ya da anlatılacakların hükmü yoktu artık. Çok değişmişti dünya, insanlar, her şey.</p>

  <p class="block11">Beden dili sözcüklerden daha çok şey anlatıyordu aslında. Başa çıkılamayacak şiddette bir şey tarafından acımasızca ezilmiş, gözden düşmüş ve umutlandın bir bir yıkıldığını görmüştü babası. Sonra elinden geldiğince ve hayatta kalabilecek ölçüde, zamana ayak uydurmuştu. "Şu arkadaşın, yanında kalacağın kadın kim?" diye sordu.</p>

  <p class="block11">'Televizyonda birlikte çalıştığım eski bir arkadaş. Geçen ay geçici görevle Diyarbakır'a gönderdiler onu. Evi boş, yani yalnız olacağım. Zaten bir ayda bitecek bu iş. Yılbaşına doğru hazır olur. Güzel olacak baba, çok güzel olacak... " "Umarım canım. Buzdolabını temizlememi ister misin?" "Yapabilir misin?" "Evde ben yapıyorum."</p>

  <p class="block11">Kitaplığın bir kısmını boşalttı Ayşe. Gerisini taşıyıcılara bıraktı. Küçük çalışma masasının üzerine "derneğe" yazılı bir kâğıt iliştirdi. Yanlış yere götürmelerini istemiyordu. Gözyaşlarının izleri vardı üstünde. Bunalımlarının çıkmaz boyayla kazınmış işaretleri. Belki de atmak daha iyi olurdu ama dernekte- kiler, her türlü eşyaya ihtiyacımız var demişlerdi.</p>

  <p class="block11">Taşınma işi bitip de babasını yolcu ettiğinde Selda'nın evi ne gidecekti. Kendine bir valiz, iki çanta hazırladı. Yalnız kalacağı saatleri sabırsızca bekliyordu. Cihan'a bir ileti gönderecek, abartmadan duygularını yazacaktı. Ayrılırlarken birbirlerine kart vermişlerdi. Elini avucunda uzunca tutmuş, içtenlikle ve davetkâr bir sesle haberleşiriz, demişti. Dün öğle yemeğinden sonra fakülteye dönerlerken Necla; "Neler oluyor?" diye sormuştu. "Olup biten bir şey yok hocam..." "Dikkatli ol, iyi düşün. Üzülmeni istemem." "Beni bilirsiniz, bu konularda becerikli değilim."</p>

  <p class="block11">"Yo, etkilendi senden... Ama çekingendir. Girişimde bulunmak için kırk kere düşünür. Öncelikle yaş farkı sorunu var tabii. " "Bu hiç önemli değil..."</p>

  <p class="block11">"Bilemem. En son genç bir Finlandiyalı kadınla birlikteydi. Kadın çocuk istiyordu. Cesaret edemedi, ayrıldılar. Senin şu filmci sevgilin ne oldu?" "O çoktan bitti hocam... Yani siz benim idareyi ele almam gerektiğini mi söylemek istiyorsunuz?"</p>

  <p class="block11">"Yo, ben şu aşamada hiçbir şey söyleyemem. Birbirinizi göreli yirmi dört saat bile olmadı daha..."</p>

  <p class="block11">Necla'ya anlatamazdı Cihan'ı gördüğü gecenin kendisine rüya gibi geldiğini ve uyanmayı, rüyanın tadını ve izini yitirmekten korktuğunu. Cihan'a bunu yazacaktı. Evet bunu, bakalım ne yanıt verecekti.</p>

  <p class="block11">Saat on biri geçtiği halde yardım derneğinin kamyonu hâlâ gelmemişti. Sabırsızlandı. Telefon edeceği sırada bir kamyonetin kaldırıma çıkarak kapı önüne park etmeye çalıştığını gördü.</p>

  <p class="block11">Akşamüzeri olmadan bağışladığı eşya alınıp götürülmüş, kalanlar tesisatçının deposuna konmuştu. Valizlerini de alıp babasını taksiyle gara bıraktı, sonra Ayrancı'ya, Selda'nın evine gitti. Boşandıktan sonra yalnız yaşayan genç kadının evi küçük ama sevimliydi. Aslında kadrolaşma nedeniyle kurumdan ayrılmaya zorluyorlardı onu da kendisi gibi.</p>

  <p class="block11">Evdeki ilk saatlerinde valizlerini boşaltıp giysilerini astı. Mutfağı, kalacağı odayı düzenleyerek eve alışmaya çalıştı. Cihan'ın güven verici imgesi belleğinde yıldız gibi ışıyıp duruyordu. Adamın onu kendi yaşamından bu kadar hızlı bir biçimde çekip alması anlaşılmaz bir şeydi. Yine de duygularına sıkı sıkı sarılmaktan alıkoymuyordu Ayşe'yi. Sabırsızlığı ise kurallar, geleneksel kadın erkek rolleri gibi engeller tanımıyordu. İtibar kaybı korkusu da yoktu içinde. Henüz havada, söze dökülmemiş bir yakınlığın bilgisi vardı yalnızca. Bunu harcamak yerine üzerine gitme arzusuyla doluydu.</p>

  <p class="block11">Sabah erken kalkmıştı, yorgundu, kanepeye uzanıp biraz uyudu. Gecenin geri kalan saatlerinde ise Cihan'a açılma arzusu giderek şiddetlendi. Saplantının verdiği sarhoşlukla oturup ona duygularını anlatacak taslaklar yaptı. Sözcükleri dikkatle seçiyor ama eksik ya da abartılı bulup vazgeçiyordu. İlk kez bir erkeğe aşk ilan etmenin en dolaysız, en yalın biçimi her halde, sana aşık oldum, seni sevdim, demekti ama bu da çok sıradandı.</p>

  <p class="block11">Elbette reddedilme olasılığı vardı. Cesaretini besleyen tek Şey ise Cihan'ın kendisini anlayacağı ve yadırgamayacağına dair sezgisiydi.</p>

  <p class="block11">İstanbul'a döndüğü gece semtin gürültüsünden rahatsız oldu Cihan. Evinin bulunduğu sokakta trafik gürültüsü ve çığlık kıyamet bitmiyor, polis ve ambulans sirenleri, anonslar, mahalleyi gece yarıları ayağa kaldırıyor, gümbür gümbür ezanlar uykusunu bölüyordu. Neden daha sakin bir yer seçmemişti ki?</p>

  <p class="block11">Öte yandan ev şehir merkezine yürüme mesafesindeydi ve tarihi yarımadaya bakan geniş balkonu çok güzeldi. Şehrin kocaman nabzından uzak kalmak istemiyordu doğrusu. Ölümsüz, dev bir organizmanın inanılması zor işleyişini, milyonlarca insanın paylaştığı yaşama alanlarında birbirinden çok farklı hayatların bir arada akışını görüp izlemek ilginçti.</p>

  <p class="block11">Gözüne en çok çarpan, çoğunluğun çaresizlik ve sinmişliğiydi. Temel sorunlar çözülemiyor, cehaletten beslenen boş inanlar, antidemokratik uygulama ve baskılar, toplumu parçalara, kamplara bölerek yerinde saydırıyor, gün gün geriye düşürüyordu. Çoğunluk için adalet, kaliteli eğitim, sosyal güvenlik hala arızalıydı.</p>

  <p class="block11">Rektörle anlaşmışlardı. Bu yıl üniversitede ders alacaktı. Pazartesiden cumaya haftada dört gün Ankara'da olacak, lojmanda kalacaktı. Takvime baktı, derslerine başlamadan önce dört günlük bir boşluğu vardı. Kış bastırmadan bir kez daha Koyhisar'a gidebilirdi.</p>

  <p class="block11">O akşam uçakla İzmir'e indi, havaalanından bir araba kiralayarak kasabaya sürdü. Derin ve uzun bir uykudan sonra sabah erkenden çıkıp kanatlanmış gibi iskeleye yürüdü. Yaz kalabalığı çekilmişti ortalıktan. Ege sonbaharı olanca görkemiyle sürüyordu. Çimenler yeniden yeşermişti. Deniz cam gibi berrak, gökyüzü açık ve yüksekti. Daha da güzeli kendini genç, enerjik, harika hissediyordu. Doğa tarafından cömertçe, sevgiyle kucaklanmış gibi.</p>

  <p class="block11">Londra'dan döndüğü günlerde de, temmuz ve ağustos ayları boyunca doğduğu, büyüdüğü bu güzel yerde kalmıştı. Hızlı hayatın gürültülü nabzı yerine sessizliğin,</p>

  <p class="block11">bitmek bilmez akademik toplantılar yerine kitapların, uğuldayan otoyollar yerine rüzgârın, suyun sesiyle paylaştığı o iki ay dinlenmiş, kafasını toplama fırsatı bulmuştu.</p>

  <p class="block11">Gümüşsü yeşiller, sabah güneşi altında diri zakkumlar. Teneke saksılarda rengârenk sardunyalar. Reçel tabağına saldıran kızıl anlar. Israrlı ve hüzünlü bir güzellik, dünyanın yapaylıktan uzak, unutulmuş dinginliği.</p>

  <p class="block11">En güzeli de bir başıma olmaktı, diye düşündü. Rita'nın kayıtsız yüzü hızla gelip geçti gözünün önünden, önceki yaz, birlikte gelip on beş gün kadar kalmışlardı. Hatırlamak bile istemediği sıkıntılı günlerdi. Kuruntulardan, sızlanmalardan ve sahte arzulardan yorgun düştüğü tatsız bir tatil.</p>

  <p class="block11">Dönüşte acısız bitirmişlerdi.</p>

  <p class="block11">Daha sonra dostça hatır sormaktan ileri gitmeyen birkaç telefon konuşması yapmışlardı yalnızca. Biraz laf kalabalığı, arada duraklamalar ve Rita'nın sesine belli belirsiz yansıyan pişmanlık. Birbirlerine anlatacak bir şeyleri yoktu. Hiç de olmamıştı zaten. Telefonda konuşurlarken, Cihan onu burada, merdiven başında inatla dikilirken, kunt, güneş yanığı bacaklarıyla bahçede yalınayak çimler üzerinde yürürken görüyordu. Yakınman sesini duyuyor, acı sözler söyleyen küskün dilinin ağzının içinde yumuşayan baskısını hissediyordu.</p>

  <p class="block11">Şimdiyse yabancı, uzak bir ülkede, kendisi gibi yeni bir hayatta görüyordu. Her zamanki çocuksu şımarıklığı, hafifliği, çekici tazeliği ve yüzeyselliği içinde. Belki de, kim bilir kimden, çok istediği bebeğe gebeydi. Kırgınlık ve umut yoktu, kemanın teli bir kez daha kopmuş müzik susmuştu. Ara sıra beyninin içinde bir vızıltı duyuyordu o kadar.</p>

  <p class="block11">Hoşnutsuz, mutsuz bir kadının yanı başında olmak rahatsız edici, tatsız bir durumdu. Genç bir kadını her bakımdan hoşnut etmekse kolay değildi. Sürekli bir suçluluk ve yükümlülük altında koyu bir yalnızlığa düşüyordu insan.</p>

  <p class="block11">Ayşe'yi hatırladı. Keşke o kadar genç olmasaydı...</p>

  <p class="block11">Yazı düşündü yine. Bağımsız, dertsiz geçmiş o harika iki ayı.</p>

  <p class="block11">Sabahları erkenden kalkıp dünyanın derisinde biriktirdiği kiri akıtmak için uzun uzun yüzüyordu. Sürekli müzik dinliyor, yaz böceklerinin gecenin sessizliğini kutsayan hüzünlü ötüşlerine bayılıyordu. Ağustos başlarında "Kapitalist kültürleşme" üzerine yeni bir kitap yazmaya başladı. Daha çok akşamları, verandada çalışıyordu. Ara sıra başını kaldırıp yıldızlara bakarak kendini evrenin bilinmezliği içinde sabit bir noktada yerleşik ama bağımsız hissetmek ne kadar güzeldi...</p>

  <p class="block11">Yine de bazı şeyleri unutmak ve hayata başka türlü de bakılabileceğini hatırlamak açısından fazla işe yaramamıştı bu inziva. Yer değiştirmekten daha fazlası gerekiyordu bir hayatı yenilemek için. Neydi? Yeni bir kadın mı? Bu da bir yoldu, neden olmasın...</p>

  <p class="block11">Kasabada biraz dolaştı. Tepenin eteğindeki plaj, çivit mavisi göğün altında açık san bir aydınlıkta dinleniyordu. Yukardan bakıldığında Koyhisar yeryüzüyle</p>

  <p class="block11">gökyüzü arasına sıkıştırmış gibi görünüyordu. Eskiden koyunların otladığı çayırlarsa beyaz, kutu kutu evlerle dolmuştu.</p>

  <p class="block11">Yiyecek alışverişi yaparak eve döndü. Sonbahar güneşi kaldırım taşlarına morumsu bir ışıltı vererek sokaklara yatay açılarla düşüyor, bahçelerde mevsimin son gülleri açıyordu. Doğa kaygısızca kendi döngüsünü sürdürüyordu. Dünya buydu işte. Bu kadar yalındı. Onu karmaşık hale getirense insandı.</p>

  <p class="block11">Kahvaltı hazırladı. Daha sonra biraz çalışacaktı. Küçük gönül kaymaları insana yazma gücü veriyor, yaratıcılığı ve sözel derinliği arttırıyordu. İki gün önceki konuşması sırasında Ayşe'nin salonda olduğunu ve kendisini ilgiyle dinlediğini bilmek bile söylediklerine renk, umut ve canlılık katmıştı.</p>

  <p class="block11">Mutfakta annesinin düzeni hüküm sürüyordu. İki yıl önce, bir şubat günü ölüm haberini aldığında Paris'te Unesco Ekonomik Kurul konferansındaydı. İki gün önce telefonla konuşmuşlardı, önemli bir sorunu yoktu. Ablası, uykusunda, kalbinin durduğunu söylemişti telefonda.</p>

  <p class="block11">O gece İstanbul üzerinden İzmir'e indiğinde şiddetli bir yağmur yağıyordu. Cenazeye yetişebilmek için o berbat havada, havaalanından bir taksiye atlamış uykusuz, yarı sersem kasabaya inmişti. Temizlikçi kadın her gün uğruyordu annesine, o bulmuş, hemen ablasına haber vermiş o da İzmir'den koşup yetişmişti,</p>

  <p class="block11">Bu beklenmedik ölümün getirdiği acı ve borçluluk duygusuyla baş etmek kolay olmamıştı Cihan için. Yakınlarından uzak kalmanın, evlat olarak görevlerini yerine getirememenin suçluluğuyla kahrolmuştu. Anne-babası, hasretiyle zorlanmış, başarılarıyla gururlanmış, seçimlerine saygı duymuşlardı. Oysa, babasının beş yıl önceki ölümüne bile yetişememişti. Japonya'daydı o sıra.</p>

  <p class="block11">Ev tertemizdi. Eskiden komşuları olan, çocukluğunu bildiği genç bir adamla karısı bahçeyi, evi gözetip bakıyor, Cihan gideceği zamanı haber verirse temizleyip hazırlıyorlardı. Alt katta salon ve mutfağı, üst katta ise geniş bir sofaya açılan üç odayla kocaman bir banyosu vardı. Babasının ölümünden sonra annesi çiftlik işlerini tek başına yürütememişti. Topraklarının büyük bölümünü satmışlar mirası ablasıyla bölüşmüşler evi Cihan alıp yenilemişti.</p>

  <p class="block11">Maria'yla hayaller kurmuşlardı. Yazları ailece gelip bir süre tatil yapacaklardı. Hakan üç yaşındaydı o sıralar. Çocukla otellerde rahat edemiyorlardı. Huzursuzdular. Evin onarımı bittikten sonraki ilk yaz umutla, hevesle koşmuşlar, tazelenmeyi ummuşlardı. Annesi torununu ilk kez görüyor, sevinçten yerinde duramıyordu. Ne var ki Maria'yla aile oyunu oynadıkları bir üç hafta geçirmekten öteye gidememişlerdi.</p>

  <p class="block11">Hayatına girmiş en tutkulu kadındı Maria. Onu üniversite kütüphanesinde görmüştü ilk kez. Yunan asıllı bir felsefe öğrencisiydi. Elindeki kitabı masanın üzerine bırakmış, uzun uzun Cihan'a bakmıştı. Gözleri lacivert, koyu deniz mavişiydi. Güzel ve deniz gibi değişkendiler. Kütüphaneden birlikte çıkmışlardı. Cihan o sıralar doktora yapıyordu. Londra'dan New York üniversitesine geçmişti.</p>

  <p class="block11">İnatçı ve ateşliydi. Canlı, becerikli, sürekli istim üstünde bir kadındı. Cihan'dan daha az hoşgörülü, daha az disiplinli ve daha kuralcıydı. Kuşkucu ve kaprisli bir tutumun bir felsefeci için daha uygun olduğuna inanmıştı belki de. Güldüğünde bile gözlerinde alaycı, iğneleyici bir bakış olurdu. Katolikti. Yıllarca ruhunu üşütmüş, o katı, soğuk korkuyu çoktan reddetmişti ama çalınmış çocukluğunun hıncını taşıyordu.</p>

  <p class="block11">Cihan'ın ona sevgisi koşulsuz, somut, coşkuluydu. Oysa Maria'nın ruhunda fırtınalar esiyor kafasında denizler gümbürdüyor gibiydi. Çabuk paniğe kapılıyor bir dakika sonra da ürkütücü bir soğukkanlılık içine girebiliyordu. Durup dururken kuruntulara, kuşkulara boğuluyor, ancak kavgalı fanteziler ve uzlaşmalar sonrasında ya da sevişerek evcilleşiyordu.</p>

  <p class="block11">ilk zamanlarda Maria'nın anlamsız kuşkularını, apaçık görünen doyumsuzluğunu fazla önemsememişti Cihan. Sabırlıydı, onu seviyordu. Bir çocuğa can verecek kadar. O çocuğun aralarına gireceğini düşünmeden.</p>

  <p class="block11">Maria soluk soluğa oğlunun peşinden koşar, tüm ilgisini ona yöneltirken uzaklaşmaya başladıklarını fark edememişti Cihan. Karısının bebeğe gösterdiği aşırı titizlik ve vesveseyi eleştiriyor ama engelleyemiyordu. Maria'nın ruh halini anlamak, değişken dünyasının hangi yüzüyle, ne zaman karşılaşacağını kestirmek çok zordu. Ancak yine de Cihan'a yansıttığı reddin altında açıkça görülen bir öfke vardı. Sanki kendisi Maria'ya bir kötülük yapmıştı da kefaretini ödemek zorundaydı. Böylece Cihan yükseldikçe kendisinin yerinde saydığından yakınan kadınla kıran kırana, acımasız iç savaşlar başladı evde.</p>

  <p class="block11">Kıskançlıklar geldi ardından. Gereksiz, kör kıskançlık ve acıtıcı suçlamalar. Cihan'ın içinde açılan küçük, hüzün verici boşluğun bir leke gibi büyüyüp genişlediği günler. Kapıların sertçe kapandığı, sofra kurulmayan günlerin çoğaldığı, yatakların ayrıldığı geceler.</p>

  <p class="block11">Sonunda aldatmıştı onu Cihan. Sürekli suçlanıyor olmaktan bıktığından ve bu haksız suçlamaları gerçeğe dönüştürüp rahatlamak istediğinden. Rastgele, arzu bile duymadığı bir öğrenci kızla yatmışla Maria'nın kendisine el koymasına karşı çıkmak için. Karısının o sıradan ilişkiyi birlikteliklerinin tümüne yayıp kahredici bir hayal kırıklığı ve kalleşliğin üstüne oturtacağını hayal edememişti. Tükenmeyen düşmanlığı ve oğlunu elinden alma çabası kendince haklı çıkmanın açtığı yaradan doğuyordu kuşkusuz.</p>

  <p class="block11">Maria! Hayatına giren kadınların en güzeli ama kadınlık sanatında en aptalı, en acemisi...</p>

  <p class="block11">En zekisi Frances'ti. Frances kusursuzdu.</p>

  <p class="block11">Kendisinden yirmi yaş büyük, iri yan, güçlü, açık sözlü ama duygularını kolay açığa vurmayan bu kadın hocasıydı. Kadın mı? İlk bakışta onu cinsellik dışı biri gibi algılamak daha kolaydı.</p>

  <p class="block11">Yurtdışına çıkışından sonra, Londra'daki ilk yılı çok zor geçmişti Cihan'ın. Hem dilini geliştirmek için çalışıyor hem de yüksek lisansını aldığı ek derslerle</p>

  <p class="block11">tamamlıyordu. Bursu yetmediği için bu arada garsonluk, gazete dağıtımı gibi kaçak işlerde çalışıyor, kalabalık bir yurtta kalıyordu. Derslere yeterin ce yoğunlaşamıyordu bu yüzden. İkinci yan yıl başarı grafiği aşağı yönelmişti. Oysa en iyi olmayı isteyen yorulmaz, rekabetçi bir öğrenciydi. Frances ona sorununun ne olduğunu sordu. Çok daha iyi koşulları olan iki kişilik bir oda buldu. Duruma uyum sağlayıp parlak notlar almaya başlayınca da yardımcı seçti. Çok geçmeden onun eli ayağı oldu Cihan. Konferans vermek için çıktığı yolculuklarda ona eşlik ediyor, çantasını taşıyor, dosyalarını ve öğrencilerle ilişkilerini düzenliyor, ödevlere bakıyordu.</p>

  <p class="block11">Sonbahara doğru birlikte yaşamaya başladılar. Frances destekleyip kolladı onu, önce evini açtı, sonra yatağını. Karşılığında işlerine yardım, arkadaşlık, seks istedi. Söylentilere, dedikodulara aldırmadı, kıskanmadı, kısıtlamadı.</p>

  <p class="block11">Aralamadaki, Frances için belki aşk ama Cihan açısından gönüllü bir alışverişti. Bu onu sevmediği anlamına gelmiyordu. Siyah saçlarını sımsıkı ensesinde toplayan, hafif çekik yeşil gözleri ve geniş, sert ağzıyla Latin havası taşıyan Frances, en olgun çağındaydı. İstekle kavrayan elleri, deneyimli ateşliliği, sevecenliği hoşuna gidiyordu Cihan'ın. Bedeni kıvrak hatlara sahip değildi, beli ve bacakları kalın, kalçası genişti ama heykelsi, sağlıklı bir görünümü, yoğun bir teni vardı. Hayatındaki rolü, işlevi ise daha önemliydi. Hem mesleki hem de kişisel bakımdan hızla geliştiğini, olgunlaştığını hissediyordu Cihan.</p>

  <p class="block11">Ruhsal bakımdan da geniş bir kadındı. Güven veren sakinleştirici bir duruşu vardı. Frances'in sol liberal dünya görüşünden ve Bordieu'cu toplumsal ekonomi tezlerinden çok yararlandığını, bugünkü Cihan oluşunda büyük payı olduğunu yadsıyamazdı. Hayatının en önemli dönemini, yirmi altı ve otuz yaşları arasını, önemsiz küçük kaçamaklarla, onunla geçirmişti ve hiçbir zaman pişmanlık duymamıştı. Ara sıra birbirlerine küçük iletiler gönderiyorlardı hala.</p>

  <p class="block11">Frances'in koruyucu kanatlan altından çıkar çıkmaz tutulduğu Maria alt üst etmişti onu. Öyle çok işi vardı ki Karısının dünyasından dışlanmış, büsbütün gözden düşmüş olduğunu anladığında evliliğinin bittiğini kabul etti ve fazla acı çekmedi. Üç güzel yıl, sıkıntılı bir yıl daha ve ardından bir korkunç yıl daha. Sonra Maria'nın oğlunu da alıp gidişi.</p>

  <p class="block11">Kolay olmamıştı elbette.</p>

  <p class="block11">Bütün bunlar çok uzakta kalmıştı artık ve başka birinin başından geçmiş şeylermiş gibi geliyordu şimdi Cihan'a. Maria'dan sonra kendini akışa bırakmıştı. Uluslararası toplantılarda, konferans salonlarında ve hava alanlarında sayısız avcı kadınla karşılaşmış, onlardan neşe içinde ayrıldıktan sonra yine yollara düşmüştü.</p>

  <p class="block11">Öğleden sonra kitabı üzerinde çalıştı. Sonra gün batarken iskelede bir meyhaneye gidip balık yedi. Mehtap vardı, eve yürüyerek döndü. Çalışmaya oturmadan önce sinyal veren telefonuna baktı. Ayşe'den bir mesaj gelmişti:</p>

  <p class="block11">Sözcüklerin duygularımı basitleştirmesinden o kadar korkuyorum ki yalın bir biçimde ifade etmekle yetiniyorum:</p>

  <p class="block11">Ben size aşık oldum.</p>

  <p class="block11">Cihan bir an gözüne spot ışığı tutulmuş gibi irkildi. Ayşe'nin anlamlı yüzü canlandı belleğinde. Kendini aşkta eli açık bilirdi ama doğrusu bu kız çok daha bonkördü. Yazdıkları duruydu, içtendi. Bu tür hamlelere karşılaştığında sıkı durmayı bitecek yaşta ve konumda olduğu halde afallamıştı.</p>

  <p class="block11">Genç kadın doğrudan hedefe yönelmişti. Boşuna değil tabii eli çabukluğunun lehine dönme olasılığı yüksekti. Hızlı ve kararlı. Bayılırdı böyle kadınlara. Aşkın sıcak ve yoğun manyetik alanında hissetti kendini Cihan, yüzü, teni yandı, bir ipeğin kesilişine benzer bir yanılma oldu içinde. Şimdi ne olacaktı peki? Ne cevap verecekti ona? Ayşe'yi gördüğü, şarkısını dinlediği gece unuttuğu saf bir duyguya geri dönmüştü. Daha geniş, daha derin bir biçimde. Yaşadığı zavallı ruh inzivasını fark etmişti öncelikle. Birileriyle yatmanın gideremediği bir yalnızlıktı bu. Geçip giden zamanın ve şiirden yoksun bir bedenselliğin yarattığı yoksunluk. Ayşe'nin kışkırtıcı zekâsı ve güzelliği savunma duvarını bu yüzden çabucak çökertmiş, korumaya özen gösterdiği soğukkanlı ve uzak tavrı bir vuruşta darmadağın etmişti.</p>

  <p class="block11">Onda neyi o kadar çekici bulduğunu soruyordu kendine. Orta boyluydu, en çok bir yetmiş... İnceliğine karşın dar, harika kalçaları, dolgun göğüsleri vardı. Açık kumral saçlarını dağınık bir biçimde toplamıştı. Bu, kusursuz boynunu açığa çıkarmış, ona hem soylu bir zarafet hem de abartısız, hafif dağınık bir hava vermişti. Baktıkça, laf yetiştirmeye çalıştıkça, daha çok hoşlanıyordu ondan. Çekici bir dişi obje olarak görmüyordu kızı yalnızca. Hem fiziksel hem ruhsal yoğunluğu, açıklığı, yalınlığıyla çarpıcıydı.</p>

  <p class="block11">Şimdi bu genç kadın ona aşkını bildiriyor, yaşamının dar çemberi dışına çıkartmak, seçilmiş olduğu duygusuyla gönendirip parıldatmak ve bir âşığa dönüştürmek istiyordu. Peki ama bu onuru hak edecek ne yapmıştı ki? Hiç. Evet ama aşk, hak etmeden sevilmekti zaten. Hak edilmemiş bir armağandı.</p>

  <p class="block11">Bir kadın tarafından kucaklanmadığı zamanlarda yavanlaşıp duygu kütlüğüne düştüğünü hatırladı. Çoktandır, nasırlanan kalbinin büyüdüğünü ve acı verdiğini hissediyordu. Kalp ağrısı denen şey buydu asıl. Bazı geceler uykusundan göğsünde hazırlıksız, usulca sızlayan boşlukla uyanıyordu. Kontrollerden geçmişti, fiziksel bir sorunu yoktu, sağlamdı.</p>

  <p class="block11">Sert bir içki aldı, açık pencerenin önüne oturdu. Serin ama dirilticiydi hava. Gecenin ay ışıltılı parlak laciverdine daldı. Uzaklardan köpek havlamaları ve eğlenen gençlerin kahkahaları geliyordu. Kendini oyuna sürmekten niye korkacaktı ki? Aynı ilgi, aynı gerilimi yaşıyorsa neden? Evet, bu kadın akıllı, mahzun ve güzeldi. Onu sevebilirim, diye düşündü sırtını dikleştirerek. Son kez ve çok sevebilirim...</p>

  <p class="block11">Elini kalbinin üstüne götürüp yokladı. Acı yoktu. Normalden hızlı ama düzenli vuruyordu. Yavaş! Acelesi yok. Birbirlerini tanımak için belli bir zaman gerekecekti. Kuşkusuz. Tatlı tatlı tartışacak, kavgalar edecek, darılıp barışacaklardı. Telefondaki mesajı tekrar tekrar okudu: Ben size âşık oldum! Bu sıradan ve muhteşem cümleyi içine çekti. Aşık olmak. Onu gençliğine çağıran bu çok çiğnenmiş söz niye bu kadar etkiliydi, niye bir sır gibi görünüyordu gözüne şimdi? Yazanın sadece kendisi için ürettiği sırrın yansıması olduğu için mi?</p>

  <p class="block11">Birden irkildi. Bu kadın neden bu kadar tanıdıktı? Neden daha karşılaştıkları ilk gecenin sonunda sevgili olmuşlar gibi bir duyguya kapılmıştı? Yabancısı değildi, aşık olduğu bütün kadınlar ilk anda aynı etkiyi bırakmışlardı üzerinde. Aşkla gelen coşkuyla onları da çok eskiden beri ve yakından tanıdığı yanılsamasına kapılmıştı. Bir başkasına açılmak, insanın sınırlarını esnetiyor, karşıdakinde kendini görmesini kolaylaştırıyordu. Belki de o tanıdığı kendisiydi.</p>

  <p class="block11">Aşk böyle tuhaf bir şeydi işte. İnsan hiç beklenmedik anda, beklenmedik biriyle karşılaşıyor ve onu farkında olmadan içine yerleştiriyordu. Bu duyguyu tanıyor, biliyor, özlüyordu. Gerçekte bütün aşklar bir öncekilerin devamıydı. Zikzaklı da olsa da bir çizgi üzerinde yer alıyor, aynı yerlerden kırılıp kopuyor, tarazlanıp kontak yapıyorlardı. Ayşe'ye kimseye olmadığı kadar özenli davranma isteğiyle doldu içi. Olur ya da olmaz, denemeliydi. Bir şey başlamıştı, bir kez başlayınca da durdurmanın yolu yoktu.</p>

  <p class="block11">Yarın sabah ona yazacak, buluşup konuşmayı önerecekti. Yarın sabah mı? Kim bilir nasıl yürek çarpıntıları içinde bekliyordu mesajının yanıtını şimdi. Hayır, rastgele yazamazdı, düşünecekti.</p>

  <p class="block11">Çalışma masasına geçti. Ne diyeceğini, ne yazacağını bilemeden öylece oturdu bir süre. "Ben de... " Çok kısa, çok ruhsuzdu. Kızın aklım çelmişti ama gerisini nasıl getireceğini bilmiyordu. İlk kez aşka düşmüş gibi acemi, beceriksiz hissediyordu kendini. Önünde kat edilmesi gereken bir yol vardı oysa.</p>

  <p class="block11">Bu yaşta, bu hale düşmek!</p>

  <p class="block11">Oluyor işte. Kimileri, onun konumunda olanların aşka, duygusallığa kapılarını kapattıklarını, kaya gibi sert durup çocuksu heveslere gönül indirmediklerini sanıyorlardı. Ayıplayıp kınayanlar bile çıkıyordu. Oysa insanın aşka su kadar ihtiyacı vardı. Kendi çevresinde ciddi, ağır tanınan bir çok bilim ya da politika insanının, erkek ya da kadın, en sıradan, en rezil aşklara düştüklerine tanık olmuştu. Aşk ve cinsellik konularında kural koymaya kalkışmak bönlüğün dik alasıydı!</p>

  <p class="block11">Bir kağıda birkaç cümle karaladı. İçine sinmedi. Bulunduğu ortamın, evin verdiği evcillik sarmalının dışına çıkamıyordu. Şu yumuşak ışık, eşyanın renk uyumu, bahçeye ve geceye bakan boydan boya camlar, ahşap ve deri kokusu güçlükle kazanılmış bu huzur sakınganlık yaratıyordu, insana konfor sağlayan bu tür bir yalnızlık bir kadının gereksiz müdahalelerle kolayca bozabileceği bir şeydi. Düşündü, aşk çağrısına Hesapsız kitapsız katılmak ruhen mülksüz olmayı gerektiriyordu belki de.</p>

  <p class="block11">O geceden beri... Çizdi. Kendinden çok genç bir kadına, kart bir zampara gibi atılmak yerine olgunlukla yaklaşmalıydı. Sıradan biri değildi ki o... Kızın gözündeki önemini, atılan yemi hemen kapma arsızlığından uzak durursa koruyabilirdi. Kararsızca masayı okşadı. Ne cevap verecekti Ayşe'ye? Eski dostu, marangoz Halil Ahi'nin işi ceviz masanın da ilham vermeyen bir katılığı vardı şimdi. Üstünde ortaokuldaki sevgilisi Sevim'e yürek çarpıntıları içinde şiirler düzmüş, notalar kopya etmiş, iktisat sınavlarına çalışmış, ve hüsranla biten ilk büyük aşkının hüzün dolu hikâyesini yazmıştı. Yirmi dört yıl önce. Yurt dışına gitmeden önceki yaz.</p>

  <p class="block11">O yaz.</p>

  <p class="block11">Sınavları kazandığını öğrenmişti. Ekim başında bakanlıktaki i işlemlerini tamamlayacak, Aralığın ilk haftasında da Londra'ya uçacaktı. Burada, bu evde, yaz aylan boyunca durmaksızın yazmıştı. Gitmeden önce açık bir sayfayı kapatma, yaşadıklarına dışarıdan bakarak uzaklaştırma ihtiyacı içindeydi.</p>

  <p class="block11">Koyhisar sıcaktan kavruluyordu. Sabahlan yüzüyor, bütün öğleden sonrayı odasında okuyarak ya da uyuyarak geçiriyor, akşam yemeğine iniyordu.</p>

  <p class="block11">Bahçede asmanın altında kurulmuş sofrayı hatırladı. Ne güzeldi o kızarmış biber kokan akşamlar. Annesinin sevecen elleriyle açtığı eriştelerin bol keçi peyniriyle süslenmiş görüntüsü. Oyunu bırakıp eve gidemeyen çocukların sokaktan gelen ve gökyüzünün ferah gece mavisine karışan neşeli bağrış çığırışları. Ayaklarının altında gezinip pirzoladan payını isteyen Zeytin'in yaltaklanmaları. Babanın okumuş, daha da okuyacak oğluna bakışındaki sevgi, yalın saygı. Bu ev mutlu bir evdi, her zaman.</p>

  <p class="block11">Onu odasına çıkıp çalışıyor sanıyorlardı. Gündüz sıcak oluyor, gece çalışmak daha iyi, diyorlardı, zihin açıklığı dilerken.</p>

  <p class="block11">Geceye karışan kurbağa sesleri ve derenin şırıltısı eşlik ediyordu Cihan'a yazarken. Uzaklardan gelen bir türkü ya da haberleri okuyan birinin bahçeler üstünde yankılanan tok sesi. Bazen de bütün gece küçük kasetçalarından Adagio'yu dinliyordu.</p>

  <p class="block11">Çoktan bitmiş bir aşka veda ediyordu. Artık sevdiğinden emin olmadığı ve göremediği bir kadına, çoğu tutsak arkadaşlarına, ailesine, ülkesine, sevdiği her şeye veda ediyor, yazdıkça açılıyor, yüreği arınıyordu.</p>

  <p class="block11">Ne kadar uzaktı şimdi o zamanki duygulardan. Araya olaylar, başka yerler, başka kaygılar ve insanlar girmiş, anılan çoktan tozlanmıştı. Yine de o ilk aşk, sonrakilerin aslı, imzası gibiydi. Bir daha o içtenlik ve sabırla sevememişti kimseyi. Ne Frances'i, ne Maria'yı, ne de adlarını unuttuğu başka kadınları.</p>

  <p class="block11">Nerdeydi o siyah kapaklı defter şimdi? Neler yazmıştı o sayfalara? Bitirdiğinde kapağını kapatmış, bir daha dönüp bakmamıştı. Şimdi açıp okusa kim bilir ne hissederdi.</p>

  <p class="block11">Uzun süre düşünceler içinde kararsız oturdu. Unutmak istedi defteri.</p>

  <p class="block11">Zamanın yarattığı uzaklığı, gençliğinin çiğliğiyle şimdiki olgunluk düzeyi arasında açılmış çatlağı kendinden saklamak istiyor, o sayfalarda gelişmemiş, pişmemiş bir romantizmle yüz yüze gelmekten korkuyordu.</p>

  <p class="block11">Yazın, eski bir dosyayı ararken kitaplık dolaplarından birinde bir kutu ilişmişti gözüne. Defterin onun içinde olduğunu düşünmüştü bilmeden bilir gibi ve</p>

  <p class="block11">şaşırmışta hâlâ duruyor olmasından. Öyle olması doğaldı aslında. Onu burada yazmış, burada bırakıp gitmişti. Annesi Cihan'ın evde kalan her şeyini, alışveriş pusulalarına varana dek toplayıp kaldırır, saklardı. Defteri de korumuştu kuşkusuz. Okuduğunu sanmıyordu. Hemşirelik günlerinin gece nöbetlerinden kalma alışkanlığıyla çok roman okurdu, okumuş da olabilirdi tabii ama asla konu etmemişti. Defterin varlığını onca yıl sonra fark etmek rahatsızlık vermişti Cihan'a ama çıkarıp bakmaya, okumaya ya da yakmaya B varmamıştı yazın. Yalnız o aşka değil kendine de vefa duyduğu için olmalı, kutuyu dolabın kuytusuna itip gözden uzaklaştırmakla yetinmişti.</p>

  <p class="block11">Şimdi ise şeytan dürtüyordu. Açıp şöyle bir göz atsa... biraz karıştırsa...</p>

  <p class="block11">Kalkıp dolapları aradı. Kâğıt, dergi, dosya kalabalığını deşti. En dipte, o eski gömlek kutusunun içinde buldu aradığını. Oradaydı işte. Büyükçe bir san zarfın içinde. Zarfın ağzını açtı. Sırtı spiralli siyah kapaklı defteri çıkardı. Neden bu kadar beklemişti? 'Bazı şeyler bazı zamanları' nasıl bekliyordu?</p>

  <p class="block11">Neden şimdi, diye sordu kendine bir daha. Yeni bir aşka kanat açarken uçmayı unuttuğu korkusu mu duyuyordu yoksa! Bir aşkın nasıl yaşandığını hatırlamak mı istiyordu?</p>

  <p class="block11">Neden olmasın!</p>

  <p class="block11">O aşkın yaşandığı okula gitmek ve anılarından geriye kalanı görmek isteğine de bu yüzden kapılmış olabilirdi. Necla'yla müzik bölümünde dolaştıkları o gün, o aşkın küllenen acısı yeniden yoklamıştı içini. Defteri o gün hatırlamıştı aslında. Bu eve gelişi de bilinçaltı bir çekimle defteri okuma amacına yönelikti belki de.</p>

  <p class="block11">Ayşe. Uzun zamandır, duygularını, arzularını, hayallerini gölgede bırakacak yoğun bir iş temposu içindeydi. Şimdi ise kendine dönme fırsatı bulmuştu. Bir kez daha başkalarınca umursanmaz, görünmez hale geleceği yaşlılık günlerini hayal etti. Ot gibi kendi kışını, ölümünü bekleyeceği hüzün dolu, acıklı süreçten ürktü. Şansı olursa yaşanacak bir yirmi yıl daha vardı önünde, en azından. Birden Ayşe'nin yanında, kollarında ölme isteğiyle yandı içi. Sonra ilk aşkının kadını ve şimdi sevmeye hazırlandığı, birbirleri içine geçmişler ve tek bir kadın olmuşlar gibi geldi ona bir an öyle sıcak, canlı, güzel bir resimdi ki bu...</p>

  <p class="block11">Hava serinlemişti. Şömineyi yaktı. Sıkılırsa fırlatıp ateşe atacaktı defteri. Yok kendini kaptırır da baştan sona okuyabilirse gece uzun, çok uzun olacaktı.</p>

  <h1 class="block11" id="id_bookmark1">İKİNCİ BÖLÜM</h1>

  <p class="block11" id="id_bookmark2">Siyah Defter</p>

  <p class="block11" id="id_bookmark3">Temmuz -1983 KOYHİSAR</p>

  <p class="block11">Şimdi yokluğunda, hakkında konuşmak ona ihanet ediyormuşum hissine sürüklüyor beni. Arkasından konuşulmasından hoşlanmazdı herkes gibi. Tedirginliğimin asıl nedeni ise yasağı kendi kendime koymuş olmam. Bir zamanlar bana yakın olan bir kadın dışında kimseyle konuşmadım Deniz'i, anısını salandım. Bu yazdıklarımı da kimse görmeyecek. Yazmamın nedeni, onu unutacağım günlere bir anmalık bırakmak. Ayrıca yaşadıklarımızın bireysel hikayemiz olmadığını da biliyorum artık.</p>

  <p class="block11">Ülkemin belli bir döneminin gençlik ve siyaset manzaraları içinde yaşanmış, daha doğrusu yaşanamamış bir aşkın hikayesi bu. Ben yalanda her şeyi geride bırakıp uzaklara gidiyorum. Ama kuşkum yok, o kanlı, acılı yıllar her zaman hatırlanıp konuşulacak ve bizim küçük serüvenimizi aşarak ülkemin tarihinde kalıcı izler bırakacak.</p>

  <p class="block11">Nereden başlamalıyım? Onunla yakınlaştığımız o güzel sonbahar günlerinden</p>

  <p class="block11">mi?</p>

  <p class="block11">Bir yüksek okulun müzik öğretmenliği bölümünde öğrenciydim, ancak sağlıklı eğitim yapılamıyordu. Çünkü okul epey zamandır ülke ve okul yönetimlerinin desteklediği faşist militanların egemenliğindeydi. Kendilerinden olmayanların okula girmesini engelliyor, solcu öğrencilere saldırıp dışlıyorlardı. Taraftar öğrenciler bile tehdit altındaydı. Her gün bir olay çıkıyor, ertesi gün ne olacağını kimse bilmiyordu. Geçen dönem okula gidemeyen çok sayıda öğrenci devamsızlıktan sınıfta kalmıştı.</p>

  <p class="block11">İlk yılı bu olumsuz koşullar altında güçlükle tamamladım. İkinci ders yılı başladığında saldırılara karşı örgütlenerek okula topluca gidip gelmeye başladık. Yine de bölümü bitirme umudum her geçen gün azalıyordu.</p>

  <p class="block11">Denizle bir önceki yıl da aynı bölümdeydik ama yakınımız yoktu. Ayrıca o başka bir çocukla dolaşıyor ve onun geniş grubuyla daha çok birlikte oluyordu. Beni silik, kokmaz bulaşmaz biri olarak görüyordu sanırım. Bense onun yoldaşların, yanlış yolda buluyordum. Sol içinde de bölünme kavgaları vardı o günlerde.</p>

  <p class="block11">Durum buyken, her nedense ikinci ders yılı başında okula geldiğimizde ilk işi bana yanaşmak, enstrüman etüt odama sormadan gelip yerleşmek oldu. Bu bireysel çalışma odalarında saatlerle belirlenmiş sıra vardı, dönüşümlü kullanıyorduk. Biz birkaç kişi anlaşmıştık, listemiz doluydu. İçeri girip Deniz'i görünce sinirlendim. Kırmızı bez çantasını, pardösüsünü pencere içine atmış, nota kağıtlarını rafa yerleştirmiş, oturmuş piyanoyu tıngırdatıyordu.</p>

  <p class="block11">"Pardon! İşgale mi uğradık?" dedim, soğuk bir sesle. "Yerimiz yok. Başka bir oda ara."</p>

  <p class="block11">"Ay ne kadar kabasın," dedi. "Aradım, ama penceresi çamlığa bakan tek oda bu. Ötekiler kasvetli ve küçük."</p>

  <p class="block11">"Manzara seçimi geçerli olmuyor. Hem sen kemanda değil miydin? "</p>

  <p class="block11">"Kemandan çaktım, piyanoya geçtim. Bak, size uyar; sıkıntı çıkarmam. Lütfen!</p>

  <p class="block11">"Zaten dört kişi bölüşüyoruz odayı..."</p>

  <p class="block11">"Biliyorum, ne var altı oluruz! Ben akşam etütlerine kalırım. Tamam mı?"</p>

  <p class="block11">"Kalamazsın, faşistler kıstırıp döverler seni."</p>

  <p class="block11">"Bende dayak yiyecek göz var mı bak bakalım..." açıp baktı bana. Güldüm. Bir sıkımlık canı vardı.</p>

  <p class="block11">"Arkadaş, anlaşana ben bu piyanoyu çok sevdim," dedi kafa tutmakla yalvarma arası bir tonda. Piyanonun üstüne sahiplenircesine abandı. Ayaklarında bilekten bağlı şık ayakkabılar üstünde bebe yakalı, beyaz bir gömlekle siyah mini etek vardı. Ufak tefekti ama çizgileri kusursuzdu, biblo gibi güzeldi, cesurdu, cilveliydi, gülüşü harikaydı.</p>

  <p class="block11">"Size sorun olursam başımın çaresine bakarım, hadi anlaşalım..." dedi. Gidip kapının arkasındaki listeye adını ekledi.</p>

  <p class="block11">O an hayatımda başka bir dönemin başladığını hissettim. Daha güzel, derin ve daha tehlikeli bir dönemin.</p>

  <p class="block11">Sorun çıkarmadı. Uyumluydu. Bazen etüt sıramı ona veriyordum. Bazen de birlikte çalışıyorduk. Sormadım ama geçen yıl arkadaşlık ettiği çocuktan ayrılmış olduğu anlaşılıyordu, oğlanı başka bir kızla görüyordum sık sık. Deniz ise çevresine şöyle bir bakıp bana sığınmaya karar vermiş görünüyordu. Onu kollamak kolay değildi oysa. Asiydi. Görüşlerimiz de uymuyordu. Siyaset konuşmamaya çalışıyordum ama okulda çıkan olayları yorumlamaya kalktığımda söylediklerimi hor gördüğünü belli eden yüz buruşturmalar ya da alaya pohpohlamalarla susturuyordu beni.</p>

  <p class="block11">Yerine oturmayan kuşkulu bir arkadaşlıktı bu. O Ankaralı iyi bir ailenin kızı bense taşralı, yontulmamış biriydim! Zekice şakalarına karşılık veremiyor, alttan alta gelişen duygularımı ona kaba ve uzak davranarak gizlemeye çabalıyordum. Tek üstünlüğüm derslerde, özellikle piyano ve şanda ondan çok daha yetenekli oluşumdu. Saygı gösteriyordu bu yönüme. Yararlanmaya çalışıyordu. Kendi tarzında tabii.</p>

  <p class="block11">"Serbest bırak ellerini Deniz, kasma, kasma öyle kızım yaa..."</p>

  <p class="block11">"Niye sinirleniyorsun canım, olmuyor işte, bağırmadan söyle!"</p>

  <p class="block11">"Bağırmıyorum, yana çekil, bak böyle! Hadi birlikte..."</p>

  <p class="block11">"Zorlama beni. Görerek öğrenilse kediler kasap olurdu!"</p>

  <p class="block11">"Yeterince çalışmıyorsun. Akorları atlamak..."</p>

  <p class="block11">"Ne güzel ellerin var Cihan! Parmakların kalem gibi…"</p>

  <p class="block11">"Ne? Beni duymuyorsun değil mi? Pekâlâ, keselim!"</p>

  <p class="block11">"Seni boşuna yoruyorum. İş yok bende. Tamam keselim." "Kendini müziğe ver, yoğunlaşmaya çalış... " "Yapamıyorum. Ben ancak pavyon şarkıcısı olabilirim!"</p>

  <p class="block11">Göremediğim gün özlüyordum onu. Bazen de o kaybolurdu ortadan. Nerede, kimlerle, ne yapardı bilemezdim. Sonra birden ansızın yanımda bulurdum. Onunla yürümek, onu çalıştırmak, birlikte bir şeyler yapmak büyük zevkti. Öte yandan kolay ulaşılmaz, vahşi bir havası vardı ve hayranları çoktu. Arkadaşlığıyla onurlandırıyordu beni. Daha önce hiçbir kızla bu kadar yakın, böylesine mutlu olmamıştım. Güvenilir bir mutluluk değildi bu ama gülümsediğinde uçuyordum. Bunu ona söyleyemezdim elbette. Gururluydum, hafife alınmaktan korkuyordum. Erkeklerin sahtekarlığından, ortalıkta aptal horozlar gibi dolaştıklarından söz ederdi bazen. Alaya alırdı taşradan gelmişlerin giyimlerini, şivelerini, acemi ve kabaca yaklaşımlarını. Bir gün bir çocukla sinemaya gitmişti. O salak, film başlar başlamaz elini tutmaya kalkışınca kola şişesini başından aşağı boşaltmıştı. Böyle şeyler anlatıyordu bana işte. Elimi ayağımı bağlıyordu, bilgiçliği, dokunulmazlığıyla. Kızlardan pek hoşlanmıyordu. Yakın olduğu, değer verdi? bir tek kız arkadaşı vardı. Dilek. Uzun boylu, esmer, şiir gibi romantik bir kızdı. Onu da hor kullanıyordu, benim gibi güdüyordu.</p>

  <p class="block11">Bahçeyi, havuzun başını çok sevdik o sonbahar. Yapraklarını dökmekte olan akasyaların altında oturduk sınavlar boyunca. Tahta bankın üzerinde saçları güz güneşine batmış, kumral narin ince. Bir şey çoğalıp durdu içimde.</p>

  <p class="block11">Herkesle barışıktım. Buna rağmen gitgide daha derin bir yalnızlığın içine çekilmekte olduğumu da seziyordum. Erkek arkadaşlarımla ilişkim tavsamıştı. Sınırlı zamanımın tümünü ona ayırıyordum. İlişkimizdeki yüzeysellik ve eşitsizlik gözündeki yerimi belirsizleştiriyor ve beni huzursuz ediyor olsa da uzak duramıyordum ondan. Bu yakınlığın geçici bir oyun olduğu ve sonuçsuz kalacağı yolundaki uğursuz önsezi yoklayıp geçiyordu yüreğimi sık sık ama o olmadan hiçbir şeyin tadı yoktu.</p>

  <p class="block11">Soruyordum kendime; Sevmiyorsa neden her an yanında istiyor beni? Görünürde tutkudan uzak, sınırlı, ölçülü bir arkadaşlığımız vardı. Beni seçmesi, en yalan arkadaşı olma onurunu bana bağışlaması bir yandan da beni yönetme üstünlüğü sağlıyordu ona.</p>

  <p class="block11">Yürüyelim, diyordu, yürüyorduk. Bahçeye çıkalım, çıkıyorduk. Yağmurda dolaşalım, kantine gidelim. Umurumda değildi. Yanımda olsun yeter!</p>

  <p class="block11">Ülkedeki genel durum ise her gün daha da kaygı verici hale geliyordu. Yönetimdeki sağa cephe hükümetleri solu ezmeye, öğretmenler üzerinde baskı kurmaya çalışıyor, faşistlere ise kontrolü elden kaçıracak ölçüde arka çıkıyorlardı. Her gün önemli, değerli birileri öldürülüyor, bombalama, kurşunlama, yıldırma çabalan sürüyordu. Ülke ekonomisi tıkanma noktasındaydı, dış borç zorluyor, yoksulluk bel büküyordu. 12 Mart'ın ezdiği sol hareket yeniden güçleniyor, bastırma görevi ise sokaktaki sağ militanlara devrediliyordu, öğretmen olmak</p>

  <p class="block11">istemiyordum artık. Bu yangın yerinde çocuklara şarkı öğretmek anlamsız geliyordu. Okulu bitirip bu işi bırakacaktım.</p>

  <p class="block11">Yeniden üniversite sınavlarına girmiş, Siyasal'ın İktisat bölümünü kazanmıştım, önemli hocaların dersleri olduğunda fakülteye gidiyor, iki okul arasında bölünüyordum ister istemez siyasal da karışıktı aslında ama sol kesim daha güçlü ve etkindi</p>

  <p class="block11">Okulda olmadığım günlerin ertesinde Deniz, bana taşarak yansıyan bir bozuşmuşluk havası estiriyordu. Kıskanıyordu sanki onsuz geçen zamanımı. Bu hoşuma gidiyordu. Demek alışmıştı bana. Ayrıca gizemli bir havaya girdiğimde daha çok üstüme düşüyordu. Bu yüzden sorularına açık karşılıklar vermiyor, susuyor, beni merak etsin istiyordum. Bir yandan korkuyordum, olmayacak, gelişigüzel, yersiz, zamansız her hangi bir söz çıkar ağzımdan da bırakıverir beni diye. Bana yönelmekte olduğunu seziyordum ama kaygımı olduğu kadar coşkumu da açığa vuracak ölçüde değildi bu henüz. O aşamada kesinlikle teslim olmuş görünemezdim çünkü beni duygusallığımdan yakalamaya çalışıyor olabilirdi. Fethettiği her şeye hemen ilgisini kaybettiğini biliyordum.</p>

  <p class="block11">Beni ona götürecek yollardan biri de müzikti. Kaldığı keman dersini eylül sınavında da verememişti. Hocanın kendisine garezi olduğunu söylüyordu. Onu bir sonraki ara sınava hazırlıyordum.</p>

  <p class="block11">Sınav parçası olarak Albinoni'nin Adagio'sunu seçmişti. "Sana daha uygun parçalar var," dedim. "Olabilir. Ama bu parçayı çok sevdiğimi biliyorsun..." "Bilmiyordum."</p>

  <p class="block11">"Neden bilmiyorsun?" Hırçındı, dimdik yüzüme bakıyordu. Şaşırdım.</p>

  <p class="block11">"Hiçbir şey bilmiyorsun sen Cihan, hiçbir şey!"</p>

  <p class="block11">"Neden söz ediyorsun?"</p>

  <p class="block11">"Bilmediğin şeylerden!"</p>

  <p class="block11">"Ne yapalım! Seni anlamak kolay değil..."</p>

  <p class="block11">"Ama ben senin içini okuyabiliyorum. Dümdüz birisin. Çoğu zaman sıkıcı oluyorsun bu yüzden. Evet çok sıkıcı." Öfkelendim. "Öyleyse neden benimle arkadaşlık yapıyorsun?</p>

  <p class="block11">"Bilmiyorum. İyi kalplisin, sadıksın, yakışıklısın. Arada bir ilginç göründüğün de oluyor tabii. Aslında ben senin dışında herkesten sıkılıyorum. Her şeyden diyecektim. Kalbimde bir ağırlık var. Toparlanamıyorum bir türlü. Yardım et bana."</p>

  <p class="block11">O gün ilk kez, harika gülüşüyle bulandırmaya çalıştığı ama hiçbir şeyin gideremeyeceği bir hüznün rengini gördüm gözlerinde. Bir an kendi düşünme biçimimi ya da mantığımı elden kaçırmış olduğumu hissettim. Belirli bir uzaklıktan hüküm vermek yetmiyordu eşiği geçmeye. Kuşları görebilmek için yalnızca gökyüzüne değil, kumdaki ayak izlerine de bakmak gerekiyordu.</p>

  <p class="block11">Uzun saatler birlikte çalışıyorduk. Ölüm ezgileriyle dolu Adagio'yu çalarken düşsel bir dünyaya giriyor, farkında olmadan kalıbından çıkıyordu. Arada küçük bir</p>

  <p class="block11">yorum yaparak daha çok da susarak, tetikte izliyordum onu. Ses dizgesini ya - kalamaya çalışırken arada bir aksıyor olsa da mutluydu. Değişimini gözleyen tek kişi olmanın üstünlüğünü yaşıyordum o anlarda. Gergin bir arzuyla doluyor, koşup onu kucaklamamak için zor tutuyordum kendimi.</p>

  <p class="block11">Piyanoda ilerliyordu. Bir bölümden başkasına, bir notadan ötekine müziğe özgü yükselişleri, duruş ve oyalanışları ile duyarlı ve doğaldı. Sınavını verdiğinde kucakladı beni, o gün sinemaya gittik sonra bir kafede oturup bira içtik. Öyle neşeli ve tatlıydı ki ona aşık olmasam, o gün olurdum.</p>

  <p class="block11">Bazı günler isteksiz ve solgun olurdu. Geceleri geç saatlere kadar kitap okuduğunu, uykusuz kaldığını söylüyordu. Ara sıra sabah derslerine yetişemiyor, okula öğleden sonra devrimci korumalarla birlikte geliyordu. Sabırlıydım, onu ürkütmeden gözlüyor, yapıp ettiğini izlemeye, neyi olduğunu anlamaya çalışıyordum. Beni huzursuz eden yanlarının sevecenlikle yatıştığım, sorgulanmayı hiç sevmediğini hissetmiştim. Oyunculuğu, bunalımlı ruh hali; can sıkıntısı ve doyumsuzluktan ileri geliyordu bence.</p>

  <p class="block11">Bazen güvenlik içine aldığımız kantinde tavla ya da dama oynuyorduk. Bir akşam tiyatroya bir kez de konsere gitmiştik birlikte. Hayatın anlamını, var oluşun güzelliğini onunla keşfediyordum. Aşkımı bildiğinden, karşılık vermek için bilmediğim bir zamanı beklediğinden emindim. Birbirimizi tanıyor, sessizlik anlarım da paylaşabiliyorduk artık. Müzik odasında, durup dururken:</p>

  <p class="block11">"Şarkı söylesene bana," diyordu.</p>

  <p class="block11">"Şarkı mı? Neden?"</p>

  <p class="block11">"Sesin çok güzel. İki kişilik sen çıkıyor senden. Hem şarkılar duygulan ifade etmenin en kolay yoludur. Kimseyi incitmezler. İstemeyen üstüne alınmaz. Şarkı işte, ne olacak. Haydi söyle."</p>

  <p class="block11">"Hangi şarkıyı söylememi istiyorsun?"</p>

  <p class="block11">"Kendi şarkını... onu sen biliyorsun!"</p>

  <p class="block11">"Niksar'ın Fidanları..."</p>

  <p class="block11">"Hayır, yanlış! Seni aptal, bilemedin, sıfır."</p>

  <p class="block11">O ders yılını küçüklü büyüklü olaylarla ama sağ salim atlattık. Yaz tatilinde ailemin yanına, Koyhisar'a gittim. Günün büyük bölümünü güneşlenip yüzerek, balık tutarak ya da bahçelerde geçiriyordum. Bazen tepelere doğru yürüyüp yarımadanın eşiz manzarasına bakarak hayaller kurar, Deniz'e nasıl açılacağımı düşünürdüm. On aydır bunu düşünüyordum aslında. Artık zamanı gelmişti, eylülde bir araya geldiğimizde ne olursa olsun dökecektim içimi.</p>

  <p class="block11">Kafam karışıktı. Umutsuzlukla canlanıyor, sevinçliyken birden kararıyor, annemi kaygılandırıyordum. Neyin var, oğlum, diye soruyordu durmadan. Hiç, diyordum, hiçbir şeyim yok.</p>

  <p class="block11">Aşıksın sen galiba, dedi bir gün. Öyleydim. Daha önce akrabalarla, konu komşu ve çocuklarla birlikte olmayı seviyorken o yaz içime kapanmıştım, herkesi yabana buluyordum.</p>

  <p class="block11">Deniz'in belleğimdeki görüntülerini gittiğim her yere taşıyor, kokusunu, bileğimi tutan elinin sıcaklığını, surat asıp küsmelerini, gelip geçici coşkularını delice özlüyordum. Bedeni, devinimleri, ellerini dudaklarına götürüşü, başını eğişi, kendini müziğe verişiyle gözümün önündeydi hep. Adı bile sevinçle dolduruyordu içimi. Yüzerken onu kucakladığım, öpüp kokladığım sanrısına kapılıyordum.</p>

  <p class="block11">Eylül'de yeniden buluştuk. Değişen bir şey yoktu. Belli ki o beni benim gibi sevmiyordu. Yine de bu sevmeyeceği anlamına gelmezdi. Belki de zamana ihtiyacı vardı. Beklemek zorundaydım. Benimleydi ya, yeterdi şimdilik. Evet, dik başlıydı ama kalpsiz tavrıyla zekâmı ve duygularımı olduğu kadar hayal dünyamı da ateşliyordu. Belki de o anlaşılmaz hırçınlığı ve uzlaşmazlığı yüzünden kapılmıştım ona.</p>

  <p class="block11">Yeniden sık sık bahçeye sürüklemeye başladı beni. Ders aralarında, yemekhanede, koridorda kalabalığın içinde birden önüme çıkıyor, başıyla bahçeden yana bir işaret yaparak haydi, diyordu.</p>

  <p class="block11">Göçe hazırlanan kuşlar tutku dolu bir ezgiyi yineliyordu biz havuzun başında öylece otururken. Yüzü dünyama umulmadık biçimde katılmış en güzel dalgınlıktı. Lacivert eteğinin üzerine bıraktığı, incecik elleri tuşlar üzerinde uçarken olduğu gibi canlı, duyarlıydılar. Ellerine bakıyordum ve martılar konup kalkıyordu bilmediğim denizlere. Beni sevecek mi, bırakacak mı, ne zaman, nasıl diye düşünüyordum yanımda erişilmez ve uzak bir sessizlikle otururken. Sonra ansızın yerden, yaprakların arasında gezinen böcekleri kopararak bana çeviriyordu gözlerini. Ona sevgiden taşarak bakarken yakalamak istiyordu sanki. Işıldıyordu yeşil hareli bal rengi gözleri bir an. Bir şeyler söylememi mi bekliyordu bilemiyordum. Şaşırıp susuyordum ve o zaman ışığı sönüyordu bakışlarının, bir bulut çöküyordu yüzüne. Hüzünlü bir dargınlık, aradıklarını bulamamış ve bulamayacak olmanın umutsuzluğuyla. "Anlatsana!" diye bağırıyordu, o zaman zorlama bir coşkuyla. "Neyi?"</p>

  <p class="block11">Kısacık bir an duruyor, sesinde dayanıksız bir sabırla;</p>

  <p class="block11">"Sizin oralar nasıl olur bu mevsimde, eviniz bahçeli mi, annen şişman mı, baban içki içiyor mu? Ne bileyim işte buna benzer şeyler..." diyordu.</p>

  <p class="block11">Bütün bunları merak etmediğini biliyordum ama kasabaya gidiyordum o sorularla. Küçük ve yalın hayatlar, yapılar, kokular, sesler, canlanıyordu belleğimde.</p>

  <p class="block11">"Otlar sararmıştır, diyordum. Ayvalar toplanıyordun."</p>

  <p class="block11">"Ya üzümler?"</p>

  <p class="block11">"Bağ bozumu bitmiştir. Annem benim gibi ince uzun. Hâlâ güzel, babam çok içmez, arada bir..."</p>

  <p class="block11">"Güzel annen sana benziyor mu, esmer mi yoksa sarışın mı?"</p>

  <p class="block11">"Kumral. Benim gibi..."</p>

  <p class="block11">"Sen esmersin. E, anlat daha," diyordu, solgun ama sıcacık bir sesle. "Neyi merak ediyorsun bilmiyorum ki..." Kendimi egzotik ama uygunsuz iklim yüzünden gelişmemiş bir bitki gibi hissediyordum. Eğleniyordu benimle. Ben ona göre değildim. Yanından kalkıp gitmek, beni bulamayacağı yerlere kaçmak istiyordum.</p>

  <p class="block11">"Sizin evi görür gibiyim. Ahşap. Tek katlı, Karagöz'ün H gibi beli bükülmüş, biraz, 'incelmiş süpürülmekten.' Bahçe yok, sokağa açılıyor kapısı. Eğri büğrü taşlar döşeli daracık bir sokağa. Kapının yanında kocaman, yarısı toprağa gömülmüş, eski bir değirmen taşı duruyor."</p>

  <p class="block11">Öyle değildi ama hayır diyemiyordum. Düş gücüne gülümsüyordum ve onu sevmek ne güzel, diyordum içimden. Onu sevmek. "Hadi ama, anlat."</p>

  <p class="block11">Anlat! Biri bana bu sözü söylediği zaman hep sıkılmış ve şaşırmışımdır.</p>

  <p class="block11">"Evimiz kasabanın biraz dışında, bağ bahçe içinde, Rumlardan kalma iki katlı dimdik</p>

  <p class="block11">eski bir taş yapı. Babam çiftçi. Annem de emekli hemşire. Bağ ve zeytinliklerimiz</p>

  <p class="block11">var. Annem kendilerine kadar sebze de yetiştiriyor. "</p>

  <p class="block11">"Baban toprak ağası desene..."</p>

  <p class="block11">"Ne ilgisi var? Egeli bir küçük çiftçi, hepsi bu."</p>

  <p class="block11">"Annen kasabaya hemşire olarak gelmiş babanla işi pişirmiş mi?"</p>

  <p class="block11">"Aynen öyle. Hikaye mi istiyorsun, dinle: Babam evliymiş, çocuğu olmuyormuş.</p>

  <p class="block11">Anneme tutulmuş. Karısı boşanmaya razı olmadığı ve ailesi de çıngar çıkardığı için</p>

  <p class="block11">birkaç yıl sürmüş bu aşkın çalkantısı. Kasabanın diline düşmüşler. Babam anneme</p>

  <p class="block11">ayrı bir ev açmış. Annem hamile kalınca da boşanıp onunla evlenmiş."</p>

  <p class="block11">"Vay canına, annen çok yamanmış. Demek sen bir aşk çocuğusun, kardeşlerin var</p>

  <p class="block11">mı?"</p>

  <p class="block11">"Bir ablam var. İzmir'de evli." "Annen baban birbirlerine hala aşık mı?" "Aşklarının hatırasına bağlı görünüyorlar." "Bunu sevdim. Babanla aranız nasıl?"</p>

  <p class="block11">"İyidir, kalender, iyimser bir adamdır. Pek fazla konuşmayız ama sorunumuz yok." "Biliyor musun benim babam çok bendidir. Kendinden baş- B hiçbir şeyi umursamaz. Onun gözlük camlarının ardında</p>

  <p class="block11">ki çipil gözlerinden, bana bakıp yalnızca adi ve olumsuz şeyler görmesinden nefret ederim! Neyse boş verdim artık. Sigaran var mı?"</p>

  <p class="block11">Şaşkın, bir şeyleri kurtarmak isteyerek sigara tutardım. İnce, incecik parmaklarıyla çeker alırdı paketten, eğilir yakardım. Dumanı, o incelikten umulmayacak bir güçle içine çeker, sonra ciğerleri yanıp kavrulmuşçasına, sese dönüşmemiş bir yakınma gibi üflerdi. Küçük ağzına, biçimli dudaklarına bakardım bir alevi yutmaya çalışarak.</p>

  <p class="block11">O bana değil, akasyalara, bahçede dolaşanlara, boş havuzun dibindeki kuru yapraklara bakardı. Kapanırdı yüzü yüzüme yeniden çok açılıp yorulmuş gibi.-Ne yaptım ona, diye ürperirdim. Suskunluğuna, dalıp dalıp gitmelerine neden olabilecek bir söz çıktı mı ağzımdan? Babasına kızıyorsa bana niye surat ediyor ki! Kına bir söz, kabalık, bir kuru cümle yokken ortada şimdi...</p>

  <p class="block11">O sonbahar da yüzünün bir andan ötekine değişen çizgilerini kolladım durdum. Onu sıkmak, üzmek istemedim hiç. Seviyor mu beni soramadım. Tutkumu açamadım. O nasıl olsa anlardı, sezerdi.</p>

  <p class="block11">Kış bastırdığında daha çok kantinde buluşur olduk. Pencere önlerinde yağmura karşı müzikten, insan ilişkilerinden, politikadan konuşuyorduk. Ne çok şey biliyordu. Yirmi yaşında bir genç kızın dünyası nasıl bu kadar geniş olabilirdi? Emindim, güzelliği için değil, bütünüyle, her haliyle seviyordum onu. Sınırlı saatleri paylaşıyorduk, yetinemiyordum. Ev hallerini bilmek, uykularına, rüyalarına girmek istiyor, yanımdayken bile özlüyordum.</p>

  <p class="block11">Okulda kıstırılmış haldeydik. Duvarlar, afişlerle, kurt resimleriyle dolmuştu. Polis bile onlardan yanaydı. Nefretimiz büyüyordu ama vuruşmak için güçlerimiz eşit değildi. Ben böyle düşünüyordum daha doğrusu. Okul koridorlarında kapışmanın hükümetin, yönetimin, bilmediğimiz birilerinin kışkırttığı kanlı kavgayı tırmandırmaktan başka bir işe yaramayacağını görüyordum. Sinmenin korkaklık olduğunu düşünen Deniz ise beni gafletle, gidişi görmemekle suçluyordu. Bahçenin çiftliğe sının olan kuytu bir yerinde, iki devrimciyi kıyasıya dövmüşler ve bir kızı birinci kat balkonundan aşağı atmışlardı. Krallıklarını kurmuşlar, öğretmenlere, okul yönetimine bile diş gösteriyorlardı. Geriye düşmemek için her olasılığa hazır olmak gerekiyordu.</p>

  <p class="block11">Deniz'in düşünce ve kaygılarının bana bulaşmasına izin veriyordum çünkü haklıydı, o ortama sessizce boyun eğmek ölüm demekti. Ayrıca düşüncelerini onaylamam da hoşuna gidiyordu. Yine de koşullar göz önüne alındığında -sinek gibi ezerlerdi bizi- benim değerlendirmelerim daha gerçekçiydi. Onun gözü kapalı koşu hızına yetişemiyordum.</p>

  <p class="block11">1977 yılını evde birkaç arkadaşla karşıladım. Deniz ise Erdek'e ablasına gitti. Eniştesi doktordu. Israrla çağırmışlardı. Gitmeden önce ona bir armağan verdim, gözlerine uysun diye, bir çift gümüş işlemeli kehribar küpe. Çok sevdi. O da bana bir dolmakalem almıştı. Yıllarca sakladım.</p>

  <p class="block11">Şubatta, karlı bir öğleden sonra, Beşevler'den Kavaklıdere'ye yürüdük. Olağan dışı bir canlılık içindeydi, önemsiz konularda kısa cümlelerle konuştuk yol boyu, tanıdığımız kimi insanların bazı halleriyle eğlenip gülüyor, birbirimize kartopu atıyorduk. Tunalı'da bir pastaneye girip oturduk, onun üşümüş ellerini avuçlarıma alıp ovuşturarak ısıttım.</p>

  <p class="block11">O andan sonra üzerine bir suskunluk çöktü. Bir şey söylemek istiyor da söyleyemiyormuş gibi kararsızlık içindeydi, önemli bir konuda konuşacağımız zaman söze başlayan hep o olduğu için bekledim.</p>

  <p class="block11">Salep fincanına indirdi gözlerini. Yutkundu. Taşmakla kendini tutmak arasında bir süre huzursuz oyalandı. Dostluk, diyordu aramızdaki "şey"e. Bu sözcüğe sığmıyordu ona hissettiklerim, sıkıntıdaydım ama ona aşık olduğumu söylesem, yazık, der diye düşünüyordum. Sana güvendim, gerçek dost saydım, temiz bir çocuk, arkadaşlığımızı kadın-erkek düzlemine çekecek kadar ilkel olamaz. Madem öyle, görüşmeyelim artık! Büyük olasılıkla bunları söyleyecekti. Bir gün, o da beni sevinceye kadar duygularımı gizlemek zorundaydım. Neden olmasın, çok iyiydim, niye sevmesin beni! Ona baktım, elleri titriyordu sigarasını yakarken. "Üşüyor musun?" diye sordum.</p>

  <p class="block11">"Hayır, ondan değil," diye yanıtladı. Gözlerime baktı dimdik. Loşluğun içinde dolu dolu parlıyordu ela gözleri. Göz göze geldik. Başım döndü. Birden kendi zayıflığından utanmış, bunca duygusallığı alaya alırmış gibi güldü, elini amannn... der gibi salladı.</p>

  <p class="block11">"Cihan, biliyor musun," dedi, "Çok hoş birisin. Yani, uygun bir şey olacağına inansam, emin olabilsem seni kendime delice aşık etmek, seni sevmek isterdim." Bir sıcaklık bastı yüzümü, kulaklarıma kadar kızardığımı hatırlıyorum. Söylediklerine inanamıyor, konuşamıyordum. Sonra cesaretimi topladım. Tam zamanıydı:</p>

  <p class="block11">"Âşık olmadığımdan nasıl bu kadar emin olabiliyorsun!"</p>

  <p class="block11">"Benim iznimi bekliyorsun da ondan. Yani aşk bu kadar ölçülü, sabırlı bir şey olamaz. Aşk delirmektir. Azgın bir su gibi bentleri, duvarları yıkar geçer. Sınır tanımaz." "Seni zorlamamı, kafana vura vura kendime aşık etmemi mı istiyorsun yoksa?" "Âşık olsaydın aşkını bana karşı savunurdun. Sen sahip çıkmıyorsun. Adagio gibisin. Tempolu ve ağır..." "Senden emin olmadığım için..."</p>

  <p class="block11">"Olma ne olur! Seni reddedeyim, gururun kırılsın, ağla, tepin, yerlerde sürün ne olur? Yani bana gerçekten aşık olsaydın, gözünü karartırdın değil mi?"</p>

  <p class="block11">"Ben öyle gözü kara biri değilim. Zaten o fırsatı da hiç vermedin. Sen benden ne istiyorsun, ne bekliyorsun Deniz?" "Sadece seninle olmak. Ama çok zor." "Niye zor olsun? Sorun senin duyguların bence." "Biz birbirimize uygun değiliz Cihan. Senin için doğru bir seçim değilim. Kimse için hiçbir zaman da olmayacağım. Beni seven ve seveceğim bir erkeğin, bu toplumda olduğu gibi, her türlü boşluğunu dolduracak güç yok bende. Onun kollarını, evini, odalarını, yatağını dolduracak kararlılık ve uysallık yok. Ben, dışarıdan çakan bir işaretle pencereden uçup gidebilecek biriyim. Senden beni sevmeni ama her zaman dostum olarak kalmam istiyorum. Benim böyle bir yakınım, dostum yok, hiç olmadı. Bunun için sana ihtiyacım var, her zaman da olacak, anlıyor musun?"</p>

  <p class="block11">"Benden ne istediğinin farkında mısın? Bunun ne kadar zor bir şey olduğunu biliyor musun?"</p>

  <p class="block11">"Dayanamayacağım biliyorum. Kimse dayanamaz. Konuyu açtım çünkü sonsuz bir beklenti içinde olmana üzülüyorum."</p>

  <p class="block11">Tuhaf bir gülüş ağzını acıtmıştı. Dikkatle seçtiği sözcükler kırık, sesi titrekti. "Bana işkence etmek istiyorsun. Sen bu değilsin," dedim. "Fanteziler kuruyor, kendi kendinle ilgili yargılara varıyor ve gerçeklerden kaçıyorsun." "Açık konuşalım, aşk değil bu, kendini kandıran asıl sensin..." Kafam karmakarışıktı.</p>

  <p class="block11">"Eğer beni sevmiyorsan neden sürdürüyorsun bu..." "Yoluma dikilmiyorsun, köstek olmuyorsun, bana el koy- <sup class="calibre5">ma</sup>ya çalışmıyorsun. Olduğumca, dağınıklığımla, özgürlüğüme saygı duyarak seviyorsun. Ben de seni öyle seviyorum Cihan. Bunun adı dostluk olabilir ancak."</p>

  <p class="block11">Beni ikna etmeye çalışıyordu. Duymamış gibi kalakaldım. "Sevdiğin başka biri mi var?" diye sordum.</p>

  <p class="block11">"Şu an için hayır, ama sana umut verirsem böyle bir şey olduğunda çok kırılırsın. Bak duymak bile zoruna gitti."</p>

  <p class="block11">Elbette gider. Onun olmadığı yerde karanlıkta kalıyorsam, içimde köpürerek akan su yatağında kuruyorsa, onu büsbütün kaybettiğimde ne yapardım ben... "Sen iyi, temiz bir insansın. Ama yetiştiğimiz çevreler, duygu, düşünce ve amaçlarımız aynı değil. Beni tanımıyorsun." "Yeterince tanıyorum."</p>

  <p class="block11">"Hayır canım. Ben çelişkilerle dolu mutsuz bir insanım. Sen dengelisin. Ben heyecanlıyım, sen sakinsin. Ben deliyim sen akıllı. Ben devrimciyim, sen evrimci. Ha, yarın sana bir kitap getireceğim. Elise ya da gerçek Yaşam. Çok güzel bir roman." Öfkelendim birden. Gözlerimi kaçırdım ondan. Bilerek üstüme varıyordu. Ona hep hoşgörülü davranmıştım. Beni kırsa, yorsa bile. Oysa o uzak görüşlü, deneyimli bir genç kadın rolüne bürünerek beni kışkırtmaya çalışıyor, kaba ve sevgisiz biri olmaya zorluyordu. Işığını gözlerime tutuyor ve kendisiyle aynı duygu durumunda olup olmadığımı anlamaya, değilsem suçüstü yapmaya çabalıyordu. Güldüm. "Ben senden daha çok kitap okuyorum ama seçiciyim," dedim. "Senin okuduklarının hiçbiri nitelikli şeyler değil. Güdümlü, geçici üretimler." 'Tartışmayalım, herkes kendi beğendiğini okusun!"</p>

  <p class="block11">O gece uyuyamadım. Söylediği gibi biri miydi gerçekten? Tanışıklığımızın bütün aşamalarını gözden geçiriyor, satır başlarını işaretlemeye çabalıyordum. Yine de arka planı tam olarak göremiyor, ne yapmak istediğini anlayamıyordum. Sonraki haftayı fakültede geçirdim. Okula gittiğimde ise onu hiç görmediğim kadar neşeli buldum. Çevresine bir kalabalık toplamış şakalar yapıyor, kahkahalar atıyordu. Ama yapmacıktı bu neşe. Gülüşleri yanda kesiliveriyor, gülerken gözleri doluyor, sigaraların birini söndürüp birini yakıyordu. Yalnız kalamadık ama kitabı etüt odasına bırakmıştı.</p>

  <p class="block11">Hızlıca okuyup bitirdim. Pek iyi hatırlayamıyorum şimdi ama sanırım sendikacı bir delikanlıyla saf bir işçi kızın ilişkileri anlatılıyordu romanda. Ya da tersi. Birinden biri ötekini eğitiyor ve geliştiriyordu. Deniz kendini bilinç aşılayıcının yerine koyuyordu besbelli. Aşılanacak olan da bendim. Bir kez daha hakkımda</p>

  <p class="block11">hiçbir şey bilmediğini ve önyargılarla dolu olduğunu gördüm. Ama ona kendimi, inandıklarımı anlatmak ve uzun tartışmalara girmek bana yorucu ve yararsız geliyordu artık. Varsın öyle bilsin!</p>

  <p class="block11">Romanı fena bulmadığımı söylediğimde memnun oldu.</p>

  <p class="block11">Başka bir şey de olmadı. Hiçbir şey konuşulmamış gibi kaldığımız yerden sürdürdük. Daha kah ve soğukkanlıydım. Güvenimi sarsmıştı, bir şey çatlamıştı inceden. Onunla hiçbir şeyin kesinlik taşımadığını, dostluk, denge ve uyum denen şeylerin yalan olduğunu düşünüyordum. Onu sevmek sonu belirsiz bir serüvendi ve öyle ya da böyle sonuçlanabilirdi. Geleceği bomboş bıraktığım günlerdi onlar. Kafamı yormuyordum. Yakınlığımızın adı önemli değildi. İsterse dert ortağı olayım onun ne çıkar!</p>

  <p class="block11">Çoğu kez üzgün gelirdi yanıma. Ne oldu? diye sorardım. Şan, iyi gitmiyor," derdi. Hafif genizden tok, güzel bir ses tonu vardı, ama kendisi sesinin batı tarzına uymadığını söylüyordu. Aslında tembeldi. Birinin sürekli onu dürtmesi, zorlaması gerekiyordu Bu da bendim tabii. Çalışırız birlikte, düzelir, diye avutuyordum. Düzelir değil mi? Tanrım şu okul bir bitse! Gönderecekleri her yere gitmeye hazırım. Küçük bir evim olur, odun sobam, çaydanlığım minderliğim, kitaplığım olur. Saçları taranmamış sümüklü şirin öğrencilerim olur, onlara şarkılar öğretirim. Biliyor musun, Doğuya gitmek istiyorum ben. Ordaaaa, bir köy var uzaktaaa... Hayır, oralarda üç ay yaşayamazdı. Çok geçmeden bunalıma girer, geri dönerdi. Romantik hayaller kuruyordu. Aslında aynı topraklarda yaşayan insanların 'halk' olarak tanımlanabileceğine bile inanmıyordu. Tek, bütün halk diye bir şey yoktu. Değişken, çıkarcı, eğitimsiz, acı çeken ya da bile bile feda edilenlerin oluşturduğu topluluk ancak ortak bir amaçla ve dayanıklı bir ülkü uğruna bir araya getirilebilirse birlik oluşturabilirdi.</p>

  <p class="block11">"Kendini çok bilgili sanıyorsun ama ham inanç seninki!" diyordum ona.</p>

  <p class="block11">"Ya sen? Sen çok mu derinsin sanki... Aman öf. Sıkıldım. Birbirimizden hiç hoşnut</p>

  <p class="block11">değiliz Cihan, ne yapacağız?"</p>

  <p class="block11">"Herkes kendi yoluna gider!"</p>

  <p class="block11">"Dostluğumuz ne olacak?"</p>

  <p class="block11">Dostlukmuş hah! Sözde kendini en çok açtığı insandım ama toplasan bir satır etmezdi kalbine dair anlattıkları.</p>

  <p class="block11">Bahar başıydı. Kuğulu Park'ta oturuyorduk bir cumartesi öğleden sonrası. "Söylesene Cihan, müzik öğretmeni olmak nereden aklına geldi?" "Sanırım olmayacağım. Verdiğim emek boşa gitmesin diye bitirmek istiyorum okulu. Ekonomi daha uygun bir alan benim için." "Yakışır. Peki neden müzik okuluna girdin?"</p>

  <p class="block11">"Amcam saz çalıyordu. Çocukken hayrandım ona, çok özenirdim. Sonra ortaokulda gitara heves ettim. Aranjmanlar çağıydı. Radyoda, o çikolata renkli şarkıcılar filan... Lisede müsamere çocuğu oldum. Hep sahnede ve korodaydım. Müzik</p>

  <p class="block11">öğretmenim ısrarla yönlendirdi. Oysa fen derslerim de çok iyiydi... İşte böyle. Ya sen, nasıl düştün buraya?"</p>

  <p class="block11">"Ailede alaturka müzik geleneği var. Anne tarafım Samsunlu. Çok küçüktüm, dedem tambur çalar, annem söylerdi. Bir de duvar piyanosu vardı annemin -hala var- Neveser Kökdeş'in şarkılarını filan çalardı. Şarkıyı mırıldanmaya başladı: Yıllardır bekliyorum, bir gün dönersin diye... Bunun gibi şeyler. Aslında Samsun'da geçen çocukluk yıllanın çok güzeldi." Gözleri daldı o günleri yaşar gibi. "Babam çok kıskanırdı annemi. Sonra Ankara'ya geldik..." Sustu. "Sonra?"</p>

  <p class="block11">"Bildik hikaye. Çocukluğum annemin şarkıları ve piyona dersleri kabusuyla geçti. Sonra babam müzik okuyacaksa bari öğretmen olsun," diye tutturdu." "Sen ne olmak istiyordun peki?"</p>

  <p class="block11">"Şarkıcı, assolist. Pelüşler, tuvaletler, takma kirpikler filan... eğlenceli şeyler yani?.." "Hala olabilirsin." "Güldürme beni..."</p>

  <p class="block11">Bana evde huzursuz olduğunu, babasının büyüdüğünü bir türlü kabul etmediğini ve attığı her adımı izlediğini anlatmıştı. Ablası Sibel evden kaçmak için liseyi bitirir bitirmez evlenip Bandırma'ya gitmişti. Annesi bir melekti ama iyilikle despotluğun birlikteliğinde, ibre hiçbir zaman eşitlik göstermiyordu. Sevilmeye, anlaşmaya, her zaman çok ihtiyaç duymuştu. Bende bulduğu bunlar mıydı? Bu yüzden mi kırıp atmak beni seçmiş, ona bağlanayım diye bunca çaba göstermiş- H | beğenmiş, karar vermiş, gerekeni yapmış ve ilişkimizi bu aşamaya getirmişti. Son vermek isteyen de oydu şimdi. Benim ise çekerek ve kendimi alıştırarak kopuşumuzu beklemekten başka seçeneğim yoktu.</p>

  <p class="block11">Bahar aylarında daha az görür oldum onu. Hem ben fakülteye daha çok gidiyordum hem de o pek ortalarda görünmüyordu. Bir gün onu kantinde Yüksel ve arkadaşlarıyla otururken gördüm. Yüksel eski demek başkanıydı. Tutuklanmış, bir süre yattıktan sonra afla okula dönmüş, yeniden liderliğe soyunmuştu. Deniz hayranlıkla bakıyordu ona, kendinden geçmişçesine dinliyordu söylediklerini.</p>

  <p class="block11">Kendine bir ilah bulmuş olduğunu düşündüm ve tepkisiz kaldım. Çünkü zaten keskin, yaban bir hal vardı üstünde. Bir o kadar da ürkekti. Bağırarak konuşuyor, çevresine çaprazlama bakışlar atarak olası tehlikelere karşı kendini emniyete almaya çalışıyordu. Dahil olduğu örgüt silahlı mücadeleden yanaydı, örgüt müydü neydi onu da tam olarak bilmiyordum. Hiç kimse bir başkasıyla ilgili değildi çünkü. Derneklerin, grupların, hiziplerin durumu buydu temelde. Bir araya geliniyor ama bir yere varmayan uzun tartışmalarla vakit öldürülüyor, ateş gibi konuşan adamların sol kitaplardan ezberlediği tezler dinleniyor, yine de ortak bir görüş, güçlü bir ittifak sağlanamıyordu. Herkes bir başınaydı, herkes lider olma hevesindeydi ve kimse kimseye el uzatmıyordu.</p>

  <p class="block11">"Yüksel'den uzak dur, başın derde girebilir," dedim Deniz'e.</p>

  <p class="block11">"Onu beğeniyorum çünkü deneyimli, dik duran bir devrimci," dedi. "Hareketi toparlayacak böyle bir öndere çok ihtiyaç var."</p>

  <p class="block11">"Önce okulu bir bitir. Gayret et, derslerini ver. Şurada birkaç ay kaldı zaten... "</p>

  <p class="block11">"Bu dönem bitmez, iki ders daha takacağım garanti," dedi. "Okulu bitirmekten söz ediyorsun ama direnmesek okula bile giremeyeceğiz."</p>

  <p class="block11">Beşevler'de, sınıf arkadaşım Ahmet'le ortak tuttuğumuz bir çatı katında oturuyordum o yıllarda. Deniz'in Bahçelievler'deki baba evine yalan sayılırdı. Bazı akşamüzerleri birlikte çıkıyorduk. Bir saldırıya uğramasından korkuyor, yol boyu eşlik ediyordum ona. Oturdukları ev, caddeyle bir sokağın birleştiği köşede bahçe içinde üç katlı şirin bir binanın ikinci katıydı. Birkaç kez eve, içeri çağırdı beni. Çekindim. Ama bir akşam kapıyı açan annesi yemeğe kalmam için ısrar edince hayır, diyemedim.</p>

  <p class="block11">Dördüncü Cadde'ye bakan geniş salonda oturduk. Annesi Misli Hanım, kırk beş-elli yaşlarında bakımlı, yaşından genç görünen tatlı dilli bir kadındı. Ev özentili, gereğinden fazla eşyayla döşenmişti. Duvarla fotoğraflarla, dolaplar ve sehpa üstleri türlü ıvır zıvırla doluydu. Salondaki duvar piyanosu, koyu renk mobilyalar ve kocaman klasik koltuklar ortama ağır bir hava veriyor, ışığı boğuyordu.</p>

  <p class="block11">Sofrayı holdeki masaya kurdular. Rahat değildim. Deniz, Bayındırlık Bakanlığı'nda bürokrat olan babasını çok sert, tutucu biri olarak tanıttığı için hoş karşılanmamaktan korkuyordum. Bu sırada Misli Hanım tedirginliğimi anlamış gibi eşinin geç geleceğini söyledi. Üçümüz olacaktık sofrada.</p>

  <p class="block11">Sevdiğim kızın evini ilk kez görmenin heyecanlıyla iştahsızdım. Rüyadaydım sanki ve onu özleyeceğim zamanlar bu evde hayal edebilmek için mi bilmem her yana dikkatle bakıyordum. Deniz ise içtendi. Kendi ortamında daha da güzel buldum onu. Yine de yadırgadım. Bir ev kızı, kadını, anne ve herhangi bir adamın karısı olarak göremedim. Söylediği gibi uymuyordu bu kadın tiplerine. Sofraya tabaklan koyarken bile beceriksizdi. Pencerelerde aklını çelip dışarılara çekecek işaretler aradım. Öğretmen, gazeteci, şarkıcı, memur, iş kadını olarak düşünmeye çabaladım onu. Hayır, hiç kimseye, hiç bir yere uymuyordu. O amaçsız, sürüden ayrılıp yolunu kaybetmiş bir kuş gibi uçup durmaya yakışıyordu. Kanatlan yorulana kadar. Yemek çabuk bitti.</p>

  <p class="block11">"Kalkayım," dedim, Deniz'e. "Karşısına böyle habersizce çıkarak babanı rahatsız etmek istemem."</p>

  <p class="block11">"Deniz senden o kadar çok söz ediyor ki eminim Celal Bey de tanışmaktan memnun olacaktır," dedi Misli Hanım.</p>

  <p class="block11">Eve dönerken, Senden o kadar çok söz ediyor ki... cümlesi kulaklarımdaydı. Neden bilmem Deniz'in ailesi tarafından çok sevildiğini, el üstünde tutulduğunu ve yeterince özgür olduğunu düşündüm. Bana tersini söyleyerek yakınmasının nedeni neydi acaba?</p>

  <p class="block11">Bahçeli, baharla birlikte canlanır. Renk ve kokularla dolar. Sokaklar boyunca iki yana sıralanmış akasya ve at kestaneleri çılgınca çiçek açar. Rengârenk tomurcuklar yayılır bahçelerin yeşil örtüsü üstüne. Pembe, beyaz, kırmızı, mor... çamların sürgünleri uzar. Yapraklar yaldızlanır. Hanımeli, ıhlamur ve iğde kokulan</p>

  <p class="block11">sarhoş eder insanı. Hercailerin alacalı yaprakları bahar yeliyle ürperip titreşir. Gün ışığı gölgelerle yarışır.</p>

  <p class="block11">Böyle bir gündü. Yürüyorduk. Gözlerinin içi güneşle yıkanıyordu. Öyle canlı, diri, öyle sıcacıktı ki yanımda. San gömleğinin yakasından görünen incecik, nazlı boynuna dokunmak, o pürüzsüz ipek teni okşamak, başımı omzuna gömüp ağlamak istiyordum. O hüznümü, arzumu hissediyor ama oralı olmuyordu. Dahası doyum sağlıyor gibiydi bundan. Bir bahçe duvarının önünden geçerken uzanıp ebruli bir sarmaşık gülü goncası kopardı, saçına taktı, durup bana baktı.</p>

  <p class="block11">"Yakıştı mı? diye sordu, hoppa bir tavırla.</p>

  <p class="block11">"Yakıştı," dedim, gözlerine baktım ama hemen kaçırdı. Bir şarkı mırıldanarak yürüdü, "gül takma" sözü geçiyordu şarkıda.</p>

  <p class="block11">"Ne söylüyorsun?"</p>

  <p class="block11">"Annemin sevdiği bir şarkı. "Sarı giyme, bir daha gül takma," diyor âşık. Yalvarıyor... "</p>

  <p class="block11">"Neden?"</p>

  <p class="block11">"Aptalı oynama Cihan. O güzelliğe dayanamıyor.'</p>

  <p class="block11">"Ben dayanırım, merak etme," dedim. Gülü çıkarıp yere attı, eğilip aldım, gömlek cebime soktum. Beni deli edemediği için deli oluyordu. Direndiğimi görüp oynuyordu. Şimdilik. Nasıl olsa dönem sonunda mezun olacaktım, ayrılacaktık. Yeni bir âşık, yeni bir hayran gerekecekti ona o zaman. Geç kalmasın diye peylemişti bile: Yüksel. O adam kim bilir nerelere sürükleyecekti onu.</p>

  <p class="block11">Yüksel gibilere inanmıyordum. Solcuydum ama birdenbire oluşacak akılcı, geniş bir birlik hayal edemiyordum. Aynı düşünce etrafında kenetlenmek zorunluydu ama şiddete şiddetle karşılık vermek yerine, geçici de olsa ittifak sağlayıp silahla değil demokratik yollarla mücadele etmek gerekiyordu.</p>

  <p class="block11">Dinlemek istemiyor olsa da bunları anlatıyordum Deniz'e. Birkaç gün önce sabah karanlığında afiş asmaya çıkmıştı birileriyle ve yakalanmaktan son anda kurtulmuştu. Kendini kaptırdığı tehlikeli oyun için onu uyarmak zorundaydım.</p>

  <p class="block11">Her nasılsa yakalayabilmiştim onu o gün. Sokaklar boyu yürüdük. Koluna girdim, çekmedi. Kendini uysalca bana bırakmıştı. Bu aşk böyle yaşanacaktı. Yöntemi buydu onun. Adını koymadan, çerçeve içine almadan. Duvara asılmadan. Coşkuyla bedenime bastırdım onu. Saçlarının, teninin kokusunu duyuyordum. Elini elime aldım. Boya ve yapıştırıcı lekeleri vardı. Seviyordum onu, onun adına korkuyordum. Bu ufacık kadına yazı yazdırmışlardı eşek kadar adamlar. Ne işi vardı onlarla? Bu göze alış nasıl bir inanıştan, ne tür bir serüven hevesinden doğuyordu? Tutuklanmanın, belki de daha beter felaketlerin eşiğindeyken nasıl umursamazca ıslık çalıp eğlenebiliyordu? Elini öptüm.</p>

  <p class="block11">"Senden başka adam yok mu?" diye çıkıştım.</p>

  <p class="block11">"Herkese ihtiyaç var," dedi. "Vakit dar, işi hızla bitirmek gerek. Birimiz zamk sürüyoruz birimiz hop, yapıştırıyoruz. Birimiz elde fırça bir kelimeyi, öteki sonrakini... Sende kolektif bilinç gelişmemiş tabii... "</p>

  <p class="block11">"Yanlış taktikler bunlar, çocuk oyunları... "</p>

  <p class="block11">"Senin gibiler öyle bakıyor, öylece bekliyor. Birilerinin bir şeyler yapması</p>

  <p class="block11">gerekiyor artık! Kimin elinden ne gelirse... ne var bunda!"</p>

  <p class="block11">"Bugün yarın başın belaya girecek, sonra ayıkla pirinci taşını... "</p>

  <p class="block11">"Merak etme, grupla çıkıyoruz. Gözcüler var, şu var bu var. Hem ne olur? Polis</p>

  <p class="block11">yakaladı diyelim, götürür iki gün içeri atar sonra salar... Biliyor musun, ertesi gün</p>

  <p class="block11">yazdıklarımı gün ışığında görmek çok hoşuma gidiyor."</p>

  <p class="block11">Islıkla Adagio'yu çalmaya başladı.</p>

  <p class="block11">O gece birkaç arkadaş bizim evde toplanacaktık. Akşam oluyordu. Göğün koyu mavisine karışıyorduk yavaşça. Gün sonuna ışık katan sanların, turuncuların, arasından geçtik. Yumuşacıktı kalbim. O bir çocuktu, bu çocukluktu beni korkutan. "Seni çok seviyorum Deniz..." diye fısıldadım kulağına.</p>

  <p class="block11">Sonra tepkisinden çekinerek bıraktım kolunu. Ama o hemen tutup sarıldı koluma yeniden, eski yerine, bel çukuruna koydu.</p>

  <p class="block11">"Biliyorum," dedi. "Mutlu ediyor bu beni. Ama sevmek yeterli değil. Sevmenin bir</p>

  <p class="block11">amacı olmalı. Sevenler ortak bir amaç taşımalı."</p>

  <p class="block11">"Yüksel mi söylüyor bunları?"</p>

  <p class="block11">Sustu hemen. Göz göze geldik bir an. Güldü.</p>

  <p class="block11">"Demek kıskanıyorsun onu." Küçük bir kahkaha attı. "Merak etme o bana bakmaz.</p>

  <p class="block11">Bu taraklarda bezi yok. Vakti yok zaten adamın... Sandığın kadar ciddiye</p>

  <p class="block11">almıyorum," dedi. Bir süre sessizce yürüdük.</p>

  <p class="block11">"Boş ver bunları, sana bir sır vereyim mi?" Bekledim.</p>

  <p class="block11">"Ben seni seviyorum aptal çocuk!"</p>

  <p class="block11">Bu bağlılığımızı kutlayan bir buluşmaydı sanki, öyle geldi bana ve elimde patlayacakmış gibi korkuya kapıldım bir an. Ama yok, yüzünün duruluğu baştanbaşa içtenlikti. Elini avucumun içinde sıktım. Parmaklarını kenetledi. "Niye bana acı çektirdin bunca zaman?" diye mırıldandım. Bir süre sustu. Sonra kolunu yeniden belime sardı, yürüdük. "Birini sevdim lise sondayken," diye başladı. "Öyle çocuktum ki sonsuza kadar süreceğini sanıyordum aşkımın. Odam şiirlerle, yarım kalmış aşk mektuplarıyla dolmuştu. Neler çektiğimi bilemezsin. Benden büyüktü. İşsiz güçsüz kendini beğenmiş serserinin tekiydi. Ben onu sevdikçe o geriye kaçıyordu. Saflığımı, dürüstlüğümü küçümsedi, oynadı durdu. Verdiğiyle yetinmeye çabaladıkça battım. Sonra beni yaralamak için en yakın arkadaşımı baştan çıkardı ve ansızın ortadan kayboldu. Sıkıntılı, gözyaşı ve delilik dolu bir hikaye. Yaşamam gereken bir şeydi belki ama içimde bir katılaşma oldu. Bir daha sevmemeye yemin ettim." "Her genç kızın başına gelir böyle şeyler..." "Alay etme, çok ciddiydi... Okula bir yıl ara verdim ve terapi gördüm."</p>

  <p class="block11">"Yani bu yoz serseri, geçip gitmiş öküz yüzünden mi bana bu kadar sert davrandın, bunları o piç mi öğretti sana?"</p>

  <p class="block11">Yol kıyısındaki banklardan birine oturduk. Yüzü alaca karanlığın içinde ışıldıyordu. Beni duymamış gibi sürdürdü anlatmayı.</p>

  <p class="block11">"Aylarca uyuyamadım. Öksürük şuruplarına dadanmıştım. Onlar da ishal yapıyordu. Ne yesem kusuyordum. Kırk beş kıtaya indim. Her şeye, her söze isyan ediyor, uzaktan bakıyordum. Babam o zaman soğudu benden, öyle bir çatlak açıldı ki kafamızda bir daha kapatamadık. Aslında babamdan değil, keneden nefret ediyordum."</p>

  <p class="block11">"Her şeyi uçlarda yaşıyorsun..." "Elimde değil."</p>

  <p class="block11">"Şimdi de ölümüne devrimcilik oynuyorsun."</p>

  <p class="block11">"Seninle siyasi inançlarım konusunda tartışmak istemiyorum. Çünkü sen eyyamcı birisin. İçgüdüsel bir sol refleksin olabilir ama hayalci ve pısırıksın." Eyyama sözü tepemi attırdı. En küçük bir karşı koyuş ya da eleştiri karşısında dili sertleşiyor, yüzü maskeye dönüşüyordu. İki dakika önceki bağlılık sanrısını silen bakışı güvenilmez, yalancıydı. Kolumu belinden çekip öfkeyle olduğum yerde dikildim.</p>

  <p class="block11">"Öyle mi sanıyorsun? Peki benim bir polis ajanı ya da kendini gizleyen bir faşist olmadığımı nereden biliyorsun? Nasıl oluyor da bana güveniyorsun?" "Çünkü öyle olmadığını biliyorum."</p>

  <p class="block11">"Nerden biliyorsun? Aramızda dolaşıyor bu adamlar!" Bir an kuşkuyla, ürkerek baktı yüzüme...</p>

  <p class="block11">"Ben ne yaptığımı gayet iyi biliyorum."</p>

  <p class="block11">"Çaylağın tekisin sen!" dedim. "Gözünü aç, kimseye güvenme, uyanık ol tamam mı!" "Aman! Nerden geldik bu konuya yaa... Kes artık, yettin. Sen benim ağabeyim değilsin."</p>

  <p class="block11">"Bizi yan yana tutan şey nedir sence?"</p>

  <p class="block11">"Büyük bir şey. Yazık ki göremiyorsun! Seninle aramdaki, aşktan daha güzel bir yakınlık. Böylece sürsün istiyorum. Zorlanmamış, kendiliğinden... şu gülün açışı gibi tıpkı."</p>

  <p class="block11">Uzanıp yanağına dökülen gözyaşı damlasını sildim. Sarsıldı bir an. "Yapma, lütfen yapma çok zayıfım..." dedi.</p>

  <p class="block11">"Beni sevdiğini bir daha söyle, Deniz..." dedim ona, yalvarırcasına... "Hayır, sevgi söylendiği zaman yapaylaşıyor, karşı tarafa hak sahipliği veriyor ve beklentiye dönüşüyor. Sen de bana sevgini söyleme bir daha Cihan. Hayır, seni sevmiyorum. Aşk değil bu, eminim. Yine de muhteşem bir şey."</p>

  <p class="block11">Arkasına yaşlandı. Kendinden hoşnut görünüyordu. İğdelerin kokusu genzime doluyor, gözlerim yanıyordu. Aramızdaki sevgiyi/ anlaşılmaz, çözülmez kılmaya çalıştığını seziyordum. Bir düşü bitirmek istemiyordu. Dolu dolu yaşamaktan vazgeçmemek uğruna düş kırıklığı getirebilecek ne varsa itiyordu elinin tersiyle. Beni bile.</p>

  <p class="block11">"Eve gitmeliyim," dedim. Bu gece arkadaşlar bana gelecek, birlikte yemek yiyip eğleneceğiz... " "Kızlar da var mı yoksa erkek erkeğe mi?.. " "Kızlı erkekli. Dilek de geliyor." Bir yıl önce çok yakın olduğu Dilek'le aralan soğumuştu. Dilek, ev</p>

  <p class="block11">arkadaşım Ahmet'le yakınlaşmıştı. "Beni niye çağırmadın?" "Bizim grupla olmak istemezsin diye..." "Anladım. Sorun değil. Ben de gelebilir miyim?" "istiyorsan gel. Evden merak etmezler mi?" 'Telefon eder haber veririm. Tamam geliyorum." "Evimiz çıplak ve zevksiz," dedim. "Sizin eve benzemiyor." "Bizim ev çok mu zevkli sanki! Keşke benim ailem de Ankara'da oturmasaydı da kendime ait bir odacığım olsaydı. Off! Aile bağlan çok sıkıyor. İşte bu yüzden ben kimseye bağlanamam. Evlenip ev kadını, memur Karısı olmak, çocuklar doğurmak, annem gibi mutfaklarda çürümek filan... İğrenç şeyler bunlar! Ufkum bu değil, anlamıyor musun? Bana bunlardan başka bir şey vaat edecek birini bulmalıyım."</p>

  <p class="block11">"Bunları ezberledim, anladım da acaba sahibi ben miyim, benden mi söz ediyorsun?" diye sordum güçlükle.</p>

  <p class="block11">"Seninle ilgili değil. Benim bir inancım var, ben bir devrimciyim!" İçimde kahredici bir eziklik, eksiklik duydum. Kalktım, her söylenmişti. Eve varana</p>

  <p class="block11">kadar bir daha konuşmadık.</p>

  <p class="block11">Lale, Ahmet, Vedat, Dilek. Bizden önce gelmişler sofrayı, salataları hazırlamışlardı. Sıcak yemek olarak kuru fasulye-pilav vardı. Bol ucuz şarabımız da elbette. Vedat iktisattan arkadaşımdı. Lale ise bizden bir sınıf altta, hukuktaydı Ahmet'le Dilek anlaşmışlar, sevgili olma aşamasındaydılar. Lale ise bana yönelmiş görünüyordu.</p>

  <p class="block11">Deniz, hevesle daldı gecemize.</p>

  <p class="block11">Yarım saat geçmeden öyle neşeli bir topluluk oluşturmuştuk ki kaygılarımı bir kenara bıraktım, ilk kez arkadaşlarımla tanışıyordu sevdiğim kız ve mutluydu. Sevincimden ne yapacağımı bilemiyordum. Elim ayağım birbirine dolanıyordu. Birkaç bardak kırdım.</p>

  <p class="block11">Deniz'im. Nasıl canlı, nasıl güzeldi o gece. Mutlu olduğu zaman çevresine de mutluluk yayıyordu. İçtenliğine herkesi ortak edebiliyor, kendisiyle birlikte yanındakileri de güzelleştiriyordu. Coşkuluyduk. Daldan dala atladığımız küçük tartışmalarda birbirimize tatlı tatlı sataşarak gülüyor, şiirler okuyor, şarkılar söylüyorduk. Deniz'i ilk kez alaturka şarkı söylerken dinledim o gece ve sesinin bu müziğe daha yatkın olduğunu düşündüm. Söylediği şarkılardan birini biliyordum. Ötekini ise ilk kez duyuyordum.</p>

  <p class="block11">Sen şarkı söylediğin zaman...</p>

  <p class="block11">Öyle bir söyledi, öyle içten ve duyarak söyledi ki herkes soluğunu tutarak dinledi onu. Bense yalnız dinlemek değil, o anları unutulmamak üzere kaydettim belleğime. Ne olursa olsun, üzerinden yıllar geçse, onu kaybetsem, apayrı yollara gidip birbirimizi unutsak bile bu şarkıyı her duyduğumda hep o gelecekti gözümün önüne. O geceki mahzun, kendini sakınmada ortaya koyduğu haliyle.</p>

  <p class="block11">Şarkıyı bitirdi. Hepimiz donakalmıştık. Bize baktı, eski gamsız haline dönerek;</p>

  <p class="block11">"Of çok dertlendik, hadi hareketli bir parça çalın da dans edelim biraz," dedi.</p>

  <p class="block11">Kendimizi koyuverdiğimiz, nicedir içimizde tıkılı kalmış gençlik enerjisini sonuna kadar tüketip kurtlarımızı döktüğümüz o gece her şeyi unuttuk, zamanın nasıl geçtiğini anlayamadık.</p>

  <p class="block11">Saat ikiye doğru herkes gitti. Ahmet Dilek'i yurda bırakıp geldikten sonra odasına çekilip yattı. Deniz'de eve dönme isteği görmeyince, götürmeyi önerdim.</p>

  <p class="block11">"Çok geç oldu," dedi. "İzinliyim, beni yatıracak bir yerin varsa burada kalayım."</p>

  <p class="block11">"Tamam, yatağımı sana veririm," dedim. "Bekle çarşafla- n değiştireyim..." Odama girdim, arkamdan geldi, kapıyı kapattı.</p>

  <p class="block11">"Hiç gerek yok, kalsın," dedi. Karşı karşıya durduk. Yüzü bir zambak gibi beyaz, masum, çekiciydi. Gözünü bana dikmiş bekliyordu. Buğulu bir boşlukta ona doğru aktım. Onu kucaklamak istiyordum ve bundan başka bir şey düşünemiyordum. Tepeden tırnağa kavramak, onunla dolmak, tenini bir giysi gibi giyinmek istiyordum.</p>

  <p class="block11">Gülüşü, bakışı, tutkulu ve kendini sığındığı yerlerden kurtarmış gibi cesurdu. Elini omzuma koydu. Bir an itmekle itmemek arasında bocaladı ve onu kollarımın arasına aldığım zaman istekle kendini bıraktı.</p>

  <p class="block11">Dolaba yaslandık. Göğüslerinin baskısını, yanağının yumuşak, incecik dokunuşunu duydum yanağımda. Sonra başını omzuma gömdü. Saçlarını öptüm. Elleri boynumu kavradı ve her şeye kesinlik kazandıran dudakları yukarı kayarak olgun çilekler gibi ağzımı doldurdu.</p>

  <p class="block11">Ağır bir uykudan uyanmaya benzeyen bir kavuşma anıydı bu. Bilincim yok oldu. Dalgalarla sürüklenen bir kabuk, dumanla savrulan ateştim, kasırgaydım, değişime uğramış bir kaplan, rüzgâra bırakılmış kuş tüyüydüm. Benim olan ötekinin, tenin keşif yolculuğundaki doğallığı, rahatlığı susuzluğumun gerginliğini yatıştırıyor, coşkusu ise kışkırtıp yolumu açıyordu.</p>

  <p class="block11">Nice sonra geceyi yeniden yakaladım. Ihlamurların açık pencereden gelen ve havada dalgalanarak tenine, saçlarına sinen kokusunu duydum. Küçük ayaklarının sıcaklığı ayaklan- mı yakıyordu. Dudaklarındaki fısıltıya uzandım. Sana söylediklerimin hiçbiri doğru değil, seni seviyorum. Ellerini avuçlarımda tuttum. Sonra engellenmez bir yitirme korkusuyla bir daha kucakladım onu.</p>

  <p class="block11">Sonsuzluğu düşündüm. Uzun bir yolculuğu. Tren penceresinden akıp giden telgraf tellerinde dinlenen kuşların yalnızlığını. İnsanın bir başkasında eriyip yok oluşunu. Denize akan ırmakları. Baharın ilk menekşelerini.</p>

  <p class="block11">Yanan parmaklarını öptüm tek tek. Saçlarının arasında gezindi ellerim, öpücüklere boğdum kendi ateşiyle tüten incecik bedenini. Alçalıp yükselen tepelerden geçtim. Sonra şafak sökerken, neşeli kuş sesleri katıldı durulmuşluğumuza.</p>

  <p class="block11">Dingin, zafer duygusuyla sarhoş ve bütünlenmiş uzanıyordum yanında.</p>

  <p class="block11">"İlk kez mi?" diye sordu. İticiydi sorusu, zamansızdı. Ne desem yanlış olacaktı. Hayır, çok başkaydı, desem kendimi yeniden sınırlanmış, suçlu hissedecektim. Belirsizlik somut bir kalıba dökülecekti. Sustum. Kolumu boynundan çektim, ama bedenlerimiz birbirine değerek yan yana kaldık.</p>

  <p class="block11">"Ben o sevdiğim genç adamla..." Durdu. "O zamanlar yani," diye ekledi. "Söylemene gerek yoktu, ne önemi var ki?" dedim.</p>

  <p class="block11">"Anlatmak istiyorum. Çünkü uzun süre kendimi paklanmış, daha doğrusu telef olmuşum gibi hissettim. Biliyor musun onunla esrar partilerine bile gittim. İğrençti, öyle onlar gibi yaşamak. Beni olgun bulursun ya, çok erken öğrendim her şeyi." "O pis keş ne çok etkilemiş seni!"</p>

  <p class="block11">"Ondan değil. İlk aşk oluşu yüzünden. İlk aşkın üzerinden zaman geçmez." "Bal gibi geçer!"</p>

  <p class="block11">"Geçip giden sevgilidir. Ama aşk peri masalı gibi zamanın içinde bir yerlerde durur ve hep seni bekler. Masalın iyi ya da kötü bitmesi önemli değildir. Masal masaldır." "Seninki yavan bir kocakarı masalı..."</p>

  <p class="block11">"Bir itirafta bulunayım mı? Seni ilk gördüğümde, etüt odasında bana terslendiğin o gün, baştan çıkarmak için güçlü bir arzu duydum."</p>

  <p class="block11">"Bundan sonra seni asla bırakmayacağım, birlikte olacağız..." Öptüm onu. "Tamam mı, evet de, bana haydi!"</p>

  <p class="block11">"Yarını düşünme, bu anı yaşa Cihan," dedi. Bir öpücük kondurdu yanağıma, çarşafa sarınarak yataktan kalktı. Çabucak giyindi. "Gitmem lazım. Toplantım var."</p>

  <p class="block11">"Gitme, bugün gitmeyiver, çıkıp bir yerde kahvaltı edelim," dedim.</p>

  <p class="block11">"Olmaz, eve uğrayıp üstümü değiştirmek istiyorum. Yoksa aşk kokacağım... Sen</p>

  <p class="block11">kalkma, ben hemen çıkıyorum."</p>

  <p class="block11">Ertesi gün On Dokuz Mayıs tatiliydi. Annem çok istediği için dört-beş gün Koyhisar'a gidip gelecektim. Vedalaştık o sabah. Yüzümü okşadı, başını omzuma yasladı ve çabuk dört sevgilim, özleyeceğim seni, diye mırıldandı.</p>

  <p class="block11">O gece otobüste, uzun yol boyunca, hem arzu hem de şefkatin aynı anda parladığı ışık çakımlarında, bana sunduğu eşsiz anları tekrar tekrar yaşadım. İçimde alevden bir topla uyuyup uyanarak hayaller kurdum.</p>

  <p class="block11">Küçük tatilimden mutlulukla karışık yoğun bir özlemle döndüm. Olanlara hazırlıklı olmadığım için inanamıyor, düş görüp görmediğimi soruyordum kendime. Onu görünce anlaşılacaktı gerçek. Sabırsız, şaşkın, biraz da korkuyla koştum ona, okula bu yüzden.</p>

  <p class="block11">Öğleye kadar aradığım hiçbir yerde bulamadım. Oysa telefon etmiştim. O sabah geleceğimi biliyordu. Evine telefon ettim. Annesi çıktığını söyledi. Okul kapısında bekledim. Taksiden indi ve beklemediğim kadar soğuk karşıladı beni. Günlerdir kalbimi uçuran o tatlı, neşeli halinden eser yoktu. Tokat yemiş gibi oldum.</p>

  <p class="block11">Bahçede, havuz başında oturduk yine. Benim yalana sevincime karşılık durgundu. Gelişigüzel birkaç cümleyle birbirimizin hatırını sorduk. Aramızı ısıtmak için evden, annemden söz ettim biraz. Ama öyle yabancıydı ki sözcükler ağzımda donup kalıyordu. Duruşu kaygılar salıyordu yüreğime. Sustum.</p>

  <p class="block11">Akasyalar çiçek açmıştı. Güneşli, sıcak bir gündü. İncecik çağla rengi bir buluz vardı üstünde. Göğüs cebine sigara paketini sokmuştu. Gözleri nereye değse oraya takılıp kalıyordu. Bana hiç doğrudan bakmadı o gün. İyi tanıdığım umutsuz dalgınlığı içinde erimiş gibiydi ilgisi. Uzaklığı, solgunluğu, kayıtsızlığı. Böyle karşılanmayı hak etmediğimi düşündüm. Sonunda dayanamayıp; "Neyin var, hasta mısın?" diye sordum. "Yoo, iyiyim," dedi.</p>

  <p class="block11">Değildi. Herhangi bir şey, yorgunum, üşütmüşüm, babamla atıştık gibi her hangi bir mazeret söyleseydi ya! "Anlatsana ne oldu?"</p>

  <p class="block11">"Seni üzmek istemiyorum ama söylemek zorundayım, beni bağışla," dedi ve yine sustu. Sonra kucağında duran elinde ezip ufaladığı çiçeklere bakarken o tuhaf sözler döküldü</p>

  <p class="block11">"O geceyi unutalım Cihan. İçkiliydik, kafamız iyiydi, güzeldi ama bir daha olmayacak. Olmaz, yapamayız, anlıyorsun değil mi?"</p>

  <p class="block11">Bu sözleri duymayı beklemiyordum. Söyledikleri doğal kararsızlığının bir sonucu muydu yoksa gelip geçici bir karamsarlık mıydı? "Ne demek oluyor bu şimdi? Şaka mı yapıyorsun?" "Çok ciddiyim Cihan!" "Neden, ne oldu ki? Neden?"</p>

  <p class="block11">Yalvarır gibi, sesimi güçlükle kontrol etmeye çalışarak yineliyordum: "Neden, neden!"</p>

  <p class="block11">"Sen okuldan gidiyorsun, benim ne olacağım ise belli değil. Biz sevgili olamayız. Yani öyle sürdüremeyiz. Arkadaşız, öyle kalalım."</p>

  <p class="block11">Bağırmak, isyan etmek, onu dövmek geliyordu içimden. İşte nasılsa karar vermişti, caydıramazdım. Yine de denedim, umutsuzca.</p>

  <p class="block11">"Birbirimize bu kadar yalan olduktan hemen sonra, nasıl..." "Bir şeyler yaşandı ve bitti. Bırak o güzellik bozulmadan kalsın. Çok düşündüm. İleride böyle bir karara varmış olduğum için bana teşekkür edeceksin inan!" Kalktı, hızlı adımlarla merkez binaya doğru gitti. Oturduğum yerde taşlaşmış bir halde kalakaldım.</p>

  <p class="block11">Okulda duramadım, eve döndüm. O geceyi hatırlıyordum sürekli. Yalan mıydı? Elbette öyleydi. Benim için muhteşem bir veda töreni düzenlemişti. Tam da onun yapacağı bir şeydi bu. Aptal âşığıyla bir kez daha oynamış, paçavra gibi bir yana savurup atmıştı. Onu bağışlayamıyordum. Evin içinde volta atıyor, bir yerde oturup kalamıyordum. Başımı duvarlara vurmak geliyordu içimden. O gece sızıncaya kadar içtim. Kendimden geçişimin ağırlığı içinde yüksek bir tepeye tırmanmaya çalışıyor ama tam düzlüğe ulaşacakken geriye kayıp düşüyordum. Gecelerce sürdü benzeri karabasanlar.</p>

  <p class="block11">Sonraki günler, onunla yeniden konuşabilmek için dolandım durdum çevresinde. Ama benimle yalnız kalmaktan kaçındı hep. Bölümde daha az bulunuyor, bana</p>

  <p class="block11">görünmemeye çalışıyordu. Karşılaştığımız zamanlarda konuşma önerilerimi geri çevirdi hep ve canını sıkıyormuşum gibi soğuk bir tavır takındı.</p>

  <p class="block11">Bu bana yaptıklarının en ağırıydı.</p>

  <p class="block11">Karmakarışıktım. Onu anlamaya çalışıyor, seviyor, nefret ediyor, çözümsüz bir kargaşa içinde bunalıyordum. Hazirandaki sınavlara rüyada gibi girip çıktım. Hiçbir şey umurumda değildi. İki dersten eylüle kaldım ve okul üç ay daha uzadı. Aynı günlerde Deniz'i sık sık Yüksel'le konuşurken, okula birlikte girip çıkarlarken görmeye başladım.</p>

  <p class="block11">Haziran sonunda, kasabaya, eve döndüm.</p>

  <p class="block11">Yaz çok zor geçti. Çözümsüz sevgimin yediği darbeden sonra içime çöken eziklik, ayrılık acısından çok daha ağır bir şeydi. Yüreğim öylesine kabarık ve yaralıydı ki hastalığımın sonu gelmeyecekmiş sanıyordum. Hiçbir yere ait hissetmiyordum kendimi. Kasaba çevresinde ve çocukluğumu geçirdiğim yerlerde, aydınlık sokaklarda yürüyordum. Güçlükle uyuyor, rüyalarımda Deniz'i, birlikte olduğumuz geceyi, birleşmelerimizi görüyordum. Bazen gün boyu onun görünmez bir biçimde yanımda olduğu hissine kapılıyor, kızacağı ya da hoşlanmayacağı bir şey yapmaktan kaçmıyordum. Ama ne yaparsam yapayım o yanımda değilken, yarımdım, eksiktim, çok güçsüzdüm.<sup class="calibre5">.</sup></p>

  <p class="block11">Sorularla bunaltıyordum kendimi. Aşk nasıl biter, bittiği nasıl anlaşılır, ne yapılır! Bedensel yakınlık aşkın kanıtı değil midir? Neden bu kadar ani, hızlı, acımasız bir bitişi yeğledi?</p>

  <p class="block11">Çok açıktı aslında. Bu da onun amansız kaprislerinden biriydi. Yeniden görüştüğümüzde yine eskisi gibi davranacaktı bana ve onu bağışlayacaktım. Kaldığımız yerden devam edecektik. Bu kez onu çok sıkı tutacaktım. İstediği gibi eziyet edecek, yaptıklarının öcünü alacaktım.</p>

  <p class="block11">Ona aşkımı, özlemimi bazen de yalana nefretimi dile getiren birkaç uzun mektup yazdım, yanıtlamadı.</p>

  <p class="block11">Eylülde sınavlar için okula geldiğimde hiçbir şey olmamış, aramızda hiçbir şey geçmemiş gibi dostça karşıladı beni. Sanki ne birlikte olmuş ne de ayrılmıştık. Mektuplarımı neden cevaplamadığını sordum. Almadığını söyledi, hayır, gerçekten eline geçmemişti. Belki de rüyamda yazmıştım onları! Zaten konu çoktan kapanmıştı. Bana her zaman gerçeği söylemiş, hiçbir söz vermemişti. Kendi kendime gelin güvey olmuştum. Ciddiye almıyor, küstahça alay ediyordu benimle.</p>

  <p class="block11">Tasasız, hareketli görünmeye gayret ediyordu ama aslında soğuk, cansız bir çekicilik sinmişti üzerine. Hem yorgun hem mutluymuş gibi bir duyarsızlık. Sesi yumuşak, yakın, dostluk vaadiyle dolu değildi artık, kuru, tizdi, rengini yitirmişti. Gülüşü, hançer gibi batıyordu yüreğime. Yüzüne bakarken çok uzaklarda kalmış bir yakınlığın anısıyla, bir an dudaklarının, o güzel ağzının sıcaklığını duyuyordum ve bir kez daha yaşadıklarımızın gerçek olup olmadığını soruyordum kendime.</p>

  <p class="block11">Bir gün parmağında bir alyansla geldi. Yerinde duramıyordu. Yüksel, Van'da bir liseye atanmıştı. Gitmeden önce nişanlanmışlardı. Nişan mı? Hor gördüğü geleneklere ayak uydurmasına çok şaşırmıştım ama bir şey söylemedim. Birlikteyken nişanlısını konuşmak zoruma gidiyordu. O adamın onun kalbini bu kadar çabuk ve kolay kazanmış oluşuna inanamıyordum. Deniz'in ilgisi de gerçek dışı geliyordu bana. Aradığı o muydu? Bende bulamadığı ne vardı o adamda? O önderlik niteliği, hükmedici sert tavır, gözü peklik, ataklık mı? Bunlar o günün geçici ve belirsiz koşullarına bağlı efeliklerdi sonuçta. Yüksel denen bu alçağın cakası er geç bozulacak, Deniz ondan da sıkılacaktı.</p>

  <p class="block11">İhanete uğradığım duygusunun tek tesellisi bu tür düşüncelerdi işte.</p>

  <p class="block11">Merak ediyordum, Yüksel’le de aynı Deniz miydi, bana yaptıklarını ona yapabiliyor muydu, yoksa güçlü sandığı bir erkeğe boyun eğmeyi mi oynuyordu? Seviyor muydu onu, sevmeyi mi deniyordu, neydi, bir türlü anlayamıyordum.</p>

  <p class="block11">Bir sabah, ders arası kantinde gördüm Deniz'i uzaktan. Sinirliydi, beyinsizler, diye söyleniyordu. Kime kızıyordu? 0 günlerde faşistleri kollayan okul yönetimini boykot konuşuluyordu. Deniz ateşli, kışkırtıcı konuşmalar yapıyordu, başkalarından duymuştum. Yüksel'in koltuğuna oturmaya çalıştığı yorumlan dolaşıyordu.</p>

  <p class="block11">Bütünleme sınavlarımı verip okulu bitirdim. Etüt odasında eşyamı topladığım bir akşamüstü Deniz, hiç beklemediğim bir anda içeri girerek kapıyı kapattı ve gelip piyanonun üstüne oturdu.</p>

  <p class="block11">"Bana veda etmeden mi gideceksin?" diye sordu. Bembeyazdı yüzü.</p>

  <p class="block11">"Vedalaştık zaten," dedim. "Aylar önce. Müthiş bir törendi eksik olma."</p>

  <p class="block11">"O bir veda değil buluşmaydı Cihan."</p>

  <p class="block11">"Allah aşkına, beni rahat bırak artık Deniz! Bırak da kendime geleyim." Bir süre hayal kırıklığı içinde pencereden baktı, sonra gözleri dolarak; H</p>

  <p class="block11">"Ne yaparsan yap. Birbirimizi asla unutamayacağız," dedi ve ağlamaya başladı.</p>

  <p class="block11">"Yapma, ağlama, ne var ağlayacak!" diye çıkıştım ve acı içinde bekledim.</p>

  <p class="block11">"Bana söz ver, sana ihtiyacım olduğunda, elimi uzattığımda koşup geleceğine...</p>

  <p class="block11">Yanıma gelip sarıldı bana. Kucakladım onu. Bomboştu bedeni, canı çekilmiş gibi. Bir yanımla acıyordum ona, bir yanımla güçlü bir bağ hissediyordum. Ne var ki yaşadıklarımın üstesinden gelemeyeceğimi, bir darbe daha yersem yıkılacağımı iyi biliyordum.</p>

  <p class="block11">"Her zaman yanında olacağım," dedim.</p>

  <p class="block11">"Biz seninle dostluktan fazlasını bölüştük," dedi. "Benim için çok değerlisin. Seni çok üzdüm, özür dilerim, ama isteyerek değildi."</p>

  <p class="block11">Uzanıp öptü beni, gözyaşlarının ıslattığı buz gibi dudaklarıyla. Koşarak çıkıp gitti.</p>

  <p class="block11">Terk edilmiş bir erkeğe en iyi gelen şey anlayışlı bir kadının şefkatidir. Öyle bir boşluğa düşmüştüm ki birkaç ay içinde Lale'yle kendiliğinden yakınlaştık. Deniz'i konuşabildiğim tek insan oydu. Yardım eli uzatıyordu bana. Yarama merhem sürüp</p>

  <p class="block11">sarmaya çalışıyor, dingin, kararlı arkadaşlığı, zekası ve sağduyusuyla güven veriyordu. Durmadan yineliyordu aklım ersin diye: Deniz beni bırakmıştı, kabullenmek zorundaydım. Onu bir çocukluk aşkı sayıp büyümem, sosyalleşmem, çevremi genişletmem gerekiyordu.</p>

  <p class="block11">Lale'yle birlikte yakın olduğum sol partinin kültür etkinliklerine, müzik ve tiyatro çalışmalarına katılmaya, Burhan ve arkadaşlarının çıkardığı dergiye sanat yazılan, teorik yorumlar yazmaya başladım. Ama pek anlamı yoktu çabalarımın. Çünkü sanatı gölgede bırakan aşırı politik bir ortam vardı. Teoride ise fazla akıllı ve serinkanlıydım. Ortalık kaynıyordu. Okul önleri, sokaklar, kahvehaneler savaş alanıydı. İnsanlar hava kararınca evlerine sığınıyorlardı. Uyanış günlerim ne yazık ki ülkemin en karışık, en kanlı günlerine denk gelmişti. Kimsenin nereye varacağım bilmediği yoğun bir kargaşa sürüp gidiyordu.</p>

  <p class="block11">Ekim sonlarında bir gün Deniz'in annesi Misli Hanım telefon etti. Faşistler okulda Deniz'i kıstırıp dövmüşler, yerlerde sürüklemişlerdi. Beni görmek istiyordu. Söz vermiştim, gitmek zorundaydım.</p>

  <p class="block11">Odasında yara bere içinde yatıyordu. Gözünün biri kapanmış, o güzel ağzı şişip yamulmuştu. Kan tükürüyordu. Birkaç gün önce ana binanın birinci kat merdivenlerinde iki kişi üstüne atılmış, bodrumdaki bir odaya sürüklemiş, ağzını ve ellerini bantlamış, yere atıp tekmelemişlerdi. Sürekli küfür ederek tehditler savuruyorlardı. "Nasıl kurtuldun ellerinden?"</p>

  <p class="block11">"Kapıyı açık bırakarak çekip gittiler. Kat hizmetlisi buldu beni, arkadaşlar gelip hastaneye götürdüler... "</p>

  <p class="block11">"Okula bir daha gitme, öldürecekler seni," diye yalvardım ona.</p>

  <p class="block11">"Sana göre hava hoş," dedi, güçlükle çıkan sesiyle. "Senin fakülten var tabii. Ama</p>

  <p class="block11">ben bu okulu bitirmek zorundayım."</p>

  <p class="block11">"Bir yıl daha kaybedersin ama hayatta kalırsın."</p>

  <p class="block11">"Mesele o değil. Bizler kimlerin eline bırakıldık baksana! Hak hukuk yok artık. Polis durup bakıyor öyle. Bodrum odaları, tuvaletler kan içinde. Faşistler katillerinin ölüm törenlerinde başımızda sopalarla yürümeye zorluyor bizi bir de!" "Sakin ol, bak ne haldesin..." Bir süre sessizce oturduk "Çiçekleri bana ver canım," dedi sonra yatışmış bir sesle.</p>

  <p class="block11">Getirdiğim çiçekleri göğsünün üstüne koydum. Bir beyaz zambak buketiydi. Yüzünü gömüp kokladı.</p>

  <p class="block11">"Ölürsem cenazeme bunlardan istiyorum, ha bir de mor menekşe, tamam mı?"</p>

  <p class="block11">Duyduğumdan bile emin olamadığım bu sözleri fısıldayarak söyledi. Duymazlıktan geldim ve gözlerimi ondan kaçırdım.</p>

  <p class="block11">Sonraki günlerde aramadım Deniz'i. Düşünmemeye çalışı yordum. Lale'yle daracık yatağımda ölçülü, dertsiz bir yakınlığı paylaşıyorduk. Esmer güzeli bir yüzü, kemiği-kası yokmuş gibi görünen yumuşacık bir bedeni vardı. Kollarında bitkin yatarken hoş kokulu kıvırcık saçlarını okşuyordum dalgınlıklar içinde. Deniz'e olan</p>

  <p class="block11">aşkım uysal dalgalar halinde geri geliyordu böyle anlarda. Birlikte olduğumuz o geceye gidiyor, bana bakışını, gülüşünü, gözyaşlarını, narin, ipeksi tenini ve uçları pembecik memelerini görüyordum.</p>

  <p class="block11">Onun için duyduğum kaygılardan söz ediyordum Lale'ye. Ona göre Deniz için bir ara yol olamazdı. Seçeneklerini kendisi yaratmamıştı. Bu yüzden mücadeleyi bildiği gibi sürdürecekti. Şimdi önünde ya hiç olmak ya da karşı çıkmak vardı ve hiçliği asla kabul etmeyecekti. Hepimiz öyle yaşıyorduk ama o bunu akıllıca yapamıyordu. Doğasındaki aşırılık ve sabırsızlık yüzünden daha şimdiden yenilmiş olduğu halde vazgeçmiyordu.</p>

  <p class="block11">"Ondan ne bekliyordun, ne bekledin?" diye soruyordu Lale.</p>

  <p class="block11">İlk kez bunu hiç düşünmediğimi fark ediyordum. Ne ummuştum sahi? Onunla evlenip aile babası olmayı mı? Hiç aklıma gelmeyen bir şeydi bu. Tek istediğim hep yanımda olması, aşkımızın sonsuza kadar sürmesiydi. Ama nasıl, nasıl olacaktı bu? Bana, Yolunu kesmek istemiyorum, demişti bir gün. Senin yolun açık, benimse belirsiz. Ne sen ne de ben içine sığamayacağımız küçücük hayatlara razı olacak insanlar değiliz. Böylesi bize cehennem olur.</p>

  <p class="block11">Haklıydı. Belki de bitmiş olması daha iyiydi. Benim gibi kendine bile yetemeyen biri ona ne verebilirdi ki?</p>

  <p class="block11">78 yazında yine burada, ailemin yanındaydım. Acı veren uzun bir hastalığı atlattığım, ayağa kalktığım duygusuna sarılmış, yüzüyor, okuyor, keman çalıyordum. Temmuz sonunda bir nikâh çağrısı geldi, Deniz'den. Yüksel'le evleniyorlardı. Davetiyeye iliştirdiği mektupta;</p>

  <p class="block11">Sevgili Cihan, gelemeyeceğini biliyorum. Önemli değil, küçük bir tören olacak. Çağırmadım diye kırılma diye haber veriyorum. Çık gel diye değil. Seni seviyorum alıngan çocuk! yazmıştı kargacık burgacık el yazısıyla. Davetiyeyi ve mektubu küçük parçalara bölüp çöpe attım.</p>

  <p class="block11">Üzümler olgunlaşıyordu bağlarda. Toprak kurumuş, yarılmıştı. Gökyüzü uzak, derin, masmaviydi. Zaman geçmek bilmiyor, uzadıkça uzuyordu. Öğle sonları bahçelere kaçıp ağaç altlarına uzanıyordum bitkinlikle ve biraz serinlik umarak. Deniz'in bir evi, kocası, koltuklan, tabaklan olacak mıydı? Okulda her olaya el koymaya kalkışan, arkadaşlar! diye bağırarak gürültülü kalabalıkları susturmaya çalışan Deniz'in çocukları olacak mıydı?</p>

  <p class="block11">Kıskanıyordum onu, gidip nikâhı dağıtmak geçiyordu içimden. Bu işten caymalıydı. Tepemde ağustos böcekleri cır cır öterken öfkeyle tıkanıyordu soluğum. Tam nikâh memurunun sorusuna 'evet' diyecekken, koşup kocası olacak hıyara bıçak çekmek, Deniz'i kolundan tutup, yürü, diyerek dışarı sürüklemek geçiyordu kafamdan. Alıp buraya getiriyordum onu, kumsalda güneş altında yan yana yatıyorduk. Gülerek ve ela gözleri ışıklar içinde; "Ben zaten senden bunu bekliyordum, böyle yürekli olmanı, bana sahip çıkmanı istiyordum," diyordu.</p>

  <p class="block11">Ankara'ya döndüğümde yeniden karmaşanın içine düşmüştüm. Siyaset işlemiyor, dinciler şeriat, ülkücüler iktidar, sollar devrim istiyordu. Kan oluk gibi akıyor cinayetler bombalamalar, kapışmalar durmak bilmiyordu.</p>

  <p class="block11">İç dünyamda ise gelgitli bir hüznü yaşıyordum. Öfke ve özlem birbirine karışıyordu yüreğimde. Bir yandan da başıboş ve özgür hissediyordum kendimi. Bıkmıştım beni peşinden sürükleyen uçar kaçar aşkımdan. Kendimden, her şeyden. Toparlanmam gerekiyordu artık.</p>

  <p class="block11">Fakülteye her gün gitmeye başladım, heyecanla derslere sarıldım. Zihnim meşgulken güvendeydim. Kendimi çalışmaya vererek savunuyordum sanki. İktisatta iki yılım daha vardı. Yüksek notlar alıp fakülteyi dereceyle bitirirsem burslu olarak yurtdışında yüksek lisans yapma olanağım olabilirdi. Deniz'in öngördüğü gibi devlet dairesinde memuriyetten, evlenip çoluğa çocuğa karışmaktan ve alışkanlıklara teslim olmaktan sakınmalıydım. Deniz bir ayna olmuştu bana. Onu tanıdığım günlerdeki kendimi beğenmiyordum artık. "Küçücük bir hayatın içine sığmamak" sözleri yankılanıp duruyordu beynimde. O kendini sığdırmıştı her nasılsa ama ben asla tuzağa düşmeyecektim.</p>

  <p class="block11">Uzakların uğultusu geliyordu kulağıma. Yurt dışına gidecek, yaşadığım kargaşadan kurtulacaktım. Hem devlet hem de yurtdışı üniversitelerin burslarına başvurarak sınavlara hazırlanmaya koyuldum. Bir gün önemli biri olarak dönüp gelecek, <sup class="calibre5">0</sup> hor gördüğü çocukla ilgisi olmayan bir adam olarak dikilecektim Deniz'in karşısına. O zaman o, yıpranmış, bezgin bir kadın olacak, boşa geçmiş yıllarını pişmanlıkla hatırlayacaktı.</p>

  <p class="block11">Cihan, defteri kapattı. Daha epey sayfa vardı ama içi üşüyor, elleri titriyor, kulakları uğulduyordu. Sonrasını okuyabilecek gücü bulamadı kendinde. Bir tek satır bile fazla gelecekti. Ertesi güne bıraktı. Şömine sönmüştü çoktan ve sabahın alacakaranlığı doldurmuştu camları.</p>

  <p class="block11">Yetersizdi yazdıkları, eksikti. Yaşadıkları çok daha yoğundu ama insan yıllara yayılmış bir aşkın hikayesini yirmi dört yaşın duygulan içinde bu kadar anlatabilirdi. Satırların ardındaki toyluk acıklıydı ama yine de şimdiki Cihan'da, yirmi beş yıl önceki Cihan'dan çok şey vardı. Yaşı ne olursa olsun, insanın kalbi değişmiyordu. Sapmasına, bozulmasına izin vermediğin sürece elbette. Bu yüzden defteri ateşe atamamıştı. Atmak da istemiyordu artık.</p>

  <p class="block11">Sıcak bir duş yaptıktan sonra yattı. Kötü, kırık dökük hissediyordu kendini. Gözlerini ağaran günün aydınlattığı pencereye dikerek duyduğu acının yatışmasını bekledi. Bu acı yalnızca Deniz için değildi.</p>

  <p class="block11">Geçmişini, ülkesini, bu ülkede yaşamış ve yaşayan herkesi kapsıyordu.</p>

  <p class="block11">Ertesi gün öğleye doğru uyandı. İsteksiz kahvaltı etti. Bir şey beklermiş gibi hareketsiz ama uyanıktı. Gözü ikide bir, sabimi karşı bıraktığı yerde, masanın üstünde duran deftere kayıyordu. Deniz'i, şimdiki aklıyla çok daha gerçekçi bir biçimde değerlendiriyordu kuşkusuz. O zamanlar kapıldığı romantik fanteziler içinde nasıl biri olduğunu anlamakta güçlük çekmişti.</p>

  <p class="block11">Şimdiyse tertemiz bir ayna gibi duruydu görüntü.</p>

  <p class="block11">Buruktu. Ayşe'ye ne diyeceğini, ne yazacağını hâlâ bilmiyordu. Yalnızca kalıp söz gruplarını değil, genç kadına söyleyebileceği her şeyi çok önceden birilerine söylemiş gibi geliyordu ona. Dağılıp gitmişti bunlar, işe yaramamış, bir yere varmamışlardı. Yeniden söylemek tekrarın tekrarından başka bir şey olmayacaktı.</p>

  <p class="block11">Güneşli, uzun bir gün vardı önünde. Bomboş bir gün. Çalışmak gelmiyordu içinden. Zihni bir gün önceki canlılığa sahip değildi zaten. Biraz da göğsü ağrıyordu. Omzunun çukurundaki boşluk sızlayıp duruyordu yine. Belki de yaslanacak bir baş istiyordu! Ani bir kararla Ayşe'nin numarasını çevirdi. "Ben âşık olduğumda tuhaflaşırım," dedi. "Sen de şaşırtınca iyice kafam karıştı. Ne yapacağımı, ne söyleyeceğimi bilemez haldeyim."</p>

  <p class="block11">"Bana aklı başında bir şey söylemeye zorlamayın kendinizi, sadece konuşun... " dedi Ayşe.</p>

  <p class="block11">Biraz gevezelikten sonra hafta içi buluşmak üzere sözleştiler. Cihan yapması gerekeni yaptığını düşünerek kendini hafiflemiş hissetti.</p>

  <p class="block11">Öğleden sonrayı bahçede altın sarısı sonbahar güneşi altında oyalanarak, ceviz kırıp ayıklayarak, düşünerek geçirdi. Aşağıda denizin üzerinde beyazımsı bir ışık vardı ve ağaçlar, evler ıslakmış gibi parıldıyordu. Sonra yavaşça her şeyin titrek bir loşluğa büründüğü akşam indi. Doğanın gerçekten soyunup hayale dönüştüğü saatler geldi. Ayşe'yi özledi birden. Belki gelecek sefere birlikte gelirlerdi. Bahara doğru bir hafta sonu. Başlangıçları seviyordu. Bu başlangıçta da kaygılı bir coşku, sevinç ve çaresizliğin karışımından doğan bocalama vardı. Aşkta bir sevilen bir de seven ve acı çeken varsa bu kez daha çok hangisi olacağını bilmiyordu. Deniz'le ve Maria'yla ikincisi olmuştu. Özellikle Deniz'in karşısında aşk dilencisi olmuştu hep. Unutmuştu bunu ama defterden öyle anlaşılıyordu. Yıllar önce yazdığı o satırlarda gönül çelici, zalim bir kadın vardı. Şaşırtıcı bir kendini beğenmişlikle, kasıtlı bir belirsizlikle kendisini seven adama eziyet eden, onu horlayan bir kadın!</p>

  <p class="block11">Önemsenmemeyi kolay kabullenmeyen biri olduğu halde onun hoyratlığına neden o kadar uzun süre katlanmıştı? İncelikli bir nezaket miydi bu, aptallık mı yoksa güçlü bir koruma duygusu mu? Deniz'i yetersizlik ve kusurlarından kurtarmaya mı çalışmıştı? İyiliğinin kökeninde kendine saygı, kendini yüceltme çabası da yok muydu?</p>

  <p class="block11">Sorular...</p>

  <p class="block11">Resmin bütününü bugünkü gözleriyle görebilmek için akşam yemeğinden sonra defteri okumaya devam edecekti.</p>

  <p class="block11" id="id_bookmark4">Ağustos -1983 KOYHİSAR</p>

  <p class="block11">(Deniz hayatıma gireli beş yıl oluyor. Şimdi o yılları anlatırken hatıralar gözümün önünde hala o kadar canlı ki şaşırıyorum geçen bu zamana. Kaldığım yerden sürdürüyorum.)</p>

  <p class="block11">Evlendikten sonra Deniz'i aylarca görmedim. Kendimi aldatılmış hissediyordum, kırgındım. Karşılaşırsam yolumu değiştiririm, diye düşünüyordum. Ama bunu yapamadım.</p>

  <p class="block11">Onu, 78 Aralık ayı sonlarında, karlı bir gün Bahçeli'de, daha önce sık sık gittiğimiz pastanenin önünde gördüm. Sevinçle gülümsedi bana yanıma gelirken. Biraz kilo almış gibiydi, siyah beyaz kareli bol bir manto giymiş, başına beyaz bir bere takmıştı. Birbirimize öneride bulunmadan kendiliğinden, doğal olan buymuş gibi pastaneye girip cam kıyısına oturduk. Dikkatli balonca hamile olduğunu anladım. Hareketleri ağır, yüzü solgundu. Teni saydamlaşmış, gözleri çukura kaçmıştı. Yüzünde bir mutluluk kırıntısı görebilmek için bekledim.</p>

  <p class="block11">"Seni uzaktan da olsa izliyorum Cihan," dedi. "Kültür merkezi, dergi yazıları. Fakültenin de yıldızı olmuşsun. Gurur duydum senin adına. Sonunda masa başından da olsa politik mücadelenin bir ucundan da tuttun anlaşılan." Halinde bir eziklik, yüzünde alaya ama acı bir gülümseme vardı. Sözlerini umursamadım. "Avunuyorum işte," dedim. "Sen nasılsın? Bebeğin ne zaman doğacak?" "Dört ay sonra, Mart başında." Şaşkındım, çocuk doğurmaya ne acelesi vardı bu kadar! Düşüncemi anlamış gibi;</p>

  <p class="block11">"Erken, biliyorum ama onu istedim. Sen bana hala iflah olmaz bir serüvenci gözüyle baktığın için yadırgayabilirsin ama ben de anne oluyorum işte. Hiç ummazdın değil mi?" Fincanını iki eliyle kavrayıp çayından bir yudum aldı. Camdan dışarı baktı. "Hayırlı olsun. Mutlu musun?" diye sordum.</p>

  <p class="block11">"Ne yani, bir evim bir kocam ve doğacak bir çocuğum olduğu için mutlu mu olmam gerekiyor? Bilirsin ben bunları hiçbir zaman ölçüt almadım." Hala aynı Deniz'di. "Öylesine sordum," dedim.</p>

  <p class="block11">"Peki, söyleyeyim. Mutlu muyum değil miyim hiç düşünmüyorum. Böylesi daha iyi. Bu</p>

  <p class="block11">çocuğu isteyip istemediğimi de bilmiyorum. Olmasına izin verdim çünkü... Belki bir</p>

  <p class="block11">daha böyle bir şansım olmayabilir."</p>

  <p class="block11">"Neden olmasın ki..."</p>

  <p class="block11">"Hiçbir şeyden emin değilim de ondan."</p>

  <p class="block11">Bir süre konuşmadan çaylarımızı içtik.</p>

  <p class="block11">"Çok uğraştım Cihan, insan yoruluyor," dedi sonra. "Sen benim Yüksel'le evlenmekle hata ettiğimi düşünüyorsun tabii ama ben öyle bakmıyorum. Sorun mücadelenin içindeyken hayatı planlayamamak." "Ben sadece iyi olmanı istiyorum. Eviniz hangi semtte?"</p>

  <p class="block11">"Yenimahalle'de. Aslına bakarsan benim hiçbir zaman bir evim olmadı, hâlâ da yok," dedi. Doluydu ama üstelemedi." Anlaşılan Yüksel'de de bulamamıştı aradıklarını. "Ne yapıyorsun, okul bitti mi?"</p>

  <p class="block11">"Birkaç dersim kaldı. Doğumdan sonra okula girebilirsem vermeye çalışacağım. Hoş, bitirsem neye yarar? Kim bilir cehennemin dibine gönderirler. Ben bu halimle nasıl giderim? Zaten Yüksel de ayrıldı öğretmenlikten. Burada bir akrabasının matbaasında çalışıyor. Babam, doğumdan sonra uygun bir iş ayarlarız sana, diyor." "Yazık, çok emek verdin, o diplomayı almalısın."</p>

  <p class="block11">"Kavganın göbeğine düştük. O günleri rüyalarımdan bile silip atamıyorum." "Asıl savaş bundan sonra başlayacak Deniz. Durum çok kötü." "Ah, evet. Çok korkunç şeyler oldu. Böyle olaylar bir yandan da halkın isyanını, devrimci ruhunu ateşliyor, sol yeni mevziler kazanıyor."</p>

  <p class="block11">Kahramanmaraş'ta kitlesel bir kıyım yaşartmış, hükümet batağa saplanmış, on üç ilde sıkıyönetim ilan edilmişti. Herkes her şey havada, ayaktaydı. "Bana hiç öyle gelmiyor."</p>

  <p class="block11">"Sen devrime hiçbir zaman inanmadın zaten. Ama ben insanların, halkın içindeyim. Sonbahar aylarında gecekondu bölgelerindeki eğitim çalışmalarına katıldım, kitlelerde büyük bilinçlenme ve heyecan var. Harekete geçmek için bir işarete bakıyorlar. "</p>

  <p class="block11">"Yok canım! Herkes ordu gelsin diye bekliyor." "Sen de mi?"</p>

  <p class="block11">"Hayır. Ama bazı büyük devrimci gruplar düze çıkmak için <sup class="calibre5">801</sup> bir darbeden medet umuyorlar."</p>

  <p class="block11">"Belli tıkanmalarda silahlı güçlerle ittifak yapılabilir..."</p>

  <p class="block11">Susup dışarıya baktım. Kar yağıyordu, farlarını yakmış otobüsler, arabalar geçiyordu caddeden. Aceleci, telaşlı akşam insanları geçiyordu. Kent terörü azmıştı, evlere kapanmaya koşu- yordu herkes. Başkent her bakımdan felç olmuş durumdaydı.</p>

  <p class="block11">"Bu saatte, bu havada Yenimahalle'ye gitmen zor olacak," dedim. "Annemdeyim, kafamı dinliyorum. Biliyorsun ev şuracıkta, yürüyeceğim... " "Seni bırakayım... "</p>

  <p class="block11">Dışarı çıktık. Kayıp düşmesin diye kolumu verdim ona. Sımsıkı yaslandı bana. Eve doğru ağır ağır yürüdük.</p>

  <p class="block11">"Hadi sen de gel bize, annem seni soruyordu geçen gün." Bir an gözleri parlayarak baktı bana. Sonra umutsuzluğa kapılmış gibi söndü yüzünün ışığı. Bahçe kapısının önünde durduk, gözlerimi arayarak: "Gelmezsin değil mi," dedi. "Başka zaman."</p>

  <p class="block11">"Özlediğimde seni arayabilir miyim?"</p>

  <p class="block11">"Ne biçim soru bu, sen beni özlemezsin ya, istediğin zaman ara tabii." "Kız arkadaşın rahatsız olmaz mı?"</p>

  <p class="block11">Demek gerçekten izliyordu beni ve Lale'yi biliyordu. Dilek yetiştiriyordu sanırım ona benimle ilgili haberleri. Ahmet'e, bize gelip gidiyordu. Bir an bocaladım, ne diyeceğimi bilemedim.</p>

  <p class="block11">"Hiç kimseye sorumluluğum ve verilmiş bir sözüm yok," dedim, sonra. Sokak</p>

  <p class="block11">lambasının ışığında daha da solgun görünen yüzü içimi acıttı, uzanıp yanağını</p>

  <p class="block11">okşadım. Başını hafifçe eğerek parmaklarımın ucunu öptü.</p>

  <p class="block11">"Ben de senin mutlu olmanı istiyorum," dedi.</p>

  <p class="block11">"Annene söyle, bir gün ziyaret edeceğim kendisini..."</p>

  <p class="block11">Olmadı, ne annesini arayabildim ne de Deniz'i gördüm bir yıl boyunca.</p>

  <p class="block11">Yetmiş dokuza benzin, mazot, yağ kuyruklarıyla, elektrik kesintileriyle, katliam ve</p>

  <p class="block11">suikastlarla girdik. MC yeniden hükümet kurmuş, bilinmedik gizli güçler harekete</p>

  <p class="block11">geçmişti. Yıkıma doğru gidiyorduk.</p>

  <p class="block11">Bahar başında Dilek'ten Deniz'in bir kızı olduğunu duydum. Üç yıldır ilk kez bahar onsuz geliyordu. Bir yanım eksilmiş gibi yürüyordum onunla dolaştığımız yollarda. Gereğinden çok hatırlıyor ve çocuğunu merak ediyordum ama eski kederlere dönmekten ve aile huzurunu bozmaktan korktuğum için aramaktan kaçınıyordum. Deniz evleneli bir yılı geçmişti. Bebeği vardı. Herkes kendi yolunu seçmişti sonuçta. Bir akşam eski bir arkadaştan kocasının çalıştığı matbaanın sıkıyönetimce basıldığını ve Yüksel'in gözaltına alındığını öğrendim. Ama Deniz'i aramak gelmedi içimden. Biraz da çekindim.</p>

  <p class="block11">Hala Bahçeli'deki bekar evindeydim. Ahmet kısa süre önce Dilek'le birlikte ayrı bir eve çıkmıştı. Kimseyi almadım yanıma. Ailesi Ankara'da oturan Lale eve gelip gittiği için böylesi daha uygundu. Zaten çok küçük ve bakımsız olan, iyi ısınmayan bu çatı dairesinin kirası ucuzdu. Yokluklar ve kan içinde boğulan ülkede ekonomi yokuş aşağı giderken fazla beklentimiz de yoktu.</p>

  <p class="block11">Geleceğin daha iyi olacağına dair bir umut da besleyemiyorduk.</p>

  <p class="block11">O hay huy içinde aylar geçti. Deniz'i görmedim. Ne o aradı ne ben. Fakültede sık sık vurdulu kırdılı kavgalar çıkıyor, silahlı çatışmalar yaşanıyordu. O günlerde birkaç öğrenci ve dekan yardımcısı öldürüldü. Olaylar nedeniyle ikide bir öğrenime ara veriliyor, öğrenciliğim uzuyordu.</p>

  <p class="block11">Seksen yılına yeni evliler Burhan'la Necla'nın Ayrancı'daki evlerinde birkaç arkadaş, eğlenmeye çalışarak ama çok karamsar girdik. Ordu hükümete bir mektup vermiş, iki büyük partili koalisyon kurmasını istemişti. Oysa partiler böyle bir çözüme yanaşmıyor, belki de uygun zemin bulamıyorlardı.</p>

  <p class="block11">Deniz'in yokluğuna çoktan alışmıştım ama ona kırgınlığım geçmemişti. Ara sıra rüyalarıma giriyordu. Rüyalarda barışıktık, eski günlerdeki gibi aşıktım ona, o kuşkulu telaş ve sevinci yaşıyordum yanında. Yazık ki çabuk uyanıyordum. Bahara girerken hiç unutamadığım bir rüya gördüm:</p>

  <p class="block11">Deniz'le birlikte bir yere gidecekmişiz. Trene biniyoruz. Deniz bakıyor ki treni beklerken oturduğumuz istasyon çay bahçesinde unutmuş çantasını. Ben trenden inip bahçeye koşuyorum, çanta duruyor masada. Alıp geri dönüyorum ama bu arada</p>

  <p class="block11">tren kalkmış, pencerelerde yok Deniz, peronda da göremiyorum, beklememiş beni! Birkaç kilometre koşuyorum trenin ardından ama hızlandığı için yetişemiyorum. Yanında para da yok, diye düşünüyorum. Çantası bende kaldı, ne yapacak şimdi? Tren uzaklaşarak ufukta kaybolurken acı ve şaşkınlık içinde kalakalıyorum...</p>

  <p class="block11">Soluk soluğa, sanki gerçekten koşmuşum gibi uyandım. Rüyanın etkisinden kurtulamadım ve ertesi gün bütün cesaretimi toplayıp Misli Hanım'a telefon ettim. Evde olduğunu, çaya gidersem çok sevineceğini söyledi. Bir de sürprizi vardı. Sürprizin Deniz olabileceğini düşündüm. Yüksel'le oturduğu evi bırakıp baba evine dönmüştü belki de. Eğer dışarı salmışlarsa Yüksel de oraya sığınmış olabilirdi. Bu durumda ölçülü ve uzak duracaktım Deniz'e.</p>

  <p class="block11">Kapıyı heyecanla çaldım. Misli Hanım açtı. Ayaklarının dibinde, kucağındaki oyuncak ayıyı sıkı sıkı göğsüne bastırmış minicik bir kız çocuğu duruyor ve kocaman kara gözleriyle merakla bana bakıyordu.</p>

  <p class="block11">"Bak Cihan Amca geldi," dedi Misli Hanım. "Bu da bizim minik kızımız! "Çocuğu kaldırıp kucakladım. Başını geriye alıp dikkatle baktı yüzüme. Gülüverdi. Yüzü, ağzı, annesini andın- yordu. Gözleri içimi burktu. Salona geçip oturduk. Deniz kapıdan giriverecekmiş gibi tedirgin bekliyordum ama evde yoktu.</p>

  <p class="block11">"Ne güzel, ne cici bir kız bu böyle! Adın ne senin?"</p>

  <p class="block11">"Adı Devrim. Yeni ayaklandı ama henüz konuşmuyor, on dört aylık," diye açıkladı Misli Hanım. "Sürprizim bu işte." Saçlarımı karıştıran, ağzımı burnumu keşfetmeye çalışan çocuğu bir süre sonra parmaklıklı oyun alanına koydu.</p>

  <p class="block11">Çay içtik. Bana sevdiğim böreklerden yapmıştı. Deniz çocuğunu annesine bırakıp gitmişti. İki aydır İstanbul'daydı. Halasında kalıyordu. Yücel'i bırakmışlardı ama ne yaptığı, nerede olduğu belli değildi. Deniz ise arada bir telefon ediyor, iyi olduğunu söylüyordu ve babasıyla arası gergin olduğu için arada bir gelip bir-iki gün kaldıktan sonra yine gidiyordu. Eve dönüp babasıyla hırlaşmak istemiyordu.</p>

  <p class="block11">"Yüksel'le ayrı yaşıyorlar, boşanacaklar sanırım," dedi Misli Hanım. "Adam evi boşaltmış zaten. Çok üzülüyorum oğlum. Onlar için değil, şu ana kuzusu için kahroluyorum asıl. Ah Cihan, bir bilsen, ne zor durumdayım. Kocamla kızım arasında kaldım. Birbirlerine düşman oldular. Peki bu çocuk, bu yavrucak ne olacak? Ana da baba da serseri, iş yok güç yok, ev yok ocak yok..."</p>

  <p class="block11">Yuvarlak sözlerle avutmaya çalıştım onu, başka ne yapabilirdim ki. Deniz'in hayatımdan büsbütün çıkıp gittiğini sezdim. Aslında fazla vefa göstermiştim.</p>

  <p class="block11">0 yazı daha çok Ankara'da geçirdim. Yoğun, olumsuz bir hava vardı. Lale Amerika'ya gitmeye hazırlanıyor, dergi- de bir takım toplantılar yapılıyordu. Birkaç kez daha uğradım Deniz'in annesine, yazlığa gidememişlerdi. Telefon ettiğimde beni ısrarla çağırıyor, dertleşmek istiyordu. Deniz İstanbul'dan dönmüyor, Ayşe Devrim'e hâlâ kendisi bakıyordu. Ona Ayşecik diyorlardı çünkü dedesi Celal Bey Devrim adını hiç sevmiyordu.</p>

  <p class="block11">Ağustos başlarında bir akşamüzeri Deniz'i, Demirtepe'deki Bahçelievler otobüs durağında gördüm. Çok zayıflamıştı, yaşlı görünüyordu. Otobüse birlikte bindik,</p>

  <p class="block11">oturacak yer yoktu, ayakta Beşevler'e kadar birlikte gittik. Benimle eve gelmek istedi. Saldırıya uğrayacağı kaygısıyla sokaklardan korkuyordu. Çok sıcak bir gündü, akşamüzeri olmasına rağmen hava serinlememişti, ter kokuyordu hafifçe. Gün çekilirken terasta oturduk. Babasıyla biraz düzelmişti aralan, yüz yüze bakacak kadar. Evdeydi, yakında İstanbul'a gidecekti yine. Yüksel'le boşanma aşamasındaydılar, görüşmüyorlardı. Nerde olduğunu Deniz de bilmiyordu ve ilgilenmiyordu zaten. Boşanma işini avukatıyla halledeceklerdi. Hiçbir şey sormadım ona. Bilmek istemiyordum, anlattıklarıyla yetindim. Sevindiğim tek şey kalan derslerini verip okulu bitirmiş olmasıydı. Kızı biraz büyüdüğünde atanma isteyecekti bakanlıktan ve onu alıp neresi olursa olsun çekip gidecekti buralardan.</p>

  <p class="block11">Hayal kırıklıklarını gizlemek için olağanüstü gayret gösterdiği belli oluyordu. Annesini arada bir ziyaret ettiğimi biliyordu.</p>

  <p class="block11">"On gündür evdeyim, belki gelirsin diye bekledim, gelme- din," dedi. Kızından, Devrim'den söz etti sevecen bir anne gibi. "Annen Ayşecik, diyor ona..."</p>

  <p class="block11">"Ayşe, ilk adı. Yüksel'in annesinin ismi. Görüyorsun, çocuğumun adına bile karışıyorlar. Lale nasıl? Birlikte misiniz hala?"</p>

  <p class="block11">"İyi arkadaş, sorunsuz. Huzurluyuz." Evlenip evlenmeyeceğimizi sormasını</p>

  <p class="block11">bekledim ama sormadı. Benim adıma sevindiğini söyledi yalnızca.</p>

  <p class="block11">"Fakülte ne zaman bitiyor?"</p>

  <p class="block11">"Bu yıl bitecek. Sonra yüksek lisansa başlayacağım."</p>

  <p class="block11">"Aferin sana. Çok beğeniyorum azmini, çalışkanlığını Cihan..."</p>

  <p class="block11">Fazla kalmadı. Ona eve kadar eşlik edebileceğimi söyledim ama dolmuşa bineceğini</p>

  <p class="block11">söyleyerek istemedi. Giderken kapıda biraz utanarak, birbirimizi süzerek ve</p>

  <p class="block11">gülümseyerek bakıştık. Bir güceniklik vardı bakışlarında. Nedenini bilemediğim bir</p>

  <p class="block11">kırıklık.</p>

  <p class="block11">Kapıyı kapatıp içeri girdiğimde ten kokusunun holde kaldığını duydum. İçimi derin bir üzüntü kapladı.</p>

  <p class="block11">Eylül başında Koyhisar'a gittim. Ortalık sakindi. Güneşin altında parıldayan deniz, kıyıda yosun tutmuş kahverengi kayalar. Yalınayak bikinili kadınlar, kumda oynayan çocuklar. Yukarıdaki yolda bisikletli hırçın, gürültücü yeni yetme kızlar. Kasabada yaz sürüyordu. Oysa Ankara'da herkes soluğunu tutmuş ordunun harekete geçmesini beklemekteydi.</p>

  <p class="block11">12 Eylül sabahı marşlarla uyandık. Beklenen olmuştu. Ankara'ya gidemezdim. Gelişmeleri izleyebilmek için kasabada oyalandım. Parti yönetiminden bazı arkadaşlar gözaltına alınmıştı. Yalnızca bizden değil, tüm siyasi parti başkanları, milletvekilleri ve önemli isimler de sözde 'güvencede' olsunlar diye toplanmışlardı. Aranmadığımdan emin olmak için bekledim. Ankara'ya ancak yılbaşından sonra dönebildim.</p>

  <p class="block11">Birkaç ay sonra Kızılay'da, duvara yapıştırılmış bir arananlar afişinde Deniz'in fotoğrafını gördüğümde hiç şaşırmadım. Bunu bekliyordum sanki. Bana "Devrim savaşarak kazanılır," demişti bir gün. Savaşmış ve yenilmişti.</p>
</body>
</html>
