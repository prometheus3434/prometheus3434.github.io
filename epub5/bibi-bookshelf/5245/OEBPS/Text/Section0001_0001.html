<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en" xmlns:xml="http://www.w3.org/XML/1998/namespace">
<head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1>
10.Bölüm Mikroskobik Canavarlar ve Ev içindeki Diğer Belâlılar</h1>
	<p class="block_14">&nbsp;</p>
	<p class="block_12" lang="tr">Ebola ve Batı Nil virüsü gibi ender rastlanan hastalıklar ve hatta tozlu hantavirüsle ilgili haberler her ne kadar heyecan verici manşetlere konu olsa da, burnumuzun dibinde daha geniş kapsamlı bir salgın, küçük bir patlama yaşamaktadır: Astımdır bu hastalık.</p>
	<p class="block_12" lang="tr">Astımdan etkilenen insanların sayısı, 1970’lerden beri her on yıl kabaca yüzde 50 artmıştır. Yeni kurbanların çoğu çocuktur; çocuklar arasında astım oranı 1980’den bu yana iki katma çıkmıştır. ABD’de bugün toplam 13 milyon kişi bu hırıltılı hastalıktan mustariptir. Bu hastalar her yıl acil servisi iki milyon kez ziyaret ederler; her gün M hasta soluk boruları şişip kapandığı için nefes darlığından ölür. ABD’de astımın yayılması devam edecek olursa, 2020 yılına gelindiğinde, yaklaşık 10 kişiden biri hasta olacaktır. Bu patlama başka zengin ülkeleri de etkilemektedir.</p>
	<p class="block_12" lang="tr">Virginia Üniversitesinde astım üzerine araştırmalar yapan Thomas Platts-Mills "Yeni Zelanda, Birleşik Krallık, Hollanda, Japonya, Avustralya,” diye hayretle sayıyor parmaklarıyla: Hepsinde de astım oranları fırlamış durumda. Özellikle Finlandiya’nın durumu inanılmaz. Ülkenin askeri kayıtları, astım hastası 19 yaşındaki erkeklerin sayısının 1960’tan beri 20 kat arttığını gösteriyor. Astım özellikle şehirlerde yaygınlaşıyor.</p>
	<p class="block_12" lang="tr">Bu patlama öncesinde, kimin astıma yakalanacağı konusunda tahmin yürütmeye yarayan en iyi araç genetik bilimiydi, çünkü astım aileden geçer. Fakat yeni kurban sayısının böyle büyük sayılara ulaşmasını kalıtımla açıklamak mümkün değildir. Peki, o halde, kimin bu hırıltılı hastalığa yakalanacağını gösteren ikinci işaret nedir? Bu, bir tür alerjidir. Ev tozunda bulunan belli bir bileşene alerjisi olan insanların astıma yakalanma ihtimali çok yüksektir. Gerçekten de toz alerjisi olan -toz maytlarına, küfe, hamam böceklerine ya da evcil hayvan döküntüsüne karşı — insanların sayısı da giderek artmaktadır. Bürosunda, bir kitap rafına tünemiş bej-kadifeden bir oyuncak toz maytının bakışları altında oturan Platts-Mills, tozla ilişkimizin önemli bir biçimde değiştiğini söylüyor.</p>
	<p class="block_12" lang="tr">Platts Mills “1980’lerde astımın nedeninin evlerin sıkışık olması, daha fazla ısı, daha fazla hah, daha fazla mobilya bulunması olduğunu varsayardık, ” diyor. Başka bir deyişle tozların ve maytların birikebileceği daha fazla yer vardı ve alerji yapan bu maddeleri süpürüp götürecek hava akımı da daha azdı. Fakat astım patlaması bu varsayımın yeniden düşünülmesini zorunlu kılmış ve Platts-Mills’in bu konuda yeni bir teorisi var. Platts- Mills, sorumluluğun tümünün değil, sadece bir kısmının ev tozlarında olduğuna, inanıyor. Astımın zengin ülkeleri hedeflediğine dikkat çeken Platts-Mills, sorumluluğun biraz da varlıklı insanların akciğerlerini kullanılma biçiminde yattığına inanıyor. Bu organlar ekstra dozda tozla karşılaştıklarında güçlü kalabilecek kadar talimli değiller.</p>
	<p class="block_22"><span class="text_2" lang="tr">Fakat bu konuda getirilen tek açıklama Platts-Mills’in açıklaması değil. Karşıt bir teori olan "hijyen teorisi” eski moda ev</span><span class="text_3" lang="tr"> </span><span class="text_2" lang="tr">tozlarının - özellikle mikroplarla dolu tozların - aslında çocukların daha güçlü olmasını sağladığını ileri sürüyor. Hijyen varsayımı, modern hayatın tozsuz niteliğinin çocukları tehlikeye attığını söylüyor.</span></p>
	<p class="block_12" lang="tr">Ne var ki toz ile akciğerlerimiz arasındaki ilişki değişmiştir. Bilim insanları uzun zamandır can sıkıcı bir sorun olarak görülüp göz ardı edilmiş olan ev tozunu artık mikroskop altına yerleştirmektedirler. Buldukları şey, genellikle korkutucudur; keşifleri de çoğu zaman astımın ötesine uzanır.</p>
	<p class="block_12" lang="tr">Araştırmacılar tozu analiz etmek için birinin evine girdiklerinde, genellikle işe havada nelerin dolaştığına bakarak başlarlar. Ne de olsa, bu, herhalde en çok soluduğunuz tozdur. Bu bilginler çalışmaları sırasında “kişisel bulut” dedikleri bir şey keşfetmişlerdir. Kişisel bulut” her gün soluduğumuz birçok tozun varlığını açıklamaktadır. Ve bu bulutun neden oluştuğu pek o kadar belli değildir.</p>
	<p class="block_12" lang="tr">1990'da ev tozuyla yapılan ve önemli bir ilerleme gerçekleşti- ren bir deneyde, araştırmacılar California Riverside’da 178 kişiyi kişisel toz izleme cihazlarına bağladılar. Katılımcılar yemek yaparken, okurken, uyurken v.b. 12 saat boyunca bu monitörlere bağlı kaldılar. Deney sırasında araştırmacılar evlerin içindeki ve dışındaki havayı da toz açısından izlediler. Sonuçlar şaşırtıcıydı.</p>
	<p class="block_12" lang="tr">Bu civarda evlerin hem içindeki, hem de dışındaki toz seviyesi epeyce yüksekti; EPA’da görevli ve araştırma ekibinde yer alan çevrebilimci Lance Wallace, bu seviyenin federal sınırın yarısıyla üçte ikisi arasında olduğunu söylüyor. Fakat insanların vücutlarına takılan monitörler toz seviyesinin çok daha yüksek olduğunu gösteriyordu. Bu araştırmanın ortaya çıkardığına göre, eğer insanlara çok fazla toz saldıkları için ceza kesilecek olsaydı, her dört Riverside sakininden birinin cüzdanlarına el atması gerekecekti. Wallace "Kişisel bulut bir insanın maruz kaldığı toplam tozun yaklaşık üçte birini oluşturur,” diyor. "Büyük bir toz kaynağıdır.” Biraz da sırkaynağı.</p>
	<p class="block_12" lang="tr">Wallace, derinin kişisel bulutun en göze çarpan unsuru olduğunu söylüyor. Bilim insanları kişisel monitörlerden alınan filtreleri incelediklerinde 12 saat içinde 150.000 ilâ 200.000 deri döküntüsünün toz monitörüne girmiş olduğunu gördüler.</p>
	<p class="block_12" lang="tr">Bu bir yetişkinin döktüğü derinin küçük bir kısmını oluşturmaktadır. Bir gün içinde bir yetişkin yaklaşık 50 milyon deri parçası dökebilir; mikroskop altında bakıldığında bu parçacıklar rüzgârda uçuşan gazete kâğıtlarına benzerler. Wallace'ın tahminlerine göre, her gün kendi deri döküntülerimizin 700.000’ini soluyoruz. Geri kalanlarsa yavaşça yere iniyor ya da çarşaflarımızın iplikleri arasına sıkışıyor ya da kanepe minderlerine ulaşıyor ya da abajurun üstünde birikiyor. İnsan kendi derisini soluduğu için astım olur mu? Bu ihtimal dışıdır. Fakat Riverside’da ki toz filtrelerinin incelenmesi derinin kişisel bulutun ancak yüzde 10’unu oluşturduğunu gösteriyor. Wallace, derinin filtre üzerinde rastlanan, tanınabilir toz cinslerinden en büyüğü olduğunu söylüyor.</p>
	<p class="block_12" lang="tr">Öyle görünüyor ki, kumaş tiftikleri de kişisel buluta katkıda bulunan belirgin bir unsurdur. Çamaşır kurutucusu filtresinin üzerinde biriken yumuşak iplikçik yumağı, giysilerinizdeki iplikçiklerin ne kadar kolay koptuğuna dair bir fikir verebilir. Başınızı çevirdiğinizde, boynunuz ile gömleğinizin yakası arasındaki sürtünme kumaşı parçalar, mikroskobik boyutta bir iplikçik bulutunun havalanmasına yol açar. Bacak bacak üstüne attığınızda daha fazlası havalanacaktır. Fakat Wallace kumaş iplikçiklerinin, filtrelerde deri döküntüsü kadar büyük miktarlarda görülmediğini söylüyor. Kişisel bulutun içindeki tozların çoğunluğu ise henüz bilinmiyor.</p>
	<p class="block_12" lang="tr">Wallace, bu küçük sırrı aydınlatmaya yaklaşmış olabilir. EPA’nın finanse ettiği bir deneyde Wallace, Virginia Reston’daki kendi evine bir dizi toz ve gaz monitörü bağlamıştı. Anlattığına göre, en hayret uyandırıcı şeyler evin dışından gelenler oldu; Komşuları şöminelerindeki ateşi her karıştırdıklarında Wallace’ın evindeki, gaz sayacı onu uyarıyordu. Ve hafta içi her gün, her sabah evin içinden bir otomotiv yan ürünleri bulutu dolanıp geçiyordu, otoyolun bir buçuk kilometre uzakta olmasına rağmen. Limon kokulu mumların çıkardığı olağanüstü kurum bulutu da unutulacak gibi değildi. Fakat bir gün Wallace kazara kolunu bir toz monitörüne doğru salladı ve cihazın bir toz hareketi kaydettiğini gördü.</p>
	<p class="block_12" lang="tr">Cihazın önünde kollarımı sallamaya başladım ve aynı etkiyi yeniden ürettim, diye anlatıyor. “Evinde aynı monitörden bulunduran bir meslektaşımı aradım, ona ‘Wayne, kollarını monitörün önünde salla! dedim, ama o bir sonuç alamadı. Sonunda ‘Gömleklerini nasıl yıkıyorsun?’ diye sordum.” Anlaşıldı ki, Wayne gömleklerini yıkanmaları için dışarı gönderiyordu. Temizlenmiş gömlekler, üstüne giyinceye dek naylona sarılmış bir halde duruyordu. Wallace m evde yıkanan gömlekleriyse tersine, giyilmeden önce günlerce dolapta asılı duruyordu.</p>
	<p class="block_12" lang="tr">Wallace, “Yıkamak bir gömleğin üzerindeki parçacıkları alıp götürür, ama gömleklerin üstüne tekrardan yeni parçacıklar konacaktır, sonucuna varıyor. Şimdi elimizde, başka kıyafetlerin de çevrelerindeki havadan toz topladığını, yıkanmalarının ardından bir gün içinde bir doygunluk noktasına ulaştıklarını gösteren veriler var, diyor. Bu noktadan sonra da, kıyafetlere çarpan milyonlarca parçacık ya geri sıçrıyor ya da giysiye yapışarak başka parçacıkları yerinden düşürüyor. Dolayısıyla kişisel bulutumuz belki de kıyafetlerimizden havalanıyor." En büyük kişisel bulutları sert hareketler yaratıyor olsa da, Wallace evde çalışma odasında bilgisayarın başında sessiz sakin çalışmasının bile odadaki toz miktarını beş kat artırdığını gördü. Bunun, karışık ev tozlarından sadece bir parçası olduğunu düşünürsek, bu durumda kişisel bulut pekâlâ astım hastalığının sorumlusu olabilir; belki de ev tozlarının her zaman alerji yapan maddeler içermesi bile bunu açıklamak için yeterlidir. Fakat kişisel bulutumuzda, her gün içinde bulunduğumuz ortamların tozlarının da var olması gerekir. Ahşap işçilerinin tepesinde ağaç tozlarından bir bulut olacaktır, örgücülerin tepesinde de yünden bir bulut. Aşçılar arkalarında un izi bırakacaktır, temizlikçiler de çamaşır tozu saçacaktır. Romantikler ise, mum ve tütsü kurumu. Güzellerin göz farı. Bahçıvanlar? Böcek ilacı, gübre, saksı toprağı. İyi ya da kötü, kişisel bulutlarımız evlerimizdeki o ev kokusunu sağlayan şeydir.</p>
	<p class="block_12" lang="tr">Astım ya da alerji hastasıysanız, yapmanız gereken en son şey evinizdeki tozu temizlemeye çalışmaktır. Ev temizliği her zaman yerdeki tozu havaya kaldırmanın etkili bir yolu olmuştur; havaya kalkan tozu da soluyabilirsiniz. Ters etki doğuran bir çabadır bu.</p>
	<p class="block_12" lang="tr">Örneğin bildiğimiz el süpürgesi, bir ölçüde güç kullanılarak kiri bir yerden bir başka yere taşır. Ağır döküntüler yerde kayıp, oradan oraya sıçrarken, hafif tozlar havalanır. Evdeki pek az faaliyet böylesine toz kaldıran bir yöntemle yarışabilir. Elektrikli süpürgenin bu kadar rağbet görmesine şaşmamak gerek!</p>
	<p class="block_12" lang="tr">Geçen yüzyılın başında üretilen ilk elektrikli süpürgeler bir kişi hava pompalarken, bir diğerinin tozu çeken hortumu etrafta dolaştırmasıyla çalışıyordu Birinci Dünya Savaşı sonrasında bu teknoloji küçülüp daha kolay ve keseye uygun bir biçim aldı. El süpürgesi gözden düşmeye başladı. Fakat kısa süre önce, ortaya çıktı ki, elektrikli süpürgenin de küçük ama pis bir sırrı vardı: Fazlasıyla toz çekiyordu, ama bazı makinelerde en küçük ve en kolay solunabilecek parçacıklar filtreden doğruca geçip havaya karışıyordu.</p>
	<p class="block_22"><span class="text_2" lang="tr">Michael Hilton, Georgia eyaletinin Dalton kentinde hah imalatçılarını temsil eden bir sanayi grubu olan Halı ve Kilim Enstitüsünde (CRI) görev yaptığı sırada elektrikli süpürgeleri test etmek için bir program geliştirmişti. Hilton, ilk önce rast- gele seçilmiş otuz makinenin toz sızdırma oranlarını test ettiğinde, en ağır suçlunun dükkânlarda kullanılan bir temizlik süpürgesi olduğunu gördü; bu süpürge havanın kötü olduğu bir günde büyük bir kentin havasındaki toz miktarından on kat daha fazla toz püskürtüyordu. (Bu kıyaslama biraz yanlıdır, çünkü Hilton, süpürgeden çıkan bütün ebatlardaki tozları araştırmaya dâhil etmiştir; oysa federal standartlar sadece çapları bir kılın onda birinden küçük olan tozlar için geçerlidir.) Hilton, otuz elektrikli</span><span class="text_3" lang="tr"> </span><span class="text_2" lang="tr">süpürge içinde, federal yasaların dışarıdaki hava için geçerli saydığı toz yoğunluğu sınırının yarısı kadarını üreten süpürge sayısının bir elin parmaklarını geçmediğini söylüyor. Bazıları da gerçekten çok az toz sızdırıyordu.</span></p>
	<p class="block_12" lang="tr">Bazı elektrikli süpürgelerini havadaki toz miktarını artırabileceği yolundaki açıklama, bu araçlarda bir devrime yol açmıştır. 1990’ların sonunda yeni modeller HEPA (yüksek etkinlikli parçacık hava) filtrelerini kullanmaya başladılar. HEPA filtreleri akciğerlere girebilecek küçük parçacıkları yakalamakta başarılıdır. Fakat aslına bakarsanız bu “ilerleme” bazı elektrikli süpürgelerinin başka bir kirli sırrını ortaya çıkardı.</p>
	<p class="block_12" lang="tr">Daha sonraları bir halı üreticisiyle çalışmaya başlayan Hilton "Bir elektrik süpürgesini alıyor, HEPA nitelikli bir torba takıyorduk,” diye hatırlıyor. "Torba hava akımını azaltıyordu. Bu da süpürgenin halıdan çektiği tozu azaltıyordu. Dolayısıyla HEPA’lı süpürgeler içlerine çektiklerinin neredeyse yüzde yüzünü filtreliyorlar,” diye gülüyor, Hilton, "Ama bunun miktarı pek fazla olmayabilir. Hilton, HEPA’lı olmayan elektrik süpürgelerinin de, eğer amacınız alerji yapan toz-mayt parçacıklarını filtrelemekse, son derece kabul edilebilir bir sonuç verebileceğini de ekliyor.</p>
	<p class="block_12" lang="tr">CRI kendi standartlarını belirlemiş ama bunlar tümüyle keyfidir. Bu standartlara uygun olabilmek için bir elektrikli süpürgenin dışarıya saldığı toz miktarının federal yasaların dışarıdaki hava için belirlediği toz sınırının üçte ikisinden az olması gerekiyor. Süpürgenin, halıdaki deneme amaçlı kirin üzerinden sadece dört kez geçerek bunun "tatmin edici bir miktarını ” temizlemesi bekleniyor. Ayrıca halıya görünür bir zarar vermemesi isteniyor. Hilton, bu standardı geliştirirken, elektrikli süpürgelerin yüzde 30’undan azı bu testi geçebilmişti. O zamandan buyana fazla şeyin değişmediğini söylüyor kendisi.</p>
	<p class="block_12" lang="tr">Demek ki elektrikli süpürgeler alerjen maddeler içeren tozları kaldırabilir, bu tozlar da var olan astım hastalığını daha da ağırlaştırabilir. Fakat süpürgeler eski moda el süpürgelerinden daha az toz kaldırıyorsa, demek ki bu tür bir temizlik yöntemi astımın yaygınlığını artırmakla pek suçlanamaz.</p>
	<p class="block_12" lang="tr">Temizlikle ilgili olarak daha yakın bir zamanda gerçekleşmiş bir gelişme, tozla ilişkimizin değişmiş olmasıdır. Kadınlar dışarıda çalışmaya başladığından beri evlerin daha kirli halde geldiği öne sürülmektedir. Herhalde “hava tazeleyici kokuların” alışveriş çantalarında böyle kolayca yer bulmalarının nedeni daha tozlu, daha kötü kokulu evlerdir.</p>
	<p class="block_12" lang="tr">Pek az isim “hava tazeleyici isminden daha yanıltıcı olabilir. Bu ürünlerin bazıları ortada dolanan kötü kokulu bir molekülle birleşip onu ağırlaştırarak bir yere yapışmasını kolaylaştıracak bir kimyasal içerebilir. Fakat EPA’daki bir uzmana göre hava tazeleyiciler genellikle temizlik için şu üç yoldan birini izler. Burnunuzun içindeki sinir uçlarını uyuşturur ve kötü koku almanızı engeller. Ya da aynı etkiyi uyandırmak için burnunuzun içini yağ damlacıklarıyla kaplar. Ya da evin içindeki havayı öylesine güçlü kokan kimyasallarla doldurur ki, bunların yanında diğer kokular sönük kalır.</p>
	<p class="block_12" lang="tr">Bu kimyasallar ister bir teneke kutudan püskürtülüyor olsun, ister bir diskten uçsun, isterse de bir yağın kaynaması sonucu ortaya çıkmış olsun, bazı bileşenler havada uzun süre boyunca kalacaktır. Gaz halini tercih eden bileşenler nihayetinde duvarlardaki çatlaklardan geçip dışarıya çıkabilirler. Fakat yapışkan, ya da katı hali tercih eden bileşenler ufacık keskin kokulu parçacıklar olarak bir süre dolaşacaklar, sonra duvarlara yapışacak, örümcek ağlarına takılacak ya da halıların üstüne düşecektir.</p>
	<p class="block_12" lang="tr">1990’larda yeni bir sözde temizlik ürünü ev içindeki küfleri, dumanı, başka kötü kokulu tozları örtme konusunda hava tazeleyicilerine meydan okuyordu. Mumların daha sağlıklı, sanki eski moda bir imajı vardı; balmumuna karıştırılmış bir parça parfümle nahoş kokuları gizleyebiliyorlardı. Kokulu mumlar uzun yıllardır var, fakat insanlar bunları genellikle bir ortam yaratmak için kullanıyorlar. Son yıllarda iki yeni eğilim kokulu mum satışlarını tavana vurdurdu. Biri mumların hava tazeleyici olarak pazarlanmasıydı. Diğeri ise, New Age düşünce akımının ortam yaratmaya yaptığı vurgudur. Buna göre kokulu mumların “aromaterapinin” psikolojik yararlarını sunduğu kabul edilir.</p>
	<p class="block_12" lang="tr">Sonuçta 1990’ların başlarında mum satışları yüzde 10 ilâ 15 artmıştır. 1990’ların sonlarında bu büyüme oranını ikiye katlamışlardır. Bütün bu mumların, her şeyin daha basit olduğu devirlerin simgesi olan bu ürünlerin zehirli ya da yıkıcı tozlar ürettiğinden kim kuşkulanırdı ki?</p>
	<p class="block_12" lang="tr">Public Citizen (Kamusal Yurttaş) örgütü elbette. Tüketicileri korumaya yönelik bu grubun mum çılgınlığının insanların evlerine kurşun tozu saçtığı yönünde bir öngörüsü vardı. Dolayısıyla Public Citizen araştırmacıları, Baltimore ve Washington D. C. bölgelerindeki dükkânlardan yaklaşık 90 mum almışlar ancak fitillerinde ince metal bir aksam bulunanları seçmişler. Şubat 2000 de de kuşkularının doğrulandığını açıkladılar: Bu ince metallerin yüzde 10’u ciddi oranda kurşun içeriyordu.</p>
	<p class="block_12" lang="tr">Kurşun olsun olmasın, metal bir teli yaktığınızda, metal esasen buharlaşıp havaya karışır. Havada çabucak soğuyup küçük toz zerrelerine dönüşür. Public Citizen örgütü, yaklaşık 16 metrekarelik bir odanın içinde günde üç saat boyunca fitilinde kurşun bulunan bir mum yakmanın, havaya federal standartları çok aşacak miktarda kurşun karışmasına neden olacağını açıkladı ve fitillerin içindeki metallerin yasaklanması çağrısı başlattı.</p>
	<p class="block_12" lang="tr">(Evde yapabileceğiniz kolay bir test, bir mum fitilinin ucuyla "yazı yazmayı” denemektir. Kurşunun gri bir iz bıraktığını göreceksiniz. Public Citizen yapılacak en güvenli şeyin, içinde metal bulunan fitilleri hiç kullanmamak olduğu sonucuna varmıştır.)</p>
	<p class="block_12" lang="tr">Fakat bazı mumların ürettiği eski tür kurumla karşılaştırıldığında, kurşun tozu önemsiz bir figürandır sadece. “Hayaletleşme” denilen tümüyle modern olguyu ele alalım. Kuzey Carolina’da Raleigh’daki Advanced Energy Şirketinde inşaat bilimi uzmanı olarak görev yapan Frank Vigil bu pek tekin olmayan gelişmenin farkına ilk varanlardan biri olmuştur: Duvarlarda ve halılarda siyah çizgiler ve isler belirmektedir. Bunlar, hava akımlarının biriktirdiği kurumdur. Vigil mumların buna katkıda bulunan başlıca etken olduğunu düşünüyor.</p>
	<p class="block_12" lang="tr">“Mumların birçoğunda yüksek düzeyde koku verici yani parfüm bulunuyor. Koku vericilerin kimi zaman tamamlanma</p>
	<p class="block_12" lang="tr">mış bir yanmaya yol açtığına inanıyoruz. Bu da kurum oluşmasına yol açıyor. Kavanozlardaki mumları ele alın: Kavanoz içinde olmalarının nedeni genellikle kokularının çok yoğun olması, balmumunun da daha yumuşak olmasıdır. Bir kavanoz içinde bulundukları için de oksijene açlık duyarlar.” Bu da kurum yaratıyor.</p>
	<p class="block_12" lang="tr">Kullanıcı hataları da sorunun ağırlaşmasına yol açmaktadır. Vigil "İnsanlar fitilleri düzgün bir biçimde kesip düzeltmiyorlar. Fitilin 2,5 santimin sekizde üçüyle dörtte biri arasında uzunlukta olması (yaklaşık 3 mm) gerekir. Fakat bu bir mumu yaklaşık iki saat boyunca yakmanız, söndürmeniz, sonra da fitili kesmeniz gerektiği demek. Çoğu kişi böyle yapmaz. İnsanlar mumları hava akımı olan yerlerde yakar. Bu da alevin titremesine, titreme de daha fazla parçacığın oluşmasına yol açar. Bir mumu üfleyerek söndürmek bile çok büyük miktarda parçacık oluşmasına neden olur. Hâlbuki fitili mumun içine doğru batırmanız gerekir.” Fakat mumlar hayaletleşme oluşumunun tek sebebi değildir tabii ki.</p>
	<p class="block_12" lang="tr">Vigil, "Ocaklar, su ısıtıcılar, şömineler, lambalar, oda ısıtıcılarla -sırf ekmek kızartma makinesinde bir parça kek ısıtmakla bile- kurum üretebilirsiniz, diyor. Dolayısıyla sahte bir temizlik sağlayan ürünler kuşkusuz bir evin içindeki toz miktarını yoğunlaştıracaktır. Fakat bu ürünlerin bileşenleri içinde astıma neden olan bir madde yer alıyor olsa bile, araştırmacılar henüz bu maddeyi yalıtmayı başaramadılar.</p>
	<p class="block_12" lang="tr">Vücudun her gün temizlenmesi bile, sorun yaratan tozların kaynağı olabilir, gerçi bunun sağlık açısından riski astım değildir. Talk pudrası çok sevilir, çünkü kökenindeki kaya doğal olarak kaygandır, bu da derinin deri üzerindeki sürtünmesini azaltır. Aynı zamanda doğal olarak emicidir ki, bu bir kayada ender rastlanan bir özelliktir.</p>
	<p class="block_12" lang="tr">Fakat talk pudrası ne de olsa tozlaşmış kayadır. İnsan vücutları da taş tozu solumak ya da başka bir biçimde bu tozu emmek için tasarlanmamıştır. İster inanın, ister inanmayın insanlar aşırı dozda bebek pudrası yüzünden ölebiliyorlar. En açık örnekler, en küçük olanlardır: ABD de bir zehirlenme kontrol merkezi yılda beş bin kereden fazla bebeklerin kazara pudra bulutu içinde kalmasından dolayı çağrı almaktadır. Bu bebeklerin yalnızca üç yüz kadarı sonuçta ortaya çıkan solunum semptomları yüzünden tıbbi tedavi görmektedir. Fakat bazen bu pudra kazaları bebeklerin ölümüne yol açabiliyor.</p>
	<p class="block_12" lang="tr">Bebek pudrası bulutu solumanın olumsuz etkileri olduğu öylesine güvenilir bir bilgidir ki, en az bir yetişkin bunu kasten yapmıştır. Munchausen sendromu, kurbanlarının, kendilerini hastalandırmak zorunda hissettikleri bir akıl hastalığıdır. Tıbbi literatür, Munchausen sendromundan mustarip solunum tek- nisyeni bir kadının kendinde astım semptomları yaratmak için bebek pudrası kullandığı bir vakadan söz eder. Hasta, akciğer biyopsisinden gelen tuhaf sonuçlar ortaya çıkınca, hastanenin bebek pudrasını solumayı âdet edindiğini itiraf etmiştir. Doktorların normalde akciğerlere girmesini beklediği parçacıklardan üç ilâ on kat daha büyük olan pudra parçacıkları sürüler halinde bu hastanın akciğerlerine girmiş.</p>
	<p class="block_12" lang="tr">Kadınların nemi emmesi için iç çamaşırlarına talk pudrası serpmesi, çok daha ağır bir hastalığa neden olabilir. Boston’daki Brigham and Women’s hastanesinde epidemiyolog olarak görev yapan Bernard Harlow Talk pudrası on yıldır inceleniyor. Sonuçlar çok tutarlı görünüyor: Talk pudrası muhtemelen rahim mukozası kanseri açısından risk yaratan bir faktör. Fakat toplam vakaların küçük bir bölümünün nedeni de olabilir" diyor.” Şimdilik talk pudrası ile bu yaygın ölümcül kanser arasındaki bağlantı ancak dolaylı olarak açıklanabiliyor: Son çalışmalardan birine göre iç çamaşırlarını en az yirmi yıldır pudralayan kadınların talk pudrası kullanmayan kadınlara göre rahim kanserine yakalanmaları daha muhtemel. Harlow ile talk pudrası üzerine araştırma yapan meslektaşları talk pudrasının bu ölümcül kanser vakalarının yaklaşık yüzde 10’undan sorumlu olduğundan eminler. Fakat Harlow daha fazla araştırmaya ihtiyaç olduğunu kabul ediyor.</p>
	<p class="block_12" lang="tr">Harlow biraz umutsuzca, "Pek iyi incelenmemiş bir konu bu,” diyor. "Bunun AIDS ya da göğüs kanseri gibi büyük bir sorun olduğu yönünde bir kampanya yok. Belki de öyle değil. Ama beni en fazla rahatsız eden şey, çok kolayca önlenebilir olması. Kadınların talk pudrası kullanmaları için gerçekten de bir sebep yok." Harlow mısır nişastası bazlı bebek pudralarının kanserle hiçbir bağlantı göstermediğine de dikkat çekiyor.</p>
	<p class="block_12" lang="tr">Bu hikâyenin rahatsız edici yanı, talk pudrasının kansere yol açtığı kesin olan asbestle güçlü bir kimyasal benzerlik göstermesi. Aslına bakarsanız bu iki kaya zaman zaman gezegenin yer kabuğunda iç içe geçiyor. 1980’lerde araştırmacılar bazı talk pudrası örneklerinde asbest lifleri bulmuşlardı. Şunu da belirtelim ki, her evde bulunan bebek pudrası markası Johnson &amp; Johnson, kendi kullandığı talkın hiç asbest içermediğini, titiz madencilik faaliyetleriyle pudralanmış mineralin saflığını koruduğunu ileri sürmektedir. Fakat asbest kirlenmesi kuşkusu, talk pudrasının üstünde dolaşmaya devam etmektedir.</p>
	<p class="block_12" lang="tr">Talk pudrasını nereye, neyin üzerine sürerseniz sürün, pudranın bir kısmı yapışkan derinizin üzerinden kayıp gidecek ve evin içinde serbestçe dolaşmaya başlayacaktır. Mısır nişastası pudrası ev tozunun içinde yaşayan yaratıklar için mükellef bir ziyafet sofrası sunmaktadır. Havada sürüklenen nişasta parçacıkları çatlakların içinde birikir, hatta bazı evlerin içinde hava dolaşımını sağlayan kanallarda toplandıkları da görülmüştür. Küflerin, maytların ve toz içinde yaşayan başka yaratıkların mütevazı perspektifinden bakıldığında, sabahleyin havaya karışan bir miktar mısır nişastası pudrası onlar için hava akımlarının taşıdığı bir mısır gevreği kahvaltısı gibi olmalıdır.</p>
	<p class="block_12" lang="tr">Yemek pişirmek ister evde, ister mağarada ya da çadırda olsun her zaman en tozlu işlerden biri olmuştur. Bazı bedevilerin ve açık havada ateşte yemek pişiren diğer insanların akciğerlerinde, doktorlar düzenli olarak bol kurum birikintisiyle karşılaşmaktadır. Ateşi bir kutunun içinde tutmaya yönelik modern girişimler de tozu her zaman bastırabilmiş değildir.</p>
	<p class="block_12" lang="tr">Ev içindeki tozların en öldürücülerinden bazıları Çin’de kullanılan kömür sobalarından yükselir. Hem şehirlerde, hem de kırsal kesimde basit kömür sobaları evleri kurum ve sülfürle öyle fazla doldurur ki, adı kirliye çıkmış dışarıdaki hava yanında sönük kalır. Carnegie Mellon Üniversitesinde araştırma mühendisi olarak görev yapan Keith Florig, Çin’deki bu büyük kirlilik sorununu incelemiştir. İçinde birkaç sıkıştırılmış kömür tozu briketi yanan küçük sobaların kentlerde bile son derece rağbet gören bir eşya olduğunu söylüyor. Soba odadan odaya kolayca taşınabilir; bu da bacası olmadığı anlamına gelir. Kömür briketleri ham kömürden daha az duman çıkarsalar da, çıkardıkları duman evin içinde kalır.</p>
	<p class="block_12" lang="tr">Bu içten içe yanan kömür yüzünden yaşanan ölümlerin sayısı insanı şaşırtacak kadar yüksektir. Örneğin altmış yaş ve üzerindeki insanlar arasında akciğer hastalıkları oranı ABD’dekinin beş katıdır, Florig’e göre. Kömür sobası üzerinde kızartarak yemek pişirme de özellikle sağlıksız bir iştir. Florig, bir araştırmaya göre kızartarak yemek pişiren Çinli kadınların akciğer kanserine yakalanma riskinin, başka pişirme yöntemlerini seçenlere göre dokuz kat fazla olduğunu belirtiyor. Kızartma yapan kişi yiyeceği karıştırırken, yüzü, ocaktan kalkan kurumlara ve sıcak yüzünden zehirli bir hal almış kızartma yağlarının havada uçuşan zerreciklerine açıktır. Fakat yine de kızartmak en azından, bir kömür sobasıyla birlikte uyumak kadar tehlikeli değildir: Bir başka araştırmaya göre, otuz yıldır yatak odalarını kömür sobasıyla ısıtan Çinli kadınların akciğer kanserine yakalanma riski, yatak odalarında bu siyah taşları hiç yakmayan kadınlara göre 18 kat daha fazladır. Florig; "Çinli kadınlar arasında akciğer kanseri oranı ABD’li kadınlarda gözlenen oranla hemen hemen aym, diyor. "Fakat ABD’de bu neredeyse tümüyle sigara içmeye bağlı. Çinli kadınlar arasında sigara kullanımı çok az." Çin’in güneybatısına özgü bazı kömür türleri de, evin havasına, oradan da yiyeceklere ciddi bir zehirli florür ya da arsenik katkısında bulunuyor. Florür de, arsenik de korkunç hastalıklara ve biçim bozukluklarına yol açabilir.</p>
	<p class="block_12" lang="tr">Kömür çok tozlu bir yakıttır. Fakat odun sobaları ve şömineler de evin içine kurum akıtır. Ve tıpkı kömürde olduğu gibi, çeşitli araştırmalar ev içinde odun yakılmasını, özellikle çocuklarda solunum yolu hastalıklarıyla ilişkilendirmektedir. ABD’de kurum bakımından zengin olan bu yakıtlara artık pek rastlanmamaktadır. Odun sobaları ve şöminelerin kalıcı olmaktan çok, bir ambiyans yaratmak için yakılmaları artık söz konusu. Dolayısıyla bu toz kaynaklarının astım suçlusu olma ihtimali çok düşüktür. Gelgelelim mutfaklarında dumansız gaz ya da elektrik ocakları bulunan bizlerin bile dikkate alması gereken, yemek pişirme sırasında oluşan bazı tozlar vardır. Yiyeceğin kendisi de muazzam boyutlarda toz bulutları oluşturur.</p>
	<p class="block_12" lang="tr">Eileen Abt, ev içindeki havayı inceleyen bir araştırmacıdır; 1996 da Boston bölgesinde dört evi toz monitörleriyle birbirine bağlayarak Harvard’da yaptığı doktora tezi için veri toplamıştır. Ölçüm cihazlarının çalıştığı günler boyunca Abt, deneklerinden, faaliyetleriyle ilgili bir günlük tutmasını istemiştir: yemek pişirme, elektrikli süpürgeyle temizlik, çocukların peşinden koşmak vs. Abt, iki bilgi kümesini, yani faaliyetler ve tozluluğu karşılaştırdığında, evin içinde toz oluşmasına en fazla neyin yol açtığını buldu. İnsanın sadece ortalıkta dolanırken yanında kişisel toz bulutunu da taşıması büyük miktarlarda toz kaldırıyordu. Fakat yemek pişirmek, toz oluşumunu son vitese çıkartıyordu. Abt, hazırladığı toz verilerinin grafiğinde kendi akrabalarından birinin evinde, fırının çalıştırıldığı süreyi işaretlemişti. Toz ölçüm cihazından geçen süper minik parçacıkların sayısı yaklaşık 15 dakika boyunca değişmeden kaldı. Ardından toz miktarı çizgisi neredeyse dimdik yükseldi. Akşam yemeği piştiğinde, evin içinde dolanan minik parçacıkların sayısı 20 katına çıkmıştı. Fırın kapatıldığında, toz ölçüm cihazının üzerindeki çizgi hızla aşağı iniyordu. Abt, fırında ve ızgarada pişirmenin, kızartmanın, mangalda pişirmenin ve tavada kızartmanın, hepsinin de bu küçücük zerrelerden inanılmaz miktarda ürettiğini ortaya çıkardı; bunlar çapları bir saç kılının birkaç binde biri kadar olan ya da daha küçük tozlardı.</p>
	<p class="block_12" lang="tr">Öte yandan yiyecekleri soteleme Abt’ın cihazlarına çok daha büyük parçacıklardan oluşan daha yoğun bulutlar gönderiyordu. "Soteleme grafiği ”nde bir evde tavanın altının akşam 8.30’da yakıldığını görüyoruz. On beş dakika içinde havadaki parçacıkların sayısı, sote işlemine başlamadan önceki düzeyin 400 katına ulaşmıştı.</p>
	<p class="block_12" lang="tr">Peki, yemek pişirme sırasında oluşan bu tozlar nedir? Bunlar pişirilen şeyin, ısıyla değişmiş küçük zerreleri ve sıkışmış buharıdır. Gerçekten de zararlı olabilirler. Omurgalı hayvanların kas dokuları çok yüksek ısıda ya da çok uzun bir süre boyunca pişirilirse, bilinen en güçlü mutajenlerden bazıları oluşur. Mutajenler, DNA ya zarar verir ve bu da kansere yol açabilir. Isıyla oluşan bu mutajenlerin çoğu yiyeceklere yapışır ve yemeğinizle birlikte onları da yersiniz. Mutajenler mide, bağırsak ve meme kanseriyle bağlantılıdır. Fakat aşırı ısınmış et kimyasallarının bazıları tavadan sıçrar. Havaya yükselen yanmış et kurumunda 34 farklı bileşen bulunmaktadır, California Livermore’da, Lawrence Livermore Ulusal Laboratuvarı’nda yapılan kızartma araştırmalara göre bunlara hem mutajenler, hem de kansere yol açtığı bilinen maddeler dâhildir.</p>
	<p class="block_12" lang="tr">Ulusal Kanser Enstitüsü’nde yapılan araştırmalara göre et gibi, bazı sebze yağları da çok fazla ısıtılırlarsa mutajen içeren dumana dönüşebilirler. Açık arayla en berbat, mutajen bakımından en zengin yağ, kanolanın rafine edilmemiş versiyonu olan kolza tohumu yağıdır. Bu yağ Çin’de çok yaygın olarak kullanılır; belki bu burada yiyecek kızartmanın neden bu kadar tehlikeli olduğunu açıklayabilir. Fakat birçok duman şu ya da bu biçimde zararlıdır. Yanmış ekmek bile mutajen haline gelmiş kurumların oluşmasına yol açabilir.</p>
	<p class="block_12" lang="tr">Yemek pişirirken oluşan bu parçacıklar mutfakta ilk ortaya çıktıklarında çok küçüktürler. Ancak evin içinde dolaşmaya başladıkça, başka parçacıklarla birleşip büyüyebilirler. Bunların bazılarını biz soluyarak içimize çekeriz. Kalanı ise dönüp dolaşıp herhangi bir yere konacaktır; duvara, bir resmin üstüne, perdeye, yere.</p>
	<p class="block_12" lang="tr">Yemek pişirmek elbette kuru tozların ortaya çıkmasına da neden olur. Mutfaktaki tozların birçoğu evin içindeki zayıf esintilerle pek uzağa gidemeyecek kadar büyüktür. Fakat evin aşçısı ellerini silkelediğinde ya da kişisel bulutuyla evin içinde şöyle bir dolandığında etrafa kakao ve un serpecektir. Mutajenik dumanlarla karşılaştırıldığında bu kuru tozlar zararsız olsalar da, evinizdeki tozun sağlığı açısından temel önemdedirler. Öncelikle bu bitki tozları zeminde bekleyip duran aç yaratıklar kalabalığını besler. Bakteriler, mantarlar, küçük böcekler, toz bitleri ve başka çöpçüler, hepsi de pasaklı aşçılara bayılır. Meyve sineği gibi büyük bir canlı bile yere düşen yiyecek tozlarıyla hayatını idame ettirebilir. Bu kanatlı harikaların larvalarının çatlaklarda birikmiş, mayalanmakta olan buğday unuyla yaşadıkları bilinmektedir.</p>
	<p class="block_12" lang="tr">Dahası, bu pudramsı tozlar evinizin içindeki toza çeşitlilik katar. Çiftçilerin ve işleyicilerin tahılları ve baharatı temiz tutması imkânsızdır; dolayısıyla federal kurallarda herhangi bir öğütülmüş tozun içinde ne kadar böcek parçasının ve başka otlakçının yaşayabileceği belirtilmiştir. Örneğin bir bardak un, ancak yaklaşık 150 böcek parçacığı ve birkaç tane fare kılı içeriyorsa yasal olarak pis sayılır. Mısır unu, kakao ve başka unların da benzer koşullara uyması gerekir. Bütün bu küçük ölü hayvan parçaları pişirdiğiniz yemeğe, havanıza ve evinizdeki toz yumaklarına katkıda bulunur.</p>
	<p class="block_12" lang="tr">Dumanların ve unların dışında, pişirme işlemi üçüncü tür bir tozun kalkmasına da yol açabilir; bunlar kimyasal reaksiyonlarla oluşan tozlardır. Eileen Abt’ın monitörleri Boston bölgesinde bir evde tam ortaya çıktıkları sırada bu tozları yakalamış olabilir. “Havada ozon varsa, biri bir portakal kestiğinde, ozonla portakalın içindeki limonen arasında bir reaksiyon ortaya çıkar; bu reaksiyon sonucu son derece ince zerrecikler oluşur,” diyor Abt. “Biri bir gün portakal keserken sanırım bunun nasıl oluştuğunu gözle görebildi.”</p>
	<p class="block_12" lang="tr">Limonen, limon kokulu ev ürünlerinde bulunan çok bilinen bir bileşendir, ozon da dumanlı sisin önemli bir bileşenidir. Dolayısıyla mutfak becerilerimiz ne olursa olsun, çoğumuz muhtemelen bu minicik tozlardan birkaç tabak dolusu pişirmiş ve bunları evin içine salmışızdır.</p>
	<p class="block_12" lang="tr">Yemek pişirmek astıma yol açar mı? Kurumlar ve kimyasallar büyük bir çeşitlilik gösteren, kimi zaman da tehlikeli bir gruptur. Fakat insanlar uzun zamandır yanmış yiyeceklerin dumanını solumaktadırlar. Hâlbuki astım patlaması, daha 30-40 yıl önce başlamıştır.</p>
	<p class="block_12" lang="tr">Belki de suçlu, kullandığımız başka aletlerdir. Yemek pişirmek ve temizlikle kıyaslandığında, hava nemlendiricilerin, jakuzilerin, suyla çalışan başka aletlerin etkisi çok hafif kalır. Fakat hepsinin de sessiz sedasız, avuç dolusu canlı ve tehlikeli toz saçtığı bilinmektedir.</p>
	<p class="block_12"><span lang="tr">Lejyoner hastalığına genellikle, mikroskobik boyutlardaki su damlacıklarının içine gizlenerek akciğere giren bir bakteri neden olur. Hastalığa bu isim verilmiştir, çünkü ilk kez 1976’da bir toplantı için Philadelphia’da bir otelde bir araya gelen bir grup eski askerde tanımlanmıştır. O tarihten bu yana pek çok vakanın izi sürüldüğünde, binaların tepesindeki soğutma kulelerine ulaşılmıştır; bu kulelerin içindeki ılık su </span><i lang="tr" class="calibre3">Legionella</i><span lang="tr"> bakterisinin çoğalmasına imkân vermektedir.</span></p>
	<p class="block_12" lang="tr">Fakat Federal Hastalık Kontrol Merkezleri’nin tahminine göre, ABD’de her yıl 8000 ilâ 18.000 kişi Lejyoner hastalığına yakalanmaktadır ve bu insanların hepsi de bu mikrobu tepelerinde soğutma kuleleri bulunan büyük binalardan kapmamıştır. Bu vakaların birçoğu muhtemelen evlerdeki su püskürten cihazlardan kaynaklanmaktadır, gerçi Merkez bazı kurbanların mikrobu saksı toprağı karışımlarından da solumuş olduğunu söylemektedir.</p>
	<p class="block_12"><span lang="tr">Normalde bu bakteri 35 ilâ 45 derece arası bir ısıda üremeyi tercih eder; yani küvet suyu sıcaklığında ya da bir parça daha ılık bir su ısıtıcısının sıcaklığında. Bu ılık su püskürtüldüğünde ya da sıçradığında, havaya </span><i lang="tr" class="calibre3">Legionella</i><span lang="tr"> taşıyan minicik damlalar saçar. </span><i lang="tr" class="calibre3">Legionella</i><span lang="tr"> doğada o kadar yaygındır ki, çoğumuz payımıza düşen miktarı solumuşuzdur. Neyse ki, ancak pek azımız bu bakteriye, ateş, titreme ve öksürükle tepki veririz. Yakalananlar genellikle 50 yaşın üzerinde, çok kez sigaraya da içki alışkanlığı olan insanlardır. Bu grupta bu toz hastalığı orta yoğunlukta ölüme yol açar. Ölümcüllük oranı yüzde 5 ilâ 25’dir. İlginçtir, havada yaşayan bu mikrop, çok daha hızlı ilerleyen, yaş ayırımı yapmayan ve daha az ölümcül olan Pontiac humması denilen hastalığa da yol açabilir.</span></p>
	<p class="block_12" lang="tr">Hava nemlendiriciler, püskürttüğü suyun içinde, sorun yaratabilecek tozlar taşıması olası başka bir cihazdır. Bu aygıt kuru evlerin havasına kasten minik su damlacıkları püskürtür. Normal koşullar altında mikroskobik boyutlardaki bu su damlacıkları sadece normalde musluk suyunun içinde yüzen mineraller ve metalleri taşır. Su damlacıklarının her biri buharlaştıkça içindeki mineral tozu zerreleri havada asılı kalır. Mineral bakımından zengin musluk suyunun bulunduğu bölgelerde bir nemlendiriciden çıkan toz kolayca federal kuramların dışarıdaki hava için getirdiği toz standartlarını aşabilir. Bu malzeme soluk beyaz bir pudra gibi aşağıya iner ve bize evin içindeki tozların sadece suyla bile beslense, yoğunlaşabileceğin! hatırlatır.</p>
	<p class="block_12" lang="tr">Fakat nemlendiricinin kötü sonuç verdiği bir günde, havada sürüklenen su damlacıkları minerallerin yanı sıra, hastalık saçan küçük yaşam biçimleri de taşıyacaklardır. “Nemlendirici humması”nın kesin sebebi henüz bilinmemektedir. Bu hastalığın patlak verdiği durumları izleyen araştırmacılar genellikle amiplerden tutun bakterilere, küflere kadar şaşırtıcı bir çeşitlilik gösteren organizmalara ev sahipliği yapan nemlendiricilerle karşılaşmıştır. Ani gelen bir gribe benzeyen bu ateşli hastalık bazı bakterilerin yaydığı kimyasallar olan endotoksinlerin neden olduğu hastalıklara benzemektedir. Nemlendirici hummasının sebebi belirsiz olsa da, federal hükümetin nemlendirici sahiplerine tavsiyesi öyle değildir: Nemlendirici deponuzu sanki şeytanın yıkandığı küvetmiş gibi temizleyip dezenfekte edin.</p>
	<p class="block_22"><span class="text_2" lang="tr">Jakuzilerden laf açılmışken, bu refah ve çağdaş konfor sembolü bile nahoş tozlar üretme kapasitesine sahiptir. Colorado</span><span class="text_3" lang="tr"> </span><span class="text_2" lang="tr">Üniversitesi profesörlerinden akciğer uzmanı Cecile Rose, 2000 yılı baharında düzenlenen bir uluslararası tıp derneği konferansında jakuzileri vereme benzer bakteriyel bir hastalık yaymakla suçlamıştır. Rose, söz konusu tozun normalde deniz kenarlarında gelgitlerin bıraktığı göletlerde bulunan bir mikrop olduğunu, “tüberküloz yapmayan mantarsı bir bakteri” olduğunu söylüyordu. Bakteriler jakuzinin içinde çoğaldığında, patlayan kabarcıklar bakteri hücrelerini havaya fırlatabilir. Jakuzi severler de bu canlı tozları yeterince soluduklarında, kısa süre içinde ateş, yorgunluk, gece terlemeleri, öksürük, hatta kilo kaybı yaşayacaklardır. Rose, gördüğü dokuz vakadan dördünün hastanelik olduğunu belirtmişti.</span></p>
	<p class="block_12" lang="tr">Zenginliğin de bir virüs gibi yayıldığına dikkat çeken Rose, doktor meslektaşlarının jakuzi hastalığıyla daha fazla karşılaşacağı uyarısında bulunmuştu. "Jakuzi akciğeri" denilebilecek bu hastalığa yakalananlara önerisi, ilerlemesini engellemeleri ve jakuziyi ev dışına çıkarmaları olmuştu. Dışarıda doğal hava akımları tehlikeli damlacıkların bu kadar yoğun bir hale gelmesini önleyecektir. Rose, jakuzinin içeride kalması gerekiyorsa, en azından sıkıca örtülmesi uyarında da bulunmuştu.</p>
	<p class="block_12" lang="tr">Peki ya hırıltılı hastalık ne olacak? Modern aygıtlar ev içinde hastalığa yol açan tozların varlığına katkıda bulunabilir, burası kesindir. Fakat araştırmacılar bu tozları astımın yaygınlaşmasıyla ilişkilendirmemişlerdir.</p>
	<p class="block_12" lang="tr">Buraya kadar, ev tozlarını ayıklayarak kansere ve çok çeşitli akciğer hastalıklarına yol açabilecek bazı tozları belirledik. Fakat astım vakasında hiçbirini suçüstü yakalayamadık. Ancak modern tozların çok daha yırtıcı bir unsurunu daha ele almadık. Hayır, bunlar yerde sürünen toz maytları ya da onların peşindeki, tozların içinde yaşayan minik yırtıcılar değildir. Modern ev tozunda zehirli kimyasallar bulunur. Bu kimyasallar, tipik ev tozu örneğinin çok küçük bir yüzdesini oluşturur, ama çok güçlüdürler.</p>
	<p class="block_12" lang="tr">Siyah-gri kıvırcık saçlı, kafası durmadan çalışan, çok enerjik bir adam olan Paul Lioy, “Eskiden toz hakkında hiç, ama hiç düşünmezdim, hiç!" diyor. "Toz süpürgenin önüne katıp süpürdüğümüz şeydi. Tozun bir evin tarikini gösteren gerçekten sağlam bir işaret olduğunu keşfettiğimiz için talihliyiz.”</p>
	<p class="block_12" lang="tr">Lioy, hem Rutgers Üniversitesi’nde, hem de merkezi New Jersey’de bulunan Çevre ve Mesleki Sağlık Bilimleri Enstitüsü’nde çalışan bir çevrebilimci. Meslektaşları ile birlikte, çevredeki bir krom atığı tesisinin temizliği sırasında, evlerdeki tozlarda bulunan zehirli krom miktarını ölçtüklerinde tozun bazı şeyleri açığa vuran bir niteliğini keşfetmişler. Evlerin dışındaki çevreyi temizlemenin, bir yıl içinde ev tozundaki kromun büyük bir bölümünü bertaraf ettiğini keşfetmişler.</p>
	<p class="block_12" lang="tr">Lioy’un hemen belirttiği gibi, bazı zehirli tozlar evlerimize davetsiz girseler de, bazılarını hatta çoğunu biz içimizde barındırıyoruz. Hepimiz farklı zehirlere duyarlı olsak da, çevremizdeki tozlar farklılık gösterdiğinden, iki evin tozu birbirine benzemez. Fakat her evin bazı karanlık sırları vardır.</p>
	<p class="block_12" lang="tr">EPA yaklaşık 10 yıl önce, çoğu evin içindeki havanın, dışarıdaki havadan daha kirli olduğu yolunda şaşırtıcı bir açıklama yaptı. Bazı evlerde bu kirlilik yüz kata çıkıyordu. Kirli hava, evin toz bakımından zengin olduğunu gösterir. EPA kirlenmiş evlerimizi, insan sağlığını tehlikeye atan başlıca beş çevre tehdidi arasında sayıyor. Kurum dar, sıkış tepiş evleri ve Truva atlarının içine gizlenmiş Yunan ordusu gibi içeri sızan zehirli kimyasalları sorumlu tutuyor.</p>
	<p class="block_12" lang="tr">Formaldenid evin içine, yeni bir kanepenin suntadan yapılmış iskeletiyle birlikte girer. Perkloroetilen kuru temizlemeden gelen giysilerle girer. Kendini, hiç belli etmeyen bir işgal de, kurşunun işgalidir; kurşunun bazen ince mikro jaluziler yoluyla evlere girdiği bilinmektedir; bunlar eskidikçe sessiz sedasız zehirli tozlar dökerler. Paradiklorobenzen, naftalin toplarının içinde gelir; bir yığın böcek öldürücü ise, pire tozu, hamamböceği öldürücü, karınca ilacı ve başka modern ilaçlar kılığında evlerden içeri girer.</p>
	<p class="block_12" lang="tr">Bu kimyasallar evin içine girdiğinde, evlerimiz kirlilik deposu haline gelmeye başlar. Bu zehirlerin bazıları, doğada kaldığında parçalanacaktır. Fakat ev içi dünyası güvenlidir, bir yığın kimyasal doğanın düşmanlığından korunmak, için evlere sığınır.</p>
	<p class="block_12" lang="tr">Lioy, böcek ilaçlarının evlerimize soktuğumuz zehirli tozların büyük bir bölümünü taşıdığını söylüyor. ABD’deki evlerin yüzde 90’ından fazlası pire tozu olsun, sinek ilacı, karınca ilacı, gül ağacı tozu ya da bir dezenfektan olsun bu çeşitlerden en az bir tanesini barındırır. Ev içindeki bu yardımcılar, maruz kaldığımız toplam böcek ilaçları miktarının yüzde 80'ini oluşturuyor olabilir.</p>
	<p class="block_12" lang="tr">Lioy ile meslektaşları bir böcek ilacı tozunun bir evin başına nasıl musallat olabileceğini göstermiştir. 1998’de araştırmacılar yaygın bir böcek ilacı olan, klorpirifosun bulunduğu iki evi ele aldıklarını bildiriyorlar. Etiketin üzerindeki talimatları büyük bir dikkatle yerine getirmişler, bu kimyasalı saçtıktan dört saat sonra pencereleri açıp vantilatörleri çalıştırmışlar. Temizlenen odaları fazladan bir saat daha havalandırmışlar. Sonra odalara bazı plastik oyuncaklar ile doldurulmuş oyuncak hayvanlar yerleştirmişler.</p>
	<p class="block_12" lang="tr">Her saat başı bir plastik bir de bez oyuncağı alıp her birinin yüzeyinde birikmiş böcek ilacı miktarını ölçmüşler. Böcek ilaçları zamanla silinip gitmek yerine, özellikle de pelüş oyuncaklar üzerinde, her saat daha da yoğunlaşmış. İlaçlamadan bir buçuk gün sonra, zehirli toz yağışı oranı artık zirveye ulaşmıştı. İlaçlamadan iki hafta sonra bile, daha küçük miktarlarda ilaç hâlâ oyuncakların yüzeyine yağıyordu. Bu toz belli ki çok yer değiştiren bir tozdu.</p>
	<p class="block_12" lang="tr">Lioy; “Böcek ilaçları çok dinamik kimyasallardır," diyor. "Hareket ederler."</p>
	<p class="block_12" lang="tr">.Zehirli tozların hepsi de kirlilik deposu olan evlere girmek için davetiye beklemez. Civarınızdaki havanın özellikleri arasında zehirli kimyasallar varsa, bunlar kapıyı açtığınız anda içeriye gireceklerdir. Zehirle kirlenmiş toprak, ayaklarınızla evin içine taşınacaktır. Bu da yıllar önce yasaklanmış olan böcek ilaçlarının neden hâlâ birçok evin tozunda bulunabildiğini açıklıyor.</p>
	<p class="block_22"><span class="text_2" lang="tr">Örneğin DDT, kel kartalların ve başka yırtıcı kuşların vücutlarında biriktiği kanıtlanıncaya dek ABD’de çok kullanılan bir</span><span class="text_3" lang="tr"> </span><span class="text_2" lang="tr">böcek ilacıydı. Bu böcek ilacı besin zincirinin içine öyle bir işlemişti ki, zehirlenmiş kuşlar kırılmaya dayanıklı yumurta kabuğu üretemiyordu. ABD, 1972 de DDT yi yasakladı. Bundan 20 yıl sonra araştırmacılar bu kötü şöhretli böcek ilacını, ABD’nin orta batı bölgesinde bulunan birkaç yüz evin halısında aradılar. Araştırmacılar özel teçhizatlarıyla halıları süpürdüklerinde, her dört evin birinden DDT’yle kirlenmiş toz kalktı.</span></p>
	<p class="block_12" lang="tr">Başka bir sanayi zehiri grubu olan PCB 1er de aynı biçimde kalıcıdır. PCB’ler ABD’de artık üretilmese de, araştırmalar, bu zehirden küçük miktarların ülkedeki her evin havasında ve tozunda hâlâ var olduğunu göstermektedir.</p>
	<p class="block_12" lang="tr">Kurşunun durumu da böyledir. Ev tozundaki kurşunun bir bölümü, evin içindeki eski boyalardan gelir, fakat Lioy bundan çok daha fazlasının dışarıdan gelebileceğini söylüyor. Yeryüzünde şöyle bir yürüdüğünüzde bile, ayakkabılarınızın üzerine toprak ve toz topluyorsunuz. Kurşunlu benzinin kullanıldığı dönemden tozların kaldığı bir yolun kenarında yaşıyorsanız ya da yakınlarınızda kurşunla ilgili bir sanayi varsa, ayakkabılarınızın üstündeki toz, kurşun bakımından zengin olacaktır. Evinizin eşiğini her atladığınızda, içeri daha fazla toz taşıyacaksınız. Ev içinde attığınız her adımda, mikroskobik depremlerle kurşunlu tozlar çığ gibi ayakkabılarınızdan dökülecek. Nevada ve Utah’ta evlerin tavan aralarında yapılmış bir çalışmanın gösterdiğine göre, kurşun eve uçarak da girer. Bu araştırmada, ev ne kadar eskiyse, tavan arasındaki kurşun tozunun o kadar fazla olduğu görülmüştür. Tavan aralarındaki kurşun, çevredeki toprakta bulunan kurşundan kimyasal olarak farklıdır; bu da tavan aralarında, havada uçarak epeyce uzaktan gelmiş toz toplandığını düşündürmektedir.</p>
	<p class="block_22"><span class="text_2" lang="tr">Artık ender rastlanan eski kimyasalların yanı sıra, modern kimyasallar da evlere davetsiz girer. Zehirli krom ve cıva metalleri hâlâ yaygın olarak üretilmektedir ve bunlar ev tozunun çok rastlanan bileşenleridir. Birçok vakada bilim insanları bu metallerin evin içinde, evin dışından alınan toz örneklerine kıyasla daha yoğun olarak bulunduğu sonucuna varmıştır. Çimler için</span><span class="text_3" lang="tr"> </span><span class="text_2" lang="tr">kullanılan böcek ve yabani ot ilaçlarında da bol miktarda bulunurlar.</span></p>
	<p class="block_12" lang="tr">Bildiğimiz toprak tozu ise, elbette evin içine en fazla giren bir numaralı ithal kalemidir. Genellikle ev içindeki toplam toz miktarının yaklaşık yarısını oluşturur. Fakat tuhaftır, bu toz bile zehirli olabilir. Et pişirme sırasında oluşan mutajenik bileşenleri tanımlayan araştırma ekibi, kazara mutajenik toprağa da rastlamıştır. Araştırmacılar önce birinin laboratuvar malzemelerini dışarıya döktüğünü düşünmüşler. Fakat emin olabilmek için laboratuvara uzak yerlerden daha fazla toprak örneği toplamışlar. Lawrence Livermore’da biyolog olan James Felton hayretle, Benim arka bahçemden olsun, bir başkasının arka bahçesinden olsun, bütün örnekler mutajenik özellikler gösteriyordu!” diyor. Felton, mutajenik bileşenlerin topraktaki organizmalar tarafından meydana getirilmiş ya da başına buyruk davranan bazı tarım kimyasalları olabileceğini düşünüyor.</p>
	<p class="block_12" lang="tr">Ne var ki, ev tozundaki zehirli kimyasallardan hiçbiri, tütün dumanı kadar şevkle üretilmiyor. ABD’de tahminen 48 milyon yetişkin tütün kullanmaktadır. 1999’da bu insanlar 435 milyar sigarayı duman ve kül haline getirmişlerdir. Yaklaşık 4 milyar puro, bunun yanı sıra bilinmeyen sayıda pipo dolusu tütün de ülkenin duman bulutuna tozlarını katmışlardır. Bu küçük yangınların çoğu evlerin içinde tutuşturulmuştur. Ve bu toz gerçekten zengin bir tozdur. Hiç abartmıyorum; tütün dumanında gerçekten 4000 kimyasal madde vardır. Bunlardan ellisinin kansere yol açtığı bilinmektedir. Bu zehirli toz, sigara tiryakilerinin evindeki tozların içinde kolayca tespit edilebilmektedir. Her evde, havadaki küçük tozlardan oluşan bir birikim düzeyi vardır. Bir tütün tiryakisinin evinde, bu birikim düzeyi yaklaşık iki katma çıkmaktadır.</p>
	<p class="block_12" lang="tr">Bu tozun büyük bölümü insanların akciğerlerine iner. Siyah zerrecikler bronşlardaki solunum akşamına ve hava keseciklerine, yani alveollere yapışır. Akciğerleri karartırlar. Tozu akciğerlerin dışına taşıyan mukoza merdivenini de bozarlar. Mukozanın yapışkan yüzeyinde toplanan toz burada asılı kalır, bileşenlerini vücuda akıtmaya başlar.</p>
	<p class="block_12" lang="tr">Ölümcüllük açısından hiçbir toz tütün dumanıyla yanşamaz: Bu toz ABD'de her yıl neredeyse yarım milyon sigara tiryakisini öldürüyor. Sigara içen birinin yanında tütün dumanına maruz kalmak, sigara içmeyen 3000 kişinin daha ölümüne yol açıyor. Bu tozlar her yıl 300.000 bebekte zatürre ya da bronşite neden oluyor. Duman, dışarıdaki havayı bile kirletmektedir, ancak bunun sağlık açısından sonuçları henüz bilinmemektedir: 1994’te kaleme alınmış bir raporun tahminlerine göre, en küçük parçacıklar kategorisinde sigara dumanı Los Angeles ta dış havada bulunan her 100 toz parçacığından birini oluşturmaktadır.</p>
	<p class="block_12" lang="tr">Sonra bir de astım var.</p>
	<p class="block_12" lang="tr">Tütün dumanının, yaklaşık bir milyon çocuğun, var olan astımını ağırlaştırdığı sanılmaktadır. Fakat daha ciddisi, dumanlı bir evde yaşayan bir çocuğun astıma yakalanma riskinin, sigara içilmeyen bir evde yaşayan çocuğa nazaran daha fazla olmasıdır. Bir bilim insanına göre, böyle bir bağlantı açık bir sebep-sonuç vakası değildir. Tütün dumanının astıma yol açtığı kanıtlansa bile, yanık tütün dumanı tozu tek başına astım fırtınasını tam anlamıyla açıklayamaz. Sonuçta ABD de sigara tiryakiliği giderek azalıyor ama astım yükseliyor. Tütün dumanı astım felaketine katkı yapıyor olabilir. Ama tek zanlı olması mümkün değil.</p>
	<p class="block_12" lang="tr">Bütün bu tehlikeli tozlar düşerek zeminde, başka bir deyişle bebeklerin seviyesinde birikirler. İyi bakımlı evlerde bile, özellikle de halılarda zehirli tozlar tehlike yaratacak bir biçimde yoğunlaşabilir. Çıplak zemine inen toz, elektrikli süpürgeyle çekilme ya da başka tacizler karşısında savunmasızdır. Fakat halıya inen toz, elyaf ormanının arasına öyle bir gömülür ki, artık sıradan hiçbir temizlik malzemesi onu oradan çıkaramaz.</p>
	<p class="block_12" lang="tr">John Roberts, Seattle’da çalışan bir toz uzmanı ve Seattle’da astımlı çocuğu olan düşük gelirli ailelerin evlerindeki tozla mücadele eden bir programa danışmanlık yapıyor. Ve evinizdeki halının kirli olduğunu çok iyi biliyor.</p>
	<p class="block_12" lang="tr">“ Halıyı bildiğimiz gibi elektrikli süpürgeyle süpürmek, derinlere işlemiş tozu yerinden oynatamaz," diyor sabırsız bir ses tonuyla. “Aslında derinlere işlemiş tozun, daha derinlerde birikmesine yol açar. Daha eski halılarla yaptığımız bir araştırmada, bir halının her metrekaresinde derinlere işlemiş 80 ilâ 170 gram toz bulunduğunu saptadık," diyor. Yani üç yemek kaşığı ilâ üç buçuk bardak arasında toz. Roberts, derinlerdeki bu eski toz birikiminin insanlar yürüdükçe yükselip yeniden havayı doldurabileceğini söylüyor. Elektrikli süpürgeyle çabucak yapılan bir temizlik, tozu yüzeye çıkarabilir ve orada, emekleyen çocukların toplayabileceği yerde bırakabilir.</p>
	<p class="block_12" lang="tr">Roberts “Emekleyen çocuklar açısından riskler hiç de az değil," diye vurguluyor. "Örneğin, bir çocuğun kanında ne kadar kurşun bulunduğuna dair en iyi gösterge, halının tozunda bulunan kurşun miktarıdır. Dahası ortalama bir çocuğun, günde üç sigara içtiğinde alacağı miktarda benzoapireni, ki güçlü bir kanserojen maddedir, tozdan alabileceğini hesapladık. Ve bu ortalama bir halıdır. Bazı halılarda bu miktarın yüz katı kadar toz bulunur."</p>
	<p class="block_12" lang="tr">Ve çocuklar bu tozu hızla ve kolayca alırlar. Şu andaki tahminlere dayanarak, bir çocuk altı yaşına geldiğinde, yarım bardak ya da daha fazla ince toz yutmuş olacağı söylenebilir; üstelik bu toza köpek kılları, kum, ekmek kırıntıları, kazak tiftiği gibi büyük parçacıklar dâhil değildir. Bu durum çoğu ebeveyni şaşırtmayacaktır. Emekleme çağındaki çocuklar, sanki zamanlarının yansını yapış yapış küçük ellerinin üzerinde dolaşarak, diğer yarısını da bu elleri yalayıp yeniden ıslatarak geçirirler. Bebekler elbette toz ve pislik yutar. Pek çok ana-baba bunu çocukluğun değişmez ve telaşlanmaya gerek olmayan bir kanunu olarak kabul etmektedir.</p>
	<p class="block_12" lang="tr">Fakat bizim bugünkü tozumuz, 50-60 yıl öncesinin tozu değil artık. Kuşkusuz önceki kuşaklardan çocuklar da kurşun tozu ve tütün dumanından nasiplerini almışlardı; toprak yollardan kalkıp evin içine giren at dışkısı tozundan bahsetmiyoruz bile. Fakat sıkışık evlerimiz ve daha geniş alanları örten toz zengini halılarımız kimyasallar kullanmaya gösterdiğimiz aşın yatkınlıkla birleştiğinde, zehirli tozlar, tam da çocukların yapışkan ellerini uzatacakları yerlerde yoğunlaşmaktadır. Sonuçta, altı yaşın altındaki çocukların, maruz kaldığı zehirli kimyasallar toplamının büyük bir bölümünü ev tozları oluşturmaktadır.</p>
	<p class="block_12" lang="tr">New Jersey’de Robert Wood Johnson Tıp Fakültesinde psikobiyolog olan Natalie Freeman çocukların tozla ilişkisindeki ayrıntıları inceliyor. Yaptığı son deneylerden birinde, iki yaşındaki çocukların ellerindeki tozu yiyeceklerine aktarma oranını ölçmüştür. Deneyin ilk gününde araştırmacılar çocukların ellerini silip temizlemişler, sonra da toplanan toz miktarını ölçmüşler.</p>
	<p class="block_12" lang="tr">Freeman, "Genellikle on miligramdan az çıktı,” diyor. “En pasaklı birkaç çocukta yaklaşık 60 miligram toz çıktı.” (10 miligram bir tatlı kaşığının yüzde ya da iki yüzde birine eşittir.) Deneyin ikinci gününde, çocuklar ellerini doğal olarak ev tozuna bulaştırdıklarında, kendilerinden bir naylon torbadan bir sosisli sandviç ya da muz almaları, parçalamaları ve torbaya geri koymaları istendi. Freeman, ciddiyetle, "Yiyeceklerin üzerindeki kurşun miktarı, ellerini sildiğimiz bezlerden elde ettiğimiz kurşunla çok güzel bir biçimde örtüşüyor,” diyor. Ve bu, “kartal pençesi” ya da "yumruk” olmadan gerçekleşmiş.</p>
	<p class="block_12" lang="tr">"İki yaşın altındaki çocuklar yiyecekleri tutmak için benim ‘kartal pençesi’ dediğim yönteme başvururlar, sonra parmaklarına yapışanları yerler,” diyor Freeman. "İki yaşındakiler yiyeceği yumruklarıyla kavrarlar, avuçlarının içiyle parmaklar tam bir temas halinde olur.” Her iki yöntemle de muhtemelen ellerden yiyeceklere daha fazla toz aktarılıyordun Fakat çocuklar deney yiyeceklerini parçalarken genellikle parmak uçlarını kullanmışlar, bu da muhtemelen toz aktarımını yanıltıcı bir biçimde azaltmış. Yere yiyecek de düşürmemişler; Freeman, ağza toz aktarmanın başka bir yaygın yolunun da bu olduğunu belirtiyor.</p>
	<p class="block_22"><span class="text_2" lang="tr">Yiyecek gibi bir aracı olmaksızın dahi, çocuklar bir sürü toz yutar. Videoya kaydedilen deneyler, iki ilâ beş yaşındaki çocukların, saatte ortalama olarak neredeyse on kez ellerini ağızlarına götürdüğünü göstermiştir. Çok fazla yalanan çocuklarda</span><span class="text_3" lang="tr"> </span><span class="text_2" lang="tr">bu oran ikiye katlanır. Araştırmacılar bu "elden ağza faaliyetine” dayanarak ortalama bir çocuğun bir günde 15 ilâ 20 miligram, fazla yalananlarınsa 30 ilâ 50 miligram toz yuttuğunu tahmin ediyor.</span></p>
	<p class="block_12" lang="tr">Freeman, "insana pek fazla gibi gelmiyor, fakat yıllar içinde birikir” diyor. Peki, birikince ne oluyor? Bu konuyla ilgili bilimsel verilerin esef verecek derecede az olduğu göz önüne alınırsa, pek dikkatli olmayan bir gazeteci gerilla matematiğine başvurabilir: İlk doğum gününden altıncı doğum gününe dek günde 15 miligram toz yutan bir çocuk yaklaşık yarım bardak ince ve yoğun toz yutmuş olabilir. Aynı süre zarfında, daha fazla yalanan bir çocuk bir bardak ve ikinci bardağın üçte ikisi kadar toz yutmuş olacaktır.</p>
	<p class="block_12" lang="tr">Öyle görünüyor ki, bir insanın ömrü boyunca ne kadar toz tükettiğine yönelik bilimsel araştırma önerileri, maddi kaynak bulmak için verilen savaşı kaybetmiştir. Fakat bazı araştırmacıların katıldığı, bazılarının da katılmadığı bir varsayımla, büyük çocukların ve yetişkinlerin küçük çocukların gövdeye indirdiği tozun beşte biri kadarını yuttuğunu kabul edecek olursak, bu durumda 76 yaşındaki ortalama bir insan yaklaşık iki buçuk bardak toz yutmuş olacaktır. Hayata daha yoğun bir el-ağız faaliyetiyle başlamış 76 yaşındaki bir insan ise üç buçuk bardak toz yutmuş olacaktır.</p>
	<p class="block_12" lang="tr">Ev tozunda tehlikeli olan kirletici maddeler bulunmasaydı, bütün bunlar komik gelebilirdi. Kurşun, böcek ilaçları, mutajenik kurumlar, PCB’ler, tütün dumanının içindeki 4000 ürün; belirli dozda alındığında bu kimyasalların bazıları zekâ geriliğinden, sinirsel hasara, kansere ve akciğer hastalıklarına dek her şeye yol açabilirler.</p>
	<p class="block_12" lang="tr">Fakat tuhaftır ki, yanmış tütünün astıma yol açan nitelikleri dışında, bu kimyasal koleksiyon içinde apaçık belli olan bir tek sorumlu bulunamıyor. Ancak ev tozlarıyla ilgili son kategori incelendiğinde, astımın gizemine ilişkin pek çok ipucu ortaya çıkabilir. Bu kategori, canlı şeylerin tozlarıdır.</p>
	<p class="block_12" lang="tr">Küfler, tozlarımızın verimli toprağından fışkıran otlara benzer. Küfler dış ortamda ölü yaprakları parçaladıkları gibi, evin içinde de organik pisliği temizlerler. Ortalama bir toz örneğinin yaklaşık yarısı, bir mantarın hoşuna gidebilecek maddelerden oluşmuştur. Bunlar arasında yumak olmuş kumaş elyafı, kazaklardan ve çarşaflardan, yastıklardan ve kanepe minderlerinden, havlulardan ve kilimlerden dökülmüş çok renkli minik havlar vardır. Sizin ve evcil hayvanlarınızın her saat döktüğü milyonlarca deri parçacığı da bol bol katkı sağlar. Çay yapraklarından soğan kabuğuna, tuvalet ve gazete kâğıdı parçalarına dek incecik selüloz elyaf da deri döküntülerinden aşağı kalmaz. Dahası mantarlar alçıpan duvarlar üzerindeki kâğıt kaplamada, duş perdesine sıvanmış sabunda, ıslak havlularda, halılarda ve şiltelerde yerleşebilir. Küflerin saldığı gazların bazıları, nemli odalardaki rutubet kokusunu yaratır. Çoğu küf türü hafif bir nem gerektirir ama zaten evlerin pek çoğunda yeterince nem vardır.</p>
	<p class="block_12" lang="tr">Küfler serpilip gelişirken havaya ince bir spor tozu bırakırlar, amaçları egemenlik alanını genişletmektir. Bu küfler ve geliştikçe saldıkları binlerce kimyasal, hem insanlara, hem de binalara zarar vermekle suçlanıyorlar.</p>
	<p class="block_12" lang="tr">Küflerin bazı yan ürünleri —örneğin aflotoksinler— insanın ya da doğanın icat ettiği en güçlü kanserojen maddeler arasında yer almaktadır. Başka küflü kimyasallar da, eğer vücuda yeterli miktarlarda girmişlerse, akciğer dokuları için zehirli olabilir. Bütün mantar sporları protein içerir; proteinler ise alerjiye yol açabilir. Ev içi mantarlarının kötü yönleri daha yeni gün ışığına çıkmıştır. Ama artık ağır bir töhmet altındalar. Sağlıkla ilgili araştırma yapanlar, önceden "hasta binalarda” zararlı hah tutkalları ve zehirli temizlik ürünleri ararlardı. Şimdi okul çocuklarının burnu aktığında, ya da masa başında çalışanlar eve baş ağrısıyla döndüklerinde araştırmacıların sorduğu ilk sorulardan biri, "Nerede küf var?” oluyor.</p>
	<p class="block_12" lang="tr">Ortalama bir evde, havada dolaşan küflerin miktarı hatırı sayılır düzeydedir. Evlerdeki küf sporlarının sayısını hesaplamaya yönelik deneylerde bir metreküp havada 1000 adet “koloni oluşturan birim” bulunması normal kabul edilmiştir. ("Koloni oluşturan birim” denen şeyin sağlıklı bir mantar sporu olduğunu bilmekte yarar var.) Kansas City’de yapılan bir araştırmada deney yapılan evlerin yarısının havasında aynı küften bu miktarın on katı bulunduğu ortaya çıkmıştır. Rutubetli bodrumları olan ya da su yüzünden hasar görmüş evlerde ise küf sayımlarının inanılmaz boyutlara ulaşması çok normaldir.</p>
	<p class="block_12" lang="tr">Bazı küflerin, metreküp başına 100 spor gibi oldukça düşük bir düzeyde dahi, göz kaşıntısı ya da boğaz ağrısı gibi semptomlara yol açabildiği görülüyor. Diğer küflerin benzer düzeyde bir rahatsızlık yaratabilmek için metre küp başına 3000 spor içeren bulutlar oluşturması gerekebilir.</p>
	<p class="block_12" lang="tr">Son zamanlarda, küf tozları astımla ilgili olabilecek semptomlara yol açarken yakalanmıştır. “Kronik rinosinüzit” soru işaretleri taşıyan bir rahatsızlıktır. 1982 ile 1994 yılları arasında burunlarının ve sinüslerinin sürekli tıkalı olmasından şikâyetçi olanların sayısı yüzde 60 artmıştır. Bu oran, astımda gözlenen korkutucu artış oranıyla aynıdır. Kronik rinosinüzit ABD’de kaba bir hesapla 40 milyon kişiyi etkilemektedir.</p>
	<p class="block_12" lang="tr">Jens Ponikau, Minnesota Rochester’daki Mayo Clinic’te kulak-burun-boğaz hastalıkları üzerinde araştırma yapmaktadır. Meslektaşları ile kısa süre önce, küfün kronik rinosinüzitte rol oynadığını ortaya çıkarmışlardır. Fakat bundan daha da ilginç bir gelişme, soruna yol açan asıl nedenin vücudun küfe verdiği gereksiz derecede şiddetli tepki olduğu sonucuna varmış olmalarıdır.</p>
	<p class="block_12" lang="tr">Hepimizin burnunda mantar vardır sonuçta; ortalama olarak en azından iki değişik tür bulunur. Neden bazı insanların bağışıklık sistemleri bu tozlara karşı böyle aşın tepki veriyor? Kronik rinosinüzit hastası birinin burnunda bu mantarlar, eosinofil denilen bir bağışıklık sistemi hücresini, saldırgan bir tepki vermeye iter. Ponikau, hafif Alman aksanıyla "Bunu gözle görebilirsiniz,” diyor. “Eosinofillerin aslında mantarlara saldıracağını gösterebiliyoruz. Bu eosinofillerin saldığı toksinler burun zarının aşınmasına yol açar. Sonra da bakteriler burnu işgal edebilir. Tıpkı elinizi kestiğinizde olduğu gibi; o zaman da bakteriler elinizi enfekte edebilir.”</p>
	<p class="block_12" lang="tr">Kısa süre öncesine dek doktorlar kronik rinosinüzit için fazla bir şey yapamıyorlardı. Ponikau, soruna bakterilerin yol açtığı yolundaki teoriye dayanarak genellikle antibiyotikleri denediklerini söylüyor. Fakat rahatlama geçici oluyormuş.</p>
	<p class="block_12" lang="tr">"Hastalar iki hafta sonra geri geliyorlar: ‘Doktor bende sinüs enfeksiyonu var’ diyerek.” Ponikau, bunları anlatıyor. Şimdi ekibi kronik rinosinüziti durdurmak için mantarlara karşı bir burun spreyi kullanıyor. Fakat bu bir tedavi değil. Tıpkı astım gibi, kronik rinosinüzitte de patlama devam ediyor.</p>
	<p class="block_12" lang="tr">Ponikau’nun bir teorisi var; bunun astım salgınıyla da ilgili olduğunu söylüyor. Fakat şimdilik bu küçük sırrı kendisine saklıyor. Bazı sağlam kanıtlara erişmeden bir teoriyi açıklamak, mesleki açıdan intihar anlamına gelecek çünkü.</p>
	<p class="block_12" lang="tr">"Sağlam bir teori, biz de doğru yolda olduğumuzdan emin olmak istiyoruz," diyor. "İnanın bana, bunu açıkladığımızda, sanayiden ve halktan direnişle karşılaşacak. Size yalnızca bunun insanların yaptığı bir şey olduğunu söyleyebilirim,” diyor gülerek.</p>
	<p class="block_12" lang="tr">Ponikau haklıysa, çağdaş ülkelerde, özellikle büyük kentlerdeki yaşamla ilgili bir şey ev tozuna karşı tuhaf tepkiler göstermemize neden oluyor demektir. Öyle bir şey yapıyoruz ki bu, evlerimizde yaygın olarak bulunan tozların bazılarından kurtulma becerimizi sabote ediyor.</p>
	<p class="block_14">&nbsp;</p>
	<p class="block_19" lang="tr">♦♦♦</p>
	<p class="block_14">&nbsp;</p>
	<p class="block_12" lang="tr">Küflerin yerde, yatağınızın içinde, burnunuzda yayıklığını düşünmek sizi rahatsız ediyorsa, işin bir de olumlu yanına bakın: Bu küfü yiyen çeşitli küçük yaratıklar var. Küf çimense, ortada bol bol inek var demektir. En bol olanları da toz maytlarıdır.</p>
	<p class="block_12" lang="tr">Hemen hemen herkes bir toz maytının resmini görmüştür. Şekilleri yumuşamış balonlara benzer. Yay şeklinde kıvrılmış sivri uçlu bacaklar üzerinde dururlar. Vücutları doğru düzgün bir baş taşımak yerine, parmağa benzer beslenme aletleriyle yönlendirilir. Resimlerde her zaman gri renkli görülürler. Fakat canlı olarak gördüğünüzde daha hoşturlar. Toz maytları aslında krem rengi ve parlaktırlar. İnanılmaz bir çalışkanlıkla halıların elyafı üzerinde oradan oraya koşuşurlar. Böyle de yapmaları gerekir. Sizin döktüğünüz o kadar derinin tamamını temizlemek hiç de öyle kolay bir iş değildir. Ilımlı iklimlerde, iki tür mayt kendilerini temelde deri döküntüsü yemeye adamıştır, gerçi muhtemelen rastladıkları mantarları ve başka küçük parçacıkları da yiyorlardır. Çoğu insana göre bu iki tür arasında pek fark yoktur. Fakat Larry Arlian, herkes gibi biri değil. Ohio Dayton’daki Wright Eyalet Üniversitesi’ndeki laboratuvarınındışındaki isim levhasında, "MAYTLAR BİZİZ” yazıyor. Arlian’ın kendisi bu kadar heyecanlı değil.</p>
	<p class="block_12" lang="tr">‘‘Tek tek bireyleri sayacak olursanız, sanırım burada milyonlarca mayt var,” diyor. “Daha doğrusu, tek bir kültürün içinde muhtemelen bir milyon mayt vardır. Üreyen bir kültürde neredeyse 10 santim kalınlığında mayt ve maytın yiyeceği olan ortamdan bulunabilir. Birbirlerinin üstüne basmaktan pek şikâyetçi değiller anlaşılan.</p>
	<p class="block_12" lang="tr">Arlian, ürettikleri güçlü alerjen maddeleri incelemek, hem de biyolojilerini öğrenmek için bu canlıları besleyip büyütüyor. Toz maytları, toz ölçüleriyle düşünüldüğünde büyüktür. Boyları, yaklaşık üç kıl genişliğindedir. 30-40 tanesi bile bir toplu iğnenin başını kaplayabilir. Son derece düzgün siyah çarşaflarınız varsa, yatağınızın içinde dolaşıp beslenmelerini izleyebilirsiniz.</p>
	<p class="block_12" lang="tr">"Toz maytlarını siyah bir masanın üzerine bıraktığınızda, dolaştıklarını görebilirsiniz," diyor Arlian. “Küçük bir cam şişeyi ışığa tuttuğunuzda onları görebilirsiniz." Fakat bu yaratıkları doğal ortamda yani, yatağınızda, kanepenizde ve halınızda görebilme ihtimaliniz çok zayıftır. Maytlar anlaşılan açık alanlardan kaçınmakla kalmıyorlar, yaşamlarının tek faaliyeti olan beslenmeden de başlarını pek kaldırmıyorlar.</p>
	<p class="block_22"><span class="text_2" lang="tr">Arlian, konukları bu krem rengi küçük gezginleri mikroskobun altında görüp takdir edebilsinler diye, birkaç maytı elinin üstüne alıyor ve “Onlar asalak değil,” diye vurguluyor. Maytlar</span><span class="text_3" lang="tr"> </span><span class="text_2" lang="tr">durup dinlenmeden elindeki bir kıldan inip ötekine tırmanıyorlar, umutsuz bir yiyecek arama çabası içinde.</span></p>
	<p class="block_12" lang="tr">Dişiler bir gün içinde kendi ağırlıklarının yarısı kadar yiyecek tüketebilirler. Yetişkin bir insan için bu, aşağı yukarı 35 kilo deri döküntüsü demektir. Maytlar, kendisinden küçük de büyük de olabilen deri döküntüsünün üzerine yumuşak bir sıvı püskürtür, sonra sıvılaşmış bu yiyeceği rastgele ağzına tıkar. Bu şekilde beslenen dişi, günde iki ya da üç tane solgun renkli, yapışkan yumurta çıkarabilir.</p>
	<p class="block_12" lang="tr">Bütün bu koşuşturmaca tozlu kitap raflarında, halıların üstünde, gece siz uyurken yastığınızın üzerinde sürüp gider. Toz maytları evin hemen hemen her yerinde yaşamını sürdürebilirler. Fakat deri döküntülerinin zengin olduğu noktalarda sayıları daha fazladır. Bu gibi yerlerde bir çay kaşığı ince tozun içinde beş yüz ilâ bin mayt bulunabilir.</p>
	<p class="block_12" lang="tr">Şaşırtıcıdır ki yatağınız maytlar için nadiren en çekici yaşam ortamıdır. Maytlar şiltelerin, çarşafların ve yastıkların arasında sürünerek ilerlerler. Fakat Arlian bir mayt avlama seferinde, araştırdığı evlerin yalnızca beşte birinde yatağın en çekici yer olduğunu saptamış. Dahası, maytlar insanlarla yakın temastan hoşlanıyor gibi de görünmüyorlar: Yatakta sizin yattığınız yerin ters tarafında kalıyorlar ya da sadece şiltenin ya da yastığın içine girmekle yetiniyorlar. Eskimiş yastıkların ölü toz maytlarıyla dolu olduğu yolunda pek çok söylenti vardır. Yaygın bir istatistik, bu oranın yüzde 10 olduğunu söyler ama aşırı kaygılı bazı kişiler eski bir yastığın yüzde 25’inin tamamen eski maltlardan oluştuğunu iddia ederler. Arlian, her iki tahmin için de “saçma,” diyor. “Kimsenin böyle bir analiz yaptığını sanmıyorum. Fakat benim sezgilerime göre, bu çok küçük bir miktar olmalı." Bir evdeki en yüksek mayt sayımları genellikle kanepe minderlerinin arasından, oturma odasının ve yatak odasının zemininden çıkar. Arlian, pek nadiren de olsa, bu yerlerin birinden aldığı bir toz örneğinin bir çay kaşığı toz başına yaklaşık 18.000 mayt ürettiğini görmüştür.</p>
	<p class="block_22"><span class="text_2" lang="tr">Astım ile bu küçük çöpçü canlıların tozu arasında güçlü bir ilişki vardır. Tütün dumanında olduğu gibi, toz maytı tozunun</span><span class="text_3" lang="tr"> </span><span class="text_2" lang="tr">da aşırı derecede fazla olmasının çocuklarda astıma yol açması gibi bir ihtimal vardır. Alerjiye yol açtığı ise bellidir.</span></p>
	<p class="block_12" lang="tr">ABD’de yaklaşık 15-20 milyon kişinin toz maytlarına ya da alerji uzmanlarının hassas bir ifadeyle dile getirdiği gibi “toz maytı alerjenlerine” alerjisi vardır. Maytlar havada yol alıp burundan vücuda varamayacak kadar büyüktür. Fakat dışkıları ve vücutlarından kopup çürüyen parçalar öyle değildir. Mayt dışkısı, çapı bir kılın altıda biri genişliğinde kahverengi toplara benzer. Sindirim enzimlerinin yanı sıra, maytın yediği her şeyin sindirilmiş kalıntılarından oluşur. Toz maytlarının midelerinde bulunanlar üzerinde yapılan bir araştırma, maytların polenlerden mantarlara, bakterilere, bitki liflerine, güve ve kelebek döküntülerine, kuş derisi döküntülerine, maya hücrelerine kadar her şeyi yiyip yuttuklarını göstermiştir.</p>
	<p class="block_12" lang="tr">Bir mayt günde yirmi kez bu toplardan üç ilâ beş tane içeren bir paket dışkılar. Bu paketlerin içindeki proteinler insanların yaşadığı pek çok rahatsızlığın kaynağıdır. Mayt parçalarının içinde başka alerjenler de bulunabilir. Ve maytların tersine, bu küçük parçalar kolayca havaya yükselir. Siz yatağınızı yaparken onlar gün ışığında dans eder. Kanepenin üzerine kendinizi attığınızda küçük bir bulut olup havalanırlar. Bir kere havalandırıldıklarında yirmi ilâ otuz dakika havada gezineceklerdir.</p>
	<p class="block_12" lang="tr">Dışkı topları paketlerden tek tek çıktıklarında dahi, akciğerlere giremeyecek kadar büyüktürler. Fakat başka mayt parçacıklarıyla birlikte, burnun nemli iç yüzeyine yapışır ve burada büyük rahatsızlığa neden olurlar. Başka alerjilerde olduğu gibi, ortaya çıkan rahatsızlığın nedeni, vücudun bu işgalci tozlara gereksiz derecede şiddetli bir tepki vermesidir.</p>
	<p class="block_12" lang="tr">Bazı araştırmalar, fazlasıyla tozlu-maytlı evlerde yaşayan çocukların astıma yakalanma ihtimalinin yüksek olduğunu ileri sürmektedir. Başka bazı araştırmalar da bunu reddetmektedir. Fakat toz maytı tozunun astım oluşumunu tetiklediği kanıtlanacak olsa bile bu durum bütün yeni astım vakalarını açıklayamaz.</p>
	<p class="block_22"><span class="text_2" lang="tr">Toz maytının zayıf noktası su ihtiyacıdır. Maytlar deri döküntülerinizden yeterince su alamadıklarında, ihtiyaçları olan suyu,</span><span class="text_3" lang="tr"> </span><span class="text_2" lang="tr">birer birer molekül halinde kendileri sağlamak zorundadırlar. Maytların ağızlarının kenarındaki bir bez, havadan nem çeken tuzlu bir çözelti salgılar. Bu tuzlu su maytın boğazına akar. Fakat ABD’nin batı bölgesinin büyük bir bölümü doğası bakımından bir maytın su toplayamayacağı kadar kuraktır; buna rağmen astım burada yaygınlaşmaktadır. Maytlar soğuk ve kuru Finlandiya’dan da hoşlanmıyorlar; gelgeldim astım vakaları burada da artış göstermektedir.</span></p>
	<p class="block_12" lang="tr">Ev tozunda yaşayan başka birçok canlı da alerjiye yol açan maddeler üretebilir. Johanna E. M. H. van Bronswijk, Hollanda’nın güneyinde Eindhoven Teknoloji Üniversitesinde kamu sağlığı mühendisliği profesörüdür. Van Bronswijk, harika denecek kadar tuhaf kitabı House Dust Biology’de [Ev Tozu Biyolojisi] bütün bir bölümü “ev tozu ekosistemi” dediği konuya ayırmış. Bu bölüm, ev tozlarıyla ilgili olarak bir kim-kimi- yiyor rehberini andırıyor.</p>
	<p class="block_12" lang="tr">Van Bronswijk, mantarların "çürütücülerin” oynadığı biyolojik rolü üstlendiğine, deri döküntülerinden ölmüş toz yaratıklarına kadar her şeyi parçaladıklarına dikkat çekiyor. Örneğin “mobilya maytları” da pamuk dolgu malzemesi, ahşap zemin döşemesi, kâğıt, hasır örtüler ve benzerleri gibi organik maddenin parçalanmasında uzmanlaşmış.</p>
	<p class="block_12" lang="tr">Mantarlar, toz maytları ve kitap bitleri dâhil olmak üzere, çok çeşitli yaratıklar tarafından yok edilir. (Kitap bitleri küçük, çok hızlı böceklerdir, çok kez eski kâğıtların üzerinde hızla koşarken görülür.) Maytlar ve kitap bitleri de birkaç farklı yırtıcı tarafından avlanırlar.</p>
	<p class="block_12" lang="tr">Bunlardan biri olan Cheyletus eruditus ilk kez bir kitaplıkta keşfedilmiştir, isminin kitaplarla ilgisi de buradan gelmektedir. Fakat Latince ismi “yengeç pençeli bilgin ” anlamına gelen bu mayt öyle utangaç bir yaratık değildir. Bilmeyenlerin gözünde, balon şeklinde ve kafası olmayan, tipik bir mayt gibidir. Fakat toz maytından büyüktür ve bir profesyonel kolayca aralarındaki başka farklılıkları da görür.</p>
	<p class="block_12" lang="tr">Van Bronswijk bir e-posta notunda "Bunlar pek eğlenceli,” diye yazıyor. "Parçacıkların altına saklandıklarında, yalnızca kocaman, makasa benzer uzuvları görünür. Acıktıklarında kıskaçlarıyla, yoldan geçen bir maytıyakalayıverirler. Sonra kamaya benzer bir organlarını avlarına saplarlar ve maytın vücudunun içini sıvıya dönüştüren lizin enzimleri salgılarlar. Bunun ardından kurbanlarını emip içini boşaltırlar, geride yalnızca içi boşalmış ölü deri kalır. ” Bu etçiller maytların yanı sıra kitap biti, pire larvası da yerler; ortalıkta kıtlık olduğunda birbirlerini yedikleri de olur.</p>
	<p class="block_12" lang="tr">Toz maytlarıyla uğraşan Larıy Arlian yırtcı maytları o kadar tehlikeli avcılar olarak görüyor ki, toz maytı kafeslerini yağ dolu olukların içine oturtmak ve kafeslerin kenarlarını da saf vazelinle sıvamak zorunda kalmış. Bu kana susamış hayvanlar, kimi zaman bana mısın demeden bir kafese girip deneyleri yemeye başlıyorlarmış. Ve tıpkı öldürdükleri toz maytları gibi, bu yırtıcı maytlar da alerjen özellikli tozlar üretebiliyormuş.</p>
	<p class="block_12" lang="tr"><span class="calibre1">Sahte akrepler  de aynı derecede vahşi avcılardır. Ve görünüşleri de bunu doğrular. Bunlar yengeç şeklinde, uzun pençelerle donanmış yaratıklardır ve çıplak gözle görülebilirler. Kitap akrebi bu kabilenin bir üyesidir. Kitapların arasında kalan boşluk gibi karanlık vadilerde oradan geçecek masum bir toz maytını, ya da kitap bitini bekler. Sonra bir anda saldırıp pençelerini geçirir.</span></p>
	<p class="block_12" lang="tr">Van Bronswıjk, toz besinleri zincirinin daha yukarılarında pireleri takdim ediyor. Kedi ya da köpek bulunan evlerde tozun içinde kıvrıla kıvrıla, daha büyüklerinin dışkılarını seçip yiyen pire larvaları bulunabilir. Pire larvalarının ölü toz maytları hatta zor zamanlarda birbirlerini de yedikleri söylenir. Tüylü evcil hayvanların varlığı ev tozunun hayvan tüyleriyle zenginleşeceğini garanti eder; hayvan tüyleri her ne kadar astıma yol açtıkları kanıtlanmamış olsa da, en azından bu hastalıkla ilişkilendirilen başka bir alerjendir.</p>
	<p class="block_12" lang="tr">Bundan sonra gümüşbalık adı verilen küçük ve parlak böcekler gelir. Bunların zaman zaman toz maytlarıyla beslendiği sanılmaktadır, fakat bu küçük böceğin sindirim sisteminin incelenmesi, bu yaratıkların hemen her tür tozu yediklerini göstermektedir. Van Bronswijk House Dust Biologv kitabında bir böcekçiğin içinde “bitki dokusu parçacıkları, kum taneleri, polen taneleri, Protococcus (bakteri), mantar sporları ve tüycükler, nişasta taneleri, hayvan kılları, sert kıllar, eklembacaklıların pulları ve nefes boruları ” bulunduğunu saymıştır. Bu küçük böcekler pamuk lifi, kâğıt ürünleri ve sentetik ipek kumaşı sindirme kapasitesine de sahiptir.</p>
	<p class="block_12" lang="tr">Toz yığınının tepesine yakın bir yerde hamamböcekleri yer alır. Bu yaratıklar da alerjiye yol açan minicik dışkı tozları üretir. Fakat bilim, aşırı miktarda hamamböceği tozu soluyan bir çocuğun astıma yakalanma riskinin daha yüksek olup olmadığı konusunda yine açık bir şey söylememektedir.</p>
	<p class="block_12" lang="tr">Canlıların oluşturduğu bu çeşitli topluluk, evin her yerindeki tozun içinde yaşar. Van Bronswijk’e göre yatağınız özel bir mikro yaşam ortamıdır. Deri döküntüleri, mantarlar ve pamuk liflerinden oluşan menü belki tekdüze görünebilir. Fakat modern evlerin zeminleri daha kuru bir hal aldıkça, yataklar da mantarlar, maytlar ve başka küçük ve hassas hayat biçimleri için nemli bir sığınak olabilir. Van Bronsvvijk bir araştırmacının yatak tozu örneği içinde eğreltiotu bitkisi yetiştirdiğini anlatmaktadır; kitabında bir saksının içinde gayet güzel büyüyen örneğin fotoğrafı bile var.</p>
	<p class="block_14">&nbsp;</p>
	<p class="block_19" lang="tr">♦♦♦</p>
	<p class="block_14">&nbsp;</p>
	<p class="block_12" lang="tr">Ev tozu Güneş’in altındaki her şeyden bir parça içerir. Bu tozda hayvan vardır, bitki vardır, mineral vardır. Modern kimyasalların kalıcı bir kataloğu gibidir. Peki, ama astım salgınındaki rolü nedir? Bir toz topu, ipuçları ve olasılıklarla dolu olsa da, araştırmacılar astımı açıklayacak olan, o bir tek maddeyi henüz bulamamışlardır.</p>
	<p class="block_12" lang="tr">Bir yandan zengin ülkelerdeki insanların, bilinen alerjenler ve sanayi çağı kimyasalları da dâhil olmak üzere ev tozundaki bütün bileşenlerin toplandığı daha sıkışık evlerde yaşadığı bellidir. Belirli proteinlere fazlasıyla maruz kalmak alerjiye sebep olabilir. Alerjiler de, astıma yakalanma açısından bir risk etkenidir.</p>
	<p class="block_12" lang="tr">Öte yandan ev tozundaki hiçbir tek unsur bu nedenle suçlanamaz. Dolayısıyla astım patlamasıyla ilgili en çok umut veren teoriler, değişen şeyin, yaşadığımız çağda vücutlarımızın toza tepki verme biçimi olduğunu savunmaktadır.</p>
	<p class="block_12" lang="tr">Bu teorilerden birini incelemek için, Virginia’ya, bürosunun penceresinden görünen uzak mavi dağlara dalıp gitmiş olan Thomas Platts-Mills’e dönelim. Platts-Mills aradaki farkın, yeterince kullanılmayan akciğerlerimizin, üstünlüğünü kaybediyor olduğu görüşünü savunuyor.</p>
	<p class="block_12" lang="tr">"1950’de çocuklar günde yirmi saati evin içinde geçirirdi,” diyor. "1990’da, 23,5 saati evin içinde geçiriyor. Küçük bir fark, sadece küçük bir yüzde farkı, değil mi?” diyor. Bu önemsiz bir fark. Çocukların evde geçirdiği zamandaki artış yüzde 25’ten daha az olmuş.</p>
	<p class="block_12" lang="tr">Platts-Mills vurgulamak için masasına vuruyor.</p>
	<p class="block_12" lang="tr">"Ama şimdi, aradaki fark dışarıda geçirilen yarım saat yerine, dört saate çıkmış. İşte büyük değişim bu.” Dışarıda geçirilen zaman neredeyse yüzde 90 azalmış. Platts-Mills’in savunduğu şey, çocuklar açısından evin içinde olmanın, dışında olmamak kadar kötü olmadığı. Platts-Mills dışarıda olmanın başlıca yararının ise çocukların hareket etmesi olduğunu söylüyor.</p>
	<p class="block_12" lang="tr">Keskin bakışlarıyla dik dik bakarak "Çocukları kıpırdamadan oturtmanın bir yolunu bulmuşuz,” diyor. "Görsel eğlence. Hareket etmek vücutta iltihaplanmayı engeller Ve bence iyileşmeyi de hızlandırır.”</p>
	<p class="block_12" lang="tr">Platts-Mills’in hareket etmekten kast ettiği dağlara tırmanmak, koşmaca yapmak değil. “Aşamalı ve tekrarlanan faaliyeti” kast ediyor, yani tek kelimeyle oyun. Yürümek bile hareket sayılır. 1998'de yaptığı bir araştırmada "Veriler, yürümenin alışılmış ulaşım biçimi olmayı sürdürdüğü köylerde, astıma hâlâ nadiren rastlandığım gösteriyor,” diye yazmış. "Papua Yeni Gine’de, Afrika’nın kırsal kesimlerinde, Avustralya’da Aborijinlerin yaşadığı bölgelerde, İnuit Eskimoları arasında astıma çok ender rastlanır.”</p>
	<p class="block_12" lang="tr">Platts-Mills, bunun tersine, uzun saatler boyunca televizyon başında oturmanın görülmemiş derecede bir hareketsizliğin vücuda yerleşmesine neden olduğunu ileri sürüyor. Öyle anlaşılıyor ki, zaman zaman derin nefes almak bile akciğerler için hafif bir egzersiz oluyor. Platts-Mills insanların oturup bir şeyler okumaya koyulduklarında daha az derin nefes aldığını, televizyon seyrederken ise daha da az aldığını söylüyor.</p>
	<p class="block_12" lang="tr">"Bir kitap okurken yaptıklarından daha az iç çekiyorlar. Bunun ille de bir felâket olup olmadığı kesinleşmiş değil,” diyor şüpheci bir sesle. Ama bu bir işaret. Platts-Mills televizyona yönelik daha güçlü bir eleştirinin obezlikle bağlantılı olduğunu ekliyor. Ve obezlikle astım arasında bilimsel bir ilişkinin şekillenmeye başladığını söylüyor.</p>
	<p class="block_12" lang="tr">Dolayısıyla belki de hareketsiz oturmak, ev tozunda bulunan, akciğerlere zararlı bütün varlıklar için bir yardımcı. Belki de bütün bu tozların ihtiyacı olan şey, ancak çıtkırıldım ve yerinden kıpırdamayan bir toplumun üretebileceği cinsten tembel bir akciğer.</p>
	<p class="block_12" lang="tr">Teorilerden biri bu.</p>
	<p class="block_12" lang="tr">Ezra Pound, 1912’de yayınlanan bir şiirinde, adının resmen verilmesinden çok önce, başka bir teoriyi özetlemiş olabilir. Pound şiirinde üst sınıftan bir Londralıyı "aşın yoksulların kirli, sağlam, öldürülemez çocuklarıyla” kıyaslamış ve “Yeryüzü onlara kalacak” demiş. Pound faşist düşüncelere yakınlığı yüzünden kötü bir üne sahiptir, ama sözcükleri kullanmada ustaydı. Friedrich Nietzsche de benzer bir gözlemi o kadar şiirsel bir ifadeyle olmasa da daha önce dile getirmişti: "Beni öldürmeyen şey, beni güçlendirir.”</p>
	<p class="block_12" lang="tr">"Hijyen varsayımının” başlıca dayanağı da budur. Bu varsayım, sanayileşmiş ülkelerde hayatın yeterince tozlu olmadığını ileri sürmektedir. Dünyanın her köşesindeki bakımlı yerlerde görülen bu esef verici kir yokluğu, güçsüz bireylerden oluşan bir topluluklar yaratıyor.</p>
	<p class="block_12" lang="tr">Daha kesin söylemek gerekirse, sayıları hızla artan araştırmalar, bazı mikroplar ve parazitlerle erken yaşta karşılaşmanın bir çocuğun şekillendirilebilir olan bağışıklık sistemini alerji ve astıma karşı sağlamlaştırılabileceğini ileri sürüyor. Fakat gelişmekte olan ülkeler daha temiz oldukça, çocukları da daha az sayıda hastalığa yakalanıyor ve bağışıklık sistemleri olgunlaşamıyor. Sonra da bir parça toz vücutlarını aşırı bir tepki vermeye sürükleyebiliyor.</p>
	<p class="block_12" lang="tr">Bu son derece güncel bir teoridir. Tıp dergileri her ay yeni çocuk gruplarıyla yapılmış araştırmalar yayınlıyor. Bu araştırmalarda ortaya konanların çoğu bir ölçüde tartışmalıdır. Bu sonuçlar arasında şunlar yer almaktadır:</p>
	<p class="block_12" lang="tr"><span class="calibre1">   •Avrupa’daki çiftliklerde yaşayan, küf, gübre ve başka kaba tozlarla daha fazla haşır neşir oldukları düşünülen çeşitli çocuk grupları, alerji ve astıma, çiftlikte yaşamayan okul arkadaşlarına kıyasla daha az yakalanmaktadır.</span></p>
	<p class="block_12" lang="tr"><span class="calibre1">   •İtalyan hava kuvvetlerinde, kan tahlillerine göre eskiden gıda zehirlenmesi geçirdiği, mide parazitinden mustarip olduğu anlaşılan askeri okul öğrencilerinin astıma yakalanma riski, bu tür vakalar geçirmemiş arkadaşlarına kıyasla daha azdır.</span></p>
	<p class="block_12" lang="tr"><span class="calibre1">   •Denver bölgesinde, endotoksin, yani bakteriyel zehirler düzeyinin yüksek olduğu evlerde yaşayan çocukların alerjiye ve muhtemelen astıma yakalanma riski daha azdır.</span></p>
	<p class="block_12" lang="tr"><span class="calibre1">   •Üç yaşına basmadan kızamık geçiren çocukların astıma yakalanma ihtimali daha azdır. Hepatit A, verem, grip, küf benzeri "mikrobakteriler" ve hatta bazı aşılarla ilgili olarak da benzer bağlantılar kurulmuştur.</span></p>
	<p class="block_12" lang="tr"><span class="calibre1">   •İngiltere 'de yapılan bir araştırma, hayatlarının ilk iki yılında antibiyotik alan çocukların astıma yakalanma riskinin daha yüksek olduğunu göstermektedir. Araştırmanın yazarları, antibiyotiklerin bağışıklık sistemini sağlamlaştıran bakterileri ayrım gözetmeksizin öldürüyor olabileceği yönünde görüş belirtmişlerdir.</span></p>
	<p class="block_22"><span class="text_2" lang="tr"><span class="calibre1">   •Parazitler bile bağışıklık sistemini alerjik tozlara karşı sağlamlaştırıyor olabilir. Venezüella’da yoksul çocuklar</span></span><span class="text_3" lang="tr"> </span><span class="text_2" lang="tr">arasında yapılan bir araştırmada, bağırsaklarında en fazla kurt bulunan çocukların toz maytı alerjisine yakalanma ihtimali en az olanlar olduğu görülmüştür. Bir grup çocuğun kurt düşürücü ilaçlar alması sonrasında toz maytı alerjisi oranı bu grupta dörde katlanmıştır.</span></p>
	<p class="block_12" lang="tr">Peki, ama bütün bu hastalıkların hijyenle ne ilgisi vardır? Hijyen hipotezi, ailelerin küçüldüğü, dolayısıyla kardeşlerin birbirleriyle eskisi kadar mikrop alıp vermedikleri gözleminden doğmuştur. Eski zamanlardaki kalabalık ortamlar, çocukların birbirlerinin solunum yolları mikroplarını solumaları ve araştırmacıların “oral-dışkısal mikroplar” dediği, bağırsak hastalıklarına neden olan mikropların değiş tokuş ihtimalini artırıyordu. 2000 yazında bu gözlem, Arizonalı çocuklar arasında yapılan büyük bir araştırmayla güç kazandı. Kendilerinden büyük en az bir kardeşi bulunan ya da altı aylık olmadan kreşe giden çocukların astım olma ihtimali yarı yarıya düşüyordu.</p>
	<p class="block_12" lang="tr">Hijyen hipotezi bir dizi modern uygulamayı kapsayacak biçimde genişlemiştir. Örneğin İtalyan askeri okul öğrencileri üzerinde çalışan araştırmacılar, bir çocuğun gelişmekte olan bağışıklık sistemine, mücadele etmesi gereken hiçbir sorun çıkarmayan “Batı tarzı, yarı steril bir diyetten bahsediyorlar. Yoksulluk da bu hipotezin bir unsurudur. Örneğin Berlin Duvarı yıkıldığında sağlıkla ilgili araştırmalar yürütenler zengin Batı Almanya’da astıma sık rastlandığını, fakat kirli ve yoksul Doğu Almanya’da bu hastalığın nadiren görüldüğünü ortaya çıkarmışlardı. Astım konusunda Doğu Almanlar artık zengin kardeşlerine yaklaşmaktadır. Aynı şekilde, Etiyopya’da yapılan bir araştırmada küçük köylerde geleneksel ve toprağa bağlı yaşam süren insanların toz maytı alerjisine yakalanma riskinin, Jimma kentinde yaşayan insanlara göre daha fazla olduğunu ortaya koymuştur fakat köylüler kent halkının yakasına yapışmış olan astımdan şikâyetçi değillerdi.</p>
	<p class="block_12" lang="tr">Böylece araştırmacılar, Ezra Pound un bahsettiği çok yoksul ve kirli çocukların öldürülmezliklerini nasıl kazandıklarını açıklama yolunda parçaları bir araya getirmektedirler. Toz bakımından daha zengin hayatlar yaşayan çocukların daha dengeli bir bağışıklık sistemi olabilir.</p>
	<p class="block_12"><span lang="tr">Colorado Denver’da Ulusal Yahudi Tıp ve Araştırma Merkezi’nde doktor ve astım uzmanı olan Andrew Liu, "Tozun içinde bağışıklık sistemini eğitecek bir şeyler olduğunu düşünmek ilginçtir, diyor. Dolu dolu gülümseyen, gür siyah saçlı bu doktor, Denver’da, birçok bakteriyel endotoksinin bulunduğu evlerde yaşayan çocukların astım olma riskinin daha düşük olduğunu bulgulayan araştırmanın yazarlarından biri. Bu yüzden de endotoksinlerin yani </span><i lang="tr" class="calibre3">salmonella</i><span lang="tr"> ve </span><i lang="tr" class="calibre3">E.coli</i><span lang="tr"> gibi bakterilerden çıkan zehirlerin sonunda astım üzerinde güçlü bir kontrole sahip olduğunun anlaşılacağı görüşüne yatkın.</span></p>
	<p class="block_12" lang="tr">Bağışıklık sistemini harekete geçirmek için mikroplarla enfekte olmuş olmanız gerekmez,” diyor. Bunun için bir çocuğun endotoksin tozları bakımından zengin bir toz yumağıyla yakın teması yeterlidir. Aslında Liu, evlerinde yeterince toz bulunmayan bebeklere astımı engellemek için endotoksin aşısı yapılacağı bir geleceği düşünebiliyor ama ilk aşıyı kendisi yapamayacak kadar korkak olduğunu da gülerek itiraf ediyor. Başka araştırmacılar mikobakterilerle aşılamanın —verem bunlardan biridir— da astımın engellenmesinde kullanılabileceğini ileri sürüyorlar.</p>
	<p class="block_12" lang="tr">Tuhaf gelebilir, ama bu çark yıllar önce tesadüfen icat edilmiştir. Agile Redmon, Teksaslı yarı emekli bir alerji uzmanıdır. Ev tozu alerji sinin eskiden, doktorlar hastalarının tozda tam olarak hangi unsurlara tepki gösterdiğini bilmedikleri zamanlarda nasıl tedavi edildiğini hatırlıyor. “Bazen bir hastanın elektrikli süpürge torbasından toz alırdık,” diyor. “Sterilize eder, öğütür, sonra bir çözelti hazırlardık. Sonra bu çöp özünü bağışıklık sistemi tedavisinde kullanırdık. Eminim evimizin tozundaki endotoksinden veriyorduk," diye düşünüyor. "İşe yarardı.”</p>
	<p class="block_22"><span class="text_2" lang="tr">Aslına bakarsanız insanlar hâlâ ev tozuyla aşılanıyor. Bir ev tozu özü üreticisi, hâlâ tozu elektrikli süpürge torbalarından alıyor: Kuzey Carolina’daki Lenoir’da Greer</span><span class="text_3" lang="tr"> </span><span class="text_2" lang="tr">Laboratuvarları’nın yöresindeki kiliseler ve okullar halktan toz torbalarını toplayıp içindeki tozu şirkete yaklaşık kilosu dört dolardan satıyor.</span></p>
	<p class="block_12" lang="tr">Demek ki tozumuzda bulunan bakteriyel zehirler astımı önleyebilir. Bu bir teoridir.</p>
	<p class="block_12" lang="tr">Andy Liu, “Tıp tarihi, bir hastalığın epidemiyolojisinin gözlenmesi, sonra da hastalığı açıklayacak pek çok teori üretmekten ibarettir,” diyor. Bundan sonra insanlar gerçekten önemli ayrıntıları ayıklamaya çalışır.</p>
	<p class="block_12" lang="tr">Liu, neşeyle “Haydi, yanıldığımı kanıtlayın,” diyor. "Bilim bu- dur işte! Haydi, kanıtlayın yanıldığımı ”</p>
	<p class="block_14">&nbsp;</p>
	<p class="block_19" lang="tr">♦♦♦</p>
	<p class="block_14">&nbsp;</p>
	<p class="block_12" lang="tr">Bu teorilerden herhangi birinin yanlış olduğunu kanıtlamak ustalık ister. Toz ve astım bilmecesinden bir anlık görüntü düşünün. Ve birbiriyle yarışan teorilerin bu görüntünün çevresinde nasıl birbirini kovaladığına bakın.</p>
	<p class="block_12" lang="tr">New York’taki evsiz çocuklar arasında, üç çocuktan en az biri astım hastasıdır. Bronx’ta bazı okullarda bu oran altı çocukta bire yakındır: ulusal ortalamanın üç katı kadar. 1990’ların ortası itibarıyla ortalama bir yılda, New York Ciiy’de yaklaşık 11 çocuk astımdan ölüyordu. Demek ki artık bütün yoksul çocuklar öldürülemez değildir. Peki, birbirine rakip teoriler bu astım salgını mikro kozmosunu nasıl aydınlatabiliyor?</p>
	<p class="block_12" lang="tr">Sıkışık evlere ve toz yoğunlaşmasına vurgu yapan eski moda teori aslında tam da buraya denk geliyor. Şehir içindeki evlerin genellikle maytlar, hamamböcekleri, fareler, sıçanlar ya da küflerle -ki bunların hepsi de alerji yaratan tozlar çıkarır- fazlasıyla dolu olduğu yönünde sağlam kanıtlar vardır. Toz alerjileri de astımla ilişkilidir.</p>
	<p class="block_12" lang="tr">Fakat "hareketsiz oturma” hipotezi de aynı ölçüde sağlam bir iddiadır. Thomas Platts-Mills suç oranının yüksek olduğu mahallelerdeki çocukların, bu hareketsiz ulusun diğer kesimlerinden daha da az egzersiz yaptığını söylüyor.</p>
	<p class="block_12" lang="tr">“ Biz, hareketliliğin alt sınıflarda, diğer sınıflara nazaran daha düşük olduğu tek ülkeyiz,” diyor. “1970’te astımdan ölüm oranlarında hiçbir sınıf farklılığı görülmüyordu. 1990’da ise fark ortaya çıkmıştı. Fakat sadece ABD’de.”</p>
	<p class="block_12" lang="tr">Hijyen hipotezi de güçlü görünüyor. New York’un en yoksul çocuklarının, çiftlik çocuklarının içinde oynadığı endotoksinlerle karşılaşma ihtimali en düşük grup olduğunu düşünün. Gerçekten "steril, Batılı bir diyetle” beslendiklerini düşünün. Hiç değilse ABD de yoksulluk tek başına kirliliğin garantisi olmuyor.</p>
	<p class="block_12" lang="tr">Getirilecek öyle belirgin bir açıklama yok. Şimdilik ev tozunun astımla nasıl bir ilişkisi olduğu sorusunun yanıtı, insanı merakta bırakan bir sırdır. Şimdilik toz ve hastalıkla ilgili teoriler, tıpkı akşam yemeği fırındayken, mumlar kıvılcımlar saçıyorken, sahte akrepler oturma odasındaki halının derinliklerinde akşam yemeklerini arıyorken evin içinde dolanan zerreler gibi ortalıkta uçuşuyorlar.</p>
	<p class="block_14">&nbsp;</p>
</body>
</html>