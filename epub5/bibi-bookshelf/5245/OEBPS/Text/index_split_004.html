<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en" xmlns:xml="http://www.w3.org/XML/1998/namespace">
<head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="block_18" id="toc_id_12"><span lang="tr" class="calibre2">11.Bölüm</span><span lang="tr" class="calibre2"> </span><span lang="tr" class="calibre2">Tozdan Toza</span></h1>
	<p class="block_14">&nbsp;</p>
	<p class="block_12"><span lang="tr">İnsan vücudu, esasen sudan ve kemikten oluşur. Kemik ise</span><span lang="tr"> </span><span lang="tr">büyük ölçüde kalsiyum fosfat ve kurşun benzeri kirlilik yaratan depolanmış maddeler de dâhil olmak üzere eser miktarda başka elementlerden meydana gelir. İnsan vücudundaki sulu kısımlarda karbon ve azot, demir ve sülfür, klor ve sodyum ve</span><span lang="tr"> </span><span lang="tr">arsenikten çinkoya kadar eser miktarda bir dizi element bulunur.</span></p>
	<p class="block_12"><span lang="tr">Bütün bu elementler tabii ki, uzayda oluştular ve güneş sisteminin</span><span lang="tr"> </span><span lang="tr">doğuşu sırasında gezegende toplandılar. Ömür boyu bizimdirler.</span></p>
	<p class="block_12" lang="tr">Fakat öldüğümüz zaman, ödünç aldığımız bu elementler hemen vücudumuzdan çıkmaya başlar ve yeniden dolaşıma girerler. Modern mumyalama yöntemlerini ve paslanmaz çelik kapsüller içinde saklanmayı tercih eden insanlar dahi sonsuza kadar var olamayacaklar. Güneş aşırı yüklenmiş bir kalp gibi atmaya başladığında, kuralın hiçbir istisnası olmayacak: Tozdan yaratıldık, toza döneceğiz.</p>
	<p class="block_12" lang="tr">Oda sıcaklığında, mikroplar çabucak ölü bir vücudun hücrelerini parçalamaya başlar. Aslında bu hücreler kendi başlarına da parçalanmaya başlayabilirler. Çürüme, sıvıların ve gazların serbest kalmasına yol açar. Mantar, ölü deri üzerinde çabucak koloniler oluşturur, eti doğrudan mantar sporlarından oluşan küçük bir bulut haline getirir.</p>
	<p class="block_12" lang="tr">Ölü vücutların çoğu morgda bir buzdolabına kaldırılır, burada günlerce “tazeliklerini” koruyacaklardır. Fakat özellikle ABD’de birçok aile, sevdikleri birinin toza dönüşecek olmasına karşı ısrarlı bir savaş açmışlardır. Bir vücudun içine formaldehit ve başka koruyucu maddeler enjekte eden bir ölü ilaçlama uzmanı tahripçi birçok mikrobu öldürerek ölü dokuya canlıya benzer bir sertlik kazandırabilir. Makyaj, çeşitli dolgular, zamk, ağız biçimlendiriciler, gözkapağı biçimlendiriciler ve başka yardımcı maddelerle bir ceset birkaç gün daha, bazı durumlarda çok daha uzun süre boyunca canlıya benzer bir görünümde kalabilir.</p>
	<p class="block_12" lang="tr">İlaçlama işlemlerinden geçmiş bir cesedi bir tabutun içine hava almayacak biçimde kapatmak, çözünmesini biraz daha erteleyecektir. Gelgelelim bildiğimiz tabutlar yer altındaki su ve toprağın gücüne karşı pek de fazla dirençli değildir. Bu yüzden bir tabutun üstünü örten toprak çabucak kapağı çökertebilir. Bu da bakteriler, mantarlar ve çok çeşitli başka ayrıştırıcıların tabuttan içeri girmesi demektir Bu istenmeyen durum mezarlara beton duvarların yapımını yaygınlaştırmıştır, bu kaplamalar, aslında tabutun içine konulduğu ikinci bir tabuttur. İlaçlanmış bir ceset bu şekilde korunduğunda, kuru bir iklimdeyse eğer, yıllarca çözünmeden kalabilir.</p>
	<p class="block_12"><span lang="tr">Fakat önünde sonunda nem bir yolunu bulup tabutun içine girecektir. </span><span lang="tr">T</span><span lang="tr">oprakta yeniden dönüşümü sağlayan küçük yaratıklar işe koyulacaklar, yavaş yavaş bir vücudu oluşturan elementler çevresindeki toprağa </span><span lang="tr">g</span><span lang="tr">ö</span><span lang="tr">mülecek ve Dünya’nın taşlı-top</span><span lang="tr">raklı örtüsünün bir parçası haline gelecektir.</span></p>
	<p class="block_12"><span lang="tr">Bir tabutun içindeki sert malzemeler tozlaşmaya en uzun süre boyunca direnç gösterir. Günümüzde cerrahların da, cenaze</span><span lang="tr"> ilaçlayıcıların</span><span lang="tr">ın da ölü vücutlara yerleştirdikleri plastik ve metaller daha yavaş parçalanacaktır. Metal mücevherler ve fermuarlar, plastik düğmeler, ayakkabılar, tabutun içine anı olarak konulan dayanıklı eşyalar da varlıklarını sürdürecektir. Bir de kemikler. Dinozorların da tanıklık edebileceği gibi, kemikler bazen toz oluşturan güçlere o kadar uzun süre direnirler ki, damlayan su kemiği yavaş yavaş çözecek zaman bulabilir. Yavaş yavaş, su, yumuşak kemiğin yerine sert minerali koyar.</span></p>
	<p class="block_12"><span lang="tr">İ</span><span lang="tr">nsan kemikleri kuşkusuz fosilleşmeye uygundur. Vücudumuz uygun türdeki toprakla çok kısa sürede örtülecek olsa, milyonlarca yıl içinde iskeletimiz taşlaşırdı. Fosiller teknik anlamda vücudumuz sayılmayacaktır. Su, orijinal kemik moleküllerini alıp götürecek, bunları toprak ve tozlarla karıştıracaktır. Kemiklerimizin mineral kopyaları çok daha dayanıklı olabilir. Ne var ki mineral haline gelmiş fosilimiz bile, sonunda mezarımız erozyon yüzünden açıldığında parçalanıp toza dönecektir. Fosil avcıları genellikle keşiflerini, Dünya’nın yüzeyinde tozlaşmakta olan dağınık fosillere rastladıklarında yapar. Koruyucu kayanın içine kadar kazdıklarında fosilin geri kalanını el değmemiş bir halde bulurlar.</span></p>
	<p class="block_12"><span lang="tr">Eğer kemikleriniz fosilleşecek kadar şanslı değilse, parçalanıp toz olmaya varan akıbetleri muhtemelen daha çabuk gelecektir. Erozyon mezarınızı kazıyarak açacaktır. Muhtemelen vücudunuzdaki demirle siyah siyah lekelenmiş, yine vücudunuzdaki kalsiyumla kaplanmış toprak parçacıkları bir su akıntısıyla akıp gidecekler ya da yükselip</span><span lang="tr"> rüzgâra karışacaklardır. Dünya</span><span lang="tr">nın hareket eden plakalarının mekaniği sizi yukarı değil de aşağı gönderirse, öğütülecek, erimiş kayalara karışacak, belki de daha sonra volkanik kül olup yeniden ortaya çıkacaksınızdır.</span></p>
	<p class="block_12"><span lang="tr">Özenle saklanmış insan vücutları kimi zaman, Yeryüzü 'nün hareketiyle değil, diğer insanlar tarafından toz haline getirilir. Avrupalılar Ortaçağ’dan başlayıp 18. yüzyıla dek Mısır’daki mumyaları güçlü ilaçlar olarak görmüştür: Bu durum, keşfedilme talihsizliğine uğrayan eski cesetlerin toz haline getirilip ilaç niyetine yutulabileceği anlamına geliyordu. Death to Dust adlı</span><span lang="tr"> </span><span lang="tr">kitabın yazarı Kenneth Iserson mumyaların gübre olarak kullanılmak üzere de toz haline getirildiğini söylüyor; ayrıca ABD ye gemiler dolusu gönderilen mumyaların üzerindeki bez sargılar burada fabrikatörler tarafından kâğıt hamuru yapımında işe yarayıp yaramayacağını görmek için kullanılıyormuş. Iserson, “Ama sargılar o kadar lekeliydi ki,</span><span lang="tr"> iyi kalite kâğıt üretilemiyor</span><span lang="tr">du,” diyor.</span></p>
	<p class="block_12" lang="tr">Küflerin, kurtçukların, erozyonun, hatta mumya öğütücülerin çabalarına rağmen, ağır ağır toz olmaya giden yol, hâlâ gömülmektir. Mezar kuruysa, erozyon araziyi bozmazsa, gömülmek, tozdan gelip toza dönme düzeninin işlemesini uzatabilir.</p>
	<p class="block_12" lang="tr">Hindistan’ın, Asya’nın ve Afrika’nın bazı kesimlerinde uygulanan, cesedin etlerinin ayıklanması daha hızlı bir süreçtir. Ceset genellikle bu amaç için belirlenmiş bir yere, ya da bir ağaca yerleştirilir. Sonra, kimi zaman bu ritüele gayet alışık oldukları gözlenen hayvanlar, gelip cesedi parçalarlar. Örneğin Tibet’te ölen bir insanın ailesinin, bir grup cenazeciye, yakınlarının cesedini bir tepeye taşıyıp orada, bekleyen olan akbabalar için parçalara ayırtmaları hâlâ yaygın bir uygulamadır.</p>
	<p class="block_12"><span lang="tr">Tibet’e yardım toplayan Güney </span><span lang="tr">Kaliforniya'lı</span><span lang="tr"> Pamela Logan, yerel olarak gökyüzüne gömülme olarak bilinen bu uygulamaya tanıklık etmiş az sayıdaki yabancıdan biridir. “Akbabalar cenazecilerin tepeye tırmandığını gördüklerinde, havada dönmeye başladılar," diyor. Logan’ın anlattığına göre cenazeciler taş bir platformun üzerinde, cesede hızla birkaç kesik atmışlar. Yaklaşık 50 tane, muazzam büyüklükte akbaba geldi,” diyor. “On beş dakikayı bulmadan geriye et namına bir şey kalmamıştı. Sadece kıkırdak ve kemikler kalmıştı. Sonra adamlar ellerinde çekiçlerle geldiler ve kemikleri döve döve hamur haline getirdiler.” Ardından da bunu unla karıştırıp, tıka basa doymuş akbabalar gittikten sonra, kenarda bekleyen kargalara ve şahinlere vermişler.</span></p>
	<p class="block_12" lang="tr">Logan, böylece yaklaşık 45 dakika içinde, ölmüş bir insanın kendisinde zaten ödünç olan elementlerinin yeni vücutlara girdiğini anlatıyor. Böyle bir tören düzenleyecek maddi imkânları olmayan Tibetliler için, cesedi tepede kuşların, köpeklerin, böceklerin ve bu töreni gönüllü olarak gerçekleştirecek başka yaratıkların eline bırakmak âdettendir.</p>
	<p class="block_12"><span lang="tr">Bu kanatlı, pençeli, kıskaçlı yeni ev sahipleri cesedi sindirirken, bazı elementleri hazmedip diğerlerini reddederler. Reddedilmiş bileşenler hayvanın gerisinden çıkıp çabucak kuruyarak toz haline gelir. Sindirilmiş elementlerin bir bölümü ise tozlaşmaktan ebediyen kurtulabilir. Konakçı akbaba öldüğünde, yeni bir yırtıcılar grubu onun elementlerinden paylarına düşeni alacaklar, bunları bir süre kendi</span><span lang="tr">lerinde taşıyacaklardır. Böyle</span><span lang="tr">ce cesedin bazı parçaları bir akbabadan bir köpeğe, ondan bir sinek larvasına aktarılacak, ancak bundan sonra toz haline gelecektir; muhtemelen bir sineğin ölüsünden çıkan bir küf sporu olacaktır.</span></p>
	<p class="block_14">&nbsp;</p>
	<p class="block_12" lang="tr">Ne yazık ki bazı titizlikler ve kamu sağlığıyla ilgili kaygılar yüzünden, öldükten sonra parçalanma ABD’de yaşayanların kullanabileceği bir yöntem değildir. Vücudu çabucak toza çevirmek isteyenlerin başvuracağı yöntem yakılmak olacaktır. Gerekli belgeleri düzenlediyseniz, ölümünüzü izleyen birkaç saat içinde bir duman bulutuna ve birkaç kilo ağırlığında kemik tozuna dönüşebilirsiniz.</p>
	<p class="block_12" lang="tr">Yakılma, bir cesede uygulanan çok eski bir yöntemdir. Antik Yunan'da bu dumanlı uygulama benimsenmişti, çünkü sadece hastalıkları önlemekle kalmıyor, ölünün düşmanlarının da cesedine karşı saygısız hareketlerde bulunmasını engelliyordu. Roma’da yakılma o kadar yaygın hale gelmişti ki, kentin yöneticileri bu uygulamayı şehir içinde tamamen yasaklamak zorunda kaldılar. İngilizce’deki “bonfire” [şenlik ateşi] kelimesi Britanya halkının ölülerini “bir kemik ateşinin” [bone fire)] üzerinde yaktığı günlerden kalmadır.</p>
	<p class="block_12" lang="tr">Hangi kültürde olursa olsun, olağan uygulama kemik ateşi soğuduğunda, soluk renkli kemikleri toplamaktır. Vücuttan geriye kalan bu parçalar gömülebilir ya da yerin üstünde saklanabilir. Birçok kültürde kemikler ve küller yakmanın kendisi kadar önemli değildi, hâlâ da değildir; yükselen tozlar ve gazlar vücudu yok etmenin, ruhu özgürleştirdiği yolundaki yaygın kanıyı güçlendirmektedir.</p>
	<p class="block_12" lang="tr">Fakat tozdan gelip toza döneceğimiz kuralına rağmen, ilk Hristiyanlar yakma eyleminden hazzetmemişlerdi. İsa'nın doğumunu izleyen birkaç yüzyıl içinde gömülme, Avrupa’nın büyük bölümünde cenazeler için uygulanan yöntem olarak benimsenip moda olmuştur.</p>
	<p class="block_12"><span lang="tr">Fakat Hristiyanlardan emir almaya alışık olmay</span><span lang="tr">an bazı Vikingler, kahramanları</span><span lang="tr"> gemilerinin içinde yakmayı sürdürüyordu. İskandinav ülkeleri bugün bile yakma konusuna meraklıdır. Dünyanın Hristiyan olmayan bölgelerinde, özellikle Japonya ve Hindistan’da, yakılma cenazelere uygulanan en gözde yöntemdir.</span></p>
	<p class="block_12"><span lang="tr">Cenaze yakılmasına içtenlikle </span><span lang="tr">inanan bir avuç insan 1800’ler</span><span lang="tr">de bu uygulamayı İngiltere’de ve ABD’de yeniden canlandırdılar. Yavaş yavaş her iki ülkede de krematoryumlar boy göstermeye başladı. Yakılma bugünlerde ABD’de oldukça gözdedir.</span></p>
	<p class="block_12"><span lang="tr">ABD’de cesetlerin yaklaşık yüzde 25’i yakılmaktadır. Bu yaklaşık yarım milyon cenaze demektir. 2010’</span><span lang="tr">a gelindiğinde bu oranın yüzde 40</span><span lang="tr">’a yaklaşması beklenmektedir. Bu eğilim eşit olmayan bir dağılım gösteriyor. Ülkenin batıda kalan üçte birinde yaşayanlar, New England sakinleri de dâhil, kendilerini toza çevirme konusunda pek acelecidirler. Ülkenin orta kesimleri, toprağın altındaki yavaş süreci tercih etmektedirler. Mississippi’de yaşayanların yalnızca yüzde 7’si yakılmayı tercih ediyor.</span></p>
	<p class="block_12" lang="tr">Cenazeler genellikle krematoryuma sert karton tabutlar içinde getirilir. Yakılacak cenazelerin çok azı ilaçlanmış olarak gelir. Gerçi tümüyle ilaçlandıktan sonra, makyaj yapılıp giydirilen ve geleneksel bir cenaze töreni yapıldıktan sonra parlak metal veya ahşap bir tabutla krematoryuma getirilenler de vardır. Bir ceset nasıl gelirse gelsin, yakma işleminden sorumlu operatör genellikle tabutu olduğu gibi 760 ila 980 derece arasında ısıtılmış bir ocağın içine sürer. Karton kutu ya da ahşap tabut bir anda alev alır ve gözden kaybolur. Cesedin yanması biraz daha vakit alacaktır. </p>
	<p class="block_12" lang="tr">Paul Lemieux, EPA’da görev yapan bir kimya mühendisi ve yanma uzmanıdır. Bundan sonra olanları, her gün evlerin arka bahçesinde yapılanlara benzetiyor. "Bu işlemin çok büyük bir bölümü yemek pişirmeye benzer,’’ diyor. "Ceset, bütün suyu çekilene dek 100 derecede kalacaktır. Izgarada hamburger pişirdiğinizde, etin suyu çekildikten sonra geride kalan malzeme ısınır. Yağ yanmaya başlar. Vücut bildiğimiz organik bir yakıt gibi yanmaya başlar. Kemikler ve dişler, ısı ancak çok yükseldiğinde yanmaya başlar.”</p>
	<p class="block_12" lang="tr">Yaklaşık bir saat içinde, cesedin büyük bölümü gaza dönüşmüş olur; bu gazlar özel bir odada yeniden yakılır ve sonra da bacadan dışarı salınır. Karbon kurumu zerreleri su buharını ve kaynamayla cesetten çıkan başka gazları karartabilir. Nitrojen oksit gazı buhara hafif bir turunculuk verebilir. Diş dolgularındaki cıva buharlaşır ve havaya karışır. Yanmış yağlar karmaşık hidrokarbonlara dönüşür. Ateş vücudun bereketli tuz içeriğine saldırdığında, klor bacadan dışarı yükselir. Klor soğurken küçük dioksin izleri oluşturma fırsatı bulur.</p>
	<p class="block_12" lang="tr">Atmosferi kirletmeksizin toza dönüş süreçlerini hızlandırmak isteyenleri memnun edecek bir haber, yakılmanın çok az kirliliğe neden olmasıdır; öyle ki EPA bu işlemi kurallara bağlama açısından öncelik sıralamasında altlara yerleştirmiştir. New York’ta Bronx’taki bir krematoryumda 1999’dayapılan bir hava kirliliği testi, ev faaliyeti olarak barbeküyle değil ama şömine yakmakla kıyaslandığında, son derece hafif kalmaktadır.</p>
	<p class="block_12"><span lang="tr">Araştırmacılar, turuncu alevleriyle bir saat boyunca keyif veren bir şöminenin, çevrenin havasını yaklaşık 250 gram ağırlığında parçacıklarla doldurabileceğini yazmışlardır; yani havada uçuşan her boyuttan, her türden toz. Hâlbuki bir saat boyunca yanan bir ceset, toplamda 15 gramdan biraz daha fazla parçacık çıkarır.</span><span lang="tr"> En kirli koşullarda ve kremator</span><span lang="tr">yum en yüksek sıcaklıkta yanarken, her vücut yaklaşık 250 gram mikroskobik boyutta toz üretir. Sonuç şudur: Dış ortamı tozlandırma bakımından, ölü yakmak, şöminede kütük yakmanın eline su dökemez. </span></p>
	<p class="block_12" lang="tr">Ancak yakılmaya can atanlar için kötü haber şu ki, ülkedeki 1400 krematoryumun her biri havaya her yıl buharlaşmış diş dolgularıyla yaklaşık bir kilo zehirli cıva salıyor olabilir. Ortalama bir ceset, toplama bu zararlı metalden çeyrek gram katkı yapar. Havayı kirletmeksizin bu dünyadan ayrılmak isteyenler, yakılmadan önce diş dolgularının çıkarılmasını isteyebilir. (Cenaze sorumluları, bir cenazeyi krematoryuma göndermeden önce kalp pillerini çıkarıyorlar.)</p>
	<p class="block_12"><span lang="tr">Yakılma devam ederken, ceset küçülüp bir kemik yığınına iner, bu kemikler de sıcakta uf</span><span lang="tr">alanır. Krematoryum fırını sön</span><span lang="tr">dürüldüğünde, bir vücudun yaklaşık yüzde 90’ı dışarıdaki havadaki canlı ve ölü tozlardan oluşan yoğun döngüye karışmış olur. “İnsan parçacıkları”nın bazıları yavaş yavaş Yeryüzü’ne inebilir. Bazı gazlar yoğunlaşıp atmosferdeki nemi toplayan damlacıklar oluşturabilir ve yağmur damlasına dönüşebilir. Bu yağmur damlaları düşerken havadan başka insan tozları da indirebilir. Dolayısıyla bir vücudun ödünç aldığı unsurların birçoğu sonunda Dünyaya geri döner.</span></p>
	<p class="block_12" lang="tr">Yanmayan elementler ise fırının zemininde kalır.</p>
	<p class="block_14">&nbsp;</p>
	<p class="block_19" lang="tr">♦♦♦</p>
	<p class="block_14">&nbsp;</p>
	<p class="block_12" lang="tr">Yakılmadan arta kalan "küller” ” iki ilâ altı kilo kemik ve buna karışmış olan eser miktarda sert metalden oluşur. Kemik parçacıkları genellikle beyaz ya da gridir. Operatör bunları fırından kazıyarak toplarken, ince tuğla parçaları da kemik parçalarına karışır. Daha sonra krematoryum çalışanları metal diş köprülerini, giysileri tutturmaya yarayan metal kopçaları, ya da ameliyatla yerleştirilmiş metal iğneleri, plakaları ve protez eklemleri bulabilmek için külleri mıknatısla tararlar. Az sayıda krematoryum geride kalan beyaz taneleri ve uzun kemik parçalarını aileye iade eder. Artık birçoğu, özel öğütücüler kullanarak en büyük parçası kum tanesi kadar hatta daha da ince hale gelene dek bütün artıkları toz halinde öğütmektedir. Neden mi? Daha iyi dağılsınlar diye, tabii. </p>
	<p class="block_12" lang="tr">Kenneth Iserson, geçen yüzyılda “cesetlere yapılan uygulamalarda pek az yenilik olduğunu” söylüyor. “Küllere yapılan işlemlerde daha da az oldu,” diyor. Fakat bu, insanlar hiç çaba göstermiyorlar demek değildir. Külleri bir dağın tepesinden savurmak ya da okyanusa saçmak olarak başlayan iş gelişip, kemik tozunun uzaya fırlatılması, mücevherlere, olta saplarına, tebrik kartlarına, seramik biblolara doldurulmasına kadar geldi. Azteklerin kutsal saydığı harabelere kemik tozu saçmak güneybatı eyaletlerinde moda olmaya başlamıştı, ta ki Ulusal Park Hizmetleri birçok parkta kemik tozu saçmayı yasaklayana kadar.</p>
	<p class="block_12" lang="tr">Her yıl havaya savrulacak kül miktarı artıyor. Kuzey Amerika Kremasyon Derneğinin (CANA) yaptığı bir araştırmaya göre 1998’de 10 küçük kutu dolusu kemik tozundan yalnızca dördü bir mezarlığa teslim ediliyordu. Bu toz paketleri ya gömülüyordu, ya yerin üstünde sıra sıra oyuklardan oluşan bir "ölü saklama mahzeninde” saklanıyordu ya da özel bir "toz serpme bahçesine” dökülüyordu.</p>
	<p class="block_12"><span lang="tr">Peki, ama yüz binlerce kutu toza ne oldu? Eh, krematoryum çalışanları ailelerin isteğine uygun olarak yaklaşık 64.000 kutuyu suya, diğer bir 24.000 kutuyu da karaya saçtılar. Kül kutularının neredeyse yüzde 6’sı aile bireyleri tarafından krematoryumlardan alınmıyor ve öylece beklemeye mahkum bırakılıyor. Geri </span><span lang="tr">kalan 176.000 kutu kül mü? CANA’</span><span lang="tr">nın araştırmasına göre, bu kemik tozu kutuları ya da kavanozları “eve götürülür”. Fakat küllerin buradan alınıp nereye götürüldüğü sorusunun yanıtı olarak, en uçuk tahminler bile fazla uçuk kaçmayacaktır. Kendilerine özgü parlak fikirler üretemeyen aileler için, artık birçok şirket, tozları huzura kavuştuma konusunda bir dizi çözüm sunmaktadır.</span></p>
	<p class="block_12" lang="tr">Örneğin Creative Cremains şirketi, çiçek tohumları ve bir parça külden kâğıt hamuru karıştırıp el yapımı kartlar hazırlamaktadır. Bedeli 25 dolar olan bu kartların gönderildiği kişilerin, bunları parçalayıp, kemik tozu, tohum demeden toprağa dikmesi istenmektedir. San Francisco’daki bu şirket, değerli heykelcikleri ve başka eşyaları saklama kavanozlarına dönüştürmeyi de önermektedir. (Özel bir “serpme kavanozu”nun tozu saçma işini güzelleştirmesi amaçlanırken, “saklama kavanozu” merhumun kalıntılarından bir tutamını içerir ve şömine üstünde ya da çalışma masasında durur. “Saklama kolyesi” tozla doldurulmuş mücevherlerdir.)</p>
	<p class="block_12"><span lang="tr">California’da Claremont’ta bulunan bir şirket de ölenleri, beyaz kemik külünden bir parçasını kalın bir cam kürenin içine koyarak ölümsüzleştiriyor. Başka bir şirket bir parça saydam akriliğin içine külden yapılmış yunuslar yerleştiriyor. Spor sevenler için, orta batı bölgesinde yakılma işleminden arta kalan külleri, av tüfeği fişeklerinin içine yerleştirip, avcının istediği av hayvanına ateş etmesi için hazırlayan biri var; bu arada tüfek</span><span lang="tr">ten çekinenlere aynı hizmeti bow</span><span lang="tr">ling topları, ördek tuzakları, hatta balık yemi olarak da sunuyor. Balıktan laf açılmışken söyleyelim, Georgia’da bir şirket bir miktar külü bir parça betonla karıştırıyor. Bu karışımdan, mantar şeklinde yapay resifler oluşturuyor. Bunlar daha sonra mercanları çekmesi ve balıklara barınak olması için denize bırakılıyor. (İsteğe bağlı olarak ölen adına kitabe yazılı bronz</span><span lang="tr"> bir levha da yerleştirilebili</span><span lang="tr">yor.) Eğer merhum küllerinin saçılmasını istemiş ama bunun için zor bir yer seçmişse, sayıları giderek artan profesyonel kül saçıcılar sizin için bu hizmeti de yapabilirler. Sunulan çeşitli hizmetler arasında küllerin bir tekneden ya da motordan saçılması, bir uçaktan saçılması, Idaho’da bir ormana ya da Kutsal Topraklar’a serpilmesi bulunuyor.</span></p>
	<p class="block_12" lang="tr">Bir uçaktan kül saçmak, kül çılgınlığına kapılmış bu çağda biraz fazla tekdüze gibi görünebilir. Fakat bu ince tozları uzun bir yolculuğa göndermenin ince bir yoludur. Kemik parçacıklarının büyük bölümü, yere hızla inecektir (Demek ki kemik parçalarını öğütmek gerekli) . Fakat iyice incelmiş tozlar, rüzgârların ve hava durumunun izin verdiğince uzağa uçabilir. En ince zerreler günlerce havada süzülerek uçabilir, okyanusları aşar, uzaklardaki çölleri ve hiç çaba harcamadan egzotik sıradağları geride bırakır.</p>
	<p class="block_12" lang="tr">Havai fişekler küllerin rüzgârlara daha dramatik bir biçimde açılmasını sağlar. Güney California’daki Celebrate Life Şirketi, külleri birkaç bin dolara, özel olarak tadil ettiği havai fişek kapsüllerine yerleştirmektedir. Daha sonra ölen kişinin dostları ve ailesi bir araya toplandığında, şirket ekibi hem geleneksel, hem de kül yüklü havai fişekleri, geride kalanların seçtiği müzik eşliğinde fırlatmaktadır. Tıpkı bir uçaktan saçılan küller gibi, bu küller de canlı bir rüzgâr yakalama ihtimalinin tadını çıkarabilirler.</p>
	<p class="block_12" lang="tr">Bu seçenekler de mi çok ağırbaşlı görünüyor? Bu küllerin uzaya fırlatıldığını bir düşünün. 1997’de Celestis Şirketi, ilk yakılma artığı yükünü Dünya’nın çevresinde yörüngeye yerleştirmiştir. Celestis'in kül kapsülü, tek kullanımlık bir motora yüklendi; bu motorun başlıca görevi ticari amaçlı bir roketi yörüngeye sokmaktı. Motor işlevi bitip yandığında üzerinde Celestis kapsülü olduğu halde roketten ayrıldı. Şimdi 24 öncü müşterinin yakılmış cenazelerinden arta kalanlar, nispeten alçak bir yörüngede Dünya’nın etrafında dönmeye başladı. Ya da artıklarının bir kısmı diyelim.</p>
	<p class="block_12" lang="tr">Şirketin sözcüsü Christopher Pencheri “Yaklaşık yedi gram [koyuyoruz],” diyor. "Bizim sunduğumuz bir anma hizmeti." Şirket, ailelerin uzay gezginlerinin küllerinden geri kalanını ne yapacaklarına karışmıyor.</p>
	<p class="block_12"><span lang="tr">Bu ilk parti kül, roket motoruyla 2007ye dek Dünya’nın etrafında dolanacak. Sonra bütün bu teçhizat Dünya’n</span><span lang="tr">ın</span><span lang="tr"> yapışkan atmosferine yaklaşınca alev alacak. Pancheri, “Tıpkı kayan bir yıldız gibi,” diyor. Kemik tozları, roket motoruyla birlikte buharlaşıp atmosferin üst kısımlarında dönmeye başlayacak.</span></p>
	<p class="block_12"><span lang="tr">Şimdiye kadar yaklaşık 700 gram, insan kalıntısı roket uçuşuna çıkmış bulunuyor; bunlar arasında iç uza</span><span lang="tr">yın korkusuz kâşifi Timothy Lear</span><span lang="tr">y de bulunuyor. Roketin yükseldiği irtifaya bağlı olarak bu toz parçacıklarının bir kısmı Dünya’n</span><span lang="tr">ın</span><span lang="tr"> etrafında 200 yıl boyunca dolanıp, her gün 15 dönüş yapabilir. Maliyetine gelince, tozun gramı başına 1000 doların biraz altında bir fiyat ödersiniz.</span></p>
	<p class="block_12"><span lang="tr">Fakat Celestis'e göre Dünya’nm yörüngesi yalnızca bir deneme uçuşudur. 1998’de şirket NASA'yla işbirliği yaparak, kuyruklu yıldızlarla ilgili çalışmalar yürüten tanınmış bilim insanı Eugene Schoemaker’a ait birkaç gram tozun Ay’a gönderilmesini sağladı. İlerde, sıradan insanların küllerinin Ay’a gönderilmesi kişi başına 12.000 dolara mal olacak. Celestis şimdi de en ileri hedefe yönelik yolculuk rezervasyonlarını alıyor. 2001 yılı sonunda Celestis Encounter2001 uzay aracına bir kül kutusu yerleştirecek. NASA’ya ait olmayan bu araç, taşıdığı insan saçı, şiir, sanat eserleri ve kemik tozu ile bi</span><span lang="tr">rlikte, güneş sisteminden dola</span><span lang="tr">şa dolaşa boşluğa çıkacak.</span></p>
	<p class="block_12" lang="tr">Eğer yakılmış cesedinizden arta kalanların uzayda dolaştığını, hatta çöl tozları, mantarlar ve kurumlarla birlikte gezegenin çevresinde esiyor olduğunu düşünmek size hoş görünmüyorsa, mumyalanmak sizin için uygun olabilir. Bugünün geniş bir hayal gücüne dayalı seçenekler sunan piyasasında, toza dönüşmenizi önleme konusunda bu yöntem kadar umut vaat eden pek az hizmet var. Merkezi California’da bulunan — başka nerede olabilir ki? — Summum şirketi, birkaç gram külünüzü Ay’a gönderme maliyetine, bu işi yapacaktır. Patenti alınmış bu işlem çerçevesinde DNA’nız korunur; uzun vadeli planlarınız arasında klonlanma da varsa bu işlem önemlidir. Çağdaş mumyalama yöntemini geliştiren ve kâr amacı gözetmeyen bu şirketin başkanlığını yapan Corky Ra, “Ben olsam sadece bilim yararına klonlanmak isterim,” diyor. “O noktaya eriştiklerinde beni klonlamak isterlerse, bunu yapabilirler.”</p>
	<p class="block_12" lang="tr">Tozlu akıbetinizden gerçekten de uzunca bir süre boyunca kaçınmak için, paranızı Summum’ın 36.000 dolarlık “mumyaform’una harcayabilirsiniz. Hem pırıl pırıl paslanmaz çelik kapsül, hem de daha geleneksel bir havası olan Mısır motifleriyle süslü bronzdan yapılma dış kapsülün kalınlığı yaklaşık yarım santim. Rüzgâr ve havanın, sizi ufalamaya başlamadan önce, metali parçalamaları, mumyaformu dolduran sentetik kehribar dolguyu aşındırmaları, sonra da üstünüzdeki sargıları eritmeleri gerekecek. Şimdiye dek Ra, bir tıp fakültesinde, otuz insan cesedinin yanı sıra bazı evcil hayvanları da başarılı —ve oldukça zarif bir biçimde— mumyaladı. Summum bu iş için para ödeyen hiç kimseyi şimdiye kadar mumyalamadı ancak, 100’ü aşkın kişi bu hizmeti almak için önceden ödeme yapmış bulunuyor. Mumyalama işlemi birçok cenaze evinde gerçekleştirilebiliyor.</p>
	<p class="block_12" lang="tr">Peki, mumyalama tozlu akıbetinizi ne kadar geciktirebilir? Corky Ra, bu soru üzerine içini çekiyor. Bronz Devri, bu konuda iyi veriler sunamayacak kadar yakın bir dönem. “Dört bin, beş bin yaşında bronzların varlığı biliniyor, ” diyor.</p>
	<p class="block_12" lang="tr">Fakat mumyaformunuz Dünya saatine göre 100.000 yıl boyunca varlığını sürdürecek olsa da, bu süre göz açıp kapayana kadar geçecek. Zaman geçtikçe, toza dönüşmeniz kaçınılmaz. Olacak Olağandışı bir şans eseri rüzgârlar ve suyun elinden kurtulsanız, hatta Dünya’nın kabuğunda sürekli dönen tektonik tabakaların sürtünmesinden de kurtulsanız bile yine de bu olacak:</p>
	<p class="block_12" lang="tr">Toza dönüşeceksiniz.</p>
	<p class="block_12" lang="tr">Aslında Dünyanın kendisi de toz olacak. Güneş’in merkezindeki ocak, sahip olduğu tüm hidrojen atomlarını helyum atomuna dönüştürdükten sonra, Güneş ısınacak, genleşecek ve “kırmızı bir dev” haline gelecek. Bugün, Güneş’i küçük bir üzüm tanesi gibi düşünecek olursak, Dünya onun bir buçuk metre ötesinde yörüngede dönmekte olan bir kum tanesi olurdu. Ama Güneş kırmızı bir dev haline geldikçe, üzüm tanesi bizim kum tanemizi yutacak kadar şişecektir.</p>
	<p class="block_12" lang="tr">Daha önceki hesaplamalar Dünya’nın bu felaketten kaçabileceğini söylese de, Lee Anne Willson durumun hiç de böyle olmayacağını düşünüyor. Iowa Eyalet Üniversitesi’nde fizikçi ve gök bilgini olan Willson, 2000’li yılların başında, hazırladığı bilgisayar modelindeki karamsar tahminleri kendi kuşağından araştırmacılara sunduğunda medyanın çok ilgisini çekmişti.</p>
	<p class="block_12" lang="tr">Canlı bir kişi olan Willson, “Yaptığım hiçbir şey Dünya’nın kızaracağını söylemem kadar popüler olmadı,” diyor.</p>
	<p class="block_12" lang="tr">Daha önce hazırlanan bazı modeller yaşlanan Güneş’in dışarıya doğru genişlemeye başladığında uzaya büyük miktarlarda gaz salacağı tahmininde bulunuyordu. Güneş'in kütle kaybı, Dünya üzerindeki kütle çekimi etkisini zayıflatacak, Dünya daha tehlikesiz bir yörüngeye doğru çekilecekti.</p>
	<p class="block_12" lang="tr">Willson, “Kütle kaybı, en büyük farkı yaratır; Dünya’nın toz haline gelecek olması da, insanlık için hatıra kabilinden küçük bir külçe olarak kalması da buna bağlıdır,” diyor. Fakat hesaplamaları, kavrulmuş küçük bir külçenin bile, umut edebileceğimizden fazla olduğunu gösteriyor.</p>
	<p class="block_12" lang="tr">Elbette bu çaresiz durumumuzu bizler görecek değiliz. Güneş’in seyrek atmosferi Dünyanın yörüngesine doğru genişlerken gezegendeki koşullar önce son derece sağlıksız, sonra da son derece tozlu bir hal alacaktır. Bunun sebebi bizim kirlilik yaratan alışkanlıklarımız değil, Güneş’in doğal olarak her gün biraz daha ısınmasıdır.</p>
	<p class="block_12" lang="tr">Ken Caldeira Lawrence, Livermore Ulusal Laboratuvarı’nda görevli bir araştırmacı. O da gezegenin kaderini okumak için bir bilgisayar modeli kullanıyor. Fakat Caldeira, şimdiki zaman ile Lee Anne Willson’a göre güneşin kızaracağı zaman arasında kalan dönem üzerinde odaklanıyor. Caldeira’nın tahminine göre, yaklaşık yarım milyar yıl sonra, gezegenin sürekli ısınması atmosferin kimyasını toptan değiştirecek. Bütün bitkiler kuruyup ölecek ve canlıların mezara doğru ağır yürüyüşünün başını çekecekler. Gerçekten tozlu zamanlar geldiğinde bizler ortada olmayacağız bile.</p>
	<p class="block_12" lang="tr">Caldeira, “Yaklaşık bir buçuk milyar yıl içinde, Dünya ısınırken okyanuslardan daha fazla su buharı atmosfere girecek, ” diye tahmin ediyor. Bu buharlaşmış su, nemli ve atmosferin hareketli bölümü olan troposferin düzeyinde kalmakla yetinmeyecek. Caldeira, su buharının yukarıya doğru tırmanıp yüksekte, stratosferdeki ince gazlarla birleşeceğini söylüyor.</p>
	<p class="block_12"><span lang="tr">“Su buharı stratosfere çıktığında, güneşin radyasyonuna maruz kalır, bu da moleküllerini parçalar,”</span><span lang="tr"> diye devam ediyor Caldeira. “H</span><span lang="tr">idrojen atomları o kadar fazla enerji yükleneceklerdir ki, gezegeni sonsuza kadar terk edebilirler. Peki, suyu kaybedince ne olur? Sanıyorum ki Dünya biraz tozlu bir yer haline gelecektir.” </span></p>
	<p class="block_12"><span lang="tr">Belki de bazı dayanıklı bakteriler, geride kalan kurak ve sıcak tozlu kayaların üzerinde barınabileceklerdir. Fakat onlar bile tozlu bir akıbetten kaçamayacaktır. Okyanusların kurumasından birkaç milyar yıl sonra, Güneş’in genişleyen atmosferi belki 3315 derecede kaynayan kırmızı bir duvar gibi Dünyaya yaklaşacaktır. Ve tıpkı yörüngede dönen bir roketin motorunun Dünya’n</span><span lang="tr">ın</span><span lang="tr"> dış atmosferi tarafın</span><span lang="tr">dan yavaşlatılması gibi. Dünya’nı</span><span lang="tr">n büyüyen Güneş’in etrafındaki hızı, kırmızı devi çevreleyen gaz halesiyle mücadele ettikçe yavaşlayacaktır.</span></p>
	<p class="block_12" lang="tr">Lee Anne Willson, "Dünya içe doğru sarmal çizerek yaklaşacak,” diyor. "Güneş’in mat iç kısmına doğru yaklaşırken daha da ısınacak. Sonra Güneş’in içine girdiğinde, buharlaşacak.”</p>
	<p class="block_12"><span lang="tr">Dünya’nın kuvars ve granitinden, demir ve altınından, taze ve fosilleşmiş kemiklerinden, bir </span><span lang="tr">yerlerdeki paslanmaz çelik mumyaformları</span><span lang="tr">ndan çıkacak buhar, kırmızı devin atmosferine karışacak. Çöller ve dağlar, dökülen kanla kararmış topraklar ve eski petrol yatakları, hepsi de yanıp gaz olacak. Her toz yumağı ve her elektrikli süpürge Güneş’in kırmızı sıcak krematoryumunda bir an parlayıp yanacaktır.</span></p>
	<p class="block_12" lang="tr">Ve sonra bu tuhaf buharlar yeni tozlar oluşturabilecekler.</p>
	<p class="block_12" lang="tr">Willson, "Bir kırmızı dev, hayatının sonuna yaklaşırken, genelde bir yıldan daha kısa süren bir döngü içinde, çarpan bir kalp gibi atan büyük, kabarık bir şey haline gelir, ” diyor. Bu ağır ağır çarpma hali, yıldızın atmosferini boydan boya kat eden muazzam şok dalgalarının oluşmasına yol açar.</p>
	<p class="block_12" lang="tr">"Bir şok dalgası gazı sıkıştırdığında, gaz ısınır. Ama sonra gaz yeniden genişlediğinde, soğur ve o zaman toz oluşabilir. Toz bir sonraki ısınma aşamasını da geçirmeyi başarır ve her soğuma aşamasında biraz daha büyür.”</p>
	<p class="block_12" lang="tr">Bu çarpan kalbin atmosferinde, gezegenimizden çıkan buharların bazılarının yeniden yoğuşması mümkün olacaktır. Kimyasal olarak kuvars kayalarına ve nikel-demire benzeyen minicik boyutlardaki kabarık toz taneleri büyüyecektir.</p>
	<p class="block_12" lang="tr">Sonra güneş rüzgârlarının önüne katılan bu Dünyalı duman bulutu galaksiye doğru esecektir. Bundan kısa bir süre sonra da, Güneş dış tabakalarını uysalca uzaya dökecek, burada sıcak gazların bir kısmı da soğuyup basit tozlar haline gelecektir.</p>
	<p class="block_12" lang="tr">Şurası unutulmamalı ki, Dünya’nın aslında hem Güneş’in pençesinden, hem de ölüm sancılarından kaçıp kurtulması ihtimali mevcuttur. Michigan Üniversitesi’nde fizikçi ve Willson’ın eski öğrencilerinden olan Fred Adams, The Five Ages of the Universe adlı sürükleyici kitabında, Dünya’nın önünde bulunan seçeneklerden bazılarını tanımlıyor. Adams’ın sunduğu alternatiflerden biri, yakından geçecek kırmızı bir cüce yıldızın, kütle çekimiyle Dünyayı yörüngesinden fırlatması ve soğuk uzayın derinliklerine göndermesi, iyi haber, bu seçeneğin gezegenin evrendeki ömrünü yaklaşık 10 trilyon trilyon yıl daha uzatacak olması. Kötü haber ise bu yılların soğuk ve ıssız yıllar olarak geçecek olması ve sonunda gezegenimizin inceden inceye işleyen, “proton çürümesi” denilen bir süreçle, atom altı bir halde buharlaşıp uzaya karışacak olması. Adams, bunun soğumayı izleyen 2 milyar yıl içinde gerçekleşmesi ihtimalini hesaplamış.</p>
	<p class="block_12" lang="tr">“ihtimal yaklaşık yüz binde bir. Böyle zayıf bir bahse kimse para koymaz,” diyor gülerek. “Fakat aslında şansı pek çok piyango biletinden daha iyidir."</p>
	<p class="block_12" lang="tr">Adams’ın daha iyi dediği olasılık ise daha karamsar bir tablo sunuyor. Eğer fırıldak gibi dönüp duran bir çift kırmızı cüce yıldız yakınından geçecek olursa, Dünya belki zorla bu aileye katılma fırsatını bulabilir. Kırmızı cüce yıldızlar soğuk ve güçsüz yanarlar. Dolayısıyla bu aileye dâhil olması, Dünyayı trilyonlarca yıl boyunca güvenli ve sıcak tutabilir; böylece bizim sıcak Güneşimizin yanında kalmasına kıyasla ömrü binlerce kat daha uzun olacaktır. Bu senaryoya göre Dünya’nın sonunu getiren yine atom altı süreçlerle gerçekleşen bir buharlaşma olacaktır. Peki, bu alternatifin gerçekleşme ihtimali nedir? Uç milyonda birdir.</p>
	<p class="block_12"><span lang="tr">Adams “Toz yapmanın en iyi yolu Dünya’n</span><span lang="tr">ın</span><span lang="tr"> Güneş tarafından yutulması olacaktır,” diyor. Willson ile Adams bu senaryonun gerçekleşme ihtimalinin çok yüksek olduğunda hemfikirler.</span></p>
	<p class="block_12"><span lang="tr">Akbabalara yem olan bir insan vücudu hayatın geniş ağı içinde dolanmayı sürdürür; yenir, sonra dışkılanır, yenir ve dışkıla</span><span lang="tr">nı</span><span lang="tr">r. Dünyamızdan kalanların başına da muhtemelen aynı şey gelecektir.</span></p>
	<p class="block_12" lang="tr">Güneş sistemimizi oluşturan uzay tozu üzerinde bize 10 milyar yıllık kullanım hakkı tanınmış. Ama bu hak sona erdiğinde dahi, evren hâlâ bebeklik evresinde olacak. Evrenden ödünç aldığımız toz daha birçok kereler hayat bulacaktır.</p>
	<p class="block_12" lang="tr">Tozumuz, galaksinin ürkütücü uzaklıklarına sürüklenmesinden milyarlarca yıl sonra, kendini bir yıldız çekirdeğinin etrafında toplanmakta olan karanlık bir bulutun içine karışmış bulabilir. Tozumuzun küçük bir bölümü yeni yıldızın çekirdeğine doğru sürüklenebilir. Birazı daha bir araya gelip bu yıldızın çevresinde dolanan bir gezegenin içine karışabilir. Ve bu yıldız eğer büyük bir yıldızsa, hızla patlayıp hem eski, hem de yeni tozları galaksiye geri püskürtebilir.</p>
	<p class="block_12" lang="tr">Ve böylece her yeni yıldız kuşağıyla birlikte, evren biraz daha tozlanacaktır. Trilyonlarca yıl geçip giderken, geceleri toz lekeleri daha fazla yıldız ışığını kapattıkça gökyüzü kararacaktır. Yıldızlar, kendilerini bu tozlu yakıta uyarladıkça daha sönük yanacaklar ve pırıltıları giderek daha soluk bir hal alacaktır. Fred Adams’ın evren yaşlandıkça oluşacağını tahmin ettiği tuhaf yıldızlar kuşağı yalıtıcı tozlarla öylesine dolu olacak ki, atmosferlerinin içinde buz kristalleri dolanacak.</p>
	<p class="block_12" lang="tr">Ve sonra, tıpkı tavan arasında kalmış eski bir gazete gibi, yıpranmış evren, kalınlaşmakta olan toz tabakasının altında yavaş yavaş gözden kaybolacaktır.</p>
	<p class="block_14">&nbsp;</p>
</body>
</html>