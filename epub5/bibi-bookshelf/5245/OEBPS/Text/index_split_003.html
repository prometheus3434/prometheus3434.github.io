<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="block_18" id="toc_id_9"><span lang="tr" class="calibre2">8.</span><span lang="tr" class="calibre2"> </span><span lang="tr" class="calibre2">Bölüm</span><span lang="tr" class="calibre2"> </span><span lang="tr" class="calibre2">Aşağı Doğru Yağan Toz Yağmuru</span></h1>
	<p class="block_14">&#160;</p>
	<p class="block_12"><span lang="tr">Her çıkışın bir inişi vardır. Bu kural uyarınca, her yıl</span><span lang="tr"> </span><span lang="tr">gökyüzüne çıkan milyarlarca ton tozun sonunda yere inmesi gerekir. Ve bu durumun yıllar geçtikçe gezegenin görünümünü değiştirmesi kaçınılmazdır. Yağan tozlar </span><span lang="tr">toprakları</span><span lang="tr"> daha verimli kılar ve hem karada, hem de denizde küçük yaşam formlarını besler. Fakat yere inen tozun bir bölümü de</span><span lang="tr"> </span><span lang="tr">hastalıklara ve ölüme neden olur. Bu tozlar, Karayipler’de mercanları öldürüyorlar. Besin zincirlerini zehirliyorlar. Doğrudan vücudumuza yerleşiyorlar.</span></p>
	<p class="block_12" lang="tr">Toz avcıları kendilerini bütün olasılıklara hazırlamışlardır. Karada ve denizlerin derininde kurdukları tuzaklarla, buz sondaj aletleri ve kimyasal işlem setleriyle toz toplarken, artık iyi tozları kötü tozlardan ayırmaya da başlamışlar.</p>
	<p class="block_12" lang="tr">USGS’de toprakbilimci olan toz avcısı Daniel Muhs’ın bazı Karayip Adaları ile üzerlerindeki topraklar arasında bir uyumsuzluk olduğunu sezmişti. Bilim insanları on yıllarca bazı adalarda yüzeyin altında gri kaya tabakaları ve yüzeyde canlı kızıl renkte toprak bulunmasına bir açıklama getirmeye çalışmışlardır. Her ne kadar fazla hayalci görünse de Muhs, bu toprağın gökten düştüğünden kuşkulanıyordu.</p>
	<p class="block_12" lang="tr">Muhs, Karayip Adalarının pek çoğunun eski mercan resiflerinin fosilleşmiş iskeletlerinden oluştuğunu anlatıyor. Karayipler’in güneyinde şahane, yemyeşil bir cennet olan Barbados’u düşünün. Belki de bir milyon yıl önce mercanlar ilk olarak bu sığ sularda koloniler oluşturmuşlar ve kalsiyum karbonattan evlerini kurmaya başlamışlardı. Mercanlar çok geniş bir alana yayılıyorlar ve her yeni kuşak bir öncekinin üzerine yerleşiyordu. Mercanların öngöremediği şey, bu sığ bölgenin tamamının yükselmekte olduğuydu; her yüzyıl yaklaşık üç santim kadar okyanusun üstüne doğru yükseliyorlardı. Resifler denizin yüzeyine çıktıklarında beyaz bir ada doğmuştu. Bu döngüyüz binlerce yıl boyunca tekrarlandı; Mercanlar yeni doğmuş adanın etrafında yeniden bir kale ördü, ama o da sudan çıkmak zorunda kalacaktı. Beyaz ada büyüyordu. Ama burada pek az bitki yaşayabilirdi.</p>
	<p class="block_12" lang="tr">Muhs, "Resifler saf kalsiyum karbonattır,” diyor. “Kalsiyum, karbon, oksijen. Bunlar toprak oluşturmak için doğru bileşenler değildir.”</p>
	<p class="block_12" lang="tr">Yine de Avrupalı kâşifler, bu ıssız adaları 1627’de kendi ülkelerinin topraklarına kattıklarında, buraların son derece hoş ormanlarla kaplı olduğunu yazmışlardı. Bundan 30 yıl sonra Barbados şeker kamışı tarlalarıyla kaplanmıştı. Bugün bu adada yetiştirilen zengin çiçek bahçelerinin de aynı derecede iyi beslendiği görülüyor.</p>
	<p class="block_12" lang="tr">Barbados toprağının derinliği 40 santim ile yaklaşık bir metre arasında değişir, rengi de turuncu ve kahverengidir. Eski solgun gri mercanların üstünü örter. Bu toprağın büyük bölümünü "alüminosilikat”, yani alüminyum ve silikon bakımından zengin mineraller oluşturur. Mercan neredeyse tümüyle kireçtaşı, yani kalsitten oluşur. Muhs, şu tartışmasız gözlemde bulunuyor: “Kalsitten alüminyum elde edemezsiniz.</p>
	<p class="block_12" lang="tr">Bu durumu açıklama yönünde daha önce yapılan girişimler bir toprağın üzerine yerleştiği kayalardan doğması gerektiği inancını zedelemiştir. Dolayısıyla Barbados toprağının, başlangıçtaki mercan resifi daha, büyürken içinde kalmış olan minerallerden oluşması gerekir. Bu teoriye göre, mercan sudan çıktıkça, kalsit de kısa sürede aşınıp dökülmüştür. Böylece eski mercan resifinin içinde kalmış koyu mineral zerrecikleri açığa çıkmış olur. Bunlar eski mercan resifinin tepesinde birikirler ve sonunda toprak oluştururlar.</p>
	<p class="block_12" lang="tr">Muhs, bunu değerlendirdikten sonra, bu açıklamaya göre, geride kalan koyu toprağın ortaya çıkması için yaklaşık 23 metre kalınlığında resifin ufalanıp gitmiş olmasını gerektirdiğini he- saplamış. Oysa fosilleşmiş resifler hiç de aşınmış görünmemektedir.</p>
	<p class="block_12" lang="tr">Toprak ve resifler arasındaki bu uyumsuzluğa ilişkin yaygın başka bir açıklama daha vardır: Karayipler, daha önceki bir bölümde gördüğümüz Montserrat Adasının üzerine küllerini döken volkan gibi yanardağlarla doludur. Gerçekten de 1979’da yakınlardaki St. Vincent Adası’ndaki bir yanardağ, 160 kilometre uzaktan Barbados’a kül fırlatmıştır.</p>
	<p class="block_12" lang="tr">Fakat Muhs, başka bir kaynak bulunduğundan kuşkulanıyor. 1960’ların ortasında Barbados’ta uzay tozu yakalamak için yapılan, fakat uzay tozu yerine Sahra Çölü tozu elde edilen deney hakkında bir şeyler okumuş.</p>
	<p class="block_12" lang="tr">Bilim insanları Sahra’nın tozlarını çok uzak mesafelere saçtığını zaten biliyordu. Gezgin doğa bilimci Charles Darwin daha 1845 yılında bile, çağdaş bilim insanlarının bildirdiği toz yağışı raporlarını bir liste halinde yayınlamıştı. Bazı denizciler, Afrika yakınlarında, görüş mesafesini sıfıra indirecek ve teknelerin karaya oturmasına yol açacak kadar yoğun toz yağışları görüldüğünü bildiriyordu. Atlantik Okyanusu’nun açıklarında yağan tozların yelken direklerine, güvertelere ve cihazlara yapıştığına dair haberler geliyordu; hatta bir gemi, Güney Amerika yolunun yarısında bile toz yağmuruna tutulduğunu haber vermişti. Darwin, bu toz mikroskopla incelendiğinde, içinde onlarca türden taze su diatomu ile bir o kadar da fitolit türü görüldüğünü de bildirmişti.</p>
	<p class="block_12" lang="tr">Peki, Sahra tozunun, rüzgârın estiği yönde binlerce kilometre uzakta birikerek kalın bir toprak oluşturabileceği nasıl kanıtlanır? Tropikal bölgelerin koşulları bunu daha da güçleştiriyor. Yoğun yağışlar çöl tozundaki bazı elementlerin hızla çözünmesine yol açar ve onları aşağıya, alttaki taşın içine akıtır. Bu ise tozun kimyasal "parmak izlerini değiştirir. Bu yıpranmış tozu, taze Sahra tozuyla karşılaştırmak yaşlı bir adam fotoğrafıyla genç bir çocuk fotoğrafını karşılaştırmaya benzeyecektir. Zaman geçse de bazı ayrıntılar, Muhs’ın baktığında iki yüzün aynı kişiye ait olduğundan emin olmasını sağlayacak kadar değişmeden kalmış olabilir mi?</p>
	<p class="block_12" lang="tr">Aslında öyle oldu: Toprakta en az çözünen maddelerden bazılarını inceleyen Muhs, Barbados toprağı numunelerinden belirgin bir parmak izi çıkarmayı başardı. Bu Sahra’nın işaretiydi. Ayrıca bilim insanları, toprağın altındaki mercanların yaşına dayanarak Sahra tozunun en az 750.000 yıldır Barbados a düştüğünü de tahmin ediyorlar.</p>
	<p class="block_12" lang="tr"><span class="calibre1">Barbados’un, Karayip Adaları’nın en güneyinde yer alan adalardan biri olmasına rağmen Muhs, Sahra’nın uzun zamandır Florida Keys  adı verilen takımadalara da tozlarını döktüğü yönünde bazı işaretler bulmuştur. Karayipler’in ortasında yer alan, müziği, marihuanası ve alüminyumuyla meşhur Jamaika adasını da incelemiş. ABD deki teneke meşrubat kutularının pek çoğu Jamaika'da çıkan alüminyum filizinden, yani boksitten yapılmaktadır.</span></p>
	<p class="block_12" lang="tr">Muhs, "Boksit alüminyum bakımından çok zengin bir kildir,” diyor. “Hava koşulları yüzünden çok yıpranmıştır: Diğer bütün elementleri yağmurla akıp gitmiştir. Alüminyum kolay çözünür bir element olmadığından, yoğun yağmur altında bile olduğu yerde kalıyor. Jamaika dünyanın en önemli boksit yataklarından bir kısmına sahiptir.” Fakat alüminyum bakımından zengin bu kilin altında yine eski mercan resifleri yatmaktadır. "Boksit elde etmek için, en başta alüminyum içeren kaya gerekir, diye tekrarlıyor Muhs, Buradaki kireçtaşında ise alüminyum yok.”</p>
	<p class="block_12" lang="tr">Fakat Sahra tozunda bol bol alüminyum var. “Tahmin ediyorum ki, Jamaika ile Haiti deki boksit, Barbados üzerindeki topraktan bile uzun bir süredir yıpranmakta olan eski toz yatakları ,” diyor Muhs.</p>
	<p class="block_12" lang="tr">Bir dahaki sefere, bir meşrubat kutusunun kapağını açmadan önce bunu düşünün. Bu kutuyu oluşturan alüminyumun her zerresi, yüz binlerce, hatta milyonlarca yıl önce, birer birer uçarak Sahra dan Atlantik Okyanusu nu aşıp Karayipler’e gelmiştir.</p>
	<p class="block_12" lang="tr">Muhs, “İnanılmaz bir şey bu!” diyerek duyduğu hayreti ifade ediyor. Gerçekten de. Siz de bir türlü yerinde rahat duramayan Sahra Çölünün şerefine bir kutu içecek açın; ama tozu engellemek için ağzını bir şeyle örtün, çünkü oradan hâlâ toz gelmeye devam ediyor.</p>
	<p class="block_12" lang="tr">Toz avcıları bu yararlı Sahra tozunun batıda Güney Amerika ana karasına kadar giderek oraya indiğini görmüşler. Güney Amerika topraklarının parmak izleri daha yeni yeni çıkarılıyor olsa da, tozla ilgilenen birçok bilim insanı Sahra tozunun Amazon havzasının sağlığı için çok önemli olduğundan eminler. Hawaii topraklarında yapılan benzer bir inceleme de bu toprağın en üst tabakasının yüzde 10-20’lik bir kesimini Asya’dan gelen çöl tozlarının oluşturabileceğini ortaya koyuyor. Muhs, bu tozlu yağmurun iyi bir şey olduğunu söylüyor.</p>
	<p class="block_12" lang="tr">Yağmur ormanlarında yağış miktarı o kadar yüksek ki, besleyici öğeler çabucak akıp gidiyor. Geriye kalan besinlerin birçoğu da zaten bitkilerin içinde kalıyor,” diye açıklıyor Muhs.</p>
	<p class="block_12" lang="tr">Bu ormanlarda bitkilerin kullanacağı fazla yararlı bir şey yoktur. O halde bir ormanı milyonlarca yıl nasıl ayakta tutarsınız? Güney Amerika’nın kuzeyindeki topraklarda bulunan besinlerin büyük bölümünün Sahra tozundan gelmiş olması hayli mümkündür."</p>
	<p class="block_12" lang="tr">Muhs, tozun aynı zamanda yumuşak bir gübre olduğunu fark eden ilk kişi değil. Yaklaşık 8000 yıl önce Çinli çiftçiler bu gerçeği fark etmişlerdi. Yere inmiş çöl tozu birikiminin oluşturduğu lös tabakasında, kendilerine zorluk çıkaracak taşların hiç bulunmadığını görmüşlerdi. Lösü işlemenin çocuk oyuncağı olduğunu anlamışlar, lösün sünger gibi su çektiğini ve deli gibi mahsul verdiğini, lös yamaçlarını kazarak buralara ev yapabileceklerini de fark etmişlerdi. Bugün Çin deki lös tabakası dar tarlalar halinde teraslanmıştır ve bunlar tıpkı fitilli kadife kumaş gibi tepeleri çevrelerler.</p>
	<p class="block_12" lang="tr">O zamanlardan beri dünyanın dört bir yanında çiftçiler topraklarındaki lös yataklarını benzer bir biçimde kullanmışlardır; bu yataklardan bir kısmındaki birikim hâlâ derinleşmeye devam etmektedir. Çin in kuzey bölgelerinde, Taklamakan ve Gobi’den esen rüzgârlara açık olan bölgeler her yıl 2,5 kilometre kare başına 50 ton toz alır. ABD’nin daha tozlu kesimleri olan güneybatı ve Büyük Düzlükler bölgesi de, 2,5 kilometreye 5 ilâ 40 tondan aşağı kalmayan miktarlarda toz düşer. Aslına bakarsanız büyük kıtaların "tahıl ambarlarının” haritasını çıkaracak olursanız, inen tozların en büyük bölümünü yakalayan arazilerin haritasını elde etmiş olursunuz. ABD’nin orta batı eyaletleri, Arjantin pampaları, Avrupa’nın büyük bölümü, Ukrayna, Orta Asya ve Çin’in beşte biri, yani dünyanın tozdan oluşan bütün toprakları gezegendeki tahılın beşte birini ve bunun yanı sıra hayvan yemi olan tahılları ve çayırları yetiştirir.</p>
	<p class="block_12" lang="tr">Demek ki yere inen toz sadece Barbados’un palmiyelerini ve zambaklarını beslemekle kalmıyor. Hepimizi doyuruyor.</p>
	<p class="block_12" lang="tr">Dünyanın hiç canlı barındırmadığı sanılan yerlerinden biri olan Antarktika’daki McMurdo Kuru Vadileri’nde bile yere düşen tozlar, ılımlı güçte bir yaşam çoğalmasını başlatabilir. Bu donarak kurumuş çöllerde birkaç tane oldukça büyük göl bulunmaktadır. Okyanusun Antarktika’ya doğru ilerlediği daha sıcak çağlardan kalan bu göller, yüzeylerinde bir rüzgârın gezindiğini hiç hissetmezler. Çünkü yüzeyleri 3 ilâ 6 metre kalınlığında bir buz tabakasının altında kalmıştır. Bu buzun ortasında minicik, tozlu balonlar bulunabilir; bu balonların içinde küçücük dünyalar sessiz bir yalnızlık içinde sürer gider.</p>
	<p class="block_12" lang="tr">Montana Eyalet Üniversitesi biyologlarından toz avcısı John Priscu, Bonney Gölü'nün suyunda gazları ve planktonları inceliyordum, diyor. “Gölü kaplayan buzdan gaz çıkarmaya başladığımda, aynı bölgede bir çökelti tabakası olarak yoğunlaşmış diazot monoksit bulunduğunu gördüm. Daha yakından incelediğimde bu mikropları buldum.” Bu bakteriler, göl büyüklüğünde bir evrenin içinde kalmış kum büyüklüğünde dünyaların minik sakinleri.</p>
	<p class="block_12" lang="tr">Koyu renkli tozlar gökten yağıp Bonney Gölü nün üzerine düştüğünde güneş ışığını emerler. Bu toz buzda küçük bir delik açıp içeri gömülür. Ertesi gün biraz daha güneş ışığı emer ve buzun biraz daha derinine iner. Bu böylece devam eder, ta ki toz gölün üstünü kaplayan buz tabakasının içinde yolu yarılayana dek. Orada, yaklaşık iki metre buzun altında, dağınık toz kümelerinden oluşan tabaka vardır; bu toz kümelerinin en büyüğü en fazla 10 santim uzunluğundadır.</p>
	<p class="block_12" lang="tr">Bir eylül günü, güneyin güneş ışınları buzu ısıtmadan önce, Priscu ile meslektaşları Bonney Gölü nün üzerindeki buz tabakasında bir çukur açtılar. Bir kamerayı buzun içine yönelten Priscu, toz tabakasının donmuş evrenini görüntüleyebildi. Fotoğrafta mavi buzun içinde toz iplikçikleri ve yumaklarının asılı durduğu görülüyordu ve bunlar gümüş renkli balonlardan oluşan donuk bir perdeyle çevrelenmişlerdi.</p>
	<p class="block_12" lang="tr">Priscu, bu tozlu buzdan örnekleri mikroskobun altına yerleştirdiğinde, bir dizi toz gezegeni belirdi; bunlar birbirlerine incecik bakteri iplikleriyle bağlanmışlardı. Biraz daha yakından yapılan bir çekimde buranın sakinleri belirdi. Kimyasal boyamayla, bir saç kılı genişliğindeki tek bir gri dünyada bulunan parlak noktalar görünür olmuştu. Toz tanesinin büyük bölümünü kaplayan koyu mavi leke canlı bakterileri işaretliyordu. Tanenin ortasından geçen magenta renkli birkaç çizgi de burada yoğunlaşmış klorofil olduğunu gösteriyordu. Bir kez daha büyütüldüğünde, magenta şeritlerin düzenli zincirler halindeki görüntüsü, artık yaşamı göstermektedir. Priscu, toplamda 20 kadar bakteri soyu, 10 tür de siyanobakteri, yani mavi-yeşil alg bulmuştu.</p>
	<p class="block_12"><span lang="tr">O sıcak yaz ilerleyip de gün ışığı güçlendikçe, Bonney Gölü nün üzerindeki donmuş dünyalar canlanmaya başladı. Yaklaşık iki metre buzun altında bile, koyu renkli tozlar gün ışığım emiyorlardı. Yavaş yavaş her toz yumağı çevresini ısıtıyor, küçük bir su damlacığı ortaya çıkarıyordu. Su verildiğinde bakteriler kış uy</span><span lang="tr">kularından uyanıp tozu parçalama ve yeni kuşaklar yaratma işini sürdürebilirler. Priscu “Çöldeki vahalara benziyorlar,” diyor, “Şu küçük su birikintileri yaşamı destekliyor.” Yaklaşık dört ay bo</span><span lang="tr">yunca, Antarktika güneşi üzerlerine düşerken, bu buzun sakinle</span><span lang="tr">ri büyüyüp gelişti. Sonra Dünya dönerek onları karanlığa gömdü ve bu küçücük toz gezegenleri bir kez daha dondu.</span></p>
	<p class="block_12"><span lang="tr">Rüzgâr buzun üstüne o kadar çok çeşitli toz yağdırır ki, en müşkülpesent bakterilerin bile damak tadına uygun bir şey ola</span><span lang="tr">caktır mutlaka, örneğin Grönland buzunun küçük bir kesitin</span><span lang="tr">de yapılan kısmi bir organik çökelti sayımında, ağaç parçacıkla</span><span lang="tr">rından mantarlara, alglere, başka basit yaşam biçimlerine dek 57 farklı organizmanın izi bulunmuştur. Buzun başka bir kesimin</span><span lang="tr">de yapılan başka bir sayımda iki yüz mantar türünün varlığına dair kanıtlar ve bunların yanı sıra, bilinen bir bitki virüsünün ta</span><span lang="tr">nımlanabilen büyüklükte bir parçası bulunmuştur.</span></p>
	<p class="block_12"><span lang="tr">Bir bakterinin yaklaşık iki metre kalınlığında buz tabakası</span><span lang="tr">nın altındaki tozun üstünde yaşamaya uyum sağlayabileceği an</span><span lang="tr">laşılmaz görünüyor olabilir, ama Bonney Gölü'nün mikropları Priscu'nun dikkatini çeken diğer buz bakterilerinin yanında pek hanım evladı kalır. Vostok Gölü, Antarktika’nın Avustralya’ya bakan kısmında kalan, Ontario Gölü büyüklüğünde bir su par</span><span lang="tr">çasıdır. Dört kilometre derinliğinde bir buzulun altına gömül</span><span lang="tr">müştür. 1990'larda uluslararası bir ekip buzda yavaş yavaş gö</span><span lang="tr">lün merkezine doğru bir delik açmaya başlamıştı. Bu araştırma</span><span lang="tr">cıların ilgisini çeken başlıca konu iklim değişikliğiydi. Fakat bu</span><span lang="tr">zun farklı kesimlerinde de düzenli olarak bakteri araması yapı</span><span lang="tr">lıyordu. Sıvı gölün yüzeyine sadece 132 metre kala, ekip bir ya</span><span lang="tr">şam patlamasıyla karşılaştı.</span></p>
	<p class="block_12"><span lang="tr">Priscu, mütevazı bir tavırla, "Yedi farklı türde bakteri bul</span><span lang="tr">dum,” diyor. Daha fazla bakterisi olan bir meslektaşı, bunları la</span><span lang="tr">boratuvarında büyütmeyi başarmış. Canlı taşıyan bu buz parçası, buzulun altında yatan, 231 metre kalınlığındaki yeniden donmuş Vostok Gölü suyunun bir parçasıymış. İlk örneklere bakterilerin buzda ne kadar yoğun bir kalabalık oluşturduğunun göstergesiyse eğer, aşağıda bir hayli yoğun bir faaliyet sürüyor olmalı. Erimiş buzun her bir litresinde yaklaşık bir milyon bakteri hücresi olabilir. Deniz suyuyla karşılaştırıldığında, burası tenha bir bölge sayılır, fakat bulunduğu yer düşünülürse, bu bakterinin üreme hızı dikkat çekicidir.</span></p>
	<p class="block_12" lang="tr">Vostok’un yüzeyi yaklaşık 15 milyon yıldır buzla kaplı; ne de olsa tepesine bir buzul oturmuştur. Tek başına buzun yarattığı basınç -ki yaklaşık her 15 santimetrekare başına üç ton kadardır,- cesaret kırıcı görünüyor. Peki, bu bakteriler buraya nasıl gelmişler ve ne yiyorlar?</p>
	<p class="block_12" lang="tr">Priscu, Sanırım yarım milyon yıl önce kar taneleriyle gelmişler,” diyor; incelediği bu bakterilerin dayanıklılığı hakkında hiçbir kuşku göstermeden. Bakterilerin bir buzulun içine gömüldüğünü, buzulla bütünleştiğini ileri sürüyor. Buradaki bakteriler gömülü kalmış Vostok Gölü ne doğru akan buzun içine inmişler.</p>
	<p class="block_12" lang="tr">Priscu, Derinlere doğru ve deniz yönünde ilerlemişler,” diyor. Yarım milyon yıl sonra suya ulaştıklarında canlanmışlar. İnsanlar kehribarda ve permafrostta bulunan milyon yaşında bakterileri canlandırmıştır. Çok aykırı bir durum değil. Ne de olsa bakterileri korumanın en iyi yolu onları dondurmaktır.”</p>
	<p class="block_12" lang="tr">Priscu, canlandıklarında bakterilerin, yüzeyden aşağıya doğru aynı uzun yolculuğu yapmış olan tozlarla beslendiğini düşünüyor. Vostok Gölünün suyu yavaş yavaş deveran ederken suyun bir kısmı buzlu kapağın tepesinde donar. Fakat Priscu’nun teorisine göre, Vostok’un deveran eden su, buzul kapağının başka bir kısmını eritir ve uzun zamandır içeride kalmış bakterilerin —ve onları besleyen tozun— sürekli göle karışmasına neden olur.</p>
	<p class="block_12" lang="tr">Ne yazık ki bu toz yiyicilerin başarısının sırrını öğrenebilmek için bir altı-sekiz yıl daha beklememiz gerekiyor. Vostok’taki sondaj çalışması, gölün Dünya’nın yüzeyinden gelen sıradan bakteriler tarafından kirletilmesini önlemek için geçici olarak askıya alınmıştır.</p>
	<p class="block_12" lang="tr">Tıpkı John Priscu’nun Antarktika’da bulduğu, buzla sarmalanmış dünyalar gibi, bir damla deniz karı başka hiçbir şey bulunmayan bir ortamda, bol tozlu bir vahadır. Santa Cruz’daki California Üniversitesi’nde deniz bilimcisi olan Mary Silver, yere inen toz ve çökelti birikintilerini bulmak için okyanusları elekten geçiren bir toz avcısıdır.</p>
	<p class="block_12" lang="tr">Okyanuslarda yol alan bu toz yumakları, genellikle kurtçuk denilen iribaş boyutlarında bir hayvanla başlar. Bu yaratık kendisine, bir besin perdesi olacak yarı şeffaf zardan oluşan bir ev örer: Kurtçuğun yiyemeyeceği kadar büyük olan parçalar zara yapışacak, daha küçük besinler ise süzülüp içine geçecektir. Fakat bir ay gibi bir süre içinde, büyükçe tozlar bu perdeyi tıkamaya başlar. Silver, “Parçacıklar delikleri tıkadığında kurtçuk evi terk eder,” diyor. Yaklaşık bir basketbol topu büyüklüğünde olan bu bulanık renkli evde, çöl tozu ve kopepod denilen minik kabuklu hayvanların kalıntılarından, ölü zooplankton parçacıklarına ve diatomlara kadar her şey bulunur. Yani Silver’ın deyimiyle “Lezzetli yiyeceklerle doludur.”</p>
	<p class="block_12" lang="tr">Bu ev, yavaş yavaş karanlık suların dibine çökerken, suda sürüklenmekte olan başka balçık ve birikintilerle birleşebilir. Denize düşen kar tanesinin bir tek damlacığı bazen içi boncuk dolu torba koltuklar kadar büyüyebilir. O boyuttayken bile, elinizi bu yumağın içine sokmanız, onu parçalamaya yetecek ve parçalarının okyanusun içinde dağılıp gitmesine yol açacaktır.</p>
	<p class="block_12" lang="tr">Silver, deniz karının en küçük bileşenlerine bakıyor ve her bir parçacığın küçük bir dünya olduğunu görüyor. "Parçacıkların organik bir kılıfları oluyor, o zaman her şey üstlerine çabucak yapışıyor,” diyor Silver. “Tıpkı üstüne her şeyin yapıştığı bir toz topu gibi.”</p>
	<p class="block_12" lang="tr">Yapışan nesnelerin birçoğu, bunu bir amaçla yapıyor. Bir alg türü batmakta olan toz parçalarının üzerine koloni kurmuş olabilir. Biraz daha karmaşık organizmalar olan tek hücreliler de sıraya giriyor. Daha gelişmiş, metazoa ve sarkodin olarak bilinen çok hücreli oluşumlar da batmakta olan bir tozun üstünde yaşamın zirvesini temsil ediyorlar.</p>
	<p class="block_12" lang="tr">Silver, düşmekte olan toz topaklarını, okyanusta iki kilometreden biraz daha derine indirilmiş kapanlarla yakalıyor. Mikroorganizmaların suya batan tozu asansör gibi kullanarak, kendi yaşam tarzlarına uygun düşen derinliklere kadar indiklerini görmüş. Bazı yaratıklar çok derinlerde, tam bir karanlığın içinde gayet iyi yaşayabilirlerken, bazıları gün ışığına ve hafif basınçlara ihtiyaç duyar.</p>
	<p class="block_12" lang="tr">Silver, “Aşağıya indikçe parçacıkların üzerindeki türler değişir, demek ki ya ölüyorlar ya da tozun üzerinden atlayıp gidiyorlar,” diyor. “Böyle yapmazlarsa, o zaman çaresiz kayboluyorlar." Ya da çaresiz gövdeye indiriliyorlar. İki kilometreye yakın derinlikte bile bir toz tanesi çok hareketli bir yer olabilir. Derinlerdeki bu toz tanelerinden alınan tek hücrelilerin “mideleri” bakteriler ve kendilerinden daha küçük tek hücrelilerle doluydu.</p>
	<p class="block_12" lang="tr">Deniz karı, tozu deniz tabanına taşıyabilecek “asansörlerden” biridir. Fakat bir kurtçuğun evinin zarına yakalanmayan tozlar, kendi başlarına düşemeyecek kadar küçük olsalar da, batma olasılıkları yüksektir. Kendilerini hem etçil, hem de otçul küçük bir yaratığın kursağına gitmiş bulabilirler. Çöl tozu gibi besleyici olmadığı anlaşılan taneler, böyle bir yaratığın içinden geçip gidecek ve bir dışkı topağının içinde yeniden dışarı çıkacaklardır. Bu topakların çapı birkaç kıl genişliğinde olsa da, batabilecek kadar büyüktürler ve su içinde çok büyük miktarlarda akıp giderler. 900 santimetrekareye günde yüzlercesi düşer. Uzay tozu bilgesi Don Brownlee’nin okyanusa düşen değerli kozmik toz serpintisi için üzüntüyle öngördüğü o nahoş akıbet tam olarak bu işte. Mary Silver gülüyor.</p>
	<p class="block_12" lang="tr">“İşte gerçek hayat bu,” diyor.</p>
	<p class="block_12"><span lang="tr">Toz avcıları, yere inen tozların gübre etkisini o kadar canlı bir biçimde ortaya koymuştur ki, bazı çiftçiler buradan kendilerine düşmesi gereken payı almadıkları gibi tuhaf bir kanıya</span><span lang="tr"> </span><span lang="tr">varmıştır. Bu eksikliği kapatmak için, eve getirip sağa sola dağıtabilecekleri tozlar bulmak için ava çıkarlar. Ohio’da Oberlin College’da bitki fizyoloğu ve biyokimyager olan David Miller, “minerallemeye”, yani çiftliklere ve bahçelere toz serpme uygulamasına ciddiye alan bir bakışla yaklaşmış.</span></p>
	<p class="block_12"><span lang="tr">Almanya’da alıp başını giden mineralleme çılgınlığı, Avrupa da gayet iyi bilinir. John Hamaker adında bir kişinin </span><i lang="tr" class="calibre3">The Survival of Civilization</i><span lang="tr"> adlı kitabında, tozu göklere çıkardığı 1970’lerde toz çılgınlığı alıp başını gitmişti. Miller, Hamaker’la hiç tanışmadım, ama müfrit biri olarak niteleyebilirim, diyor. Bütün başarılı müfritler gibi Hamaker da peşine taraftarlar toplamıştı. Artık İnternet’in her sayfasında, minerallime yanlıları, toprağa toz karıştırıldığında sağlıklı minerallerle dolu dev sebzeler yetiştirdiklerinden, ağaçların baş döndürücü bir hızla boy attığından dem vurmaktalar. Hatta bir haberde, çiftlik hayvanlarına tozlu çimen yedirildiğinde kuzuların semirdiğinden, yumurta sarılarının daha sarı olduğundan söz ediliyor. Bu ifadeler, her yıl 100 - 200 milyon ton işe yaramaz toz üreten kaya kırma sektörünü de pek heyecanlandırıyor.</span></p>
	<p class="block_12" lang="tr">Miller "Bütün o kadar tozu depolayan bir sürü taş ocağı var,” diyor. “ABD Tarım Bakanlığı kulağa daha hoş gelsin diye bu toza ‘ince mineral’ demeye başladı.” Bakanlık konuya ilgi çekmek için 1994'te mineralleme ilgili bir konferans bile düzenledi. Miller ve başka araştırmacılar da kıyaslama amacıyla bazıları tozlu, bazıları tozsuz çeşitli deneme alanlarında dikim yapmışlar.</p>
	<p class="block_12" lang="tr">"Gerçeği söylemem gerekirse, bunun yararlı olacağından hiç kuşkum yok. Fakat bunu kanıtlamak, işte işin zor kısmı bu olacak,” diyor Aliller. " 10-11 yıl önce ekilmiş tarlalar var, ama bitkilerin mineral içeriğinde hâlâ bir değişiklik görmedim.</p>
	<p class="block_12"><span lang="tr">Fakat başka bilim insanlarının yaptığı deneylerin, tozun ciddi hasar görmüş toprakları çabucak canlandıracak bir çare olabileceğini gösterdiğini de ekliyor. Çok fazla asit yüzünden bozulmuş toprakları nötralize etmek için en doğru reçete olabileceğini söylüyor tozun. Ne de olsa kireç taşı tozu, tüm dünyada çiftçiler tarafından tam bu amaçla kullanılmaktadır. Besin bakımından son</span><span lang="tr"> </span><span lang="tr">derece yoksul topraklara taze toz uygulamak, toprağın mineral yapısını oldukça hızlı bir biçimde değiştirebilir. Fakat bunun nasıl olup da daha büyük, daha sağlıklı bitkilerin yetişmesini sağlayacağı tam olarak bilinmiyor.</span></p>
	<p class="block_12" lang="tr">Miller bir süredir, kompost denilen ve çürütülüp gübre olarak kullanılan bitkilere eklendiğinde, tozun nasıl etki yapacağını inceliyor. Tozun, bakterilerin ölü bitki dokularını parçalama işini hızlandıracağını, bakterilerin de tozu minicik kullanılabilir boyutta bitki besini parçalarına dönüştüreceğini düşünüyor.</p>
	<p class="block_12" lang="tr">Devlet adına çalışan toprak araştırmacısı Ron Korcak, ABD Tarım Bakanlığı’nın da komposta toz eklemeye çalıştığını söylüyor. Fakat alınan sonuçlar tutarsız olmuş ve bu fikir bahçecilik- le uğraşan halkta bir heves uyandırmamış. Birçok sanayinin tozlarıyla deneyler yapmış olan Korcak “Harçsız duvarı ele alalım,” diyor. "Bir inşaattan harçsız duvar atıklarını alıp ezmenin, sonra da bahçeye eklemenin birçok yararı olduğunu düşünüyorum.” Bu da pek tutmamış.</p>
	<p class="block_12" lang="tr">Yine de hararetli toz yandaşları, süper havuçlar yetiştirmeyi, hükümetin onayladığı ve diğer bilim insanlarının değerlendirdiği araştırmalardan öğrenmeyi beklemiyorlar. Çiftliklerine ve bahçelerine toz karıştırıyorlar. Tozun saf olmasını gerekli görenlerin tercihi buzul tozu, çünkü bütün kaya türlerinden örnekler taşıyor. Granit tozu da çok çeşitli mineraller içerdiği için beğeniliyor. Fakat kolay sağlanması açısından, yerel taş ocaklarında kırılan ne varsa ondan yararlanmak en çok tercih edilen yol. Mineralleme uygulayıcıları bu tür tozların tonuna birkaç dolar ödüyor ve hektar başına birkaç ton hesabıyla tarlalarına serpiyorlar.</p>
	<p class="block_12" lang="tr">Toz yere indiğinde, her zaman böyle lütuf saçmıyor. Bazı toz avcıları da hastalık ve ölüm yağdıran tozları yakalıyor.</p>
	<p class="block_12" lang="tr">Jeolog Gene Shinn 1950’lerden beri Florida Keys adacıklarındaki mercan resiflerinin fotoğraflarını çekiyor. Bugün bir şeylerin yanlış olduğu apaçık. Süngerler hâlâ orada; sarı, mor ve turuncu çıkıntılı vazolar gibi. Parlak balık sürüleri, devasa kelebekler misali resiflerin üzerinde geziniyor. Sedef kabuklular ufalanmış mercanların oluşturduğu beyaz kumun içinde ağır ağır ilerliyor. Peki ya o uçuk renkli beyin mercanları? Birçoğu kara şerit hastalığına yakalanmış. Mor deniz yelpazelerini, resiften bir buçuk metre kadar uzağa kadar yayılan o dantelsi polip tabakalarını ise, öldürücü bir mantar sanki bir hedef tahtası gibi işaretlemiş.</p>
	<p class="block_12" lang="tr">USGS’de çalışan Shinn, 1970’lerin sonunda resiflerde mercan hastalığının işaretlerini görmeye başladığını söylüyor. “Sonra 1983 yazında, 1970’lerde hastalanan, iki önemli dallı mercan türü ölüp gitti; bütün Karayipler’de yüzde 90’ı ortadan kalktı,” diyor Shinn pürüzlü sesiyle. “Her şeyi temizleyen bir siyah denizkestanesi türü de üç-dört ay içinde yok oldu” Leylak rengi deniz yelpazelerinde ise ortada oluşan ölü dokudan dışa doğru yayılan koyu mor renkli ülserler çıkmış.</p>
	<p class="block_12" lang="tr">Bugün dünyada hemen hemen bütün mercan resiflerinin hasta olduğu doğrudur. Hastalıklar ve ağarma çok yaygındır ve en çok hasar görmüş resiflere algler yerleşmektedir. Bu konuda bol bol teori üretilmektedir; bunlar arasında en rağbette olanları, kirlenme ve okyanusların ısınmasının mercanları zayıflattığı, aynı zamanda da düşmanlarını güçlendirdiği yönündedir. Bu yüzden de Florida Keys mercanları hastalandığında, Shinn ve meslektaşları mercanların insanların yarattığı kirlilik yüzünden hastalandığı varsaymışlar. İnsanların kanalizasyon atıkları, hayvan atıkları ve karada, kıyıya yakın bölgelerde üretilen tarımsal gübreler, hepsi de bir yoldan denize karışmaktadır. Bütün bu sözde besinler bir mercanın üstüne çöreklenerek çoğalan algleri besleyebilir.</p>
	<p class="block_12"><span lang="tr">Kirlilik yaratan maddeler ve iklim değişimi, mercanlara karşı verilen bu savaşta muhtemelen bir rol oynamaktadır. Alglerle beslenen denizkestanelerinin ölümü de Karayipler’deki bu sorunu ağırlaştırmaktadır. Fakat 1980’lerdeki mercan salgınlarından sonra, tozla ilgilenen iki bilim insanının yaptığı araştırmalar, Shinn'in ilgisini çekmiş. Miamili toz avcısı Joe Prospero’nun, 1970’lerde Sahel’deki kuraklığın Atlantik’e fazladan Sahra tozu</span><span lang="tr"> </span><span lang="tr">savurmaya başladığı, düşen tozların 1983’te sağanak halinde yağmaya başladığı yolundaki açıklamasını duymuş. Prospero’nun tahminlerine göre her yıl yüz milyonlarca ton toz Atlantik’i aşıyordu. Shinn bir yandan da, demir gübrelemesiyle ilgilenen bilim insanlarının okyanusa demir boşaltılmasının alglerin çoğalmasına yol açtığı konusunda söylediğine kulak vermiş. Shinn "Bu hastalık olaylarının toz akışının zirveye çıktığı yıllarda gerçekleştiğini fark ettim,” diyor. "1983 de çok tozlu bir yıldı."</span></p>
	<p class="block_12" lang="tr">Shinn başta, Sahra tozunun algleri demir ve başka gıdalarla beslediğini savunmuş. Fakat artık bu teorisi değişmiş. O zamandan bu yana gelişerek, Amerika kıtalarına gidişi sırasında Sahra tozuna eşlik etmesi olası olan bütün bulaşıcı mikropları içine alan büyük bir araştırmaya dönüşmüş.</p>
	<p class="block_12"><span lang="tr">1996’da, Güney Carolina’dan bir biyolog ekibi, hastalanmış deniz </span><i lang="tr" class="calibre3">yelpazelerinde Aspergillus sydowii</i><span lang="tr"> denilen bir mantarın DNA’sını belirlemiş. Aynı mantarı, Virgin Adaları üzerinde uçan Sahra tozunda da bulmuşlar. Yalıtılmış deniz yelpazelerine kasıtlı olarak Sahra mantarı bulaştırmışlar ve hastalık gözlerinin önünde gelişmiş.</span></p>
	<p class="block_12"><span lang="tr">Dünyanın her yerindeki topraklarda çeşitli </span><i lang="tr" class="calibre3">Aspergillus</i><span lang="tr"> mantarları yaşar. Hem tuzun, hem de şekerin koruyucu etkilerine dayanabilecek kadar sert olan </span><i lang="tr" class="calibre3">Aspergillus</i><span lang="tr"> mantarını pek çok kişi, bayat reçellerin üstünde oluşan lekeler olarak tanır. Her yerde rastlansa da, tümüyle zararsız değildir.</span><i lang="tr" class="calibre3"> Aspergillus</i><span lang="tr"> un bir türü yaşlılarda, HIV taşıyıcılarında ve bağışıklık sistemi zayıf olanlarda ölümcül akciğer enfeksiyonlarına neden olabilir.</span></p>
	<p class="block_12"><i lang="tr" class="calibre3">A.Sydowii’</i><span lang="tr">nin sıcaktan kavrulmuş Afrika Sahel’indeki mutlu yaşamını bırakıp Karayipler Denizinin altına yerleşebileceğini ileri sürmek aptalca görünebilir. Fakat mikrobiyologlara göre böyle bir uyum sağlama becerisi pek olağandır. Öyle görünüyor ki bu mantar bir deniz yelpazesine yakalandıktan sonra sağlıklı biçimde gelişmektedir. Bazı deniz yelpazeleri bu enfeksiyonu atlatabilirse de, pek çoğu ölüp gider. Shinn, mantar su altında spor üretmeyi henüz öğrenmediği için, </span><i lang="tr" class="calibre3">A.Sydowii </i><span lang="tr">enfeksiyonunun bir deniz yelpazesinden diğerine geçemeyeceğini söylüyor. Dolayısıyla salgının sürebilmesi için Karayipler’e sürekli taze spor akışı gerekiyor.</span></p>
	<p class="block_12"><span lang="tr">Bazı bilim insanları, Shinn’in tozun gelişiyle ilgili açıklamasına karşı çıkıyor ve </span><i lang="tr" class="calibre3">A. Sydowii</i><span lang="tr">’nin ABD’de erozyona uğrayan topraklardan da kolayca akabileceğini, Karayipler’e rüzgâr yerine deniz akıntılarıyla dağılabileceğim ileri sürüyor. Shinn ise salgının gösterdiği örüntünün bu iddianın tersini işaret ettiğini söylüyor.</span></p>
	<p class="block_12" lang="tr">“ Bu olaylar olduğu zaman, söz gelimi denizkestanelerinin ölümü gibi, Karayipler’in hemen her yerinde aynı anda gerçekleşiyor,” diyor Shinn. Bu hastalıklar tahmin edildiği gibi okyanus akıntılarıyla bir resiften ötekine sıçrayarak yayılmıyormuş. Shinn. "Hepsi havadan, kocaman bir buluttan yağıyor olsa, o zaman akla yatkın olur, ” diyor.</p>
	<p class="block_12" lang="tr">Üstelik deniz yelpazeleri, Karayipler'de insan yerleşiminin en az olduğu, yani ne erozyonun, ne de kirlenmenin yaşandığı adalarda bile mantarlarla mücadele ediyor. Shinn “Hastalık, hiçbir şeyin bulunmadığı, yalıtılmış adaların bile çevresini sarmış,” diyor. "Haiti'nin batısındaki Navassa’da görüş mesafesi 66 metre, su billur gibi berrak. Bir tek insan bile yaşamıyor orada. Ama deniz yelpazeleri hasta. ”</p>
	<p class="block_12" lang="tr">İşin kötüsü, Sahra tozuna çeşni katan demir ve fosfor muhtemelen algler için bir nimet. Eğer algler, salyangozlar, balıklar ve denizkestanelerinin onları yediklerinden daha hızlı yayılabiliyorsa, bir mercan resifini boydan boya kaplayıp, onu boğabilirler. Algler bir resifin en gözde yerleri olan sert yüzeylerini de tekellerine alıp, yeni mercanlara kök salacakları yer bırakmayabilir.</p>
	<p class="block_12" lang="tr">Shinn şimdi de Sahra tozunun insanlara da saldırıp saldırmadığını merak ediyor. Karayipler’de yaşayanlar bazen, Sahra tozunun suyun üstünde bir sis oluşturup, teknelerinin ve otomobillerinin üstüne pembe pembe yağdığı zamanlarda sinüs ağrıları çektiklerini söylerler. Güney Florida’da bile doktorlar, yaklaşan bir Sahra tozu bulutunun, astım hastası olan ya da başka solunum güçlükleri çeken insanların ciğerlerine çok dokunacağının giderek farkındalar. Shinn, temkinli de olsa, son dönemdeki Sahra tozu tufanının, yine 1970’lerde tırmanmaya başlayan yüksek astım oranıyla denk düştüğüne dikkat çekiyor.</p>
	<p class="block_12"><span lang="tr">Alçakgönüllü bir gülüşle “Ben bir jeologum, bütün bunları rastlantıyla buldum,” diyor. “Fakat gidip bu konuda konuşmalar yaptığımda, insanlar müthiş heyecanlanıyor. Bu konunun muazzam bir potansiyeli var. Porto Riko’da toz yağışı olduğu zaman orada bir toplantıya katılmıştım,” diye devam ediyor. “Güneşe dosdoğru bakabiliyorsunuz çünkü toz bir pus oluşturuyor. Kokusunu da alabiliyorsunuz. Toprak gibi kokuyor, tozlu bir yol gibi. Tozu hissedebiliyorsunuz. Toz yüzünden havaalanları kapatılıyor. Sahra tozunun </span><i lang="tr" class="calibre3">Aspergillus</i><span lang="tr"> yüklü olduğunu biliyoruz. Fakat gerçek şu ki, şimdiye kadar hiç kimse bu tozun içinde olması gereken diğer maddelerin kültürünü hazırlamaya çalışmadı. İçinde başka neler olduğunu görmek gerekir.”</span></p>
	<p class="block_12" lang="tr">Shinn, Sahra tozunu incelemeye başladığından bu yana, bir sürü ilginç öykü duyduğunu anlatıyor: Karayip Adaları’nda bir sarnıç çabucak tozla dolmuş ve bu toz hiç beklenmedik bir biçimde zehirli cıva bakımından zenginmiş; tesadüfe bakın ki bu cıva da Sahra ülkesi Cezayir’deki madenlerden çıkarılıyor. Bir başka sarnıç ise ABD’de uzun zaman önce yasaklanmış olup başka ülkelerde hâlâ kullanılmakta olan böcek ilaçlan taşıyan tozlarla doluymuş. 1989’da Karayipler’deki adalara Afrika tozuyla birlikte yaklaşık üç santim uzunluğunda milyonlarca çekirge gelmiş. Toz avcısı Shinn gülerek, “Bende böyle öykülerden çok var,” diyor. Ama asıl ihtiyacı olan, sağlam kanıtlar.</p>
	<p class="block_12" lang="tr">NASA 2000 baharında bu verilere ulaşmasında ona yardımcı olmaya karar verdi. 26 Şubat’ta bir NASA uydusu, o güne kadar görülmemiş büyüklükte, kocaman bir altın renkli Afrika tozu bulutunun fotoğrafını çekti. Toz batıya doğru, Atlantik’in üzerinde yayılıyordu. Azor Adaları’nda bir araştırmacı bu tozdan örnekler topladı ve analiz edilmesi için bunları Shinn ile meslektaşlarına gönderdi. Bu örneklerdeki cıva ve radyoaktif berilyum 7 seviyesi araştırmacıları hayrete düşürdü.</p>
	<p class="block_12" lang="tr">Shinn, “Berilyum 7 seviyesinin bu kadar yüksek olmasına inanamadık," diyor. “Bir örnekte, işyerleri için belirlenen en üst sınırın üç katı çıkmıştı. Cıva, milyonda iki ölçüydü; normalde milyarda 40-50 ölçü olur. Karayipler’de insanlar bunları soluyor! Radyoaktif parçacıklar ciğerlerine iniyor!”</p>
	<p class="block_12" lang="tr">Berilyum 7 atmosferde doğal olarak üretilir ve normalde orada kalır. Fakat uçan çöl tozları gökyüzünde o kadar uzun süre kalmaktadır ki, muhtemelen radyoaktif berilyumu emmekte, sonra da bunu Dünyaya indirmektedir. Cıvanın kaynağı ise bilinmiyor. Toz bulutunda ayrıca, radonun doğal bir ürünü olan radyoaktif kurşun oranı da çok yüksekti.</p>
	<p class="block_12" lang="tr">Uzay kurumu, Karayipler’de büyük bir toz yakalama seferberliği başlatmaya karar verdi. NASA tozun mercan resiflerine ne yaptığım bilmek istiyor. Fakat aynı zamanda, tozun adalarda ve ABD’nin güneydoğusunda yaşayan milyonlarca insanı nasıl etkilediğini de öğrenmek istiyor. Sonunda toz avcıları, Sahra tozuyla birlikte Dünyaya inen yaşam biçimlerinin ve kimyasalların sayımını yapabilecek.</p>
	<p class="block_12"><span lang="tr">Bir mikrobiyolog çoktan bu sayımı yapmaya başlamış. Güney Carolina Üniversitesinde araştırmacı olan Garriet Smith</span><i lang="tr" class="calibre3">, A. Sydowii</i><span lang="tr">’nin deniz yelpazelerinin düşmanı olduğunu ortaya çıkaran kişi. Bu deniz biyologu şimdi de sağlık konusunda aldığı federal fonlarla, başka öldürücü maddeler bulabilmek için Karayipler’de yakalanmış Sahra tozunu inceliyor.</span></p>
	<p class="block_12" lang="tr">Uzun, kır saçlarını atkuyruğu bağlamış olan ve yumuşak bir sesle konuşan Smith, “Önce mantarları incelememizi istiyorlar,” diyor. “Çünkü mantarlar potansiyel bir kamu sağlığı tehdidi oluşturuyor.” Mantarlar insanlar açısından bir tehdit, çünkü birçok ilaca bağışıklıkları var. Sağlıklı bir vücut genellikle mantarlarla başarıyla mücadele eder. Fakat bu yayılmacı tozlar bir kere kendilerine yer yaptıktan sonra, onları oradan söküp atmak çok zordur. Bağışıklık sistemleri zayıflamış insanlar için mantar enfeksiyonları genellikle ölümcüldür.</p>
	<p class="block_12"><span lang="tr">Sahra tozunda da bol miktarda mantar bulunuyor. Smith mantar sporlarını tozdan ayrıştırıp bunları bir mantar besini çanağının üstüne yerleştirdiğinde, hemen canlanıyorlar. Yapılan çok genel bir DNA araştırması, toprak mantarlarında zengin bir çeşitlilik olduğunu gösterdi; bu mantarlar arasında zatürreye benzer bir hastalığa sebep olan </span><i lang="tr" class="calibre3">blastomycete</i><span lang="tr"> de bulunuyor.</span></p>
	<p class="block_12" lang="tr">Tozdaki bakteriler Smith’in ikinci önceliği olacak. Smith Bunların da pek çok çeşidi var, ” diyor ama henüz tek tek bunları tanımlama fırsatı bulamamış. Göklerden bulaşıcı hastalık taşıyıcılarının yağıyor olması fikri o kadar yeni ki, henüz bu konu üzerinde çok az insan çalışıyor.</p>
	<p class="block_12" lang="tr">Smith yumuşak bir gülüşle, “Bir şey bulduğumuz zaman o kadar eğlenceli oluyor ki, diyor. Çünkü her şey yeni. Hiç kimse daha önce bakmamış. Ne var ki NASA’nın araştırması hız kazandıkça, daha fazla sayıda insan bu alana bakmaya başlamış. Gene Shinn 2001 baharında ekibinin tozda 139 bakteri ve mantar bulduğunu, bunlardan 14 ünün buğday, fasulye, karaağaç filizi ve şeftali ağacı gibi bitkilere saldırdığını bildirmiş.</p>
	<p class="block_12" lang="tr">Bazı toz avcıları açısından, yağan mikroorganizmaların yarattığı tehdit, yeni ve korkutucu bir tehdittir. Çiftçiler içinse eski ve korkutucu bir tehdit. Çöl tozunun tersine, küf tozlan yeni bir kurbanın üzerine yerleşme amacıyla kasıtlı olarak rüzgâra kapılır. Bu amaçlarında başarılı olanlar, ABD de önemli tarım ürünlerinin uğradığı ve her yıl çiftçilere milyarlarca dolara mal olan zararın dörtte üçünden sorumludur.</p>
	<p class="block_12" lang="tr">Mavi küf bu tür tozlardan biridir. Tütün yetiştiricileri genellikle, bu tehdidi önlemek için haftada bir kez ürünlerini ilaçlar; bu yüzdendir ki tütün Dünya’da kimyasalların en yoğun olduğu ürünlerden biridir. Charles Main, bu tozun nereye, ne zaman konacağı konusunda tahminler geliştirerek, maviküfün gizemini biraz ortadan kaldırmayı ve ilaçlama gereğini azaltmayı umuyor. Tütün ekim alanlarının göbeğinde yer alan Kuzey Carolina Eyalet Üniversitesi’nde yarı emekli olmuş bir bitki patoloğu olan Main, mantar sporlarının yağışını o kadar uzun zamandır izliyor ki, artık hava durumu tahmini yapar gibi mantar sporu yağışına dair tahminlerde bulunabiliyor.</p>
	<p class="block_12" lang="tr">“Meteoroloji ve biyolojiyi bir araya getiriyoruz,” diyor, “insanlara 48 saat öncesinden haber verebiliyoruz artık.</p>
	<p class="block_12" lang="tr">Main ve başka küf gözlemcileri oluşturdukları bir iletişim ağıyla, Küba, Orta Amerika, Kanada ve ABD de, mavi- küf hastalığının nerelerde baş gösterdiğini belirliyorlar. Bundan sonra hava durumu tahmininde yararlanılan bilgisayarları kullanarak maviküfün bir dahaki sefere nereye yağacağını tahmin ediyor. Bir bahar günü Main, ABD topraklarına o yılın ilk küf girişini tespit ettiğini bildirdi. Her zaman olduğu gibi mantar önce Küba tütününün tadına bakmış, oradan kuzeye sıçramıştı. “Cuma günü Küba’dan esen rüzgârların küfü Meksika’ya doğru taşıdığını gördük, diyordu Main. Ama cumartesi günü rüzgâr döndü ve Güney Florida’ya doğru esmeye başladı.” Bahar rüzgârları normal yollarını izlemiş olsaydı, küf kuzeye doğru atlaya atlaya Kanada ya kadar ilerleyecekti. Main de tahminlerini hem hava durumuna, hem de küfün hava durumuna gösterdiği tepkiye dayandırarak bir adım önde olacaktı.</p>
	<p class="block_12" lang="tr">Main "Bu tür sporlar çok uçucu, diyor. Doğrudan gün ışığının altında yarım saat dayanamazlar. Sporlar Küba dan yola çıktıklarında, yolda fırtına olursa, yağmurla birlikte aşağı döküleceklerdir. Parlak güneş ışığı olursa, Florida’ya varıncaya dek çoğu ölmüş olur. Ama hava bulutluysa ya da sisliyse hayatta kalırlar. Bu yüzden de izleyeceklerini tahmin ettiğimiz yol boyunca hava durumunun nasıl olacağına bakıyoruz.</p>
	<p class="block_12" lang="tr">Hava yolculuğunun tehlikeleri çok fazla sporu öldürdüğü için, bütün küfler bu ihtimali yenecek kadar çok sayıda spor üretmek zorundadır. Bulaşmış tarlaların bazıları, çevrelerindeki havanın yaklaşık bir metreküpüne bir milyar mantar sporu bırakabilir. Gökyüzünde akan mantar ırmakları sürekli gezegeni boydan boya geçmekte ve genellikle yolculuklarını tahmin edilebilir zamanlarda yapmaktadır. Yolcuların birçoğu uçuş sırasında ölür. Birçoğu, sevdikleri bitkilerden millerce uzakta, anlamsız yerlere düşecektir. Ama pek çoğu da, salgının yayılmasına imkân sağlamaya en uygun konumlara inecektir.</p>
	<p class="block_12" lang="tr">“Paslar", Vikinglere çok benzeyen küf topluluklarından biridir. Tahıllardan elma ve kahve ağaçlarına dek her şeye saldıran pas mantarları dünyanın en kötü bitki hastalıklarından bazılarına yol açar. Ayrıca büyük gezginlerdir. 1996’da bir kahve pası Afrika’nın Atlantik kıyısında bulunan Angola’yı kasıp kavurdu. Sonra bir hafta içinde Atlantik’i geçti ve Brezilya’daki kahve ağaçlarını mahvetti. Buğday pasları içinse Meksika’dan çıkıp yüzlerce kilometre uzakta ABD’nin kuzeyindeki tarlalara inmek son derece kolay bir iştir.</p>
	<p class="block_12" lang="tr">Çiftçilerin, yaklaşan bir tehdide karşı kendilerini uyaracak bir tahmin raporu almaya ne kadar istekli olduğu Main’in web sitesinden belli; Main burada maviküfle ilgili tahminlerini haftada üç kez güncelliyor. Site yılda en az 250.000 kez ziyaret ediliyor; çünkü Orta ve Kuzey Amerika’daki tütün ekicileri zararlılara karşı ilaç kullanmadan önce toz tahminlerini kontrol etmek istiyorlar.</p>
	<p class="block_12" lang="tr">Main ise maviküfle ilgili tahminlerle yetinmiyor. Polen tahminleri hazırlayabilmek için Ohio’lu aerobiyolog Estelle Levetin’le birlikte çalışıyor. Main, bu uçucu alerjenlerin yollarını tahmin etmenin, tütün hastalığını tahmin etmek kadar başarılı olmasını bekliyor. “Alerjenler yakalanıp sayılana kadar, hastalar çoktan hapşırmaya başlamış oluyor. Koruyucu önlemler alınmasına yetecek kadar önceden haber verebileceğimizi düşünüyoruz," diyor Main. Toz tahminleri artık bir gerçeklik olmaya başlıyor.</p>
	<p class="block_14">&#160;</p>
	<p class="block_21" lang="tr">♦♦♦</p>
	<p class="block_14">&#160;</p>
	<p class="block_12"><span lang="tr">Önceden tahminde bulunmak, yere inen tozu daha iyi kavramanın yollarından biri. Fakat "sonradan tahminde bulunmak" da yararlı olabilir. Bazı toz avcıları yere inen tozları, başka yerlerde hangi tehlikeli tozların yükselmekte olduğunu gösterecek bir işaret olarak kullanıyor. Rutgers Üniversitesi’nde çevre bilim kimyageri olan Steven Eisenreich, New Jersey’nin havasını filtreleyerek temizleyen bir toz detektörleri şebekesinin denetiminden sorumlu. Yakaladıkları kirletici maddelere bakarak rüzgârın</span><span lang="tr"> </span><span lang="tr">ne zaman güneyden eseceğini söyleyebiliyor: Çünkü o zaman rüzgâr New Jersey’e klordan denilen beyaz karınca ilacı taşıyor- muş. Rüzgâr kuzeyden estiğinde ise hava temizleniyormuş.</span></p>
	<p class="block_12" lang="tr">Eisenreich’ın tuzağa düşürdüğü “inatçı organik kirleticilerin birçoğu gaz halindedir. Bu gazlar yağmurla yere inebilir ya da havadaki başka parçacıkların üzerinde yoğuşabilirler, fakat genellikle gaz biçiminde dolaşırlar.</p>
	<p class="block_12" lang="tr">Poliklorine bifenilleri (PCB) ele alalım. Bu zehirli kimyasallar ailesi, hayvansal yağda toplanır ve yavaş yavaş besin zincirinde yukarı tırmanır. Eisenreich’ın anlattığına göre poliklorine bifenil ailesinin pek çok bireyi, Hudson Nehri sularına gaz olarak girmekte ve bu karmaşık yapılı moleküllerin her bin hava ile su arasındaki çizgiyi tek tek geçmektedir. Fakat bu ailede yer alan daha büyük moleküller havada topluca, bir parçacık halinde yol alabilir. Uçan bütün parçacıklar gibi, bunların da sonunda Dünyaya dönmesi gerekir. Çoğu onlarca yıl önce elektrikli cihazlarından sızmış olan PCB’ler çevrede o kadar uzun süre varlığını sürdürür ki, hâlâ en eski poliklorine bifeniller sahnededir: Bir parçacık yerden havalanır, etrafta uçar, sonra başka bir yere konar. Bir gün, ya da bir yıl sonra tekrar havalanır ve bu kez başka bir yere konar.</p>
	<p class="block_12" lang="tr">Eisenrich “Geçen elli yıl içinde havaya saldığımız PCB’ler şimdi nerede?” diye soruyor. “Kuzey Amerika’nın, Avrupa’nın ve Kuzey Kutbunun topraklarında ve oralardaki bitkilerdeler, Atlantik’in sularındalar. Bilmediğimiz şey şu; topraklar daha ne kadar süreyle havaya PCB saçmayı sürdürecek?” Eisenreich aslında PCB’lerin havada uçmasını istiyor, çünkü öyle görünüyor ki atmosfer, doğal kimyanın onları parçalayıp daha küçük ve daha zararsız moleküller haline getirmesi için en iyi yer. Fakat her uçuşta sadece birkaç molekül parçalanıyor. Ve herhangi bir anda, dünyadaki PCB’nin ancak yüzde birlik bölümünden birkaç tanesi atmosferde bulunuyor.</p>
	<p class="block_12" lang="tr">Poliklorine bifeniller Dünya ile gökyüzü arasında dolaşıp duran sanayi kimyasalı ailelerinden sadece bir tanesi. ABD kurşunlu benzini yıllar önce yasakladı, fakat kurşun hâlâ yol kenarlarındaki topraklarda birikmiş halde bulunuyor. Rüzgâr her davet ettiğinde, özgürce dolaşmaya çıkabilir. Cıva ve dioksinler, arsenik ve DDT de hiç yorulmadan dolaşıyor ve sürekli yere yağıyorlar. Bu zehirli maddeler yere indikten sonra toprakta bir dinlenme dönemi mi geçirecek, yoksa tekrar havaya mı karışacaklar ya da başka yollar bulup besin zincirine mi girecekler, artık orası şansa kalmış bir şey.</p>
	<p class="block_12" lang="tr">Zehirli tozların Dünyanın yüzeyine ne kadar yoğun yağdığını gösteren en iyi tabloyu, Eisenreich’ın kurduğu ve on yılı aşkın bir suredir Büyük Göller civarında toz yakalamakta olan ilk izleme ağı sunuyor. Bu ağ, 1994’teyaklaşık 180 kilogram PCB’nin yağmur ve kuru parçacık biçiminde Huron Gölüne yağdığını göstermişti. 1994’te göle, çoğu gaz, ama küçük bir kısmı toz biçiminde, yüz tondan fazla cıva düşmüştü.</p>
	<p class="block_12" lang="tr">Bu zehirli kimyasallar, bir ülkeden kalkıp zararlı etkilerini başka bir ülkenin üzerine yağdırabildiklerinden, kirliliği azalt- maya yönelik uluslararası anlaşmaları teşvik edici bir rol oynuyorlar. Bir ülke balıklarını, ayılarını, kurbağalarını ve insanlarını zehirli toz yağmurlarından korumak istiyorsa, o ülke zehirli tozların dünyanın neresinde olursa olsun, yükselmesini engellemenin bir yolunu bulmalıdır.</p>
	<p class="block_12" lang="tr">Son olarak, ne karaya, ne de denize konmayıp, doğruca ciğerlerimize yerleşen zerreleri tanımlamaya çalışan toz avcıları vardır. Her gün burnumuzdan ve ağzımızdan içeri en az bir buçuk milyar toz parçası girer; tabii eğer özellikle çok temiz bir hava soluyorsak. Çoğu insan, bu sayının kaç kat fazlasını solur.</p>
	<p class="block_12" lang="tr">İnsan vücudu toza yabancı değildir elbette. İnsan soyu çöllerde ve mağaralarda, polenlerin bol olduğu savanalarda, nemli ve küflü ormanlarda gelişmiştir. Burnumuz ve boğazımız, doğal tozların birçoğunu, ciğerlerimize inmeden durduracak biçimde evrimleşmiştir. Bu yüzden çöl tozlarının ve polen tanelerinin çoğu, boğazımızdan aşağı inemez. İnsan vücudu, hayran olunacak derecede toz geçirmez özelliktedir.</p>
	<p class="block_12" lang="tr">Fakat çevremize inen toz geçen yüzyılda değişmiştir. Sanayi çağının tozları genellikle doğal toz zerrelerinden çok çok daha küçüktür. Başımızın ve göğsümüzün içinde bekçilik yapan yapışkan tuzakları aşabilirler. Akciğerlerimizin en küçük dalına kadar inip oraya yerleşebilirler. Dünyanın her yerinde, kavraması oldukça zor sayıda insan -Çin’de her yıl bir milyon, ABD’de ise 60.000 kişi- hava kirliliği yüzünden ölmektedir; Morton Lippmann, bütün meslek yaşamı boyunca tozun öldürücü izinin peşinden gitmiştir. Kahverengi pantolonunun bacağına vurup yükselen küçük toz bulutunu izliyor. New York aksanıyla, "Tozla geçen 45 yıl,” diyor. Sanki dünyadan bezmiş bir havası var ama yine de masasının üzerinde coşkulu renklerle süslü, amatör bir gül tablosu asılı. Lippmann bir epidemiyolog. Hastalık örüntülerini inceliyor. Özellikle hava kirliliğinin arttığı ve ardından hastanelerle, morgların dolduğu vakaları araştırıyor.</p>
	<p class="block_12" lang="tr">Toz ile ölüm arasında bir bağ kurabilmek için bir epidemiyolog, genellikle bir kentin tozundaki günlük artış ve düşüşleri kaydeder: Belki bir gün bir metreküp havada 40 mikrogram toz vardır. Ertesi gün 50 mikrogram. Bir sonraki gün 35 mikrogram olabilir. Epidemiyolog, aynı sürede o kentteki ölüm oranını da her gün kaydeder. Toz seviyesindeki oynamayı gösteren bir grafiği, ölüm oranlarındaki iniş çıkışları gösteren grafikle karşılaştırdığında, ikisindeki yükselme ve alçalmanın birbiriyle örtüştüğünü görecektir.</p>
	<p class="block_12" lang="tr">Lippmann, daha açık bir deyişle, Belli ki, hava kirliliği insanları öldürüyor,” diyor. "Ve galiba, parçacıklar bunun en iyi göstergesi.” Epidemiyologların verdiği, özellikle kaygı yaratan bir mesaj, sağlık üzerinde sıfır etki yaratacak kadar küçük bir toz düzeyini henüz tespit etmemiş olmaları. Bu konuda düzenlemeler yapan yetkili kurumlar, en son toz sınırını nerede belirlerlerse belirlesinler, yine ölen insanlar olacaktır.</p>
	<p class="block_12"><span lang="tr">Epidemiyologlar, ne kadar daha fazla tozun, ne ölçüde çok fazla ölüme yol açacağına ilişkin tahminlerinde, insanı korkutacak kadar kesin olabiliyorlar. Bu çalışmalar genellikle toz seviyesinin metreküp başına 10 mikrogram arttığı her seferde, ölüm oranının</span><span lang="tr"> </span><span lang="tr">örneğin 40 mikrogramdan 50 ye çıkması halinde, ölüm</span><span lang="tr"> </span><span lang="tr">yüzde 0,5 ya da yüzde 1 arttığı sonucunu gösteriyor. Lippmann,</span><span lang="tr"> “</span><span lang="tr">Riskin küçük artışlar gösterdiği durumlardan söz ediyoruz, ” diyor. Küçük ama kentlerde de milyonlarca insan yaşıyor.”</span></p>
	<p class="block_12" lang="tr">Epidemiyologlar işlerinde o kadar ilerlemişler ki, bu insanların ölüm nedenlerini bile söyleyebiliyorlar. Akciğerlerin tıkanması en olağan ölüm nedenlerinden. Ölümcül solunum yolu enfeksiyonları artıyor. Tuhaftır ki, toz seviyesi yükseldiğinde kalbin vücudun ihtiyacını karşılayacak kadar kan pompalayamamasının yol açtığı kalp yetmezliği, kalp ritmi bozukluğu, koroner damar rahatsızlıkları da daha fazla ölüme yol açıyor. Toz yoğunlaştığında, bu kalp hastalıklarının, akciğer hastalıklarından daha fazla insanın ölümüne yol açtığı durumlar vardır.</p>
	<p class="block_12" lang="tr">Bu ölüm sayıları, tozun insanlara taşıdığı daha geniş kapsamlı hastalıkları hesaba katmıyor. Bir araştırma, havada 10 mikrogramlık toz artışının, bronşit ve kronik öksürük nöbetlerinde yüzde 10 ila 25’lik bir yükselmeye neden olduğu sonucunu ortaya koymuştur. Bir başka araştırmada, havada 10 mikrogram daha fazla tozun, astım nöbetlerinde yüzde 1 ilâ 12 düzeyinde bir artış yaratacağı bulunmuştur. Bir üçüncü araştırma ise, ABD’nin en kirli şehirlerinde yaşayanların akciğerlerinin kapasitesinde, daha temiz şehirlerde yaşayanlara kıyasla yüzde 15 Tik bir düşüş meydana gelebileceğini göstermiştir.</p>
	<p class="block_12" lang="tr">Lippmann, tozdan en fazla etkilenenlerin, 65 yaş üstündekiler ile çocuklar olduğunu söylüyor. Çocuklar, vücut ağırlıklarıyla oranlandığında, yetişkinlerden daha fazla hava soluyor, bu yüzden de daha fazla toz alıyor. Çocukların gelişmekte olan vücutları, tozun içindeki zehirli kimyasalların üstesinden gelmede yetişkinlerden daha başarısız. Epidemiyologlar, aşırı tozlu havayı çocuklardaki astım nöbetleriyle, hatta ani bebek ölümü sendromuyla ilişkilendiriyor. Tozlu hava ile bebeklerin doğum ağırlıklarının düşük olması arasında da bir ilişki bulunuyor ki, bu durum, çocukluk yaşlarının sorunlu geçeceğinin bir habercisi oluyor.</p>
	<p class="block_12"><span lang="tr">Partikülat madde aslında uzun ömürlülükle bağlantılıdır,” diyor Lippmann. Ayıca belli ki SIDS denilen ani bebek ölümü</span><span lang="tr"> </span><span lang="tr">sendromuyla da ilişkili. Bütün değişkenleri bilmesek bile, parçacıkların kontrolü konusunu araştırmak için kaynak ayırmaya değer diye düşünüyoruz."</span></p>
	<p class="block_12" lang="tr">Böylece Lippmann, tozla ilgili daha sıkı yasaların kabul edilmesi için bilimsel destek toplamaya çalışan toz avcılarının giderek büyüyen ordusuna katılmış. Çalıştığı kurum, Manhattan’ın 145 kilometre kuzeyindeki New York Üniversitesi Tıp Fakültesinin fazla göze batmayan bir birimi ve sırf bu amaç için ABD’nin çevre koruma kurumu EPA’dan milyonlarca dolarlık bağış alan az sayıda okul arasında yer alıyor.</p>
	<p class="block_12" lang="tr">EPA 1987’de havadaki tozlar için sağlık nedenleriyle sınırlamalar getirdiğinde, kaygısı “PM-10"du, yani çapı 10 mikron ya da daha küçük olan partikülat madde. Kılın onda bin genişliğindeki bu parçacıkların akciğerlere girebilecek kadar küçük olduğu düşünülüyordu. Fakat bilim insanları kısa süre sonra en büyük tehdidin daha da küçük parçacıklarca oluşturulduğunu tartışmaya başladı. Harvard Üniversitesinde yapılan ve bir dönüm noktası oluşturan bir araştırmada ABD’de her yıl on binlerce insanın çok ince tozlar yüzünden öldüğü tahmin edilmişti. İşin kötüsü, ABD’nin birçok yerinde daha büyük tozlar için konulmuş standart bile tutturulamıyordu. 1999 da büyük şehirlerde ve kurak eyaletlerde 30 milyon kişi hâlâ tozluluk konusunda ilk benimsenen PM-10 sınırını aşan hava soluyorlardı.</p>
	<p class="block_12" lang="tr">1997’de EPA, çapı 2,5 mikrondan küçük olan tozları, yani PM-2,5’e yönelik yeni bir kural getirdi. EPA küçük tozlar için izin verilen toplam miktarın sınırını, bir metreküp başına yaklaşık 15 gramın beş milyonda birinden, bunun yarısına indirdi.</p>
	<p class="block_12" lang="tr">Sanayileşmiş orta batı eyaletlerinden bir protesto patlaması yükseldi, bu itirazlara karayolu nakliyatçı örgütleri de katıldı. Nakliyatçıların dizel yakıt kullanan araçları, kentlerin havasını bulanıklaştıran minik tozların yüzde 30 kadarını salmaktadır. EPA kendini, tozun ölüme neden olduğuna ilişkin açık bir kanıt bulunmaksızın denetleyici kurallar getirmekle suçlandığı bir davanın içinde buldu. Ardından federal bir mahkeme yeni toz standardını iptal edince, EPA yetkin toz avcıları aramaya koyuldu ve onlardan kanıt bulmalarım istedi.</p>
	<p class="block_12" lang="tr">Salonda Lippmann’ın karşısında, toz yakalama işindeki ortağı Richard Schlesinger oturuyor. Schlesinger uzun boylu, son derece düzenli bir adam; ütülü yün bir pantolon ve pırıl pırıl siyah ayakkabılar giymiş. Tertipli bürosundaki perdeler kapalı. Tebessümü bile hızlı ve etkin. Schlesinger bir toksikolog; toksik kimyasalların canlılar üzerindeki etkilerini inceliyor.</p>
	<p class="block_12" lang="tr">Alaycı bir gülüşle, “Partikülat maddenin insanları öldürdüğü epidemiyolojik olarak gösterilmiştir,” diyor. "Fakat biyolojik olarak mantıklı bir yoldan bunun neden böyle olduğunu açıklamak için elde gerçekten de çok az veri var,” diyor. Bıyığının altından küçük, kesik bir nefes veriyor: "Biyolojik açıklama gerçekten hiç de anlaşılır değildir."</p>
	<p class="block_12" lang="tr">Oysa tersine, vücudumuzun bir toz saldırısından hiç etkilenmemesini gerektirecek birçok neden vardır”, diye ekliyor. İlk savunma hattımız tüylü, yapışkan burun deliklerimizdir. Burnumuza giren toz, mendilimize sümkürene dek orada takılıp kalabilir. Bu akıbetten kurtulacak bir toz parçası, kısa sürede kendini burun kanallarının içinde, yine yapışkan bir dokuyla kaplı ince ve sarmal biçimli kemiklerin arasında bulacaktır. Hava bu labirentten geçebilir, fakat büyük tozların ivmesi onların kanalların duvarlarına çarpmasına yol açacaktır. Burnu geçtikten sonra gırtlağın girişi ayrı bir engel oluşturur. Burada sıkışan toz sürekli bir mukoza akışıyla boğazımızdan aşağı, midemize iner.</p>
	<p class="block_12" lang="tr">Fakat yaklaşık 5 mikrondan küçük yani bir kılın genişliğinin 20’de biri kadar tozlar havayla birlikte bu ilk kapanları aşabilir. Şansımız var ki, bundan sonra yeni bir dizi engel bulunmaktadır. Hava doğruca nefes borumuzdan aşağı yol alırken içindeki tozlar mukozayla kaplı duvarlara yapışabilir. Böyle olmasa bile, akciğerlerimizdeki bronş kanallarının dallara ayrıldığı her yerde, tozun köşeyi dönemeyip yapışkan bir duvara çarpması mümkündür. Bir ya da iki gün içinde, bu kanalları kaplayan akıcı mukoza yakaladığı bu tozları boğazımıza taşıyacak, oradan da midemize gönderecektir. Vücudun eskiden beri kullandığı savunma sistemi budur.</p>
	<p class="block_12" lang="tr">Schlesinger, bu sistemin garantili olmadığını söylüyor. Örneğin ağzımızdan nefes aldığımızda hava, burnumuzdaki filtrelerden geçmez ve ciğerlerimize daha fazla toz çekmiş oluruz. Üstelik bazı tozların, kendilerini dışarı atan mukozanın hızını yavaşlatmayı başardıkları da biliniyor Mukoza normalde, dakikada 2,5 santimin küçük bir bölümü kadar yükselir; yükselme oranı bireyden bireye farklılık göstermektedir. Ancak bazı tozlar ki, -bunlar arasında tütün dumanı da bulunmaktadır- mukoza mekanizmasını sabote ederler. Bu da, yakalanmış tozların solunum sistemi dokularımızla tepkimeye girmeleri için daha fazla zaman sağlar.</p>
	<p class="block_12" lang="tr">İnsan vücudunun toza karşı işleyen sistemi, motorların yakıt yakmasından çıkan ince tozlara karşı da hassastır. Bu gerçekten çok ince tozlar, bütün tuzakları dosdoğru aşar, havayla birlikte yapışkan duvarları da geçer ve alveollere, yani akciğerdeki minik hava keseciklerine girer. Schlesinger, bazı tozların bu küçücük balonların içinde yıllarca kalabileceğini söylüyor. Peki, toz burada ne yapar, işte bu EPA’nın cevaplamayı umduğu 50 milyon dolarlık araştırma sorusudur.</p>
	<p class="block_12" lang="tr">Görevi, zanlı listesini daraltmak olan Schlesinger, “Standardı sadece epidemiyolojiye dayanarak belirleyebiliriz,” diyor. “Fakat bu, kirlilik kontrolü stratejileri açısından gereksiz bir masraf yaratabilir. Onun yerine, havada neyin böyle bir etki doğurduğunu anlamaya çalışalım. Söz gelimi, tozdaki belli bir kimyasalın sorun yarattığını bilirsek, o zaman muhtemelen tozun tümü- yerine, o kimyasalla ilgili kurallar getirebiliriz.”</p>
	<p class="block_12" lang="tr">Toksikologlar şu sıralar tamamen şaşırmış durumdalar. Sanayi ve otomotiv tozlarında binlerce bileşen var. Belki hepsi de sorun yaratıyor. Belki de sadece ikisi sorun yaratıyor. Belki tozla beraber bulunan ozon gazı sorunun bir parçası. Ve bu sefer de hangi sorun diye sormamız gerekiyor. Belki de bir toz astım nöbetine, bir diğeri bronşite, bir başkası ise kalp sorunlarına yol açıyor.</p>
	<p class="block_12" lang="tr">Schlesinger, kafasını hayretle yana eğerek “Kalp-damar hastalıkları, kalp krizi, inme, bunun gibi hastalıklar... Nasıl olur da düşük seviyeli tozlar soluduğumuz için kalp krizi geçiririz? Ciğerlerimize inen bir parçacık nasıl böyle bir duruma yol açabilir?</p>
	<p class="block_12" lang="tr">Araştırmacılar tamamen de teoriden yoksun değiller. Bunların bazıları tozun “çeşnisini" ele alıyor. Örneğin metal bakımından zengin tozlar, sık sık şüphe çeker. Schlesinger, fosil yakıt yakmanın, bakır, nikel, demir ve vanadyum gibi, kimyasal tepkime yapan metalleri serbest bıraktığını söylüyor. Belki bunlar akciğerlerin dokusuyla tepkimeye giriyor. Çözünmüş sülfür ve azot damlaları gibi asidik parçacıklar, sık sık karşılaşılan başka zanlılardır. Onlar da doğal olarak kimyasal tepkimeye yatkındır.</p>
	<p class="block_12" lang="tr">Dizel kurumu uzunca bir süredir tehlikeli tozlar listesinde yer alıyor. Federal hükümet, dizel tozunu kansere yol açması “son derece olası tozlar arasında sınıflandırıyor. Kaliforniya’daki bir hava kirlilik kurumu daha da ileri giderek, Los Angeles bölgesinde açık havayı kirleten maddelerin yarattığı toplam kanser riskinin yaklaşık üçte ikisinden dizel kurumunun sorumlu olduğu tahmininde bulunuyor. Petrol rafinerileri, otomobil tamirhaneleri ve otomobillerin egzoz borularından çıkanlar gibi diğer dumanların da ölümcül olduğundan kuvvetle şüpheleniliyor.</p>
	<p class="block_12" lang="tr">Fakat bazı bilim insanları da, tozun büyüklüğünün kritik etken olabileceğini düşünüyor. Ne de olsa, toz ne kadar küçük olursa, ciğerlerde o kadar derine inip orada o kadar uzun süre kalabilir. Çok başarılı bir epidemiyoloji araştırmasında, ABD kentlerinde ölüm ile toz arasındaki ilişki inceleniyor. Şehirlerin her birindeki toz çeşnisinin karışımı farklı olsa da, ölüm oranlarının bu farklılıkları neredeyse hiç dikkate almadığı gözleniyor. Ölüm grafiğine” en iyi uyan “toz grafiği” havadaki ince parçacıkların toplam sayısını veren grafik oluyor: İnce tozların yoğunluğu arttıkça ölüm sayısı da artıyor; araştırmanın basit mesajı bu.</p>
	<p class="block_12" lang="tr">Schlesinger önündeki güçlüğü, “Her türden ve her boyutta farklı kimyasal var diye özetliyor. “Farklı gazlarla bir araya geliyorlar. İnsan kaynaklı gazlardan tutun, doğal kaynaklılara kadar." Kaşlarını kaldırıyor, parmaklarını masaya vuruyor. Her şeye rağmen Schlesinger ve diğer toksikologlar ilerleme sağlıyorlar.</p>
	<p class="block_12" lang="tr">Deneyler yapan değişik araştırmacılar, insanları kısa sureli olarak her türlü tuhaf tozu solumaya ikna etmiştir. Gönüllü katılımcılara, demir oksit, manganez oksit, dizel egzozu ve sülfürik asit damlaları vermişlerdir. Havanın akciğerlerde ilerlediği yolu izleyebilmek için teflon tozu, radyoaktif izler bırakan alüminosilikat tozları ve mikroskobik polistiren parçacıkları dâhil olmak üzere daha ağır parçacıklar da sunmuşlardır.</p>
	<p class="block_12" lang="tr">Fakat hayvanlarla yapılan çalışmalar, insan ölümünü tetiklemesi muhtemel etkenleri daha açık bir biçimde göstermektedir. Hayvanların belli toz çeşnilerine maruz bırakmak, belli hastalıkları ortaya çıkarmıştır. Örneğin süper ince karbon tozları kanın yapısını, inme riskini artıracak şekilde değiştirir. Dizel kurumu da, hem trombositlerin sayısını hem de beyaz kan hücrelerinin sayısını değiştirerek, kanın yapısında farklılık yaratır. Petrol yakan motorların egzoz dumanı aritmiye, yani kalbin düzensiz atmasına neden olur. Metal tozları akciğerlerde, şişmeye neden olan biyolojik tepkimelere yol açar. Hayvanları “sokaktan gelen” kirli havaya maruz bırakmak, tozun kurbanlarını alt edebileceği çok çeşitli biçimler ortaya koyuyordu. Çeşitlilik gösteren bir grup olarak, bu karışık tozlar kanın kimyasını değiştirirler. Kalp atışlarının hızını değiştirirler. Ciğerlerde bulunan savunmaya yönelik kimyasalların karışımını değiştirirler.</p>
	<p class="block_12" lang="tr">Ve bilim adamları hem insanlarda, hem de hayvanlarda çok çeşitli tozların, bunları ciğerden atmayı sağlayan mukoza merdivenine hasar verdiğini ortaya çıkarmıştır. Tütün dumanı bunlardan biridir. Fakat İngiliz marangozlar arasında yapılan bir araştırma, muhtemelen yıllarca ağaç tozuna maruz kaldıkları için onların da merdiven sistemlerinin çok ağırlaştığını ortaya koymuştur. Kirli havada çok sık rastlanan parçacıklardan biri olan sülfürik asit damlaları da mukoza merdivenini değiştirip bozar. İlk önce sülfür mukozayı daha hızlı hareket etmeye ve böylece akciğerleri daha hızlı bir biçimde temizlemeye iter. Ama zaman içinde etkisi tersine döner ve sülfür, kendisinin dışarı atılmasını sağlayacak aracı etkisiz hale getirir.</p>
	<p class="block_12" lang="tr">Bu tür buluşlar, tozun insanları öldürebileceği değişik yolları akla getirmektedir. Vücudun saldırıya uğradığında verdiği standart cevaplar olan basit kaşıntılar ve şişlikler, zayıflamış ciğerleri oksijen emmeleri için yeteneklerinin ötesinde zorlayabilir. Kalple ilgili ölümler bu yetersizliğin bir uzantısı olabilir: Zayıflamış bir kalp, kana ihtiyaç duyan organlara oksijenden yoksun kanı pompalamaya çalışırken kendi kendini öldürebilir.</p>
	<p class="block_12" lang="tr">Toz avcılarının arayışı giderek daha büyük bir aciliyet kazanıyor. Toz insan vücutlarının içine yerleşmeyi sürdürüyor ve bu toz, ABD de her yıl 60.000 kez bir hayatı sona erdiriyor.</p>
	<p class="block_12" lang="tr">Toz avcıları, uzun bir süreç olan, düşen tozları sınıflandırma ışının daha başındalar. Her yıl çevremize inen sayılamayacak tonlarla küçük şeyden kiminin gübre olarak düştüğünü, bazılarının ise minik ölüm ve hastalık taşıyıcılar olarak yağdığını gösteriyorlar. Bu parçacıkların birçoğu bu konudaki bilinçlenmemiz açısından o kadar yeni ki, nasıl bir etkileri olabileceğine dair hiçbir fikrimiz yok.</p>
	<p class="block_12" lang="tr">Belki yakında, Asya’dan ya da Afrika’dan çöl tozları geldiğinde saklanıp korunmamız gerektiğini fark edeceğiz. Çok değil, kısa süre önce bilim insanları çöl tozu ve topraktan kalkan tozları sadece rahatsızlık yaratıcı etkenler diye niteleyerek göz ardı ediyorlardı çünkü bunları bize zarar veremeyecek kadar büyük ve basit parçacıklar olarak görüyorlardı. Fakat Afrika’dan rekor büyüklükte toz fırtınaları kalkarken, Karayipler'deki toz avcıları bu tozun son derece ince olduğunu, ayrıca hiç de zararsız sayılamayacak başka maddeleri de taşıdıklarını ortaya çıkarıyorlar. Zehirli sanayi tozlarına gelince, bunların yere inmesinin çevrede yaşayan hayvanlar, bitkiler ve insanlar açısından sorunlara yol açabileceğini uzun süredir biliyorduk. Fakat şehrimizin göğünden karanlık bir toz bulutunun geçip gittiğini gördüğümüzde, zararsızca kaybolup gittiğini sanıyorduk.</p>
	<p class="block_12" lang="tr">Toz avcıları artık yaşadığımız yerin tozu geçip giderken, arkadan başka birinin tozunun geldiğini fark ediyorlar. Her gün, bütün gün boyunca tozlar temelli kalmak üzere yaşadığımız yerlere gelmekte.</p>
</body>
</html>