<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en" xmlns:xml="http://www.w3.org/XML/1998/namespace">
<head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="block_18" id="toc_id_5"><span lang="tr" class="calibre2">4. Bölüm</span><span lang="tr" class="calibre2"> </span><span lang="tr" class="calibre2">Çöllerin Ölümcül Tozu</span></h1>
	<p class="block_12"><span lang="tr">Büyük Ana’nın başına korkunç bir şey gelmişti.</span><span lang="tr"> </span><span lang="tr">Büyük Ana, bir dinozordu. Teknik deyimiyle bir</span></p>
	<p class="block_12"><i lang="tr" class="calibre3">Oviraptor</i><span lang="tr">’du; devekuşu boyutlarındaydı. Kaplumbağanınkini andıran geniş ağzını, insan parmakları kadar uzun, kıvrık pençelerini dikkate almazsanız biçimi de kabaca devekuşu gibiydi. Kâşifler 1923’te Gobi Çölü’ndeki turuncu renkli kumtaşı içinde ilk </span><i lang="tr" class="calibre3">Oviraptor</i><span lang="tr"> iskeletiyle karşılaştıklarında, ne yazık ki bu hayvanın kimliğini yanlış anlamışlardı, iskelet fosilleşmiş yumurtaların bulunduğu yuvarlak bir yuvanın yanında kıvrılmış</span><span lang="tr"> </span><span lang="tr">bulunduğundan türü Latince “yumurta hırsızı” olarak etiketlenmişti. Ancak 1993’te, bulunan başka fosiller sayesinde bu hayvanın itibarı iade edildi. Fosillerden biri yuvadakilerle aynı tiple bir yumurtaydı ve içinde kıvrılmış halde bir </span><i lang="tr" class="calibre3">Ovirapto</i><span lang="tr">r embriyonu bulunuyordu, ikinci fosil ise yetişkin bir</span><i lang="tr" class="calibre3"> Oviraptor</i><span lang="tr">‘du; birI başka yumurta yığınının üstüne o kadar kusursuz biçimde kıvrılmıştı ki, yapılan hata anlaşılıyordu. Bu canlı </span><i lang="tr" class="calibre3">Oviraptor</i><span lang="tr"> (yumurta hırsızı) değil, </span><i lang="tr" class="calibre3">Oviprotector</i><span lang="tr">’du (yumurta koruyucusu). Paleontologlar cinsiyetinden emin olamasalar da fosile “Büyük Ana” adı takıldı.</span></p>
	<p class="block_12" lang="tr">İyi ebeveynlik üzerine güzel bir örnek olabilecek bu canlı, yaklaşık 75 milyon yıldır toprağın altında gömülü kalmıştı; geleceği ise üstüne yattığı oval fosillerde tükenmişti. Sonunda kazılarak çıkarılan ve üstündeki kum taneleri temizlenen bu yaratığın kemikleri ve yumurtaları, paleontologların, dinozorların yavrularına gösterdiği özeni gerektiği gibi ciddiye almadıklarını en güzel biçimde ifade ediyordu.</p>
	<p class="block_12"><span lang="tr">Fakat yüzeye çıkarılan </span><i lang="tr" class="calibre3">Oviraptor</i><span lang="tr"> yeni bir soruyu da beraberinde getirmişti: Bir dinozoru yuvasından fırlayıp kaçmaya fırsat bulamayacak kadar böylesine hızla ve bu kadar derine gömen şey neydi?</span></p>
	<p class="block_12" lang="tr">New York’taki Amerikan Doğa Tarihi Müzesi’ndeki meşhur dinozor salonlarını yeniden tasarlamış ve yıllarca temmuz aylarını Moğolistan'ın Gobi Çölü’nde 100 derece sıcaklığın altında geçirmiş samimi ve cömert bir insan olan jeolog Lowell Dingus “Bir anlamda bu kadim zamanlardan kalma, çözümlenmemiş bir cinayet ” diyor.</p>
	<p class="block_12" lang="tr">Toz, elbette ki zanlılardan biri; ancak bu pek karmaşık bir cinayettir.</p>
	<p class="block_12"><span lang="tr">Öncelikle sadık </span><i lang="tr" class="calibre3">Oviraptor</i><span lang="tr"> yalnız değildi. Çağlar boyunca başka birçok türde dinozorlar, sürüngenler, memeliler ve kuşlar yuvasının içindeki </span><i lang="tr" class="calibre3">Oviraptor</i><span lang="tr"> gibi aniden öldürülmüştü. Kurbanlar, tanka benzer ankilozorlardan kaplumbağalara, küçücük ilkel memelilere dek değişiyordu. Artık Moğolistan-Çin sınırının her iki yanında uzanan Gobi Çölü’nün her tarafında rastlanan verimli kuytularda, rastgele sıkışmış olan kumtaşları ufalanıp dağılmakta ve bu kemikleri açığa çıkarmaktadır: Omurgalar, dişler, kaburga parçaları. Dingus muzip bir gülümsemeyle “Herhalde hepsi aynı anda artirit olmadı bunların” diyor. Toz, bu hayvanların ölümünde hangi yöntemi kullanmış olursa olsun, paleontologlara çok büyük bir yardımda bulunmuştur.</span></p>
	<p class="block_12"><i lang="tr" class="calibre3">Oviraptor</i><span lang="tr">‘un gösterdiği gibi, Gobi’de bulunan iskeletler aslında dinozorların davranışlarını korumuştur. Dinozorlar için bu alışılmış bir durum değildir. Genellikle ölü bir dinozor çiğnenmiş, parçalanmış ve geniş bir araziye dağılmış olarak bulunur. Sonra topraktaki asitler, dağılmış kemikleri yavaş yavaş bir tavuğun lades kemiğinin eğlence olsun diye bir bardak sirkeye batırılmasıyla ortaya çıkan o lastiğimsi şeyin biraz daha hafifine benzetir. Ölü bir dinozor, koruyucu görevi yapacak bir nehre yuvarlanacak kadar şanslı olsa bile, ortalamalar kanununa göre ceset çürürken kemikler de dağılacaktır. İyi bir fosilin oluşması için kemiğin gecikmeden gömülmesi gerekir. Bu ihtimal de zayıftır. İyi bir iskelet için ise hayvanın bütünüyle ve hemen gömülmüş olması gerekir. Bu yöndeki ihtimaller ise fazlasıyla zayıftır.</span></p>
	<p class="block_12" lang="tr">Fakat Gobi’de gerçek hayattaki gibi duruşlarda donup kalmış, eksiksiz dinozor iskeletlerine rastlamak olağandır. Soru işareti yaratan bir başka şey de çok sayıda olağanüstü incelikte kemiğin saklanmış olmasıdır. Fosilleşmiş parlak yumurta kabuklarının içinde, dinozor embriyonlarının oyuncak büyüklüğündeki beyaz kemikleri bulunmaktadır. Burada bizim memeli öncülerimiz olan kalemlerin içindeki kurşunlara benzeyen bacak kemikleri, pirinç tanelerini andıran omurgaları ile köstebek benzeri yaratıklar bile vardır. Fosil avcıları ellerinde ters çevirdiklerinde içinden bir memelinin ya da minicik bir kertenkelenin beyaz kafatasının seçilebildiği bir santimlik kumtaşı küreleri bulabilmek için yerin her karışını ararlar. Yaprak inceliğindeki kemikler taşlaşmış kumla kaplanmıştır, bu taş göz çukurlarında ve dişlerle kaplı incecik çenelerin arasında pembe pembe parıldar. Gobi’de bir ay süren avlanma sonucu elli tane kafatası bulunabilir. Dünyanın hiçbir yeri burayla kıyaslanamaz. Peki, ama bunun sebebi nedir?</p>
	<p class="block_12"><span lang="tr">Bu tedirgin edici sorudan usanan Lowell Dingus 1996’da, Lincoln'de Nebraska Üniversitesi’nde kum tepesi uzmanı olarak görev yapan uzun boylu, az konuşan Kum Doktoru David Loope’u ekibine aldı. Loope tozu da işin içine katan bir kuram formüle etmişti. 1997’de de iki jeolog, on sekiz kişiden oluşan bir</span><span lang="tr"> </span><span lang="tr">dinozor avı araştırma ekibiyle, kumların arasında kanıt aramak için yeniden Gobi’ye gittiler.</span></p>
	<p class="block_12" lang="tr">Yolculukları hızlı olamadı. Ulan Batur’dan güneye giden toprak yol üstünde ne benzin istasyonları, ne buz makineleri, ne kartlı telefonlar ne de hayatı kolaylaştıracak başka bir şey vardı. Genel olarak seyrek yabani Frenk soğanları, çakıl, develer ve insanı kör edecek kadar güneş ışığı ve toz bulunmaktaydı. Bu yüzden yiyecekler, alet edevat, çadırlar, su depolan, yedek lastikler, motor yağı, bira ve bol miktarda tuvalet kâğıdı iki kamyonete yüklendi. Araçlar sık sık bozulup durduğunda, Dingus, Rus yapımı bir dört çarpı dördün arka koltuğunda, yeşil fötr şapkasını güneş gözlüklerinin üstüne indirmiş, sigara içiyor olurdu. Kum Doktoru ise yüzü kırmızı şapkasının gölgesi altında kestirirdi. Ellerine bir fırsat geçtiğini sezen deve keneleri, dikenli gümüşi yeşil çalılıkların zayıf gölgesinden çıkıp üstlerine gelirlerdi. Konvoy, hayret uyandırıcı kırmızı tepeciklerle dolu geniş bir vadiye bakan bir tepeye vardığında, neredeyse bir hafta geçmişti. Dinozor avcıları kamyonetlerinden indiklerinde, botlarının altında dinozor yumurtası kabuklarının parçaları çıtırdıyordu. Her yerde fildişi renkli kabuk parçaları vardı. Ve attıkları her adım küçük bir toz bulutu kaldırıyordu.</p>
	<p class="block_12" lang="tr">Dünya’nın her yeri gibi Moğolistan da erimiş tozdan oluşmuştur. Eriyik halini almış uzay tozu topumuz soğudukça daha hafif mineraller yükselerek yüzeye çıktı. Altta bulunan eriyik halindeki kayadaki akıntıların etkisiyle, yavaş yavaş soğumakta olan bu kabuğun parçaları deniz tabanındaki plakalarla taşınarak ağır ağır dünyanın çevresinde dolanıyordu. Yeni oluşan genç kıtalar körlemesine birbirleriyle çarpışıyor ve yeniden geri çekiliyorlardı. Sıvı haldeki kayalar yükselip soğudukça, kıtalar büyüyüp gelişiyorlardı.</p>
	<p class="block_12" lang="tr">Adına Asya dediğimiz kabuk parçası, yalnızca yarım milyar yıl önce Sibirya’dan başlayarak tıpkı bir sürüngen gibi denizden yükselmeye başlamıştı. Bu sürüngenin omuzlarını oluşturan Moğolistan da, bir yandan deniz düzenli aralıklarla bu omuzlanın üzerinden aşıp aktıkça, yükselmeye başladı. Moğolistan’ın güneyinde ve batısında bugün en yakın okyanusa yüzlerce kilometre uzakta olan bölgelerde fosilleşmiş mercanlar bulunmaktadır. Gobi Çölü’nün erozyonla aşınan dağlarındaysa, muhtemelen kadim deniz yaratıklarının iskeletlerinden oluşmuş kireçtaşı yatakları vardır.</p>
	<p class="block_12"><span lang="tr">Moğolistan’da </span><i lang="tr" class="calibre3">Oviraptor</i><span lang="tr">’un evrimleşmesinden çok uzun zaman önce yaşanan ilk dinozor çağı, belki de yarı tropikal ve tozsuz bir dönemdi. Denizden gelen su buharıyla yüklü sıcak rüzgârlar, ülkenin kuzeyine doğru musonlar estiriyordu. Fakat sürüngenin karnı olan bölgenin güneyinde, volkanik ada zincirleri peş peşe okyanustan fırlıyor ama hemen ardından kuzeye doğru sürüklenip genç Moğolistan'ın kıyılarına çarpıyordu. Çin oluşmaktaydı. Art arda taze yer kabuğu tabakaları Asya’ya ekleniyor, Moğolistan’ı sarsıyor, kayalarını parçalayıp yüksek, birbirine paralel bayırlar haline getiriyordu. Çin’de de yeni dağlar yükseliyordu; bu dağlar bir noktadan sonra o kadar yükselmişlerdi ki, kuzeye doğru yol alan ıslak muson bulutları bunların üzerinden zorlukla aşar hale geldiler. Bulutların her biri yükseldikçe soğuyor, taşıdığı su buharı da yoğuşuyordu. Bulut tepelerin güney kanadından tırmanırken yağmur bırakıyordu. Eğer hâlâ içinde su buharı kalmışsa, artık küçülmüş olan bulut dağ silsilesinin üzerinde geziniyor, güney Moğolistan’ın susamış, oyuk oyuk topraklarına yalnızca kandırıcı gölgeler düşürüyordu.</span></p>
	<p class="block_12" lang="tr">Bir çöl doğmuştu ve tozlar yükselmeye başlamıştı.</p>
	<p class="block_14">&nbsp;</p>
	<p class="block_21" lang="tr">♦♦♦</p>
	<p class="block_14">&nbsp;</p>
	<p class="block_12" lang="tr">Dingus, Loope ve araştırma ekibi bugünün Gobi Çölü’ndeki Ukhaa Tolgod’da gri-pembe renkli geniş bir yaylada sarı çadırlarını kurarlar. Fosil avcıları gündüzleri sıcak toz ve kum bulutlarının altında çalışır, rüzgârlı akşamlarda da yiyeceklerini uçuşan toz-topraktan korumak için yemeklerini alelacele yerler.</p>
	<p class="block_12" lang="tr">Kamp ateşinin birkaç adım ötesindeki bir patikadan, yaklaşık bir mil genişliğinde ve her yerinde bol bol fosil bulunan vadi tabanına iniliyor. Vadiyi çevreleyen sarı-turuncu kumtaşı yamaçlardan ucu çıkmış daha da çok beyaz kemik gözüküyor. Bir temmuz sabahı Loope ile Dingus vadinin tabanına inerler ve çanağın sağ duvarına yönelirler. Sabahın sekizinde hava son derece sıcaktır. Havada asılı duran mikroskobik tozlar gün ışığına amansız bir parlaklık verir. Çakıltaşı kaplı zemin sıcaktan dalgalanır. Ufukta ağır ağır ilerleyen birkaç deve, rüzgârdan şekli bozulmuş çalılık kümelerinin arasından sallana sallana geçiyor.</p>
	<p class="block_12" lang="tr">Loope, seyrek konuşur. Dingus da konuşma konusunda aynı tutumlulukla davranır. Onlardan daha gürültücü olan fosil avcıları, Loope ile Dingus’a " Jeocular” adını takmışlar.</p>
	<p class="block_12" lang="tr">İki araştırmacı vadi duvarının zeminine yığılmış kayalık parçalarının üzerine tırmanıyorlar. Yakından bakıldığında yamacın bu kısmı eğik duran katmanlara ayrılmış gibi görünüyor. Loope, vadinin duvarlarındaki erozyonun, taşınması çok eskiden durmuş kadim bir kum tepesini ortasından yarmış olduğunu görüyor. Bu kesitteki belli belirsiz her tabaka, tepeciğin hareketsiz kaldığı ve eğik yüzeyinin katılaşıp ince bir tabakaya dönüştüğü bir zamana işaret ediyor. Bunun ardından, yine uğultulu rüzgârların estiği bir dönem gelecek ve kum tepesine beş-on santim daha yeni kum ekleyecek. " Jeocular ”a göre bu tür kum taşları "katmanlı”dır.</p>
	<p class="block_12" lang="tr">Tırmanırken kaymamak için çabalayan Loope, bir köşeyi dönünce, yamacın tabakalı yüzeyine doğru eğiliyor. Soluk bir tabakanın alttaki daha koyu renkli tabaka üzerinde bıraktığı el büyüklüğünde bir dizi ize bakıyor. Heyecanını gizlemek ister gibi gözlerini kısıyor.</p>
	<p class="block_12" lang="tr">“Sanırım bunlar dinozor ayak izlerinin kesitleri,” diyor.</p>
	<p class="block_12" lang="tr">Kadim çamurdaki dinozor izlerini belirlemek, eski kum içindeki izleri belirlemekten çok daha kolaydır. Fakat Kum Doktoru 1984’te Nebraska Kum Tepelerinde fosilleşmiş bizon izleri bulmuştu. Bu zorlu çölde de dinozor izleri bulan ilk kişi o oldu.</p>
	<p class="block_12" lang="tr">Bu izler Gobi’nin 75 milyon yıl önce ne kadar tozlu olduğunun işareti. Kum tepelerinden hiç değilse bazıları, bir süre için de olsa çıplaktı ve sabit değildi. Fakat Dingus, bu eski kumtaşlarının içinde korunmuş küçük göller ve bitkilerin de bulunduğunu gösteren kanıtlar olduğunu söylemektedir. Bu, o zamanki Gobi’nin bugünkü Gobi’den herhalde çok değil ama, biraz daha nemli ve yeşil olduğu anlamına gelmektedir.</p>
	<p class="block_12"><span lang="tr">Bu tür iri yaratıklar, böylesine kuru ve rüzgârlarla hırpalanan bir yerde kendilerine yetecek besini nasıl buluyorlardı? Diyelim ki büyük etçil yaratıklar sadık </span><i lang="tr" class="calibre3">Oviraptor</i><span lang="tr">’ları ve kolay üreyen, dolayısıyla, domuz büyüklüğündeki fosilleşmiş kıvrımlı kafalarıyla Ukhaa Tolgod’da her adımda insanının ayağına takılacak kadar bol bulunan Protoceratops dinozorlarını yiyorlardı. Peki,</span><span lang="tr"> </span><span lang="tr">o zaman bu hayvanlar neyle besleniyordu?</span></p>
	<p class="block_12" lang="tr">Dingus, biraz daha dikkatli bakmamızı söylüyor. Bugün Gobi Çölünde kaç tür hayvanın yaşayabildiğini düşünün. Sürü halinde yamru yumru develer. Küçük evcil koyun sürüleri. Sayınız ceylan. Zaman zaman rastlanan kartallar, kurtlar ve kirpiler.</p>
	<p class="block_12" lang="tr">Bu uçsuz bucaksız çölde, uzaktan beyaz benekler gibi görünen, yurt adlı keçe çadırlarını kurmuş olan bazı ilginç homo sapiens grupları da mevcut. Bu ayrıntılı çağdaş besin beslenme ağı, sıradan bir gözlemle görüleceği kadarıyla, sadece birkaç dikenli çalıya ve yabani soğana dayanıyor. Belli ki, tozlu bir arazi, hayatın olmadığı bir ortam değil.</p>
	<p class="block_12" lang="tr">Öte yandan kum tepesindeki izler muhtemelen çok kurak çağlara dağılmış, dinozor yuvalarıysa biraz daha yağışlı dönemlere uzanıyor. Bütün çöllerde ufak tefek durum değişimleri olur; tozluyken nemlenirler, sonra yine eski hallerine dönerler. Büyük iklim döngüleri çöllerde çok daha büyük değişimler yaratır. 18000 yıl önce buz devrinin buzulları gezegendeki suyun çok büyük miktarlarını dondurarak hapsettiğinde, ekvatorun çevreninde 4000 mil genişliğinde bir kuşak içinde kalan toprakların yarısını çıplak kumla kaplıydı. Bugün bu kuşağın sadece yüzde 10’u kumludur. Buna bağlı olarak da, havaya yükselip gezegenin etrafını dolanan çöl kumu bulutu artık daha incedir.</p>
	<p class="block_12" lang="tr">Aslına bakılırsa, Gobi’deki küçük durum değişimleri Ukhaa Tolgod’da gerçekleştirdiği kitlesel kıyımda toza yardım etmiş olabilir.</p>
	<p class="block_14">&nbsp;</p>
	<p class="block_12"><i lang="tr" class="calibre3">Oviraptor</i><span lang="tr">’un kumlu mezarı, bu yörenin o zaman da tozlu olduğunu gösteriyor, Gobi’nin hızla çözülmekte olduğu tartışılmıyor. Fakat Büyük Ana, Ukhaa Tolgod’da yumurtalarına bakarken, telaşa kapılmamıştı. Çöl tozunun oluşması kolay fark edilmeyen bir süreçtir. Aralıksız sürdüğünü unutmak kolay olur.</span></p>
	<p class="block_12" lang="tr">Rüzgâr bunu hatırlatan bir etken olsa gerekti. Hışırtı sesi çıkartacak hiç ağaç ve çimen olmamasına rağmen Gobi’de rüzgârın sesi işitilebilir. Rüzgâr kaya çıkıntıların çevresinden geçerken alçak ve uğuldayan bir ses çıkarır. Kum tanelerini çakıllara fırlattığında ise cızırtılı bir ses yapar.</p>
	<p class="block_12" lang="tr">Dağlardan, kireçtaşı yataklarına, hatta kum tanelerine dek kayaların çoğunda zayıf noktalar bulunur. Gezegenin kayaları, eriyik halinde kumken katılaştıkları ya da birikmiş mercan iskeletlerinden oluştukları zamanlardan buyana, bir hayli hırpalanmışlardır. Geride kalan 4,5 milyar yıl içinde kayaların çoğu bükülmüş, kıvrılmış, ezilmiş ya da ters çevrilmiş, yamaçtan kopup düşmüş, ufalanıp toza dönüşmüş ya da eriyip lav haline gelmiştir; bazılarıysa bu saydıklarımızın hepsine dayanmıştır. Dolayısıyla bir kaya, ille de kaya gibi sapasağlam değildir; üzerinde özürler ve ince çatlaklar bulunur. Bir kireçtaşı yamacı, eninde sonunda çökecektir. Bir kum tanesi, rüzgâr üzerine küçük bir el bombası fırlatmaya hazırlandığında parçalanmaktan kurtulamayacaktır.</p>
	<p class="block_12" lang="tr">Rüzgârın yerden kum kaldırabilmesi için saatte en az 20 mil hızla esmesi gerekir. Rüzgâr etrafında uğuldarken, çöl zeminindeki bir kum tanesi ileri geri titreyip duracaktır. Ondan sonra da kanatlanacaktır. Kısa bir mesafe boyunca yaklaşık iki metre yüksekte yol alacaktır. Sonra yere düşecektir. Yere konarken bir başka kum tanesinin köşesine çarparak daha küçük parçacıklar yağmurunu başlatabilir: İşte, toz doğmuştur.</p>
	<p class="block_12" lang="tr">Dahası, bu bombanın etkisi, çarptığı kurbanı yerden yükseltip rüzgârın içine savurmak için gereken hamle olabilir. Böylece yeni bir bomba döngüyü devam ettirir. Rüzgârın üflediği kum, çakıllardan ve parça kayalardan da toz zerrecikleri koparabilir. Bir dağın yamacından soluk renkli bir kireçtaşı tozu yağmuru başlatabilir.</p>
	<p class="block_12" lang="tr">Başka çöllere kıyasla aslında kum bakımından oldukça fakir olan Gobi’de buzlanma, tozun üretilmesinde daha etkili olan bir araçtır. Gobi Çölü kışları orta miktarlarda yağmur ve kar alır. Bu nem, kayalardaki ince çatlaklar ve oyukların içine sızar. Sonra ısı düştüğünde su buza döner. Suyun kristal yapısı kayadaki çatlaktan dirseğini çıkarır ve çatlağın daha da genişlemesine yol açar. Su ister bir yamaçtaki, ister kopmuş bir kayadaki, ister bir kum tanesindeki çatlağa yerleşmiş olsun, sonunda barındığı şeyi parçalayıp dağıtacaktır. Bunu ilk buzlanmada başaramazsa, bir sonraki ısınmada eridiğinde daha derinlere inecek, yeniden donduğunda daha üstün bir kaldırma gücüne sahip olacaktır. Er ya da geç mikroskobik boyutlarda tozlardan bir çığ düşecektir.</p>
	<p class="block_12"><span lang="tr">Tuz da, kayalardan toz koparmak için benzer bir yönteme başvurur. Dünyanın kabuğunda sık rastlanan çeşitli tuzlar, doğal olarak yaşlanmakta olan kayalardan dışarı sızar. Ancak sulun akıtma gücünden yoksun olan çöller özellikle tuzludur. O İnilde belki de </span><i lang="tr" class="calibre3">Oviraptor</i><span lang="tr"> yuvasında hayallere dalmış otururken havadan inen bir tuz kristali yuvanın yakınındaki kireçtaşı çalı ılının üstüne konmuştur. Gece olduğunda tuz, bir çiğ tanesiyle demlenmiştir. Eriyen tuz çakıldaki bir çatlağın içine sızmıştır. Ertesi sabah güneş doğduğunda çiğ buharlaşıp bu çatlaktan uçmuştur. Tuz bu yeni konumunda kristal formuna geri dönmüş Ve dirseklerini çakıldan dışarı itmiştir. Eğer Büyük Ana o çakıldaki bu küçük kanyonun içinde olabilseydi, duvarlarının iki yana doğru açılmak için zorlanırken çıkardığı küçük bir inlemeyi duyabilirdi.</span></p>
	<p class="block_12"><span lang="tr">Bugün Gobi’nin dehşet verici üçlüsü budur işte: rüzgâr, tuz Ve buz. Bu üçlü, içinde faaliyet gösterdikleri tehlikeli ortamdan da özel bir yardım alır. Sürekli hırpalanmakta olan kayalar, parçalayıp ufalanması en kolay olanlardır. Ayrıca son 50 milyon yıldır Himalayalar’da oluşan Hindistan-Asya çarpışması, Everest dağından en az bin mil uzakta olan Moğolistan’ı da sıkıştırmakladır, Gobi’nin gri, akordeon gibi kat kat dağlarından çöl tabanına sürekli kaya düşer. Ve rüzgâr, tuz ve buz burada kayaları toza d</span><span lang="tr">ö</span><span lang="tr">n</span><span lang="tr">üş</span><span lang="tr">t</span><span lang="tr">ü</span><span lang="tr">rmeye ba</span><span lang="tr">ş</span><span lang="tr">lar.</span></p>
	<p class="block_12" lang="tr">Bazı kayalar, toz üretmeye doğal olarak diğerlerinden daha yatkındır. Kireçtaşı, feldspat ve alçıtaşı kolayca toz haline dönüşür. Öte yandan kuvars serttir. Yaşlı kum tepeleri ve pek çok sahil, aşınarak yuvarlak biçim almış son derece sert kuvars toplarından oluşmaktadır. Fakat bu dayanıklı mineral için bile toz haline gelmek kaçınılmazdır. Kuvarsın kristal yapısının ta içine sızmak için biraz çiy yeterlidir. Su, kristaldeki düzensizlikleri izler ve molekülleri birer birer eritir. Büyütülmüş haliyle, yaşlanmakta olan bir kum tanesi yaşlanmakta olan bir dağa benzer: Tepesi yuvarlaktır, fakat minik "nehirlerin” açtığı “koyaklarla” oyulmuştur. Ve bir “yamacın” tabanına “talus” denilen, saç telinin yüzde biri genişliğinde aşınmış kaya parçaları dökülmüştür.</p>
	<p class="block_12"><span lang="tr">Kadim Gobi’de bir gün, sert bir esinti birden Ukhaa Tolgod’da uğuldadı. Tozlaşmış kireçtaşı, alçıtaşı, tuz ve başka tozlarla karışmış mikro taluslar sıcak rüzgârda döne döne havalanmıştı. Rüzgâr dindiğinde bir </span><i lang="tr" class="calibre3">Oviraptor</i><span lang="tr"> başının üstünde toz yükseliyordu.</span></p>
	<p class="block_14">&nbsp;</p>
	<p class="block_12" lang="tr">Büyük Ana’nın başının üstündeki toz özellikle bu yöreye ait değildi. Erozyon dünyanın her yerinde sürekli toz üretiyordu. Gezegenin daha yeşil kesimlerinde toz çabucak bitkiler ve nemli toprak tarafından tutuluyordu. Fakat gezegenin kuru kesimlerinde oluşan tozun rüzgâra kapılması daha muhtemeldi. Bu tozun küçük bir bölümü o kadar yükseğe çıktı ki, ancak binlerce mil yol aldıktan sonra yere inebildi. Geri plandaki bu pus, rüzgârın Dünya’nın yüzeyinden toplayabildiği her şeyden bir parça taşıyordu.</p>
	<p class="block_12"><span lang="tr">Milyonlarca yıl önce yükseklerde uçan bu toz bulutuna Dünya’nın hangi tozlu kesimlerinin en fazla katkıda bulunduğunu belirlemek ancak bir tahmin işi olabilir. Fakat bugünkü Dünyanın üzerindeki tozlu bölgelere yapılacak bir gezinti </span><i lang="tr" class="calibre3">Oviraptor</i><span lang="tr">’un üzerindeki kadim gökyüzünde bulunan toz çeşitlerini bize gösterecektir. Bugün en büyük toz üreticisi Büyük Sahra’dır. Pek çok çöl, kaya yatakları, taşlar ve çakıllarla döşelidir, köşelerine de biraz kum serpilmiştir. Sahra’nın ise beşte biri kumla kaplıdır ve kum tepelerinin yüksekliği 300 metreyi aşabilir. Dört Texas büyüklüğünde bir alanın beş katlı bir bina yüksekliğinde kumla kaplandığını düşünün. Ve bütün bu kumun dönüp dolanıp diğer kum kardeşlerini bombaladığını, bir yandan da sürekli olarak tuz ve güneş tarafından parçalanıl iğini gözlerinizin önüne getirin. </span><i lang="tr" class="calibre3">Oviraptor</i><span lang="tr">’un zamanında Gobi Çölü kadar uzaklara Sahra’dan ne kadar kumunun gittiğini söylemek zordur. Fakat bugün Kuzey Afrika’dan muazzam altın tozu bulutlarının kalktığını biliyoruz. Bilim insanları hemen Dünya’nın yüzeyinden kalkan toz miktarının ağırlığını tahmin etmenin çetrefil bir iş olduğunu vurgularlar. Fakat geçmişte, bazı cesur kişiler tahmin yürütmüşlerdir. Popüler olan tahminlerden biri Sahra’nın gökyüzüne her yıl 600 milyon ton toz fırlattığı yönündedir. Başka bir tahmin, her yıl oluşan bu bulutun bir milyar ton olduğunu söyler. En düşük tahmine göre her dört saniyede bir, bir vagon dolusu Sahra tozu Afrika’dan uçmaktadır.</span></p>
	<p class="block_12" lang="tr">Her dakikada on altı vagon. Her saatte bin vagon dolusu. Her gün, her yıl bu böyle.</p>
	<p class="block_12" lang="tr">Çin’in geniş --ve genişlemekte olan— çölleri de gökyüzüne benzer bir miktarda toz kaldırıyor olabilir. Amerika Birleşik Devletleri’nin orta ve batı bölgelerinde erozyona maruz kalan tarım arazilerinden de, her ne kadar uzaklara kadar gitmeye yatkın değilse de, her yıl yaklaşık bir milyar ton toprak havalanıyor olabilir. Bugün bir başka zengin toz kaynağı da kadim çöl kumudur. Gobi’nin güneyinde Çin Lus Yaylası adı verilen harika bir tarım alanı yer almaktadır. Taş içermeyen lös, milyonlarca yıl içinde Gobi ve Taklamakan çöllerinden savrulmuş olan saf I uzdur. Her iki buçuk yüzyılda 2,5 cm kadar yağan bu toz tabakası, 100.000 mil kareyi aşkın bir alan üzerinde hiç kalkmayan İnce bir kar tabakası gibi birikmiştir. Bu alanın büyüklüğü Colorado eyaletinin büyüklüğüne yakındır. Çin'in kuzeyine dağılmış diğer lös alanlarını da eklerseniz, tozlu toprak bütün ülkenin beşte birini kaplamaktadır. Yerleşim yerlerinin artması ve erozyon, toz örtüsünü inceltmiş olsa da, bu tabaka birçok yerde hâlâ yaklaşık 100 metre, hatta bir noktada 330 metre derinliğindedir.</p>
	<p class="block_14">&nbsp;</p>
	<p class="block_12"><span lang="tr">Tüm dünyada lös, Yerküre’nin toplam yüzeyinin yüzde 10’unu kaplar. Bu kadim çöl kumunun bir bölümü, rüzgâr geçirmeyen bitki zırhının altında güvendedir. Ama başka bölgelerden, çok kez de insanların kötü kullandığı yerlerden, rüzgârlara hesaplanamayan miktarda kadim toz savrulmaktadır. Buzullar çöllerin tersiymiş gibi görünebilir, ama buzul tozu da mutlaka </span><i lang="tr" class="calibre3">Oviraptor</i><span lang="tr">'un üstünü örtmüş olsa gerek. Derin bir buz nehri bir dağ silsilesinin içinden yavaş yavaş akarken “kaya unu” denilen mikroskobik parçacıkların yanı sıra ev büyüklüğünde kayaları da sıyırır alır. Tıpkı bir kokarcanın üzerindeki şeritler gibi, buzul boyunca uzanan siyah çizgiler halindeki bu kazınma izlerini görebilirsiniz. Buzullardan akan erimiş buz dereleri çok kez taşıdıkları kaya unu yüzünden çok hoş bir gri-yeşil tonunda olurlar. Bu dereler taşıdıkları ufalanmış kaya yükünü bir düzlüğe bıraktıklarında, bu toz da artık etrafa yayılmaya hazırdır. Ama toz bilimi henüz gençtir: Bilim insanları bugün buzulların ne kadar toz ürettiğine dair bir fikre sahip olmadıkları gibi, milyonlarca yıl önce ne kadar toz ürettiklerini de tahmin edemiyorlar.</span></p>
	<p class="block_12" lang="tr">Playa adı verilen kurumuş göller de toz bakımından cömerttir. Sadece Amerika Birleşik Devletleri’nin batısındaki çöllerde yüzden fazla kurumuş göl bulunmaktadır. Son buz devri sona erdiğinde su kaynaklarından yoksun kalan bu göller buharlaşarak kurumuştur. Uçaktan bakıldığında tuzlu yüzeyleri arazinin üzerinde solgun ve yassı yara izleri gibi görünür. Ancak tuzun altında kadim nehirlerin içlerine akıttığı, derin ince mil yatakları barındırmaktadırlar.</p>
	<p class="block_12" lang="tr">Bazı playalar tozlarını kolay kolay bırakmazlar. Uzay mekikleri bazen bunlardan birinin, California’daki Mojave Çölü’nde bulunan eski Rogers Gölü’nün üzerine iner. Bu trafik gölün yüzeyindeki koruyucu tabakayı kırsa da, kışın yağan yağmurlar her yıl yüzeyi yeniden düzler ve çatlaklarını kapatır. Yüzey tabakaları daha gevşek olan başka nehirler sulu zamanlarında toplamış oldukları ince çökeltiden büyük miktarları havaya salabilir. Bugün bu tozlar çok büyük zararlara yol açmaktadır.</p>
	<p class="block_14">&nbsp;</p>
	<p class="block_12"><span lang="tr">Rogers Gölü’nün 80 mil kuzeyindeki Owens Gölü, ülkenin en hayret verici toz kirliliği kaynağı olarak istenmeyen bir ayrıcalık kazanmıştır. 110 mil karelik bu gölün suyu 1920’lerde Los Angeles halkının büyüyen su ihtiyacını karşılamak için bilerek çekilmiştir. Gölün ölümünden bu yana rüzgârlar inanılmaz miktarda toz havalandırmış olabilir: Tahminler </span><i lang="tr" class="calibre3">her yıl</i><span lang="tr"> 400.000 ton ile 9 milyon ton arasında değişmektedir. İki buçuk kilolun bir torba unu rüzgâra savurduğunuzu düşünün. Sona da, en düşük tahminlere göre, bütün bir yıl boyunca her dakikada 300 torba boşalttığınızı düşünün. Göl kenarındaki Keeler kasabasının sakinleri “Keeler sisi" dedikleri şeyle yaşamak zorundadırlar ve bundan hiç memnun değillerdir. Keeler sisi evlerinin içine işleyecek kadar ince ve tuzlu bir tozdur. 1995 yılında Keeler kasabasındaki hava, ulusal sağlık standartlarının öngördüğünden 23 kat daha fazla toz içererek bir rekor kırmıştır. Los Angeles zararlı toz alanlarını çakıl, su ve bitkilerle onarmayı ancak 1998’de kabul etmiştir.</span></p>
	<p class="block_12" lang="tr">Daha büyük göller rüzgâra daha fazla toz bırakır. Devasa boyutlardaki Aral Gölü, sulama yüzünden ciddi boyutlarda küçülmüş, çökeltileri üzerinde rüzgâra dayanıklı bir kabuk oluşturamamıştır. Kaba bir tahmine göre, Aral Gölü’nün toz üretimi yılda 150 milyon ton gibi dudak uçuklatacak boyuttadır. Aral’da, playa tozuna modern çeşni katan bir etken de, uçuşan çökeltilerin yoğun olarak zehirli böcek ilacı içermesidir.</p>
	<p class="block_12" lang="tr">Bütün bu mineral tozları, yükseklerden uçan parçacıkların oluşturduğu pusa katkıda bulunur. Kayalardaki mineralleri ve metallere deniz tuzu zerreciklerinden mikroskobik boyutlardaki camsı volkanik kül süngerlerine dek başka binlerce doğal toz katılır. İşte O vi rap tor un çağında da böyle olmuştur. Dünya’nın derisi dökülüyordu ve her şeyden küçük parçalar havada uçuşuyordu.</p>
	<p class="block_12"><i lang="tr" class="calibre3">Ovirapto</i><span lang="tr">r’un yaşadığı çağda dünyayı yükseklerden dolaşan bu toz bulutu bugün olduğundan belki biraz daha kalın, belki de biraz daha ince bir tabaka halindeydi. Ama vardı. Rüzgârın uçurabildiği yalnızca Moğolistan’ın hırpalanmış kayaları ve eski mercan resiflerinden oluşan tozlar bile olsaydı, yine de havadaki toz yoğunluğu epeyce olması gerekirdi. Yağmur nasıl düzenli yağarsa, rüzgâr da aynı düzenli aralıklarla esiyor ve yerden toz kaldırıyordu. Pembe ve turuncu renkli bu karışım, rüzgâr en sonunda dinene kadar havayı dakikalar, hatta günler boyunca ağırlaştırıyordu.</span></p>
	<p class="block_12" lang="tr">Ukhaa Tolgod’daki dinozorların ölümüne böyle toz fırtınaları mı sebep olmuştu? Jeocular haklıysa, gerçekten toz fırtınaları dinozorların havasızlıktan boğularak ölmesine yol açmıştı ama bu dolaylı bir yoldan olmuştu.</p>
	<p class="block_12"><span lang="tr">Toz fırtınalarının kısa vadeli etkileri bugüne kadar genelde ölümcül tehdit olmaktan çok, bir rahatsızlık boyutunda olmuştur. Yine de bir toz fırtınasının ani etkileri öyle hafife alınacak bir şey değildir. Etkileri öylesine rahatsız edici olabilir ki, Orta Asya ve Arabistan çöllerinde yaşayan insanlar, toz fırtınaları getiren rüzgârlara özel isimler vermiştir. Bu rüzgârların, insanın boğazını tıkayan toz fırtınalarına yol açtığını bilmezseniz, isimleri kulağa gayet romantik gelebilir: </span><i lang="tr" class="calibre3">hamsin, harmattan, habub, afganet, şimal</i><span lang="tr">.</span></p>
	<p class="block_12" lang="tr">Toz yüklü bu rüzgârların fiziksel etkileri, güneş koruyucusu da kullansanız yüzünüzün harçla sıvanmış gibi, burnunuz ve kulağınızın da içi kabuk bağlamış gibi hissetmesiyle bitmez. Yazın bir kumsalda yalınayak yürüdüyseniz, kumun havadan çok daha fazla ısındığını biliyorsunuzdur. Kızgın kum ve toz zerrecikleri havalandıklarında, havada asılı radyatörler haline gelerek; havayı ve aynı zamanda çevrelerindeki insanlarla hayvanları da ısıtırlar. Dahası, kum ve toz rüzgârının yarattığı sürtünmeden statik elektrik doğar ve statik elektriğin de ağır baş ağrılarına neden olduğu söylenir. Kum ve toz fırtınaları hem bitkiler, hem de hayvanlarda çok ciddi boyutlarda su kaybına yol açar. Bütün bunlar yetmezmiş gibi, yerel havanın tozla yüklenmesi, aslında yağmurun yağıp ortamı serinletmesi ihtimalini de azaltır. Toz fırtınaları hayvanlara eziyet çektirmenin yanı sıra, bitkilerin yapraklarını parçalayabilir, modern cihazları tıkayabilir, hatta uçak bile düşürmesi mümkündür.</p>
	<p class="block_14">&nbsp;</p>
	<p class="block_12" lang="tr">Ocak 2000’de Kenya Havayollarına ait bir jetin okyanusa düşmesi ve uçakta bulunan herkesin ölmesi toz sebebiyle olabilir. Yerel haberlere göre uçak, Nijerya’nın başkenti Lagos’un toz rüzgârları nedeniyle kapalı olan havaalanının üzerinden uçmuştu. Uçak o gece daha sonra Abidjan’dan kalkış yaptıktan hemen sonra düşmüştü. Bazı toz uzmanları, toz birikiminin motorlarda türbülans oluşturup, güçten düşmelerine yol açmış olabileceği tahmininde bulunuyorlar.</p>
	<p class="block_12" lang="tr">İyi tarafından bakarsak, tam tekmil bir toz fırtınası kolay kolay başlamaz. Küçük bir toz girdabının tetiklenmesi daha kolaydır. Minyatür hortumlar gibi, bu toz girdapları da sıcak zemin üzerindeki ince bir hava tabakasının, daha serin havanın içinden yukarı doğru köpürerek kendi çevresinde dönmeye başlamasıyla oluşur. Hızla yükselen sıcak hava zeminden tozları ve aynı zamanda kanguru faresi denilen hayvanları da kaldırır. Kanguru farelerinin, bir toz girdabının yükselme hızının ölçümünde çok yararlı bir birim olduğu anlaşılmıştır. Daha doğrusu bilim literatüründe 1974 yılında bu kanıya varan bir araştırmacıdan söz edilir. Toz girdaplarının bazen bu talihsiz hayvanları kaptığını fark eden bir bu araştırmacı, bir kanguru faresinin bir kulenin tepesinden yere düşme hızım ölçmüş. Bu gözleme dayanarak da, toz girdaplarının yükselme hızının saatte en az 25 mil olduğunu hesaplamıştır. Bir de kanguru faresinin bu işten hiç hoşlanmadığını, ancak bu deneyden pek bir zarar görmediğini de gözlemlemiştir. Örneğin California’nın Mojave Çölünde günde binlerce toz girdabı meydana geldiğinden, belki de evrimleşme, sık sık havaya uçurulan kanguru farelerine yere çarpmalara dayanıklı bir anatomi kazandırmış olabilir.</p>
	<p class="block_12" lang="tr">Toz şeytanları yüzeydeyken bir metreye yakın çapta olmalarına rağmen, yine de havaya çok miktarda toz kaldırırlar. İyi bir ortam bulduklarında toza iştahları sınır tanımaz. Toz şeytanlarıyla ilgili bilimsel literatürde anlatılan bir vakada, bir toz şeytanı bir inşaat yerindeki açık bir çöp yığınının üstüne yerleşmiş ve göğe doğru saatte bir yard(91.4 cm) küpten fazla toz toprak havalandırmaya başlamıştır. Dört saat sonra, çalışanlar, toz şeytanının sofrasını, üzerine bir buldozer park ederek kapatmayı akıl etmişlerdir.</p>
	<p class="block_12" lang="tr">Tam oluşmuş toz fırtınalarının başlaması zorsa, durdurulmaları imkânsızdır. Dünya’nın tozlu kesimlerinde çok büyük toz fırtınaları Alplerdeki şiddetli kar fırtınaları kadar kaçınılmazdır. Alplerde kar fırtınası mevsimleri olduğu gibi, çöllerde de toz mevsimleri vardır. Örneğin Mısır’da tozlu mevsim Aralık'ta başlar ve beş ay boyunca devam eder. Suudi Arabistan’da bahar, toz mevsimidir. Arizona da Mayıs ile Eylül ayları arasında tozuyla ünlü 10. Interstate karayolunda seyahat eden sürücülere radyolarını, çölde sarı-kahverengi toz duvarlarının yaklaştığını uyaracak bir kanala ayarlamaları salık verilir. Arizona’daki toz fırtınaları yılda ortalama kırkı aşkın kazaya, çok sayıda yaralanmaya ve bir-iki de ölüme yol açmaktadır.</p>
	<p class="block_12" lang="tr">Arizona eyaletinin Phoenix kenti yılda yaklaşık on beş kez bu fırtınalardan etkilense de, yine de ucuz atlatıyor sayılır. Dünya da toz fırtınasının en fazla yaşandığı yerlerden biri İran’ın doğusundaki Seistan Havzası’dır. Burada bir yılda seksen ayrı günde görüş mesafesini bir milin üçte ikisi oranında azaltan seksen büyük toz fırtınası rekoru yaşanmıştır. Karakum ve Kızılkum gibi çok güzel isimleri olan çöllerin bulunduğu Türkmenistan, Özbekistan ve Tacikistan’da yılda 40 kadar toz fırtınası yaşanır. Çin'in muazzam Taklamakan Çölü gibi, Pakistan, Afganistan ve İran sınırlarının bitiştiği kurak bölge de, yılda 30 kadar fırtına yaşar. Bunlar ortalama rakamlar olup havanın ve iklimin keyfine bağlıdır. 1970’lerin başında alt-Sahra’da Sahalin’i vuran korkunç kuraklık Sudan’da kopan toz fırtınası sayısını olağanın beş katma çıkarmıştır.</p>
	<p class="block_12"><span lang="tr">Toz fırtınaları 75 milyon yıl önce muhtemelen</span><i lang="tr" class="calibre3"> Oviraptor</i><span lang="tr"> için yaşamın olağan bir parçasıydı. Belki bir bahar öğleden sonrası, yeni ısınmış bir hava tabakası soğuk bir tabakayla şiddetle çarpıştığında kadim Gobi Çölü’nün üzerinde bir toz fırtınası kopmuştur. Şiddetli bir kum fırtınası, çölün yüzeyine gömülmüş olan tozu çarpa çarpa gevşetmiştir. Yerde yuvarlanan toz taneleri bile sarsıldıkça üzerlerine tutunmuş toz parçacıklarını dökmüşlerdir.</span></p>
	<p class="block_14">&nbsp;</p>
	<p class="block_12" lang="tr">Kum yerde kalmış ve toz havalanıp yüzlerce metre yüksekliğinde bir duvar oluşturmuştur. Bu tozdan duvar, zeminden ayrılmadan turuncu bir fırtına halinde kabararak ilerlemiştir.</p>
	<p class="block_12" lang="tr">Bu rüzgâr çok güçlü olsaydı, bu Gobi tozunu o kadar yukarıya kaldırırdı ki, toz ancak bir hafta sonra ve Kuzey Amerika’da yere inebilirdi. Rüzgâr ılımlı esmiş olsaydı, toz Çin'deki Lös Yaylası’na gidebilirdi. Ama rüzgâr çabucak dinmiş ve tozun Gobi’nin üzerinde berrak havada asılı kalmasına yol açmıştır.</p>
	<p class="block_14">&nbsp;</p>
	<p class="block_21" lang="tr">♦♦♦</p>
	<p class="block_14">&nbsp;</p>
	<p class="block_12" lang="tr">Çok şiddetli kum fırtınaları, Gobi’deki bazı dinozorların ölümüne doğrudan yol açmış olabilir; bu uzun zamandır varlığını sürdüren bir teoridir. Loope ile Dingus fırtına gibi esen kum ve tozun Ukhaa Tolgod’daki hayvanları öldürmekte doğrudan rol aldığına artık inanmıyor ama bu teori belki başka yerlere uyabilir.</p>
	<p class="block_12"><span lang="tr">Ukhaa Tolgod’un kuzeyine doğru, ağır bir sürüşle bir kaç günlük yoldan sonra varılan bölgede, Rus ve Polonyalılardan oluşan bir ekip kumtaşının içinde Moğolistan’ın ünlü “dövüşen dinozorları”nı bulmuştur. Bu fosil ortaya çıkarıldığında, etobur bir </span><i lang="tr" class="calibre3">Velociraptor</i><span lang="tr">’un kıvrılmış pençeleri domuza benzer, kanca burunlu bir </span><i lang="tr" class="calibre3">Protoceratops</i><span lang="tr">’un iskeletine geçirmiş olarak bulunmuştur.</span></p>
	<p class="block_12" lang="tr">David Fastovsky, Rhode Island Üniversitesinde görevli eskinin çevre koşullarına ilişkin ipuçları bulmak için çökelti kaya katmanlarını inceleyen bir jeologdur. Fastovsky, savaşçı dinozorların bulunduğu kumtaşın bölgesini inceden inceye araştırdığında rüzgârın taşıdığı kumların oluşturduğu belirgin katmanlara rastlamıştır. Fastovsky, kum ve toz fırtınalarının öldürücü olabileceği kanaatindedir. Bugün elbette öyledir.</p>
	<p class="block_12" lang="tr">Toz Çanağı kuraklığı sırasında, milyonlarca insan, ince toprak taşıyan o amansız “kara tipiler” karşısında evlerini terk etmiş, binlerce sığır ve tavşanın havasızlıktan boğularak ya da yedikleri otlarla birlikte çok fazla toz yutmaktan dolayı öldüğü haber verilmişti. Bazı insanların da toza dışarıda yakalandıklarında havasızlıktan öldükleri yolundan seyrek de olsa bazı haberler duyulmuştu. “Toz zatürresi” denilen, çabuk müdahale edilirse tedavi edilebilen ateşli bir hastalık yüzünden daha çok sayıda insan hayatını kaybetmişti. Daha 1998’de bile muazzam bir toz fırtınası Çin’in batısındaki çöl bölgesinde en az 12 kişinin ölümüne yol açtı. Ancak haberlerde bu insanların tozun yol açtığı trafik kazaları ya da başka kazalarda mı öldüğü belirtilmemiştir.</p>
	<p class="block_12" lang="tr">Uçan kum bile tek başına öldürücü olabilir. Moğolistan’da çırılçıplak soyunup uçan kuma göğüs germek ciddi bir erkeklik gösterisidir. Uçan kum kanamaya yol açabilir. Dikkat dağınıklığına yol açabilir, su kaybından ölüme neden olabilir.</p>
	<p class="block_12" lang="tr">“Çöldeki bir kum fırtınasında iki dinozorun uçan kuma yenik düşüp kum altında gömülmesi çok kolaydır,” diyor Fastovsky. “Bu çok, çok hızlı gerçekleşebilir.”</p>
	<p class="block_12" lang="tr">1997’deki keşif gezisi sırasında Loope ile Dingus’un araştırma kampına uğrayan küçük kum fırtınaları bile öldürücü olmayı akıllarına koymuşlardı sanki. Sarı bir ılgım gibi döne döne ilerleyen rüzgârlar, çakıllı zeminden kum ve toz kaldırıyor, sonra bunu acımasızca kamyonetler ve sarı çadırların arasında her yana çarpıyorlardı. Kum taneleri insan derisinde iğne gibi batıcı bir etki yapıyordu. Kısılmış gözlerden içeri giriyor, kulakların derinliğine iniyor, çınlamaya sebep oluyordu. Kazıklarını çöle tutunacak şekilde yerleştirmeyen çadırların içleri bile sonradan ince pembe bir tozla kaplanmıştı. Fastovski, Gobi’nin bu değişken jeolojisinin buna benzer başka gösterilerine de tanık olmuştur.</p>
	<p class="block_12" lang="tr">“Bu beni, kum fırtınasında kalmış bir dövüşen dinozor olsaydım, bu durumdan hiç de memnun kalmayacağıma inandırdı,” diyor gülerek.</p>
	<p class="block_12" lang="tr">Ancak Loope ile Dingus, Ukhaa Tolgod’da kumun bir işbirlikçisi olduğuna inanıyor. Sıcaklık giderek artarken vadi duvarı boyunca ilerleyen iki Jeocu, Loope’un teorisinin dayandığı bir kesime ulaşıyor.</p>
	<p class="block_12"><span lang="tr">Vadi duvarının bu kısmı boydan boya kırmızı ve hiçbir tabaka görülmüyor. Yakından bakıldığında, büyük ve küçük kum</span><span lang="tr"> </span><span lang="tr">tanecikleri, hatta çakılların birbirine rastgele karıştığı bir bileşim görünüyor. Düzgün tabakaların ve dinozor izlerinin görüldüğü daha soluk kumtaşları fosil bakımından fakir, ama korunmuş kum tepecikleri arasındaki boşluğu dolduran bu daha koyu renkli, karışık kumtaşı kemiklerle dolu.</span></p>
	<p class="block_12"><span lang="tr">Ukhaa Tolgod dinozorlarının katliyle ilgili kum fırtınası teorisinin Dingus’u rahatsız etmeye başlamasının nedeni de bu ayının. Dingus’un telaşsız tavrıyla açıkladığı gibi, bu teoriye göre şaşkın </span><i lang="tr" class="calibre3">Oviraptor</i><span lang="tr"> yuvasında otururken bir kum fırtınası sürüp gelmiş ve onu kumla kaplamıştır. Açıklamak için ne kadar çaba gösterilse de, tonlarca kumun araziye boşaltılması için başka akla yakın bir yöntem görülmüyor. Güneş gözlüklerinin ardından kaşlarını çatan Dingus, "Önceden bu çökeltilerin göl birikintisi olabileceği söyleniyordu, ama bu pek olası bulunmadı,” demekledir. "Nehirler mi? Genellikle nehirler, dinozorların kemiklerini bir yerden bir yere taşıyacak ivmeye sahiptirler. Ama bir kum fırtınası, iskelet parçalanmadan bir örneğin hızla gömülmesinin mümkün olan birkaç yolundan biridir."</span></p>
	<p class="block_12"><span lang="tr">Kum uzmanı Loope’un da bu senaryoyla bir sorunu var. "David'in kum fırtınası teorisini sorgulamaya başlamasının nedenlerinden biri kum fırtınalarının birkaç metreden fazla kum biriktirmediğinin anlaşılması,” diyor Dingus gülerek. Dingus’un bunu eğlendirici bulmasının nedeni, </span><i lang="tr" class="calibre3">Oviraptor</i><span lang="tr">’ların omuz yüksekliği bir metreye ulaşan </span><i lang="tr" class="calibre3">Velociraptor</i><span lang="tr"> tarzı dinozorlardan olmaları. </span><i lang="tr" class="calibre3">Oviraptor</i><span lang="tr">’ların uzun, güçlü bacakları, ürkütücü pençeleri vardı. </span><i lang="tr" class="calibre3">Oviraptor</i><span lang="tr"> iskeleti akla, yuvasına bir parça kum düştüğü için yere yatıp ölüverecek bir hayvanı düşündürmüyor. Üstelik bunlar, karmakarışık kumtaşlarının içinde bulunan başka bazı dinozorlara kıyasla narin, küçük hayvanlardı. Jeocular ve dinozorları kazıp çıkaran yoldaşları da, bu kum fırtınası öyküsünü hikâyesini düşündükçe, bu açıklamada bir terslik olduğu kanısına varıyorlar.</span></p>
	<p class="block_12" lang="tr">Loope, kırmızı duvara eliyle vuruyor ve esen rüzgâra karşı sesini yükselterek, "Sanırım bu yapılanmamış birimler akmış çökelti, bu bir kum kayması” diyor.</p>
	<p class="block_14">&nbsp;</p>
	<p class="block_21" lang="tr">♦♦♦</p>
	<p class="block_14">&nbsp;</p>
	<p class="block_12" lang="tr">Yaklaşık 75 milyon yıl önce bir bahar günü aniden, Gobi’den bir rüzgâr esip geçti. Kumları kaldırıp eski bir kireçtaşı, yani kalsiyum karbonat yatağına doğru fırlattı. Bu beyaz tozdan oluşan ince bir akıntı gökyüzüne doğru yükseldi. İncecik parçacıklar, bahar yapraklarından renk alan seyrek bir örtüyle kaplı devasa kum tepelerinin üstünde havada sanki dans ediyordu.</p>
	<p class="block_12" lang="tr">Bir kaç gün sonra geçen bir bulut bir yağmur damlası bıraktı. Damla toz bulutunun içinden geçerken havada asılı duran bir kireçtaşı tozu parçacığını içine aldı.</p>
	<p class="block_12" lang="tr">Yağmur damlası bir kum tepeciğinin dik yüzeyine çarptığında erimiş kireçtaşım, artık sabitleşmiş kumlardan oluşan, yaklaşık 250 metrelik bir kum tepesinin içine savurdu. Bu yağmur damlasının içindeki suyun çoğu çabucak buharlaştı ve yeniden berrak havaya yükseldi. Ama geride, aşağıdaki toz tanelerinin arasından akan, mikroskobik ölçeklerde bir nehir kaldı. Erimiş kireçtaşı, bu nehrin içindeydi. Bu incecik nehir, kum tepesinin yüzeyinin bir metre altında tükendiğinde, kireçtaşı bir kum tanesinin sıcak, düz yüzeyinde yeniden katılaştı.</p>
	<p class="block_12" lang="tr">Yukarıda ise çok sayıda yağmur damlası daha fazla kireçtaşını aşağıya, kum tepesine doğru çekiyordu. Zerrecik üstüne zerrecik birikerek, kum tepesinin yüzeyinin altında ince bir kireçtaşı tabakası oluştu. Sanki biri bir kum tepesi yapmış, onu ince bir alçı tabakasıyla kaplamış, sonra bunun üstüne bir metre yüksekliğinde kum yığmış gibiydi. Fakat kum tanelerinin arasındaki deliklerin doldurulması yüzlerce yılı almıştı.</p>
	<p class="block_12" lang="tr">Loope, "Hatta binlerce yıl,” diyor. "Bu, çıplak gözle yapılan bir tahmindir, tozun taşınma hızına göre yapılan tamamen rast- gele bir tahmindir. Eğer zengin bir kalsiyum kaynağınız varsa, bunu daha hızlı bir biçimde de gerçekleştirebilirsiniz."</p>
	<p class="block_12"><span lang="tr">Kireçtaşı tabakası, kum tepesinin içinde katılaşırken, başka tip tozlar da üste yığılmış kumu dönüştürüyordu. Her seferinde bir yağmur damlası, çözünmeyen bir toz zerresini aşağıya bıraktığında bu parça kum taneciklerinin üzerinde kurumaya başlıyordu. Yavaş yavaş bu mikroskobik boyutlardaki tozlar her kum zerresini kaplayan bir kil tabakasına dönüştü. Zamanla, bir </span><i lang="tr" class="calibre3">Oviraptor</i><span lang="tr">’un fark edemeyeceği kadar ağır gelişen bir süreç içinde bu kum tepesinin üzerinde kaygan bir kireçtaşı tabakası gelişti. Bu tabakanın üzerinde de, küçücük bilyelerden, yani düz kil mantolarla kaplanmış kum tanelerinden ağır bir örtü oluştu.</span></p>
	<p class="block_12" lang="tr">Kum tepesi hareket edip çölde ilerlemiş olsaydı, bunların hiçbiri olmazdı. Kum taneciklerinin birbiriyle çarpışması, kireçtaşı tabakasını kırar, kumların üzerindeki kilden mantoları da dökerdi. Kum tepelerini iten güçlü rüzgârlar, tozu da uçururdu, fakat bu dönem, Gobi’nin sakin bir dönemiydi. Çocuk yetiştirmek için ideal bir zaman dilimi gibi görünüyordu. Kum tepelerinin arasındaki vadilerde, kısa ömürlü göletler parlıyordu. Kum tepelerinin içine bitkiler yerleşmiş, tozun içindeki minerallerle beslenip büyüyorlardı. Bu bitkilerin küçük dalları rüzgârı yavaşlatıyor, kıpırdayan kumları dizginliyordu. Bitkiler, hayvanlar âleminde bir besin ağının oluşmasını davet ediyordu. Dinozorlar ve kaplumbağalar, kertenkeleler, minik memeliler ve kuşlar hep birlikte bu çevreye yerleşmişti.</p>
	<p class="block_12" lang="tr">Loope’un tahminine göre, bir gün kadim Ukhaa Tolgod’a gerçekten yağmur yağdı. Bu yağmur damlacıklarıyla yağan toza gelene kadar, tek başına su, zaten Big Mama’nın başına gelecek akıbeti kolaylaştıracaktı.</p>
	<p class="block_12" lang="tr">En son bu kadar ağır bir yağmur yağdığında, kum tepesinin mı rp yüzeyinin altındaki kireçtaşı tabakası daha fazla su geçirir durumdaydı. Su, deliklerin arasından sızarak kum tepesinin İçinde yoluna devam etmişti. Fakat o zamandan beri yavaş yavaş biriken kireçtaşı da daha fazla boşluğu doldurmuştu. Bu yüzden hızla inen yağmur, kireçtaşı tabakasına çarpıyor ve duruyordu. Kum ile kireçtaşı arasında kısılıp kalan su birikmeye başladı. Kum tepesinin içinde gömülü kireçtaşı tabakasının yüzeyinden ince sızıntılar yol yol akmaya başlamıştı ama su yeterince hızlı bir biçimde çekilmiyordu.</p>
	<p class="block_12" lang="tr">Kütle çekimi uzun süredir bu kum tepesinin yüzeyini aşağı doğru çökmeye zorluyordu. Fakat oyun parkında kuru bir kaydırağa yapışmış kalan bir çocuk gibi, kum direniyordu. Ancak o gün su, kaydırağı kayganlaştırmıştı. Yaklaşık 250 metre yükseklikteki kum tepesinin sarp yüzü aniden tepeden aşağıya doğru kaymaya başladı. Kil kaplı milyonlarca bilye, birlikte yuvarlanmaya başladı. Düzgün kum tabakası koparak, tıpkı ağır ilerleyen bir çığ gibi kum tepesinin tabanına doğru yuvarlanmıştı. Bir çamur heyelanı gibi, bu ıslak kum heyelanı da bir insanın koşa- bildiğinden daha hızlı kayabilir. Hızla inen sulu kum çöl zemini üzerinde yayılırken, çakılları, kayaları, bitkileri ve hayvanları da toparlayıp kendisi ile birlikte sürükleyebilir.</p>
	<p class="block_12" lang="tr">Enerjisi giderek azalan kum heyelanı yuvasındaki Büyük Anaya doğru akmıştır. Kum gürleyip tısladıysa da Büyük Ana bu işareti almamıştır. Daha biraz önce üstüne düşen yağmur damlalarını silkip yumurtalarının üstünü örtmek için yer değiştirmişti. Hemen ardından da ağır bir kum duvarı yukarıdan üzerine doğru yuvarlanmaya başlamıştır. O aşamada artık kumun enerjisi azalmış, dinozoru yuvasından fırlatmaya yetmeyecek hale gelmiştir. Fakat ağırlığı dinozoru milyonlarca yıl boyunca kalacağı yere çivilemeye yetmiştir.</p>
	<p class="block_12" lang="tr">Kum heyelanını izleyen aylarda böcekler, kumun altında kalmış hayvanların leşleriyle beslenmek için kumda oyuklar açarak aşağıya inmiş olabilir. Bundan sonra da, gömülmüş kemikler arasındaki boşlukları yavaşça dolduran, kille kaplı kum tanecikleri, fare büyüklüğündeki memelilerin mikroskobik ölçeklerdeki kulak kemiklerinin bile korunarak saklanmasını sağlamıştır. Fosilleşme çok sonradan gerçekleşmiştir: Yağmur erimiş mineralleri kumun içinde taşımayı sürdürmüş; gömülmüş kemikler çözünürken, her bir molekülün yerini bir kaya molekülü almıştır. Sessiz sedasız akıp giden çağlar boyunca soluk renkli kum, beyaz kemiklerin şeklini alacak biçimde dönüşmüştür. Kil mantoların içindeki demir, pas kırmızısına dönüşmüş, bu da bazı kemiklerin içine işleyip bunların kızıl kahverengi renkli kemik şekilleri olmasına yol açmıştır.</p>
	<p class="block_12" lang="tr">Kemiklerin fosilleşmesi birkaç bin yılda gerçekleştiyse, o halde yüzeyde, bir hava değişimi tüm bölgede etkili olmuş olabilir. Belki iklim serinlemiştir. Belki kum tepeleri üzerlerinde yerleşip kendilerini bağlayan bitki parçacıklarından kurtulmuşlardır. Belki hayvanlar daha yeşil otlaklar bulmak için yer değiştirmişlerdir. Belki Ukhaa Tolgod bir süreliğine bir hayalet kasaba haline gelmiş olabilir. Fakat yağmur yeniden yağacak, bitkiler geri dönecek ve hayvanlar yeniden buranın cazibesine kapılacaktı. Loope, kumların içinde kalmış hayvanların burada dizi dizi istiflenmesi için milyonlarca yıl geçmiş olması gerektiğini tahmin ediyor.</p>
	<p class="block_12" lang="tr">Acıtıcı rüzgârda kemiklerin ortasında duran Loope, botuyla yeri eşeliyor. Bir toz bulutu kalkıp rüzgâra karışıyor. İnce sarı bulut, kuzeye doğru yol alıyor, vadi duvarının tepesini aşıp kamp çadırlarının üzerinden geçerek ilerliyor.</p>
</body>
</html>