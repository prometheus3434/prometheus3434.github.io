<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en" xmlns:xml="http://www.w3.org/XML/1998/namespace">
<head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="block_18" lang="tr" id="toc_id_1">Giriş</h1>
	<p class="block_14">&nbsp;</p>
	<p class="block_12" lang="tr">Toza duyduğum ilgi nasıl mı başladı? Bu küçük boyutlu konu kendini biraz güçlü bir biçimde ortaya attı. Birkaç yıl önce Moğolistan’da Gobi Çölü’nde bir görevdeydim, dinozorlarla ilgili bir keşif gezisini yazarak belgeliyordum. Çöl tabanının üzerinde uçuşan pembe-portakal rengi toz bulutlarını görmezden gelmek imkânsızdı. Havada dönüp duran toz taneleri burnumun ve gözlerimin içine işliyordu. Kitaplarımın sayfalarına sızmışlardı. Uyku tulumumun derinliklerine sinmişlerdi.</p>
	<p class="block_12" lang="tr">Uçuşup duran bu tozların yerel bir olgu olduğunu sanıyordum. Bu yüzden de keşif gezisinin jeologu David Loope göğün yükseklerinde, gezegenin tamamını sarmalayan ince bir toz tabakasının uçuştuğunu anlattığı zaman hemen ilgilendim. İkimiz kumtaşından bir yarın kıyısında durmuş, döne döne akıp giden toz bulutuna gözlerimizi dikmiş bakarken Loope, tozun Gobi’deki muhteşem fosillerinin oluşmasına nasıl katkıda bulunduğunu anlatmıştı. Yağmur damlaları, yükseklerde uçan bu toz bulutlarının üzerinde oluşur demişti. Düşen damlalar tozu aşağı çekiyor ve bu toz da bir kum tepesinin içinde âdeta bir kara büyü yapıyordu.</p>
	<p class="block_12" lang="tr">Bunun daha geniş kapsamlı etkilerini bir düşünün: Tüm Dünya’da bir günde gökyüzünden kaç tane yağmur damlası düşüyordur? Her damlada bir parça toz bulunuyor. Gökyüzünde kaç tane toz zerreciği var öyleyse? Bunlar nereden geliyorlar?</p>
	<p class="block_12" lang="tr">Keşif gezisindeki bir başka arkadaşım, çölden ayrıldıktan altı ay sonra bile kulaklarımdan Gobi’nin tozunu temizliyor olacağım uyarısında bulunmuştu. Ama öyle görünüyor ki bu tozun bir bölümü çok daha derinlere indi. Eve döndüğümde tozun beynime de yerleştiğini fark ettim. Gökyüzüne baktığımda, o her yerde bulunan örtüyü ucundan seçmeye çalışıyordum. Koluma bir yağmur damlası düştüğünde dağılan suya bakıyor, bu damlayı ne tür zerreciklerin oluşturduğunu anlamaya çalışıyordum. Elimi bilgisayar ekranıma sürdükten sonra, parmaklarımdaki girintili çıkıntılı izlerin üzerinde kalan pırıltılı, kabarık tozu büyüteçle inceliyordum. Dağılan bir dünyanın parçaları tek tek seçilemeyecek kadar küçüktü: Deri döküntüleri, kaya kırpıntıları, ağaç kabuğu, bisiklet boyası, abajur lifleri, karınca bacakları, kazak yünü, tuğla kırıntıları, lastik parçacıkları, hamburger yanıkları ve bakteriler. Dünya sürekli bir çözülme hali içinde.</p>
	<p class="block_12" lang="tr">Bu görünmez toz, göründüğü kadar zararsız değildir Küçük ama acımasız bir canavar olabilir. Klimatolojiden, immünolojiye dek bütün “loji”lerde bilim insanları şu sıralarda halının üstündeki tozu hesap vermeye çağırıyor. Gezegendeki iklim değişiminin sırrı konusunda kuşkuları üstüne çeken başlıca zanlı, toz. Her yıl milyarlarca ton toz göğe yükseliyor ve bu da kuşkusuz Dünya’nın atmosferinin davranışını değiştiriyor. Toz artık yalnızca madenciler, basınçlı kumla temizleme işçileri ve asbestli ortamlarda çalışanlar değil, tozlu havada yaşayıp bu havayı soluyan binlerce, belki de milyonlarca sıradan insanın da ölümünden sorumlu tutuluyor. Vücutlarımız doğal tozların büyük bölümünü filtreleyecek kadar evrim geçirmiş olsa da öyle görünüyor ki ciğerlerimiz daha küçük, sanayi ölçeğinde zerreciklere karşı duyarlıdır. Tozun astımla ilişkisi, şu sıralarda alevlenmekte olan bir başka konudur. Geleneksel olarak bilim adamları astım salgınına çeşitli ev tozlarının yol açtığını düşünmüşlerdir. Fakat insanın ağzını açık bırakan yeni kanıtlar, astıma çok küçük ev tozlarının yol açıyor olabileceğini düşündürüyor.</p>
	<p class="block_12" lang="tr">Tozla ilgilenen bilim insanları yaratıcı olmak zorundadırlar. Filleri inceleyen bilim insanları bir örnek bulmanın zorluğunu pek yaşamazlar. Ama tozu inceleyen bir bilim insanının, merakını uyandıran bu minicik nesneyi elde etmek için çok kez bir gereç icat etmesi gerekir. Bir kadın araştırmacı, inceleyeceği uzay tozunu bir kuyunun dibinden toplamak için su altında çalışan bir elektrikli süpürge icat etmişti. Son buz devrinden kalan tozları inceleyen bir başka araştırmacı ise minik örneklerini buz dağlarının derinliklerinden çıkartıyor. Üstelik tozu yakalamak savaşın ancak yarısı: Tozun narin yapısı, müdahale edilmesini ve analiz edilmesini zorlaştırıyor. Sözünü ettiğim ikinci, bilim insanı uçuşan zerrecikleri, parmaklarına yapıştırıcı sararak yakalıyor.</p>
	<p class="block_12" lang="tr">Gobi Çölü’nde durup gökyüzündeki toz sayısını düşündüğümden beri, havayı bir taşınma ortamı, tozu da mektup olarak görmeye başladım. Toz, dünya haberlerini iletiyor: Kayalık Dağlar’da erozyon ve Filipinler’de bir volkan patlaması. Yerel haber başlıklarını da veriyor: Komşunun kahve makinesinde yanan taneler, kavşakta sıkışan trafik. Toplum haberleri sayfalarına da götürüyor bizi; insanların etkinliklerine dair haberler de veriyor, çünkü bizler toz tutan yaratıklarız.</p>
	<p class="block_12" lang="tr">Bu kitabın amaçlarından biri okurların havada dolaşıp duran mesajların bazılarını çözmeyi öğrenmesine yardımcı olmak. Gezegenimiz kimi zaman gerçekten anlaşılamayacak kadar büyük gibi görünüyor. Fakat gezegenin en küçük habercilerinin verdiği haber bültenlerini dinlemek, belki de işlerin genelde nasıl gittiğini daha iyi anlamamızı sağlayabilir.</p>
	<p class="block_12" lang="tr">İkinci olarak, okuru kendi kişisel tozlarıyla tanıştırmaktan onur duyacağım. Her birimizin her daim kendi deri döküntülerimiz ve dağılmakta olan giysilerimizden oluşan bir bulutla sarmalanmış olmamızı bir yana bırakalım haydi. Bu bulutun yanı sıra çaktığımız her kibrit, açıp kapadığımız her elektrik düğmesi, otomobilimizle kat ettiğimiz her kilometre daha fazla tozun havalanmasına yol açıyor. Küresel miktarlar olarak düşündüğümüzde, her birimizin çıkardığı toz gezegen ölçeğinde sonuçlara yol açıyor.</p>
	<p class="block_12" lang="tr">Yeryüzünün derisi, hem doğanın, hem de bizim yol açtığımız nedenlerle parçalanarak göğe yükselirken havayı, hatta iklimi değiştiriyor. Bu toz yere indiğinde denizlerde ve topraklarda, ciğerlerimizdeki hassas koruyucu zarda değişikliklere yol açıyor. Minicik şeylerin içinde, büyük bir büyü ve devasa bir kargaşa gizlidir.</p>
	<p class="block_14">&nbsp;</p>
	<p class="block_12" lang="tr">Kitapta kullanılan jargonla ilgili birkaç not:</p>
	<p class="block_12" lang="tr"><span class="calibre1">•  Isı santigrat olarak verilmiştir.</span></p>
	<p class="block_12"><span lang="tr"><span class="calibre1">•  Büyüklük konusu birinci bölümde ele alınmıştır. Ama</span></span><span lang="tr"> </span><span lang="tr">başvuru açısından kolaylık olması için burada küçük şeylerin örneklemini sunuyorum.</span></p>
	<p class="block_12" lang="tr"><span class="calibre1">Bir inç (2,54 cm)      25.000 mikron</span></p>
	<p class="block_12" lang="tr"><span class="calibre1">Bir nokta                   Bu yazı karakterinde300 mikron</span></p>
	<p class="block_12" lang="tr"><span class="calibre1">Kum                           63 mikron ve daha büyük</span></p>
	<p class="block_12" lang="tr"><span class="calibre1">Toz                             63 mikron ve daha küçük</span></p>
	<p class="block_12" lang="tr"><span class="calibre1">İnsan saçı                  100 mikron</span></p>
	<p class="block_12" lang="tr"><span class="calibre1">Polen                         10-100 mikron</span></p>
	<p class="block_12"><span lang="tr"><span class="calibre1">Çimento tozu        </span></span><span lang="tr"><span class="calibre1">  </span></span><span lang="tr"><span class="calibre1">  </span></span><span lang="tr"> </span><span lang="tr"> 3-100 mikron</span></p>
	<p class="block_12"><span lang="tr"><span class="calibre1"> Mantar sporları     </span></span><span lang="tr"><span class="calibre1">    </span></span><span lang="tr"> 1-5 mikron</span></p>
	<p class="block_12"><span lang="tr"><span class="calibre1"> Bakteriler               </span></span><span lang="tr"> </span><span lang="tr"><span class="calibre1">  0,2-15 mikron</span></span></p>
	<p class="block_12"><span lang="tr"><span class="calibre1">Yeni yıldıztozu         </span></span><span lang="tr"><span class="calibre1">   </span></span><span lang="tr"> 0,1 mikron</span></p>
	<p class="block_12"><span lang="tr"><span class="calibre1"> Çeşitli dumanlar    </span></span><span lang="tr"><span class="calibre1">    </span></span><span lang="tr"> 0,01-1 mikron</span></p>
	<p class="block_12"><span lang="tr"><span class="calibre1">Tütün dumanı        </span></span><span lang="tr"><span class="calibre1">   </span></span><span lang="tr"><span class="calibre1">  0,01-0,5 mikron</span></span></p>
	<p class="block_12" lang="tr"><span class="calibre1">            </span></p>
	<p class="block_12" lang="tr">• "Sülfür damlacıkları”: Birçok bilim insanı, sülfür damlacığı dediğim şeyleri geniş kapsamlı toz tanımıma dâhil etmemem uyarısında bulundu, itirazlarının anlaşılabilir bir gerekçesi var: Bir kömür ateşinden ya da patlayan bir volkandan çıkan sülfür gazları gökyüzünde küçük öbekler halinde yoğuştuklarında, bu öbekler genellikle sıvıdır, çünkü çevrelerindeki atmosferden hemen su çekerler. Fakat kuru havada, sülfür gerçekten de kuru parçacıklar oluşturur. Aslında tek bir sülfür parçacığı gökyüzünde dolanırken su toplayabilir ya da kaybedebilir, sıvıyken katılaşıp sonra yine sıvılaşabilir. Bilim insanları bu tür değişebilir parçacıklara "aerosol” diyorlar. Fakat bu teknik bir kitap olmadığından, onları toz ailesine dâhil etmekte bir sakınca görmüyorum.</p>
</body>
</html>