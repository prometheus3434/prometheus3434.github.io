<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en" xmlns:xml="http://www.w3.org/XML/1998/namespace">
<head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="block_18" id="toc_id_2"><span lang="tr" class="calibre2">1. Bölüm</span><span lang="tr" class="calibre2"> </span><span lang="tr" class="calibre2">Bir Toz Tanesinin içindeki Dünya</span></h1>
	<p class="block_12" lang="tr">Güneşin altında verandanın parmaklığına konulmuş bir meyve suyu bardağını gözünüzün önüne getirin. Size boş görünebilir, ama içinde en az 25.000 parça mikroskobik toz dolanmaktadır. Bu toz parçacıklarında Yerküre'deki her şeyden biraz vardır. Ansızın karşınıza Sahra kumlarından dökülmüş minik parçacıklar ve gözle görülemeyen devetüyü lifleri çıkabilir. Sonra rüzgâr yön değiştirir ve orman mantarı sporları ve kurumuş menekşe parçaları çevrenizi sarar. Yakınlarda bir otobüs yolcu almak için durur ve minicik siyah kurum parçalarıyla karışık insan derisi döküntüleri bir anlığına ortalığı kaplar.</p>
	<p class="block_12" lang="tr">Her nefes alışınızda binlerce ve binlerce zerre vücudunuza girer. Bazıları burnunuzun dehlizlerine yerleşir. Bazıları genzinize yapışır. Diğerleri derinlerde, akciğerlerinize sığınır. Siz kitapta bu sayfaya geldiğinizde, yeryüzündeki bu zerrelerinden 150.000 kadarını soluyarak içinize çekmiş olabilirsiniz; tabii dünyanın en temiz köşelerinden birinde yaşıyorsanız. Daha kirli bir yerde yaşıyorsanız, muhtemelen bir milyondan fazlasını solumuşsunuzdur.</p>
	<p class="block_12" lang="tr">İnsanlık tarihinin büyük bir bölümü boyunca tozlar, göz ardı edilmiş olsalar da bu kitapta çok önemli sonuçlara yol açabileceğini göreceğiz. Bazı tozlar gezegen ve üzerinde yaşayan canlılar için tehlike taşır. Bazıları insanlar, bitkiler ve hayvanlar için yararlıdır. Bazıları açıkça büyüleyicidir. Burada hepsi mikroskobun altına alınacak ve tozların gizli yaşamları gözler önüne serilecektir.</p>
	<p class="block_12" lang="tr">Bilinmesi gereken en etkileyici şeylerden biri, ne kadar fazla tozla çevrelenmiş olduğumuzu kavramak; yani Yerküre’nin yüzeyinden havalanan maddenin tonlarla ölçülen miktarını öğrenmektir. Bu zerreler çok küçük olduğundan ve sık yer değiştirdiğinden miktarla ilgili tahminler hâlâ kabacadır. Yine de her yıl inkâr edilemeyecek kadar büyük miktarda küçük şeyler rüzgâra karışmaktadır.</p>
	<p class="block_12" lang="tr">Her yıl bir ilâ üç milyar ton çöl tozu göğe yükselir. Bir milyar ton 14 milyon vagonu doldurur ki, böyle bir tren de ekvatorun çevresinden Yerküreyi altı kez dolanır.</p>
	<p class="block_12" lang="tr">Bir de okyanuslardan yükselen üç buçuk milyar ton tuz zerresi var.</p>
	<p class="block_12" lang="tr">Ağaçlar ve diğer bitkiler rüzgâra bir milyar ton organik kimyasal bırakır ve muhtemelen bunların üçte biri yoğuşarak minik yüzen damlalar oluşturmaktadır.</p>
	<p class="block_12" lang="tr">Planktonlar, volkanlar ve bataklıklardan 20 ilâ 30 milyon ton sülfür bileşiği sızar; bunun yaklaşık yarısı havada taşınan küçük parçacıklar oluşturmaktadır.</p>
	<p class="block_12" lang="tr">Yanan ağaçlar ve otlar 6 milyon ton kurum oluşturur.</p>
	<p class="block_12" lang="tr">Dünyadaki buzullar kendilerine ev sahipliği yapan dağları yavaş yavaş aşındırıp toz haline getirmekte, bu toz da rüzgâra karışmaktadır, ama ne miktarda olduğunu kimse bilmemektedir.</p>
	<p class="block_12" lang="tr">Aynı şekilde, acaba kaç tane camsı volkanik kül parçacığı gökyüzüne savruluyor?</p>
	<p class="block_12" lang="tr">Ya canlı tozlar; yani uçuşan mantarlar, virüsler, diatom denilen mikroskobik boyutta su yosunları, bakteriler, polenler, çürüyen yaprakların lifleri, sineklerin gözleri, örümceklerin bacakları, kelebek kanatlarından dökülen pullar, kutup ayılarının tüy parçacıkları, fillerin deri döküntüleri; bunların kim bilir kaç tonu atmosferde dolanıyor.</p>
	<p class="block_12" lang="tr">Yaklaşık 4 milyon yıl önce atalarımız doğanın verdiği tozlu nefese katkıda bulunmaya başladılar. Büyüleyici bir araç olan ateşi ustalıkla kullanır hale geldikçe, insan olarak yaptığımız katkı kurum oldu. Daha sonra metallerin mucizesini öğrendiğimizde ateşlerimizden çıkan dumanlara mikroskobik büyüklükte sıcak bronz, demir, bakır, altın ve gümüş parçacıkları katıldı. İplik eğirme ve dokumacılığın gelişmesi hayvan ve bitki liflerinden gözle görülemeyecek kadar küçük parçacıkların çıkmasına yol açtı; rüzgâr bunları yerleşim yerlerimizin dışına taşıdı. Son olarak sanayi devrimiyle birlikte toz üretimimiz yüksek vitese geçti.</p>
	<p class="block_12" lang="tr">Bugün büyük bölümünü kömür yakan enerji santrallerinin oluşturduğu dünyanın fosil yakıt kullanılan dev fırınlarından her yıl yaklaşık 90 ilâ 100 milyon ton sülfür göğe yükselmektedir. Ayrıca yakıt olarak petrolün kullanıldığı fabrikalar ve dizel motorları da bunların arasında yer almaktadır. Gökyüzündeki her doğal sülfür damlasına artık insan yapımı üç ilâ beş damla daha katılmakta; Yerküre her gün daha fazla yakıcıya ev sahipliği yapmaktadır.</p>
	<p class="block_12" lang="tr">Çiftliklerimizden, otomobillerimizden ve yakıt tüketen diğer icatlarımızdan 100 milyon tonu aşkın nitrojen oksit havalanıyor ki, nitrojen oksit de sülfür gazı gibi gökyüzünde tozlu parçacıklar oluşturma eğilimindedir.</p>
	<p class="block_12" lang="tr">Gökyüzündeki 8 milyon ton kara kurumun varlığı, ağaçların ve otların değil, fosil yakıtların, özellikle de kömürün yakılmasının sonucudur. Ağaç ve ot yangınlarından yükselen 6 milyon ton kurumun bile büyük bölümünün izi sürüldüğünde insan elinden çıktığı görülebilir.</p>
	<p class="block_12" lang="tr">Göklerde ister 1 milyar, ister 3 milyar ton çöl tozu olsun, en az yarısından herhalde biz insanlar sorumluyuz. Tarımsal faaliyetlerimiz ve çevreye yönelik başka saldırılarımız havada doğal olarak var olan çöl tozu miktarını artırmış olabilir.</p>
	<p class="block_12" lang="tr">Bunlara ilave olarak 20. yüzyılın sinirleri etkileyen cıva ve zihni aptallaştıran kurşun içeren dioksinden poliklorine bifeniller (PCB) gibi türlü kanserojenler ile nükleer felaketler, böcek ilaçları, asbest ve zehirli dumanlardan çıkan radyoaktif taneciklere kadar çok çeşitli tozları vardır. Her yıl bunların kaç tonu göklere yükseliyor? Bunu bilen yok.</p>
	<p class="block_12" lang="tr">Toz miktarını ölçmek güç olsa da, tozla ilgilenen bilim insanları çeşitli tozlara bir büyüklük biçmekte fazla zorlanmıyorlar. Genelde çevremizde dönüp duran tozlar o kadar küçüktür ki yerçekiminin onları kontrol altına alabilmek için uğraşması gerekir. Bir toz parçasının yüzeyindeki statik elektrik, hatta bir atomun bir diğeriyle etkileşimi gibi kuvvetler, yerçekiminin gücünü aşabilir. Toz, masanın üzerine konabildiği kolaylıkla tavana da konabilir.</p>
	<p class="block_12" lang="tr">Bilim insanları tozu mikronla, yani bir inçin (2,54 cm) 25.000’de biriyle ölçerler. Kolunuzdaki kılları düşünün. Tek bir kıl 100 mikron genişliğinde olabilir. Şimdi bir makas alıp 100 mikron uzunluğunda bir kısmı kestiğinizi düşünün. Ancak nerede arayacağınızı biliyorsanız görebileceğiniz bu küçücük parça bile toz olamayacak kadar büyüktür. Bilim insanlarının gözüyle, bu parça kum ailesinden sayılabilir.</p>
	<p class="block_12" lang="tr">En büyük toz parçacıkları teknik olarak bir kılın yalnızca üçte ikisi genişliğinde olurlar. Bu tombul tozlar genellikle doğanın eseridir. Polen zerrelerinin çapları, tam bir kıl genişliğinden onun onda birine kadar değişir. Kumsaldan ya da çölden bir avuç kum aldığınızda, avucunuza yapışan belli belirsiz toz çok çeşitli büyüklükleri içerecek, zerrelerin çoğu tombullar kategorisine girecektir. Gömleğinizin dokumasından süzülüp etrafınızda görünmez bir hale oluşturan ölü deri döküntüleri, bir kılın onda biri genişliğinde ve bir kılın onda ikisi uzunluğunda dikdörtgenlerdir. Okyanuslardan yukarıya yükselen tuz parçalarının birçoğu 5 mikron genişliğindedir. Bunlar yine de toz parçacıklarının en büyüklerinden sayılır. Sağlıkla ilgilenen bilim insanları büyük tozlardan çok, küçük olanlarından korkarlar. Bunun nedeni, insan vücudunun doğanın büyük yaratıklarının girişini engelleyecek biçimde evrimleşmiş olmasıdır. Örneğin, polenlerin neredeyse hepsi o kadar büyüktür ki burnun içinde asılıp kalırlar; alerjisi olanlar bunu gayet iyi bilir. Ama küçük tozlar insan kafasının içindeki tuzakları kolayca geçip hassas akciğerlerinizin derinlerine yol alırlar.</p>
	<p class="block_12" lang="tr">Kısa süre öncesine kadar bilim insanları güvenli ve tehlikeli tozlar arasındaki sınırı kıl genişliğinin onda biri olan on mikron olarak belirliyordu. Fakat tozla ilgilenen araştırmacılar, bu minik araştırma konularına daha yakından baktıkça bu sınırı değiştirmeye karar verdiler. Tıbbi araştırmalar artık çoğu hastalığa ve ölüme, bu büyüklüğün dörtte birinden daha küçük yani kılın 25’te biri kadar büyüklükteki tozların yol açtığını gösteriyor. Bilim insanları, ciğerlerimizi korumak üzere toz sınırını yeniden belirlemiş olsalar da, hâlâ küçük tozların ölüme nasıl sebep olduğunu anlamaya çalışıyorlar.</p>
	<p class="block_12" lang="tr">Peki hangi tozlar, sınırın küçük olanlar tarafında kalıyor? Ancak birkaç tane doğal toz bu ayrıma uyuyor. Bakteriler ve mantar sporları rahatça 10 mikrondan küçüktür. Fakat bu “minikler” kategorisinde yer alan başat güç, sanayi tozlarıdır. Böcek ilaçlarından kaynaklanan tozların genişliği genellikle bir mikronun yarısı ile 10 mikron arasında değişir. Tütün dumanının içindeki parçacıkların genişliği bir mikronun yarısından daha azdır; bu da kılın iki yüzde birine denk gelir. Otomobil egzozundaki en küçük parçacıklar bir mikronun yüzde biri, yani kılın 10.000’de biri büyüklüğündedir. Bu alana, kirliliğe yol açan gazlar yoğuşup havada damlacığa dönüştüğünde oluşan minik parçacıklar da girer. Virüsler ve büyük moleküller de kabaca aynı büyüklüktedir. Artık bu küçük parçacıklardan 25.000’inin bir meyve suyu bardağının içinde fark edilmeden nasıl dolanıyor olabileceğini gözünüzün önüne getirmeye başlamışsınızdır. Bu kitap boyunca, işlediğini öğreneceğimiz bütün cinayetlere ve yaptığı bütün muzırlıklara rağmen toz yine de vazgeçilmezdir. Etrafında döndüğümüz Güneş, koruyucu uzay tozundan oluşan devasa bir rahmin içinde yaratılmıştır. Sigara dumanındaki küçük zerreler büyüklüğünde olan bu tozun bir bölümü birleşip gezegenimizi oluşturmuştur. Kozmik anlamda büyük sayılacak miktarlarda toz Samanyolu’nu karartmakta, yıldızları görmemizi engellemektedir. Ayrıca ölen her yıldızdan, sanki siyah bir havai fişekten çıkar gibi, galaksimize daha fazla toz yağmaktadır. Bir sonraki kuşaktaki Güneşleri, Dünyaları ve göklerdeki diğer cisimleri yaratacak olan, sönmüş yıldızlardan gelen bu tozdur.</p>
	<p class="block_12" lang="tr">Biz de Dünya’da tozsuz kalmak istemezdik. En başta şunu söyleyelim: Temiz bir dünya boğucu derecede rutubetli olurdu. Gezegenimizin su döngüsünde, denizler ve göllerdeki su buharlaşır, havada yoğuşur ve yere iner. Fakat bu yoğuşma aşamasında tozla dolu bir gökyüzü gerekmektedir ki su buharı tozların minik yüzeylerinde birikebilsin. Toz olmazsa, su buharı, görece rutubet yüzde 300’e yaklaşmadan yoğuşmaya başlayamazdı. Bir karşılaştırma yapacak olursak en sıcak ve nemli yaz günü bu duruma kıyasla kuru ve serin sayılırdı. Ayrıca daha uygun bir çekirdek olmadığı için de su buharı vücudumuzun üzerinde yoğuşurdu.</p>
	<p class="block_12" lang="tr">Bulutlar çeşitli tozların çevresinde yoğuşmuş su damlacığı öbekleri olduğundan, tozun azlığı, gökyüzünde bulutların da az olması demektir. Bulutlar kendilerine çarpan güneş ışığının büyük bölümünü yansıtarak, gezegene gölge yaparlar. Bulutlar her zaman Yeryüzü'nün yarısını gölgeyle örtmektedir. Onlar olmasaydı bizim buraları bir hayli sıcak olabilirdi.</p>
	<p class="block_12" lang="tr">Yeryüzü nde dolaşan tozların birçoğu canlı parçacıklardır; onların rüzgârla taşınabilir olma becerileri gezegeni sağlıklı ve yeşil tutar. Örneğin mantarlar, çok çeşitli maddeleri parçalayarak yaşarlar; bunlara bitkiler ve hayvanların ölü etleri, hatta kayalar bile dâhildir. Mantarların bu faaliyeti, sıkışıp kalmış besinleri serbest bırakır ve toprağı zenginleştirir. Mantar türlerinin ezici çoğunluğu, sporlarını rüzgâra salacak biçimde uyumlaşmıştır. Bu dayanıklı sporlar dünyayı dolaşır, rüzgârın ve yağmurun keyfine tabi olarak yeniden toprağa düşerler.</p>
	<p class="block_12" lang="tr">Birçok polen rüzgârdan yararlanacak biçimde evrimleşmiştir. Büyük zerreler arıların ve başka nektar avcılarının sırtında taşınır. Ama küçük olanlar havada kendi başlarına dolaşırlar ve rastlantıyla uygun bir çiçeğin üzerine konduklarında, yeşil ve canlı varlıkların sürekliliğini sağlarlar.</p>
	<p class="block_12" lang="tr">Cam kabuklu algler olan mikroskobik boyutlardaki diatomlar da bu şekilde yayılabilirler. Nematod denilen çok küçük kurtçuklar bile küçük boyutları sayesinde rüzgârın sırtında taşınarak soylarını çoğaltabilirler. Örneğin, Antarktika üzerindeki yaşam muhtemelen son buz devrinde silinip gitmişti. Fakat artık nispeten daha büyük nematodlar da dâhil olmak üzere çok çeşitli mikroorganizmalar Antarktika'daki McMurdo Kuru Vadileri’ndeki soğuk toprak yüzeylerin üzerinde koloniler kurmuşlardır. Bu kolonilerin varlığının en olası açıklaması, atalarının Güney Amerika, Afrika ya da Avustralya’dan uçarak gelmiş olmalarıdır.</p>
	<p class="block_12" lang="tr">Tozla ilgili araştırmalar alanındaki birçok harika alt konu başlığı arasında, en çok dikkat çekenlerden biri, bazı küçücük yaşam biçimlerinin rüzgârla taşınmakla kalmayıp bu tozlu ortamda üredikleri fikridir. Çeşitli araştırmacılar bazı bakterilerin su buharının gökyüzünde yoğuşmasını sağladığını sonra, yarattıkları bu damlacıkların içinde bölünüp çoğaldıklarını ileri sürüyorlar.</p>
	<p class="block_12" lang="tr">Çöllerden esen rüzgârlarla birlikte havayı tıkayan milyarlarca ton cansız kaya tozu bile Yeryüzü için değerlidir. Çöllerin ve yanardağların üzerlerine çöken kumu olmasaydı, Karayipler’deki bazı adalar çıplak gri kayalardan fazla bir şey olmazdı. Oysa bu adalar yemyeşil, sağlıklı bitkilerle kaplıdır. Benzer şekilde Amazon yağmur ormanları da yapısını toza borçludur. Böyle yağmurlu bir iklimde su topraktaki besinleri hızla akıtır. Ama her kış alize rüzgârları Sahra’nın güneybatısından esmeye başladığında, verimli tozlar Güney Amerika ormanlarına yağıp toprağı tazeler.</p>
	<p class="block_12" lang="tr">Yere düşen kaya tozları, dünyanın en ıssız bazı yerlerindeki canlıları besler. Yeryüzünün buzulları üzerine konan tozlar, buralara bir yiyecek servisi sunar gibidir; bilinen en dayanıklı yaşam biçimleri için çeşitli yiyecekler dağıtırlar. Bir buzulun içinde bile, çok yer dolaşmış bir tozun küçücük bir yaşam ağını sürdürebildiğini görüyoruz. Okyanusa düşen tozlar da bitkilerin üremeşine yol açabilir. Bu bitkiler mikroskobik boyutlardaki fitoplanktonlardır. Dikkat çekmeyecek kadar küçük boyutlarda olsalar bile, planktonlar, denizlerdeki besin zincirinin baş malzemesidir. "Tozdan toza” döngüsünde yarattıkları bir farklılıkla, bazen yere düşen çöl tozundan besin alıp, bulutların oluşumunda kilit bir rol oynayan sülfür bakımından zengin tozları yukarıya salarlar.</p>
	<p class="block_12" lang="tr">Bilim insanları canlı ve ölü toz karışımının havayı nasıl etkilediği hakkında bir ölçüde bilgi sahibi olmuştur. Tozun, uzun vadede dünyanın iklimini değiştirdiği de artık açıklık kazanmaktadır. Genelde iklim bilimcilerin korkuları, ısıyı Dünya’nın yakınında biriktiren gazlara odaklanmıştır; fakat Yerküre ısındıkça havadaki küçük zerrecikler de artık önemli bir konu haline geldi. Bilim insanları artık tozlarımızdan bazılarının güneş ışığını yansıtıp dünyayı serinlettiğini biliyor. Başka tozlar, özellikle de kara kurumlanınız gökyüzünde dolanırlarken büyük miktarlarda ısı çekiyor olabilir. Hatta bazı harika kuramlar, son buz devrinin bitiminde buzulların aniden geri çekilmesiyle küresel bir toz fırtınası olduğunu ileri sürmektedir. Fakat şimdilik, Dünya’daki en üstün zekâlar bile, tozların iyi de olsa, kötü de olsa, hava ısısını nasıl etkilediğini tam anlamıyla söyleyememektedir.</p>
	<p class="block_12" lang="tr">Toz ile insanlık arasındaki ilişki binlerce yıldır hep karmaşık olagelmiştir.</p>
	<p class="block_12" lang="tr">Sekiz bin yıl önce, Çinli çiftçiler Çin’in orta bölgelerinde havadan inen çok büyük miktarlarda çöl kumunun yararlarını keşfetmişlerdi. Yaklaşık 100 metre kalınlığındaki bu tabaka, çok kolaylıkla sürülüp işleniyordu ve bitkiler için çok besleyiciydi. Bugün de, Amerika Birleşik Devletleri’nin orta bölgeleri de dâhil olmak üzere dünyanın çeşitli yerlerinde benzer toz rezervleri yoğun bir biçimde ekilip biçilmektedir. Ancak birazdan göreceğimiz gibi, bu antik tozun dağıtılması, ne yazık ki bazen felaketlere yol açabilmektedir.</p>
	<p class="block_12" lang="tr">Çinli çiftçilerin toz tabakasını işlemelerinden belki de dört bin yıl sonra, antik Mezopotamya’da insanlar kendi yörelerin imdeki tozlan eritip taş imal ediyorlardı. Arkeologlar kısa süre önce Mashkan-shapir denilen yerleşimde, bileşimleri doğal bazalta benzemeyen, büyük düz siyah kayadan dikdörtgen bloklar keşfettiler. Kayaların kimyası, yöredeki nehrin kıyısında biriken toza uyuyordu. Arkeologların yürüttüğü tahminlere göre doğadaki odun ve taş kıtlığı Mashkan-shapir halkını bölgedeki tozları 220 derece kadar ısıtmaya, sonra da erimiş tozu kalıplara dökerek taş yapmaya yöneltmişti.</p>
	<p class="block_12" lang="tr">Aynı antik dönemlerde Finlandiya’da yaşayan insanlar da oraya özgü özel bir tozun nimetlerini fark ediyorlardı. Tuhaf, lifli kayaların parçalanmasıyla elde edilen bu toz, çömlekçilikte ve ev yapımında sıva olarak kullandıkları kili sertleştiriyordu. Zaman içinde Avrupa’nın daha güney bölgelerinde yaşayan insanlar da aynı kayanın, yani asbestin liflerini dokuyup ateşe dayanıklı kumaş haline getirmeyi öğrendiler. İlk doğa bilimciler bile, asbest dokumacılarının hepsinin sağlıksız olduğunu fark etmişlerdi.</p>
	<p class="block_12" lang="tr">Dünyanın öbür yakasındaysa Guatemala’daki Tikal bölgesinde yaşayan Maya halkı çömleklerini sertleştirmek için, çok miktarda volkanik toz ya da kül toz eklemeye özellikle dikkat ediyorlardı. Bu gelenek büyük bir kül birikimi gerektiriyordu ki bu hâlâ bir gizem olarak durmaktadır: Çünkü en yakın kül rezervleri pek de yakında değildi. Volkanik toz, cangılın içinden yüz kilometre yoldan taşınmaya değecek kadar değerli miydi? Alternatif şu açıklama da aynı ölçüde ilgi çekicidir: Amerika’nın orta bölgelerindeki volkanlar sandığımızdan çok daha kısa süre öncesine dek çok daha fazla faal idiler ve küllerini Tikal’e kadar savuruyorlardı.</p>
	<p class="block_12" lang="tr">Bugün insanlık tahıl ekiminde, inşaatlarda, çömlekçilikte ve daha binlerce başka amaçla hâlâ tozdan yararlanıyor. Çimento duvarlar kaya tozu ve çakıl taşı karışımıdır. Alçıpan, sıkıştırılıp istenen biçime sokulmuş bir mineral tozudur. Boyaya rengini renkli tozlar verir. Temizleme tozlarına ovma gücünü, diş macununa parlatıcı niteliğini, talk pudrasına ipeksi özelliğini kaya tozları verir. Göz farı, talk pudrasından, toz haline getirilmiş balık pullarına ve pigmentlere kadar değişen pırıltılı tozların bir karışımı olabilir. Aspirinler ve vitaminler sıkıştırılmış tozlardır. Dergilerin kâğıdı, kurutulmuş kil tozundan çok ince bir tabakayla kaplanarak parlaklaştırılır. Kurşun kalemlerin içinde sıkıştırılmış grafit tozu vardır. Ekmek ve makarna da, toz haline getirilmiş buğday tanelerinden elde edilir. Sarı hardal, hardal tohumlarının tozudur, yumuşak kakao da sert kakao tanelerinin tozudur. Çağdaş hayat büyük ölçüde toza dayanmaktadır.</p>
	<p class="block_12" lang="tr">Bu kadar çok şeyi toz haline getirmemizin bir nedeni, tozun işlemek için çok büyük bir yüzey alanı sağlamasıdır. Kimyasal tepkimeler genellikle bir nesnenin yüzeyi üzerinde gerçekleştiği için ne kadar fazla yüzey sağlanırsa, tepkime o kadar yoğun olacaktır. Elli tane kahve çekirdeğini sıcak su dolu bir fincana bastırdığınızı bir düşünün. Olmadı, değil mi? Peki şimdi de elli kahve çekirdeğini çekip toz haline getirdiğinizi ve aynı deneyi tekrarladığınızı düşününüz. Ya da çamaşır makinesine yıkanacak çamaşırlarla birlikte bir kalıp sabun attığınızı gözünüzün önüne getirin. Şimdi de o sabunu kıyıp toz haline getirdiğinizi ve işlemi tekrarladığınızı düşünün. Daha çok yüzey alanı daha fazla etkileşimi mümkün kılar.</p>
	<p class="block_12" lang="tr">Bu durum, hem harika, hem de istenmeyen sonuçlara yol açabilir.</p>
	<p class="block_12" lang="tr">Etrafımızda dolaşan tozların bazıları ürkütücü ve görünmez suçlulardır. İnsan eliyle geliştirilen sanayinin yarattığı zehir parçacıklarını bir anlığına unutunuz. Bildiğimiz basit çöl tozunun bile kendine özgü karanlık bir yanı vardır.</p>
	<p class="block_12" lang="tr">Örneğin, 75 milyon yıl önce, basit çöl tozunun, çok sayıda dinozora zor fark edilen bir tuzak kurmuş olduğu sanılmaktadır. Bu görkemli yaratıklar hayatlarını bildikleri gibi sürdürürken, birdenbire çevrelerindeki kum tepeciklerinden kalkan toz onları gömmüştür. (Birazdan göreceğimiz gibi, böyle eski bir cinayet sahnesini yeniden kurmak ve toz gibi kolayca gözden kaçırılabilecek bir şeyi suçlayabilmek için gereken detektiflik çalışması hatırı sayılır boyutlardadır.)</p>
	<p class="block_12" lang="tr">Belki de bu dinozorlar şanslıydı. On milyon yıl sonra, devasa bir meteoritten kaynaklanan ve tüm dünyayı kaplayan bir toz bulutunun etkisiyle gökyüzünün kararması ve Güneş’in kapanmasıyla birlikte, dinozor hikâyesi daha yavaş ilerleyen ancak daha kesin bir sona ulaşacaktı. Bu toz, sadece dinozorları değil, kuşları, denizlerdeki yaşamı ve küçük, öncü memeli türlerini de öldürmüştü.</p>
	<p class="block_12" lang="tr">Çöl tozu bugün de sorun yaratmaya devam ediyor. Tozla ilişkili bir hastalık mor deniz yelpazesi mercanlarının ölümünden sorumlu tutuluyor. Sahra Çölü nün tozu uzun zamandır Atlantik Okyanusu'nu aşıp Karayipler’e yağmaktadır. Fakat 1970’lerde Sahra Çölü nün güneyindeki Sahel bozkır bölgesinde yaşanan korkunç bir kuraklık gökyüzünün bu bölümünden daha fazla miktarlarda tozun akmaya başlamasına yol açtı. 1980’lerin başlarında Karayipler’e yağan tozlar kalın bir tabaka oluşturdukça bilim insanları mercan resiflerinde bir salgının baş gösterdiğini tespit ettiler. Toz istilasıyla eş zamanlı olarak iki mercan türü yok olmaya yüz tuttu, bir denizkestanesi türü çok aza indi ve mor deniz yelpazelerinde koyu renkli yumru biçimli yaralar oluştu. Biraz yoğun araştırma çabasından sonra bir bilim insanı deniz yelpazelerinde baş gösteren salgını Sahra tozundaki bir mantarla ilişkilendirmeyi başardı.</p>
	<p class="block_12" lang="tr">Bilim insanları artık bu tozu daha yakından inceliyor ve radyoaktif elementlerden cıvaya ve şaşırtıcı bir mantar çeşitliliğine dek pek çok şey buluyorlar. Uzun zamandır tozla ilgilenen bir araştırmacı, uzaklardan uçup gelen bu çöl tozunun, yazları güney Florida’da gökyüzünde en yaygın olarak rastlanabilecek parçacıklardan biri olduğunu söylüyor. Bunun insan sağlığı açısından da etkileri olabilir.</p>
	<p class="block_12" lang="tr">Sağlık uzmanları bazı tozların insanlar için ölümcül olabileceğini zaten biliyor. ABD kentlerini havada kirlilik yaratan toz miktarına göre sıralayıp, aynı kentleri bu kez ölümcüllük sırasına koyduklarında bir eşleşme görüyorlar. Kent ne kadar tozlu olursa, ölüm oranı o kadar yüksek oluyor. Federal bir kurumun tahminlerine göre kirlilik yaratan tozlar Amerika Birleşik Devletleri ’nde her yıl 60.000 insanın ölümüne yol açıyor. Bu kitlesel cinayet vakasında en can alıcı soru şu: Cinayeti hangi tozlar işliyor?</p>
	<p class="block_12"><span lang="tr">Bazı tozların öldürücü olduğu aşikârdır. Örneğin kömür to</span><span lang="tr">zu, Amerika Birleşik Devletleri’</span><span lang="tr">nde her yıl 1500 madencinin ölümüne yol açıyor. Dövülmüş kuvars tozu bu ülkede 250 madencinin, püskürtme kum temizliği işçisinin ve başka kollarda çalışan işçilerin ölümüne neden oluyor. İğne şeklindeki asbest tozları ölümcül akciğer ve bağırsak kanserlerine yol açıyor. Fakat bu tozların hiçbiri kentlerde havada kalın bir tabaka oluşturmuyor. Belli ki işin içinde başka bir şey var. Kendi yarattığımız minicik kimyasal tozlar aleyhine kanıtlar birikiyor.</span></p>
	<p class="block_12" lang="tr">Evlerimizin içinde bulunan tozlar da dışarıdakiler kadar hem iyi, hem de acımasız olabilir.</p>
	<p class="block_12" lang="tr">Kanepenin altında ve buzdolabının arkasında biriken toz pamukçukları, uzay elmaslarından Sahra tozuna, dinozorların kemiklerinden modern oto lastiklerinden çıkan kauçuk parçalarına kadar her şeyi içeriyor. Ama aynı zamanda, zehirli kurşun ve uzun zaman önce yasaklanmış böcek ilaçlarını, tehlikeli küfleri ve bakterileri, kansere neden olan duman parçacıklarını ve temizlik adına evlerimizin her yerine bilmeden dağıttığımız bütün kimyasallardan bir miktar da içeriyorlar. Toz pamukçuklarının içinde alerjiye sebep olan ve toz akarı denilen mayt parçacıkları, maytların kendileri ve yırtıcı maytlarla, onları izleyip öldüren yalancı akrepler kaynaşıyor.</p>
	<p class="block_12" lang="tr">Bunun yanı sıra ev tozu, çocuklar arasında yaygın olan kurşun zehirlenmesinin de sorumluluğunu kısmen taşıyor. Çocuklar halının üstünde, özellikle de eskimiş, tozlu halıların üstünde emeklerken ıslak, küçük avuçları toz toplar. Sonra bu avuçlarını ağızlarına sürerler. Çocuğun kanında ne kadar kurşun bulunacağına dair en iyi göstergelerden biri hah tozu numunesinin içerdiği kurşun miktarıdır.</p>
	<p class="block_12" lang="tr">Tuhaftır, eğer ev tozunu kirleten kimyasallar ve metaller olmasa, toz pamukçuklarımızı sevmemiz için neden olabilirdi. Alerji uzmanları yıllardır bazı hastalarına doğrudan elektrikli süpürgenin torbasından alınıp damıtılmış tozlarla aşı yapıyor. Bu tuhaf tedavinin başarısının sırrı bilinmiyor olsa da, alerji uzmanları bunun toz alerjilerini yatıştırdığına yemin ediyorlar. Tozla ilgilenen bilimlerin tamamında en dikkat çekici araştırmalar, artık tozlu evlerle sağlıklı çocuklar arasında bir bağlantı bulunduğuna işaret ediyor. Gelişmiş ülkelerde çocuklar arasında bir astım salgını patlak veriyor. Fakat bir dizi araştırma da, tozlu, mikroplu evlerde emekleyip parmaklarını emen bebeklerin bu solunum hastalığına yakalanma ihtimalinin daha düşük olduğunu gösteriyor. Doktorlar, ev tozunda bulunan bir şeyin, bebeğin bağışıklık sistemini güçlendirdiğinde ısrar etmektedirler.</p>
	<p class="block_12" lang="tr">İçeride ya da dışarıda olsun, tozdan kaçınmak mümkün değildir. Bu tozun harika bir parçası ise, geçmişimizin sırlarını taşıyor.</p>
	<p class="block_12" lang="tr">Etrafımızda dönen tozun bir kısmı, milyonlarca yıl önce uzaklarda çarpışan asteroidlerden gelmektedir. Bir kısmı da, birkaç yıl ya da birkaç yüzyıl önce Dünyamızın yakınından geçmiş olabilecek kuyruklu yıldızlara aittir. Hâla o antik yıldız tozu zerreciklerini taşıyan bu maddeler, günde bir metrekareye bir zerre oranında Yeryüzü’ne düşmektedir.</p>
	<p class="block_12" lang="tr">Bu olağanüstü tozlar kozmik geçmişimizin sırrını taşıdığından, bilim insanlarının onları yakalamak için çok büyük çabalar harcadıklarını görüyoruz. Mikroskobik boyutlardaki bu zaman kapsüllerini yakalamak mücadelenin ancak yarısıdır: Duman halinde oluşacak kadar küçük boyutlardaki bu parçaları analiz etmek kimi zaman imkânsızdır. Fakat tozla ilgilenen bir araştırmacı ne zaman bir uzay tozu parçacığının kimyasal parmak izini çıkarsa, dünyamızın kökenlerini anlamaya o kadar çok yaklaşmaktadır.</p>
	<p class="block_12" lang="tr">Geçmişimizin sırrı budur.</p>
	<p class="block_12" lang="tr">Geleceklerimizin kişisel, bireysel geleceklerimizin sırrı da göze görünmeden burnumuzun dibinde dolaşıp durmaktadır. Nasıl bugün dinozorların tozu havada uçuşuyorsa, bizim de çürümüş varlığımızın tozları öyle uçuşacak. Vücudumuz toprağa gömülürse kaçınılmaz olarak onu saran toprakla birleşecektir. Yüzlerce, hatta milyonlarca yıl sonra, erozyon nedeniyle mezarımız açılacak ve biz de dünyaya saçılacağız. Eğer yakılır ve küllerimiz havaya saçılırsa tozlaşmaya giden yolumuz da hızlanmış olacaktır.</p>
	<p class="block_12" lang="tr">Bugün bazı insanların, toz haline dönüşmekten kaçınmak için giriştikleri en kahramanca çabalar bile kaçınılmaz olanı erteleyemeyecektir. Bir ceset Dünyanın sonu gelene dek varlığını sürdürse de geleceği toz olmaktır. Artık tartışılmayan bir görüşe göre Güneş birkaç milyar yıl içinde yavaş yavaş yok olacak ve bunun yan etkisi olarak gezegenimiz fırına girmiş gibi kızaracak. Bir zamanlar dünyamız olan duman bulutu güneş rüzgârlarına kapılarak, tozlu galaksi içinde savrulup gidecektir.</p>
</body>
</html>