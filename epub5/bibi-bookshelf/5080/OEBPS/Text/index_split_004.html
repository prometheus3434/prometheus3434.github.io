<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4">“Böyle yaşam ve ölüm konularında toplumu yönlendirmeye çalışan katiller kendilerini Tanrı zannederler. Ve İncil’de, İbraniler, on üçüncü bölüm dördüncü bapta zina edenlerin Tanrı tarafından cezalandırılacağı yazar.”</p>

  <p class="block4">Harry başıyla onayladı ve saatine baktı.</p>

  <p class="block4">“Bunu dikkate alacağım.”</p>

  <p class="block4">Nygård fincanıyla oynuyordu.</p>

  <p class="block4">“Aradığını bulabildin mi?”</p>

  <p class="block4">“Öyle de denebilir. Bir pentagram buldum. Sen de kilise dekorasyonuyla ilgilendiğine göre bunun ne demek olduğunu biliyorsundur.”</p>

  <p class="block4">“Beş köşeli yıldızdan mı bahsediyorsun?”</p>

  <p class="block4">“Evet, bir seferde çizilen. Böyle bir işaretin neyi sembolize edebileceğiyle ilgili bir fikrin var mı?”</p>

  <p class="block4">Harry’nin başı masaya eğilmişti ama çaktırmadan Nygård’ın yüzüne bakıyordu. “Elbette,” dedi Nygård. “Beş, kara büyü için en önemli rakamdır. Bir mi yoksa iki köşesi mi yukarı doğruydu?” “Bir.”</p>

  <p class="block4">“Öyleyse şeytanın işareti değil. Tarif ettiğin işaret canlılık ve tutkuyu sembolize ediyor olabilir. Neredeydi?”</p>

  <p class="block4">“Yatağının üzerindeki kirişte.”</p>

  <p class="block4">“Ah, anladım,” dedi Nygård. “O zaman bildiğimiz.”</p>

  <p class="block4">“Yani?”</p>

  <p class="block4">“Bizim kötü ruh, yani mare haçı, ya da şeytan yıldızı adını verdiğimiz işaret.” “Kötü ruhların haçı mı?”</p>

  <p class="block4">“Evet, kötü ruhlar. İnsanlara kabus gördürttüğüne inanılan şeytani yaratıklar. Dişi bir iblis uyuyan insanın göğsüne ata biner gibi oturur ve onu kötü rüyalara doğru sürer. Paganlar onun bir ruh olduğunu düşünürlerdi. İngilizcede kabus anlamına gelen nightmare’deki mare kelimesinin Hint-Avrupa dil ailesindeki mer’den geldiğini bildikten sonra bu o kadar da garip değil.” “İtiraf etmeliyim ki Hint-Avrupa dilleri hakkındaki bilgim o kadar da iyi değil.”</p>

  <p class="block4">“Anlamı ‘ölüm’. Nygård fincanına bakıyordu. “Ya da daha doğrusu ‘cinayet’.” Eve döndüğünde, Harry’nin telesekreterinde ona tuhaf gelen bir mesaj vardı. Mesaj Rakel’dendi. Üç ile beş arası dişçiyle randevusu olduğundan bir sonraki gün Frogner”deki yüzme havuzunda Oleg’e göz kulak olabilir mi diye soruyordu. Bunu isteyenin Oleg olduğunu söylüyordu.</p>

  <p class="block4">Harry kaseti tekrar tekrar dinleyerek birkaç gün önce bırakılan mesaj gibi nefes alıp verme var mı diye kontrol etti. Öyle bir ses yoktu.</p>

  <p class="block4">Giysilerini çıkarıp çıplak bir şekilde yatağına yattı. Bir gece önce yorganın üzerindeki nevresimi çıkarmış ve öyle uyumuştu. Bir süre ayağıyla nevresimi tepti ve uyudu. Ayağı boşluğa gelince panikledi ve pamuklu kumaşın yırtılması onu uyandırdı. Dışarıdaki karanlık daha şimdiden grileşmeye başlamıştı.</p>

  <p class="block4">Nevresimden geriye kalanları yere fırlattı ve yüzünü duvara döndü.</p>

  <p class="block4">Ve sonra o geldi. Ata biner gibi üzerine oturdu. Dizginleri ağzına taktı ve çekti. Harry’nin kafası o yöne döndü. Harry’ye doğru eğildi ve sıcak nefesini kulağına üfledi. Ateş saçan bir ejderha gibi. Sessiz bir mesaj, ıslık sesine benzer bir tıslama vardı telesekreterde. Böğrünü, kaba etini kamçılıyordu ve acı</p>

  <p class="block4">Harry’ye iyi geliyordu ve Harry’ye çok geçmeden sevebileceği tek kadının o olacağını söylemişti. Bunu en başından beri biliyor olması gerekiyordu.</p>

  <p class="block4">En tepedeki kiremitlerin üzerine güneş parlayana dek Harry’nin üzerinden inmedi.</p>

  <p class="block10"><span class="text2">Çarşamba. Su Altında.</span></p>

  <p class="block4">Harry 03:00’dan birkaç dakika önce Frogner’deki açık havuzun dışına arabasını park ederken, Oslo’yu terk eden tüm insanların nereye gittiklerinin farkına varmıştı. Bilet gişesinin önünde yüz metrelik bir kuyruk vardı. Sıraya girmiş, klor boşaltım bölgesine yavaş yavaş ilerlerken elindeki Verdens Gang’ı okuyordu. Seri katil olayında yeni bir gelişme yoktu ama yine de bu konuya dört sayfa ayırmayı başarmışlardı. Başlıklar artık olayı başından beri takip edenlerin anlayabileceği bir dille yazılıyordu. Şimdi olaya ‘kurye cinayetleri’ adını takmışlardı. Gizli hiçbir şey kalmamıştı. Polis artık basının bir adım önünden gitmiyordu ve olay üstüne sabahları dedektiflerle yaptıkları toplantıları gazete editörleriyle yapsalar pek bir şeyin değişmeyeceğini tahmin ediyordu. Ayrıca polis merkezinde kendilerinin de sorguladığı tanıkların, gazetelere konuşurken olaylara dair onlara söylediklerinden daha fazla şey hatırladıklarını fark etti. Daha bir sürü yazı vardı gazetede. İnsanların korkmuş, çok korkmuş ya da dehşete kapılmış mı olduğunu gösteren anketi ve kurye şirketlerinin artık işlerini yapamaz hale geldiklerini ve bu yüzden de devletten tazminat almaları gerektiğini söyleyen yazıları okudu. Sonuçta bu katili yakalamak resmi otoritenin sorumluluğundaydı, değil mi? Kurye cinayetleri ve Lisbeth Barli’nin kaybolması arasında kurulan ilişki artık bir sam olmaktan çıkmış, gerçeğe dönüşmüştü. “Kardeşinden Devraldı” başlığının altındaki fotoğrafta Toya Harang ve Wilhelm Barli, Ulusal Tiyatro’nun önünde poz verirken görülüyordu. Fotoğraf altında şöyle yazıyordu: ‘Dinamik yapımcının vazgeçmeye niyeti yok.’ Harry haberin devamına baktı. Wilhelm Barli şöyle diyordu: “‘Şov devam etmeli’ sadece basit bir klişeden ziyade bizim yaptığımız işte fazlasıyla ciddi ve önemlidir; Lisbeth’in, başına her ne geldiyse bu konuda bizimle olduğunu biliyorum. Olay bizde doğal olarak bir etki yarattı ama biz hâlâ olumlu düşünmeye çalışıyoruz. Gösteriyi Lisbeth’in anısına yapacağız; daha henüz potansiyelini fark edememiş büyük bir sanatçı o. Ama bir gün bunu fark edecek. Aksini düşünmek bile istemiyorum.”</p>

  <p class="block4">Harry nihayet içeri girdiğinde durup etrafına bakındı. Frogner’deki bu açık havuza en son geleli yirmi yıl olmuştu. Yenilenen dış duvarlar ve sığ kısımdaki mavi su kaydırağı dışında değişen fazla bir şey olmamıştı. Hâlâ klor kokuyordu ve bir duştan sıkılan su havada gökkuşağı oluşturmaya devam ediyordu. Asfalt üzerindeki ayak sesleri ve telefon kulübesinin gölgesinde ıslak mayolarının içinde titreyerek sırada bekleyen çocukların görüntüsü bile aynıydı. Rakel ve Oleg’i çocuk havuzunun çimenlikten oluşan yokuşunda buldu. “Merhaba.”</p>

  <p class="block4">Rakel gülümsüyordu, ama kocaman Gucci gözlüklerinin arkasındaki gözlerini görmeye imkan yoktu. Sarı bir bikini giyiyordu. San biri bikiniyle güzel görünmeyi beceren fazla kadın olmasa da Rakel kesinlikle onlardan biriydi.</p>

  <p class="block4">“Ne oldu biliyor musun?” diye dayanamayıp konuşmaya başladı Oleg. Kulağına kaçan suyu çıkarmak için başını yana eğmiş olduğu yerde zıplıyordu. “Beş metreden atladım.”</p>

  <p class="block4">Harry altlarına serdikleri kilimin üzerinde onun için de yer olmasına rağmen çimlere oturdu.</p>

  <p class="block4">“Atıyorsun.”</p>

  <p class="block4">“Hayır, doğruyu söylüyorum.”</p>

  <p class="block4">“Beş metre, ha? Sen artık tam bir dublör olmuşsun.”</p>

  <p class="block4">“Sen hiç beş metreden atladın mı, Harry?”</p>

  <p class="block4">“Sayılır.”</p>

  <p class="block4">“Peki, yedi metreden?”</p>

  <p class="block4">“Biraz göbek üstü düşmüştüm.”</p>

  <p class="block4">Harry anlamlı anlamlı Rakel’e bakıyordu. Ama o yüzünü Oleg’e çevirmişti. “Peki, on metreden?”</p>

  <p class="block4">Harry zevk çığlıkları ile cankurtaranın megafonundan çıkan seslerin birbirine karıştığı dalış havuzuna baktı. On metre. Tramplen mavi gökyüzüne doğru siyah beyaz bir T harfi gibi yükseliyordu. Buraya son geleli yirmi seneden daha az olmuştu. Ondan birkaç yıl sonra bir yaz gecesi buraya tekrar gelmişti. Kristin’le beraber çitten atlayıp içeri girmişler ve tramplene çıkıp tepesinde yan yana oturmuşlardı. Sert tahta derilerini acıtmış, gökte yıldızlar parlarken onlar orada öylece oturup konuştukça konuşmuşlardı. O zamanlar Kristin’in hayattaki tek aşkı olacağını sanıyordu.</p>

  <p class="block4">“Hayır, on metreden hiç atlamadım.”</p>

  <p class="block4">“Hiç mi?”</p>

  <p class="block4">Harry Oleg’in sesindeki hayal kırıklığını hissedebiliyordu. “Evet, hiç. Sadece bir keresinde daldım.”</p>

  <p class="block4">“Daldın mı?” Oleg ayağa fırlamıştı. “Bir gece yarısı. Tek basımayken.”</p>

  <p class="block4">Oleg söylenmeye başladı. “Kimse görmeyecekse cesaret gösterisi yapmanın anlamı ne ki?.. “</p>

  <p class="block4">“Ben de bazen bunu merak eder dururum.”</p>

  <p class="block4">Harry Rakel’in gözlerini görmeye çalışıyordu ama güneş gözlüklerinin camları koyu renkti. Çantasını toplamış ve bikinisinin üzerine tişört ve kot mini etek giymişti.</p>

  <p class="block4">“Ama işte zor tarafı da bu,” dedi Harry. “Kimse izlemezken, yalnızken yapmak.”</p>

  <p class="block4">“Bu iyiliğin için çok teşekkürler, Harry,” dedi Rakel. “Çok iyisin.”</p>

  <p class="block4">“Benim için bir zevk,” dedi. “Acele etmene gerek yok.”</p>

  <p class="block4">“Dişçi biraz zaman alacağını söyledi,” dedi. “Umarım fazla uzun sürmez.”</p>

  <p class="block4">“Nasıl atladın peki?” diye sordu Oleg.</p>

  <p class="block4">“Her zamanki gibi,” dedi Harry gözlerini Rakel’den ayırmadan.</p>

  <p class="block4">“En geç beşte dönmüş olurum,” dedi Rakel. “Buradan bir yere ayrılmayın.”</p>

  <p class="block4">“Tek bir çöp bile kıpırdatmayız, merak etme,” dedi ve kelimeler ağzından çıktığı an pişmanlık duydu. Alınganlığın sırası değildi. Bunun için daha uygun bir vakit bulabilirdi.</p>

  <p class="block4">Harry, Rakel gözden kaybolana dek arkasından baktı. Resmi tatil günü randevu almak kim bilir ne kadar zor olmuştur, diye düşündü içinden.</p>

  <p class="block4">“Beş metreden atlamamı görmek ister misin?” diye sordu Oleg.</p>

  <p class="block4">“Elbette,” dedi Harry tişörtünü çıkararak.</p>

  <p class="block4">Oleg Harry’ye bakıyordu.</p>

  <p class="block4">“Hiç güneşlenmiyor musun, Harry?”</p>

  <p class="block4">“Asla.”</p>

  <p class="block4">Oleg iki kez atladıktan sonra, Harry kot pantolonunu çıkardı ve tramplene birlikte çıktılar. Oleg’e çakı hareketinin nasıl yapılacağım anlatırken, diğer çocuklar, üzerinde Avrupa Birliği bayrağı olan uzun boxer şortuna dik dik bakıyorlardı. Elini düz tuttu:</p>

  <p class="block4">“Önemli olan havadayken yatay vaziyette durmak. Bu herkese garip gelir. Gözleme gibi göbeğinin üzerine düşeceksin zannederler. Ama son anda...” Harry başparmağım kullanarak işaret parmağını büktü.</p>

  <p class="block4">“ ortadan ikiye kıvrılırsın, aynı bir çakı gibi, ve ayakların ve ellerinle aynı anda suyu yararak dibe dalarsın.”</p>

  <p class="block4">Harry koşarak atladı. Tam çakı hareketini yaparken cankurtaranın düdük sesini duydu ve su alnına çarptı.</p>

  <p class="block4">“Hey, sen, sana beş yasak,” diyen cankurtaranın megafondan gelen sesi sudan çıktığında ilk duyduğu şey olmuştu.</p>

  <p class="block4">Oleg tramplenden işaret yaptı ve Harry başparmağını anladığını belirtir şekilde salladı.</p>

  <p class="block4">Sudan dikkatli bir şekilde çıktı ve havuza bakan pencerelerden birinin önüne geçti. Mavi yeşil havuza bakarken, iki parmağıyla camda biriken buğunun üzerine bir şeyler çizdi. Suyun üzerinde, mayolar, sallanan ayaklar ve bir bulutun ucu görülüyordu. Aklına Sualtı geldi. Ve Oleg suya daldı. Her yerinden kabarcıklar çıkarak suda hızı kesildi. Ama o yukarı çıkmaktansa Harry’nin durduğu pencerenin önüne geldi. Birbirlerine baktılar. Oleg gülümsüyor, kollarını sallayarak işaretler yapıyordu. Yüzü solgun yeşil renkteydi. Harry olduğu yerden bir şey duyamıyordu; sadece Oleg’in ağzının kıpırdadığını ve siyah saçlarının başının üzerinde bir deniz yosunu gibi suyla birlikte hareket edişini ve yukarıyı işaret ettiğini görebiliyordu. Bu Harry’ye o an pek düşünmek istemediği bir şeyler hatırlatıyordu. Camın diğer tarafındaki Oleg’e bakarken yanan güneşin altında ve çevresindeki neşeli hayat dolu seslerin arasında Harry için hayat tamamen durmuş gibi geliyor, birazdan çok kötü şeyler olacakmış gibi bir his içine doluyordu. Bir süre sonra, Oleg ayaklarını çırparak yukarıya çıkarken, bu his yerini başka bir duyguya bırakmıştı. Harry boş televizyon ekranına bakıyordu. Boş televizyon ekranı. Buğuya çizdiği şeyler hâlâ üzerindeydi. Şimdi onu nerede gördüğünü hatırlıyordu.</p>

  <p class="block4">“Oleg!” diye bağırarak hızla merdivenlerden yukarı çıktı. Genelde Karl insanlarla pek ilgilenmezdi. 20 yıldan fazladır Carl Berners Plass’daki televizyon dükkanını işletiyor olmasına rağmen, mesela, meydanla birlikte ona da ismini veren kişiyle ilgili ayrıntılara ilgi duymamıştı. Ve ne önünde durup polis kimliğini gösteren uzun boylu adama, ne de yanındaki ıslak saçlı çocuğa ilgi göstermek niyetindeydi. Polisin bahsettiği kız da pek ilgisini çekmiyordu. Şu an Karl’ın tek ilgilendiği şey <i class="calibre3">Vi Menn</i>’in kapağındaki kız ve onun kaç yaşında olduğu, ve aslen Tønsbergli ve gelip geçen adamlar onu seyretsin diye balkonda çıplak güneşlenmeyi sevip sevmediğiydi.</p>

  <p class="block4">“Barbara Svendsen öldürüldüğü gün de size gelmiştim,” dedi polis. “Öyle diyorsanız öyledir,” dedi Karl.</p>

  <p class="block4">“Vitrinin yanındaki televizyonu görüyor musun? Fişi takılı olmayan,” dedi polis eliyle işaret ederek.</p>

  <p class="block4">“Philips,” dedi Karl <i class="calibre3">Vi Menn</i>’i bir tarafa sokarak. “Güzel, değil mi? Elli Hertz. Düz ekran. Ses sistemi, teletekst ve radyolu. Normalde yetmiş dokuza gidiyor, ama sana elli dokuza olur.”</p>

  <p class="block4">“Ekranına birisi bir şeyler çizmiş, görüyor musun?” “Peki öyleyse, elli altı olsun.”</p>

  <p class="block4">“Bana fiyat söylemeyi kes,” dedi polis. “Bunu kimin yaptığını öğrenmek istiyorum.”</p>

  <p class="block4">“Neden?” dedi Karl. “Bunun için ondan şikayetçi olacak değilim.”</p>

  <p class="block4">Polis tezgaha doğru eğildiğinde Karl onun aldığı cevaplardan pek de memnun olmadığını yüzünün renginden anlayabiliyordu.</p>

  <p class="block4">“Şimdi beni iyi dinle. Bir katili bulmaya çalışıyoruz ve buraya gelip şu televizyon ekranına bir şeyler çizdiğine eminim. Anlaşıldı mı?”</p>

  <p class="block4">Karl sessizce başını salladı.</p>

  <p class="block4">“Mükemmel. Ve şimdi iyice düşünmeni istiyorum.”</p>

  <p class="block4">Çalan zille birlikte polis de arkasını döndü. Kapıda metal bir çanta taşıyan bir kadın vardı.</p>

  <p class="block4">“Philips televizyon, “ dedi polis eliyle göstererek.</p>

  <p class="block4">Kadın bir şey söylemeden başıyla onayladı ve televizyonun olduğu yere çöküp çantasını açtı.</p>

  <p class="block4">Karl gözlerini açmış onlara bakıyordu. “Evet?” dedi polis.</p>

  <p class="block4">Karl bu olanların Tønsbergli Liz’den daha önemli olduğunu anlamaya başlamıştı. “Buraya her geleni hatırlayamam, değil mi?” diye kekeledi. Aslında kimseyi hatırlamasına imkan yoktu.</p>

  <p class="block4">Durum bundan ibaretti. Yüzler onun için bir şey ifade etmiyordu. Liz’in yüzünü bile şimdiden unutmuştu.</p>

  <p class="block4">“Ben bütün müşterilerini hatırla demiyorum,” dedi polis. “Sadece bu yeterli. Bugün burası biraz sakin gibi.”</p>

  <p class="block4">Karl geriye doğru çekilerek başını hayır anlamında salladı. “Peki, birkaç resme bakmaya ne dersin?” diye sordu polis. “Onu hatırlayabilir misin?” “Bilemem. Mesela seni hatırlayamadım... “</p>

  <p class="block4">“Harry... “ dedi polisin yanındaki çocuk.</p>

  <p class="block4">“Peki, televizyonun üzerine parmağıyla bir şeyler çizen birini gördün mü?”</p>

  <p class="block4">“Harry... “</p>

  <p class="block4">Karl o gün dükkanda birisini görmüştü. O gün polis gelip şüpheli bir şey görüp görmediğini sorduğunda da aklına gelmişti bu ama adam televizyonlara bakmaktan başka bir şey yapmadığından söylemekten vazgeçmişti. Yüzünü bile hatırlamadığı birisi dükkanına gelip ve şüpheli davranışlarda bulundu mu diyecekti? Ve sonra bir sürü istenmedik şeyle uğraşmak zorunda kalacaktı. “Hayır,” dedi Karl. “Kimseyi televizyona bir şey çizerken falan görmedim.” “Polis bir şeyler mırıldandı.</p>

  <p class="block4">“Harry... “ Yanındaki çocuk polisin tişörtünü çekiştiriyordu. “Saat beş.”</p>

  <p class="block4">Polis doğruldu ve saatine baktı.</p>

  <p class="block4">“Beate,” dedi. “Bir şey var mı?”</p>

  <p class="block4">“Bir şey söylemek için henüz erken,” diye cevapladı kadın. “Bazı izler var, ama parmağını kaldırmadan çizdiği için tam bir parmak izi bulmak zor olabilir.” “Beni sonra ara.”</p>

  <p class="block4">Kapının üzerindeki zil tekrar çalmış ve Karl ile metal çantalı kadın dükkanda yalnız kalmışlardı.</p>

  <p class="block4">Tønsbergli Liz’i tekrar eline aldı ama fikrini değiştirdi. Yüzü alta gelecek şekilde dergiyi bırakıp kadın polisin yanma gitti. Ekrana döktüğü bir çeşit tozu elinde küçücük bir fırçayla temizliyordu. Şimdi görebiliyordu. Tozun içinde bir şekil vardı. Temizlik giderlerinde de kısıntıya gittiğinden üzerinden birkaç gün geçtiğinde hâlâ orada olması pek şaşırtıcı değildi. Ama şekil şaşırtıcıydı. “Bu ne anlama geliyor?” diye sordu.</p>

  <p class="block4">“Bilmiyorum,” dedi kadın. “Ben de ne olduğunu yeni öğrendim.”</p>

  <p class="block4">“Neymiş?”</p>

  <p class="block4">“Bir Şeytan Yıldızı.”</p>

  <p class="block10"><span class="text2">Çarşamba. Katedral Ustaları.</span></p>

  <p class="block4">Rakel Frogner açık hava havuzundan çıkarken Harry ve Oleg’le karşılaştı. Koşarak Oleg’e sarıldı ve kızgın gözlerle Harry’ye baktı.</p>

  <p class="block4">“Ne yaptığını sanıyorsun sen?” diye fısıldadı Harry’ye. Harry kolları iki yana düşmüş vaziyette ayakta duruyordu. Ona bir cevap verebilirdi. Ona ‘yapmaya’ çalıştığı şeyin hayat kurtarmak olduğunu söyleyebilirdi ama bu bile yalan olurdu. Gerçek onun kendi bildiğini ‘yaptığı’ ve etrafındaki diğer herkese bunun bedelini ödetmek olduğuydu. Bu hep böyle olmuştu ve öyle olmaya devam edecekti, bu arada birkaç hayat kurtulursa bu da işin cabası olacaktı.</p>

  <p class="block4">“Üzgünüm,” demekle yetindi. Bu ise kesinlikle doğruydu.</p>

  <p class="block4">“Biz seri katilin olduğu yere gittik,” dedi Oleg. Neşesine diyecek yoktu ama annesinin dediklerine aldırmadığını görünce anlatmayı kesti.</p>

  <p class="block4">“Pekala... “ diye söze başladı Harry.</p>

  <p class="block4">“Hayır,” diye lafı ağzına tıkadı Rakel. “Bunu denemeye bile kalkma.” Harry omuzlarını silkti ve hüzünlü bir şekilde Oleg’e gülümsedi. “Bari sizi eve bırakayım.”</p>

  <p class="block4">Daha Rakel bir şey söylemeden cevabın ne olacağını biliyordu. Durdu ve gitmelerini izledi. Rakel hızlı ve büyük adımlarla oradan uzaklaşıyordu. Oleg arkasını dönüp el salladı. Güneşten gözlerini açamıyordu.</p>

  <p class="block4">Kantin polis merkezinin en üst katındaydı. Harry kapıdan girince durdu ve odayı kolaçan etti. Masalardan birinde sırtı dönük oturan adam dışında koca salonda kimsecikler yoktu. Harry Frogner Park’tan direk polis merkezine gelmişti. Altıncı katın koridorlarında ilerlerken, Tom Waaler’ın ofisinde kimse olmadığı halde ışığının yandığını fark etmişti.</p>

  <p class="block4">Harry çelik kepenkle örtülü tezgaha doğru ilerledi. Köşede duvara asılı televizyonda piyango çekilişi yapılıyordu. Harry topun borulardan düşüşünü izledi. Televizyonun sesi kısıktı ama Harry kadının “Beş, beş numara,” diyen sesini kulaklarında duyabiliyordu. Kim bilir kimin şansı yaver gitmişti.</p>

  <p class="block4">Sandalye sesi geldi.</p>

  <p class="block4">“Selam, Harry. Kantin kapalı.”</p>

  <p class="block4">Tom’du.</p>

  <p class="block4">“Görüyorum,” dedi Harry.</p>

  <p class="block4">Harry o an ona Rakel’in sorduğu şeyi, gerçekte ne yaptığını düşündü. “Bir sigara içeyim dedim.”</p>

  <p class="block4">Harry başıyla yılın her zamanı sigara odası işlevi gören terasın kapısını işaret etti.</p>

  <p class="block4">Terasın manzarası harikaydı, ama hava aşağısı kadar sıcak ve durgundu. Akşam güneşi şehri aydınlatıp Bjørvika’da son buluyordu. Burası otobanın geçtiği, konteynırların yüklendiği, uyuşturucu müptelalarının uğrak yeriydi, ama çok yakında opera binası, otel ve pahalı apartmanlarla dolacaktı. Zenginlik bir fırtına gibi tüm şehri sarmaya başlamıştı. Bu Harry’ye Afrika nehirlerinde yaşayan ve kurak mevsim gelmeden derin sulara yüzme becerisini gösteremeyen ve çamurlu su birikintilerinde kapana kısılan yayın balığını hatırlattı. Devam eden bir sürü inşaat vardı; vinçler güneş ışığında zürafa siluetleri gibi duruyordu. “Her şey harika olacak.”</p>

  <p class="block4">Tom’un geldiğini duymamıştı. “Göreceğiz.”</p>

  <p class="block4">Harry bir sigara çıkardı. Tom’un tam olarak ne sorduğundan emin değildi. “Hoşuna gidecek,” dedi Waaler. “Sadece alışma meselesi, hepsi bu.”</p>

  <p class="block4">Harry çamurun üzerinde kuyruğunu sallayan ağızlarını açmış hava solumaya alışmaya çalışan yayın balıklarını gözünün önüne getirdi. “Ama artık bir cevaba ihtiyacım var, Harry. Bizimle misin yoksa değil misin, bunu bilmem lazım.”</p>

  <p class="block4">Hava ile boğulmak. Yayın balığının ölümü belki de başka şeylerin ölümünden kötü değildi. Boğularak ölmek iyi bir ölüm sayılırdı.</p>

  <p class="block4">“Beate aradı,” dedi Harry. “Televizyoncudaki parmak izlerini kontrol etmiş.” “Öyle mi?”</p>

  <p class="block4">“İzlerden bir şey çıkmamış. Dükkanın sahibi de bir şey hatırlamıyor.” “Yazık. İsveç’te, hipnoz yoluyla olayları hatırlamakta güçlük çeken tanıklarla çok iyi sonuçlar aldıklarını söylemişti Aune. Belki bunu biz de denemeliyiz.” “Elbette.”</p>

  <p class="block4">“Ve bu öğleden sonra Adli tıptan ilginç bir bilgi geldi. Camilla Loen’le ilgili.”</p>

  <p class="block4">“Mm?”</p>

  <p class="block4">Bir an sessizlik oldu. Waaler çelik korkuluklara yaslandı.</p>

  <p class="block4">“Benden hoşlanmadığını biliyorum, Harry. Ve bir gece içinde beni sevmeni falan da beklemiyorum senden.”</p>

  <p class="block4">Durakladı.</p>

  <p class="block4">“Ama eğer birlikte çalışacaksak, bir yerlerden başlamalıyız, sence de öyle değil mi? Birbirimize daha açık olmalıyız.”</p>

  <p class="block4">“Açık mı?”</p>

  <p class="block4">“Evet. Bu sana biraz şüpheli mi geliyor?”</p>

  <p class="block4">“Biraz mı?”</p>

  <p class="block4">Tom Waaler gülümsedi. “Anlaşıldı. Nereden istersen başlayabilirsin. Bana hakkımda bilmek istediğin herhangi bir şeyi sorabilirsin.”</p>

  <p class="block4">“Bilmek mi?”</p>

  <p class="block4">“Evet. Ne istersen.”</p>

  <p class="block4">“O cinayeti işleyen sen?..” Harry durdu. “Pekala” dedi. “Bu şekilde davranmana neden olan şey ne?” “Ne demek istiyorsun?”</p>

  <p class="block4">“Sabahları yatağından kalkıp tüm bu yaptığın şeyleri sana yaptıran şey ne? Neyin peşindesin ve neden?”</p>

  <p class="block4">“Anladım.”</p>

  <p class="block4">Tom bir süre düşündü. Biraz uzun bir süre. Ve sonra vinçleri gösterdi. “Bunları görüyor musun? Büyük büyükbabam İskoçya’dan buraya altı Sutherland koyunu ve Aberdeen duvarcılar loncasından bir mektupla gelmiş. Akerselva’nın kıyısında ve demiryolu hattı boyunca doğuya doğru uzanan evlerin inşaatında çalışmış. Ondan sonra oğulları babama kadar onun izinden gitmiş. Büyükbabam Norveç soyadı almış. Ama biz Oslo’nun batısına taşınınca babam o soyadını değiştirdi. Waaler. Wall. Tabii işin içinde biraz gurur da var ama babam gelecekte yargıç olacak birinin Andersen gibi çok yaygın bir soyadının olmasını istememiş.” Harry Waaler’ı izliyordu. Çenesindeki yara izini görmeye çalışıyordu. “Yargıç olmak için eğitim alıyordun, öyle mi?”</p>

  <p class="block4">“Hukuk okumaya bu yüzden başlamıştım. Ama eğer başıma o olay gelmeseydi belki buna devam edebilirdim.”</p>

  <p class="block4">“Ne oldu?”</p>

  <p class="block4">Waaler omuzlarını silkti.</p>

  <p class="block4">“Babam bir iş kazası sonucu öldü. Garip, ama baban ölünce yaptığın planların kendin için olduğu kadar biraz da onun için olduğunu anlıyorsun. Diğer hukuk öğrencileriyle aramda hiçbir benzerlik olmadığının o an farkına vardım. Sanırım saf bir idealist gibi davrandım. Her şeyin modern demokratik devletin ilerlemesi ve adalet uğruna yapıldığını düşünüyordum. Ama birçoklarının bunu bir unvan ve bir iş için, Ullern’deki yan komşunun kızını etkileyebilmek için yaptığını anladım. Sen de hukuk okudun... “ Harry başıyla onayladı.</p>

  <p class="block4">“Belki de genetiktir,” dedi Waaler. “Ama kesin olan bir şey varsa, o da bir şeyler inşa etmeyi severim. Büyük şeyler. Küçüklüğümden beri. Legolarla kocaman saraylar yapardım, diğer çocukların yaptıklarından çok daha büyük. Hukuk okurken tüm bu fındık beyinli insanların dar görüşlü düşüncelerinden daha farklı hissettiğimi anladım. Babamın cenazesinden iki hafta sonra Polis Akademisi’ne gitmek için başvurdum.”</p>

  <p class="block4">“Mm. Ve söylenenlere bakılırsa orasını da birincilikle bitirdin.”</p>

  <p class="block4">“İkinci.”</p>

  <p class="block4">“Ve sonra polis merkezinde kendi sarayını yapmak zorunda mı hissettin?” “Buna zorunlu hissetmedim. Zorunluluk hiç olmadı, Harry. Küçükken kendi yaptıklarımın yeterince büyük olması için diğer çocukların Legolarını alırdım. Her şey ne istediğine bağlıdır. Küçük insanlar için küçük bir ev mi, yoksa senden daha büyük, uğraşmana değecek bir şeyleri sembolize eden opera binaları ve katedraller gibi kocaman binalar mı?” Waaler eliyle çelik korkuluğu sıvazlıyordu.</p>

  <p class="block4">“Katedral inşa etmek bir görev gibidir, Harry. İtalya’da bir kilisenin inşası sırasında ölen duvar ustalarına şehitlik unvanı verirlermiş. Katedral ustaları insanlık için çalışsalar da insan kemikleri ve insan kanı üzerine inşa edilmeyen katedral yoktur. Büyükbabam hep böyle derdi. Ve bu hep böyle olacak. Buradan görebildiğin birçok binanın harcında ailemin kanı vardır. Tek istediğim biraz daha adalet. Herkes için. Ve gereken inşaat malzemelerini kullanacağım.” Harry sigarasının ateşine baktı. “Ve ben senin için bir inşaat malzemesi miyim?”</p>

  <p class="block4">Waaler gülümsedi.</p>

  <p class="block4">“Öyle de diyebilirsin. Ama cevap evet. Eğer istiyorsan. Benim alternatiflerim var... “</p>

  <p class="block4">Cümlesini tamamlamadı, ama Harry nasıl bitireceğini biliyordu: “... ama senin yok.”</p>

  <p class="block4">Harry sigarasından derin bir nefes çekti ve alçak sesle sordu: “Ya aranıza katılmayı kabul edersem?”</p>

  <p class="block4">Waaler bir kaşını kaldırdı ve cevap vermeden önce bakışlarım Harry’ye yoğunlaştırdı.</p>

  <p class="block4">“Sana ilk görevin söylenecek. Hiç soru sormadan tek başına görevini yerine getireceksin. Sadakatinin bir simgesi olarak.” “Neymiş bu görev?”</p>

  <p class="block4">“Zamanı gelince öğrenirsin. Ama görevi yapmak, gemileri yakmak anlamına geliyor.”</p>

  <p class="block4">“Norveç yasalarını çiğnemek anlamına geliyor yani.”</p>

  <p class="block4">“Muhtemelen.”</p>

  <p class="block4">“Aha,” dedi Harry. “Böylece elinde bir kozun olacak ve eğer seni ele vermeye kalkarsam diye.”</p>

  <p class="block4">“Ben buna öyle demezdim, ama sanırım nedenini anladın.” “İş ne peki? Kaçakçılık mı?” “Henüz bunu sana söyleyemem.”</p>

  <p class="block4">“POT ya da SEFO’dan aranıza sızmaya çalışan bir köstebek olmadığımdan nasıl bu kadar emin olabiliyorsun?” “Onu görebiliyor musun, Harry?”</p>

  <p class="block4">Harry kenara doğru yaklaştı ve parka doğru baktı. Güneşin son ışıklarından faydalanmak isteyen insanlar hâlâ çimenlerin üzerinde uzanıyorlardı. “Şu sarı bikinili olanı,” dedi Waaler. “Bir bikini için hoş bir renk, değil mi?”</p>

  <p class="block4">Harry’nin midesine bir ağrı saplandı ve doğruldu.</p>

  <p class="block4">“Bizler aptal değiliz,” dedi Waaler gözlerini çimenlikten ayırmadan. “Bize katılmasını istediklerimizi takip ederiz. İyi giyiniyor. Ve anladığım kadarıyla zeki ve bağımsız biri. Ama elbette onun durumundaki her kadının isteyeceği şeyi istiyor. Ona güzel bir hayat sağlayabilecek bir erkek. Bu tamamen biyolojik bir durum. Ve senin fazla vaktin kalmadı. Onun gibi kadınlar uzun süre yalnız kalmazlar.”</p>

  <p class="block4">Harry’nin sigarası çarptığı yerlerde kıvılcımlar saçarak binadan aşağı düştü. “Dün bütün Ostland için orman yangını uyarısında bulundular,” dedi Waaler. Harry cevap vermedi. Waaler’ın eli omzuna değince irkildi.</p>

  <p class="block4">“Ciddi konuşmak gerekirse, Harry, fazla zamanın kalmadı. Ama sana ne kadar nazik olduğumuzu göstermek için iki gün daha veriyorum. Bu süre zarfında senden bir cevap alamazsam, teklif geçersizdir.”</p>

  <p class="block4">Harry yutkundu. Ancak tükürük bezleri Afrika’daki nehirler kadar kurumuş olduğundan kelime ağzından bir türlü çıkmadı, Sonunda becerebildi. “Teşekkürler.”</p>

  <p class="block4">Beate Lønn işini seviyordu. Rutin şeyler. Becerikli ve bilgili olduğu güvenli bir işe sahip olmak ve Kjølberggata 21A’daki Adli tıpta çalışan diğerlerinin de bunun farkında olması hoşuna gidiyordu. İşi hayatındaki tek önemli şey olduğu için sabahları uyanmak için iyi bir sebepti. Diğer her şey onun için beş dakika mola vermekti. Oppsal’da annesinin evinde yaşıyordu ve üst kat tamamıyla ona aitti. Aşırı iyi geçiniyorlardı. Hayattayken hep babasının kızı olmuştu; teşkilata katılmasının sebebinin onun gibi bir polis olmak istemesi olduğunu düşünürdü hep. Herhangi bir hobisi yoktu. O ve Harry’nin aynı ofisi paylaştığı Halvorsen bir çeşit çift olmuşlarsa da Beate bunu henüz kabullenmiş değildi. Bir kadın dergisinde bu tür şüphelerin doğal olduğunu ama risk alması gerektiğini okumuştu. Beate risk almaktan hoşlanmazdı. Ya da şüphe içinde olmaktan. Bu yüzden işini seviyordu.</p>

  <p class="block4">Büyürken onu düşünen birisi olabileceği düşüncesiyle yüzü kızarırdı ve o da vaktini bunu gizlemek için yollar bulmaya harcardı. Yüzü hâlâ kızarıyordu ama saklanmak için güzel yerler bulmuştu. Adli tıp binasının eskimiş kırmızı tuğladan duvarlarının arasında saatlerce oturup birçok önemli, karmaşık ve tartışmalı olayı sessiz sedasız bir şekilde çözebilecek parmak izi, balistik raporları, video kayıtları, ses karşılaştırmaları, DNA, kumaş, ayak izi, kan ve benzeri sayısız analizi yapıyordu. Ayrıca çalışmanın göründüğü kadar tehlikeli olmadığını anlamıştı. Yüksek sesle anlaşılır bir şekilde konuşabildiği ve anlamadığı bir sebeple utanca boğulup yüzünün kızarması ve elbiselerinin yok olması aklına gelince yaşadığı paniği bastırabildiği sürece sorun yoktu. Kjølberggata’daki ofisi onun kalesiydi; üniforma ve uzmanlık gerektiren görevleri ise kalkanı.</p>

  <p class="block4">Telefon çaldığında, ofisindeki masasının üzerinde bulunan saat 12:30’u gösteriyordu. O sırada Lisbeth Barli’nin parmağı hakkında yazılan raporu okuyordu. Telefonun ekranında ‘gizli numara’ yazdığını görünce bir an kalbi daha hızlı atmaya başladı. Bu ondan başkası olamazdı. “Beate Lønn.”</p>

  <p class="block4">Arayan oydu. Sözleri arka arkaya geliyordu. “Parmak izleri için neden beni aramadın?” Cevap vermeden önce bir saniye nefesini tuttu. “Harry sana ileteceğini söyledi.”</p>

  <p class="block4">“Teşekkür ederim. Mesajı aldım. Bir dahaki sefere ilk beni ara. Anlaşıldı mı?” Beate yutkundu. Korkudan mı öfkeden mi olduğunu kestiremiyordu. “Olur.”</p>

  <p class="block4">“Ona bahsedip bana söylemediğin başka bir şey var mı?”</p>

  <p class="block4">“Yok. Postayla gönderilen parmağın tırnağındaki maddenin analiz sonuçları hariç.”</p>

  <p class="block4">“Lisbeth Barli’nin parmağı mı? Ne çıkmış?”</p>

  <p class="block4">“Dışkı.”</p>

  <p class="block4">“Ne?”</p>

  <p class="block4">“İnsan pisliği.”</p>

  <p class="block4">“Sağ ol. Ne olduğunu biliyorum. Nereden geldiği hakkında bir fikrin var mı?” “Evet.”</p>

  <p class="block4">Düzeltiyorum. Kimden geldiği.”</p>

  <p class="block4">“Tam emin değilim ama tahmin edebiliyorum.”</p>

  <p class="block4">“Zahmet olmazsa... “</p>

  <p class="block4">“Dışkıda kan da bulunmuş, muhtemelen hemoroit. Kan B grubu. Bu ülkenin sadece yüzde yedisi bu kan grubuna sahip. Wilhelm Barli de kayıtlı bir kan bağışçısı. Ve onun. .. “</p>

  <p class="block4">“Evet. Bundan ne sonuca varıyorsun?” “Bilmiyorum,” dedi Beate aceleyle.</p>

  <p class="block4">“Anüsün erojen bölge olduğunu biliyorsun ama, değil mi Beate? Hem erkekte, hem kadında. Yoksa unuttun mu?”</p>

  <p class="block4">Beate gözlerini sımsıkı kapattı. Lütfen yeniden başlamasın. Tekrar olmasın. Uzun zaman önceydi, unutmaya ve sisteminden çıkarmaya başlamıştı bunu. Ama işte onun sesi bir yılan derisi gibi düz ve sert tüm çıplaklığıyla karşısındaydı.</p>

  <p class="block4">“Sıradan kızı oynamakta oldukça başarılısın, Beate. Bundan hoşlanıyorum.</p>

  <p class="block4">İstemezmiş gibi yaptığında da çok hoşuma gitmişti.”</p>

  <p class="block4">Sen bir şey biliyorsun, ben bir şey biliyorum, başka kimse bilmiyor, diye düşündü Beate.</p>

  <p class="block4">“Halvorsen de benim gibi mi yapıyor?” “Telefonu kapatıyorum,” dedi Beate.</p>

  <p class="block4">Kahkahası kulaklarında çınlıyordu. O an anlamıştı. Saklanacak bir yer yoktu.</p>

  <p class="block4">İnsanı her yerde bulabilirlerdi. Aynen o üç kadını kendilerini en güvende hissettikleri yerde buldukları gibi. Bir kale falan yoktu. Kalkan da.</p>

  <p class="block4">Øystein, Thereses Gate’deki taksi durağında taksisinin içinde oturmuş Rolling Stones kasetini dinlerken telefonu çaldı. “Oslo Ta...”</p>

  <p class="block4">“Selam, Øystein, ben Harry. Arabada müşterin var mı?”</p>

  <p class="block4">“Mick ve Keith.”</p>

  <p class="block4">“Ne?”</p>

  <p class="block4">“Dünyanın en büyük grubu.”</p>

  <p class="block4">“Øystein.” “Söyle?”</p>

  <p class="block4">“Rolling Stones dünyanın en büyük grubu falan değil. Onlar dünyanın en çok abartılmış grubundan başka bir şey değil. Ayrıca Wild Horses’ı yazan Keith ya da Mick değil, Gram Parsons’tı.”</p>

  <p class="block4">“Bu yalan dostum. Bunu sen de biliyorsun. Hadi görüşürüz... “ “Alo? Øystein?”</p>

  <p class="block4">“Bana hemen güzel bir şeyler söyle. Acele et.”</p>

  <p class="block4">‘“Under My Thumb’ fena sayılmaz. Bir de ‘Exile On Main Street’ var tabii.” “Tamam. Ne istiyorsun?” “Yardımına ihtiyacım var.”</p>

  <p class="block4">“Saat sabahın üçü. Şu anda uyuyor olman gerekmez mi?”</p>

  <p class="block4">“Uyuyamıyorum,” dedi Harry. “Gözlerimi her kapadığımda içimi bir korku kaplıyor.”</p>

  <p class="block4">“Aynı kabus mu?”</p>

  <p class="block4">“Cehennemden bizi dinleyenlerin isteği.” “Asansör durumları mı?”</p>

  <p class="block4">“Ne olacağını biliyorum ama her seferinde korkuyorum. Buraya ne kadar çabuk gelebilirsin?”</p>

  <p class="block4">“Bu hoşuma gitmiyor, Harry.”</p>

  <p class="block4">“Ne kadar çabuk?”</p>

  <p class="block4"><span class="text4">Øystein</span> derin bir nefes aldı. “Bana altı dakika ver.”</p>

  <p class="block4">Øystein merdivenlerden çıktığında kapıda duran Harry’nin üzerinde sadece kot pantolonu vardı.</p>

  <p class="block4">Işıkları açmadan salonda oturdular.</p>

  <p class="block4">“Bira var mı?” dedi <span class="text4">Øystein</span> ve üzerinde PlayStation logosu olan siyah kepini çıkarıp seyrek terli saçlarını geriye doğru düzeltti. Harry başını hayır anlamında salladı.</p>

  <p class="block4">“Al bunu,” dedi Øystein ve sehpaya siyah bir film kutusu koydu. “Bu benden. Flunipam. Kesin nakavt. Bir tanesi bile yeter.” Harry kutuya baktı.</p>

  <p class="block4">“Seni bunun için çağırmadım, Øystein.” “Öyle mi?”</p>

  <p class="block4">“Hayır. Şifre kırmayı öğrenmem lazım. Nasıl oluyor?”</p>

  <p class="block4">“Hackerlıktan mı bahsediyorsun?” Øystein şaşırmış bir ifadeyle Harry’ye bakıyordu. “Bir şifre mi kırman gerekiyor?”</p>

  <p class="block4">“Öyle de denebilir. Gazetelerdeki seri katili okudun mu? Onun bize bazı şifreler gönderdiğini düşünüyorum.”</p>

  <p class="block4">Harry lambalardan birini açtı. “Şuna bir bak.”</p>

  <p class="block4">Øystein uzun uzun Harry’nin sehpaya koyduğu kağıda baktı.</p>

  <p class="block4">“Bir yıldız mı?”</p>

  <p class="block4">“Bir pentagram. Cinayet işlediği yerlerin ikisinde bu işareti bıraktı. Bir tanesi yatağın üzerinde ahşap bir kirişe, diğeri ise evin karşısındaki dükkanda bir televizyonun üzerine.”</p>

  <p class="block4">Øystein yıldızı biraz daha inceledi ve başını salladı. “Ve benim bunun ne anlama geldiğini mi söylememi istiyorsun?”</p>

  <p class="block4">“Hayır.” Harry başını iki elinin arasına aldı. “Senden istediğim şey şifre kırmanın püf noktalarından biraz bana bahsetmen.”</p>

  <p class="block4">“Benim çözdüğüm şifreler matematiksel kodlardı, Harry. Gerçek hayatta tamamen farklı bir semantik vardır. Mesela, kadınların aslında ne istediklerini hâlâ çözebilmiş değilim.”</p>

  <p class="block4">“Diyelim her iki tür de bunda var. Basit mantık ve gizli anlam.” “Pekala, biraz kriptografiden bahsedeyim. Şifreler. Bunu anlamak için hem mantıklı hem de analojik düşünce dediğimiz şeye ihtiyacın var. Analojik düşünce, bilinçaltı ve sezgi, diğer bir deyişle, bildiğinin henüz farkında olmadığın her şey demektir. Ve sonra lineer düşünce yöntemiyle anladığın kısımları birleştirirsin. Alan Turing’i hiç duydun mu?”</p>

  <p class="block4">“Hayır.”</p>

  <p class="block4">“İngiliz. Savaş sırasında Alman şifrelerini çözmüş. Kısacası, onlara İkinci Dünya Savaşım kaybettiren adam. Söylediğine göre, şifreleri kırmak için karşınızdakinin hangi boyutta hareket ettiğini bilmek zorundasınız.” “Ne anlama geliyor bu?”</p>

  <p class="block4">“Harf ve sayıların ötesinde bir seviye. Dilden de yukarıda. Sana nasıl olduğunu değil de neden olduğunu söyleyen cevaplar. Anlıyor musun?” “Hayır. Ama bana nasıl yapılacağım anlat.”</p>

  <p class="block4">“Kimse bilmiyor. Dinsel görüntülerle ortak bir yönü var ve biraz da yetenek gibi bir şey.”</p>

  <p class="block4">“Diyelim sebebim biliyorum. Sonra?”</p>

  <p class="block4">“Uzun yoldan gidebilirsin. Ölene dek bütün permütasyonları denersin.” “Ölene dek beklemek istemezsem?” “Sadece tek bir metot biliyorum.”</p>

  <p class="block4">“Nedir?”</p>

  <p class="block4">“Transa geçmek.” “Elbette, transa geçmek.”</p>

  <p class="block4">“Şaka yapmıyorum. Elindeki veriye bilincini kaybedene kadar bakıyorsun. Aynı kaslarını sıktığında bir süre sonra kontrolünden çıkması gibi. Dağda tırmanırken sıkışıp kalan bir tırmanıcının kasılmasını hiç gördün mü? Hayır mı? Pekala, buna benziyor. 88’de birkaç donmuş LSD damlasıyla dört gecede Den Danske Bankasının hesaplarına girdim. Eğer bilinçaltın kodu kırarsa, içerdesin demektir. Aksi halde... “ “Evet?” güldü. “Aksi halde sen kafayı kırarsın. Tımarhaneler benim gibi insanlarla dolu.”</p>

  <p class="block4">“Mm. Trans diyorsun?” “Trans. Sezgi. Ve biraz kimyasal yardım... “ Harry siyah kutuyu eline aldı ve biraz inceledi. “Biliyor musun, <span class="text4">Øystein</span>?’</p>

  <p class="block4">“Ne?”</p>

  <p class="block4">Kutuyu fırlattı. <span class="text4">Øystein</span> yakaladı.</p>

  <p class="block4">“Under My Thumb’ hakkında söylediklerim yalandı.” kutuyu masaya koydu ve eski şeyler giyme modası çıkmadan çok önce satın aldığı oldukça eskimiş Pumalarının bağcıklarını bağlamaya koyuldu. “Biliyorum. Rakel’i hiç görüyor musun?”</p>

  <p class="block4">Harry hayır anlamında başım salladı. “Kafam kurcalayan şey bu, değil mi?”</p>

  <p class="block4">“Belki de,” dedi Harry. “Bir iş teklifi aldım. Geri çevirip çeviremeyeceğimi bilmiyorum.”</p>

  <p class="block4">“Açıkça görünüyor ki bu bizim takside sana önerdiğim iş değil.” Harry gülümsedi.</p>

  <p class="block4">“Üzgünüm, kariyer planlaması hakkında fikir danışmak için doğru kişi ben değilim,” dedi ve ayağa kalktı. “Kutuyu buraya bırakıyorum. Nasıl istersen öyle yap.”</p>

  <p class="block10"><span class="text2">Perşembe. Pygmalion.</span></p>

  <p class="block4">Başgarson onu baştan aşağı süzdü. Mesleğinde otuz yıl ona belanın kokusunu alma yeteneğini kazandırmıştı ve karşısındaki adam bir kilometre öteden bela kokuyordu. Aslında zaman zaman küçük bir skandal Viennese Tiyatro Kafe’de müşterilerin fazla şaşırdığı bir durum sayılmazdı. Ama bu doğru şekilde yaratılan bir skandal olmalıydı. Mesela genç ve umut vadeden sanatçılar sahnede yapamadıklarını bari Tiyatro Kafe’de yapalım diyebiliyorlardı bazen. Ya da sarhoş olmuş romantik bir başrol eskisi yüksek sesle yan masada oturan yapımcının bir homoseksüel olduğunu ve bu sebeple de soyunu devam ettiremeyeceğini ilan ederdi. Garsonun şu anda baktığı adamsa pek zekice ya da orijinal bir şeyler söyleyecekmiş gibi görünmüyordu; görüntüsünden daha ziyade can sıkıcı türden bir bela olduğu anlaşılıyordu: Ödenmemiş faturalar, sinirli ve kavgalar. Dış görünümü - siyah kot pantolon, kızarmış bir burun ve dazlak bir kafa - Burns’teki mahzenlerden gelen sarhoş bir tiyatro çalışanı olduğu izlenimini veriyordu. Ancak adam Wilhelm Barli’yle görüşmek istediğinde adamın tam görüntüsüne uygun bir şekilde Klozet Kapağı adı verilen, açık hava restoranının alt katındaki gazetecilerin uğrak yeri olan Tostrupkjellern pubtan gelen bir lağım faresi olduğunu tahmin ediyordu. Büyüleyici karısı trajik bir şekilde ortadan kaybolduktan sonra zavallı Barli’den geriye kalanları hiç utanmadan yiyip bitiren akbabalara hiç saygısı yoktu.</p>

  <p class="block4">“Söz ettiğiniz beyefendinin burada olduğundan emin misiniz?” diye sordu başgarson. Halbuki Barli’nin her zaman yaptığı gibi saat 10:00’da gelip Strotingsgata’ya bakan cam verandada her zamanki yerine oturduğunu gayet iyi biliyordu. Rezervasyon defterine baktı. Normal olmayan - ve bu sebeple de garsonun Barli’nin akıl sağlığından endişe etmesine yol açan - tek şey her zaman güler yüzlü olan yapımcının her zamanki gibi çarşamba değil de perşembe günü gelmiş olmasıydı.</p>

  <p class="block4">“Boş ver. Onu görebiliyorum,” dedi önündeki adam. Ve başgarson başını kaldırdığında gitmişti.</p>

  <p class="block4">Harry Wilhelm Barli’yi gür saçlarından tanımıştı ama yaklaştıkça başkasıyla karıştırmış olabileceğinden korktu.</p>

  <p class="block4">“Herr Barli?”</p>

  <p class="block4">“Harry!”</p>

  <p class="block4">Wilhelm’in gözleri bir an için parladı ama hemen yeniden eski halini aldı. Yanakları çökmüş ve yüzünün birkaç gün önceki sağlıklı, bronz görüntüsü şimdi beyaz ve cansız bir solgunlukla kaplıydı. Wilhelm Barli çekmiş gibi görünüyordu; geniş omuzları bile sanki darlaşmıştı.</p>

  <p class="block4">“Ringa balığı?” Wilhelm önündeki tabağı gösterdi. “Oslo’nun en iyisi. Her çarşamba buraya gelir ve yerim. Kalbe iyi geliyor diyorlar. Ama bunun için bir kalbin olması lazım ve bu kafeye gelen insanlar... “ Wilhelm eliyle neredeyse boş salonu gösterdi. “Hayır, teşekkürler,” dedi Harry masaya otururken.</p>

  <p class="block4">“Bir dilim ekmek al bari.” Wilhelm Barli ekmek sepetini Harry’ye doğru uzattı.</p>

  <p class="block4">“Burası Norveç’te içinde bütün rezene taneleri olan rezeneli ekmeği bulabileceğin tek yer. Ringayla harika gidiyor.”</p>

  <p class="block4">“Sadece kahve, teşekkür ederim.”</p>

  <p class="block4">Wilhelm garsona eliyle işaret etti.</p>

  <p class="block4">“Beni nasıl buldun?”</p>

  <p class="block4">“Tiyatroya uğradım.”</p>

  <p class="block4">“Onlara şehir dışında olduğumu söylemelerini tembihlemiştim. Gazeteciler... “ Wilhelm iki elini birini boğarmış gibi yaptı. Harry bu hareketle düştüğü durumu mu yoksa gazetecilere yapmak istediği şeyi mi göstermeye çalıştığım pek anlamadı.</p>

  <p class="block4">“Onlara polis kimliğimi gösterdim ve önemli olduğunu söyledim.” “İyi. İyi.”</p>

  <p class="block4">Garson elinde bir fincanla gelip masadaki kahve kabından doldurmaya başladığında Wilhelm’in gözleri dalıp gitmişti. Garson çekildi. Harry boğazını temizledi. “Wilhelm irkildi ve kendine geldi.</p>

  <p class="block4">“Eğer kötü bir haberle geldiysen bunu hemen duymak isterim, Harry.” Harry kahvesini yudumlarken başını hayır anlamında salladı. “Wilhelm gözlerini kapattı ve anlaşılmaz bir şeyler mırıldandı. “Oyun nasıl gidiyor?” diye sordu Harry. Wilhelm biraz gülümsedi.</p>

  <p class="block4">“Dün Dagbladetin kültür sayfasının editörlerinden bir kadın da arayıp aynı şeyi sordu. Ona sanatsal anlamda her şeyin nasıl gittiğini anlatırken asıl bilmek istediği şeyin Lisbeth’in gizemli bir şekilde ortadan kaybolması ve kız kardeşinin birden ortaya çıkıp durumu kurtarmasının bilet satışlarını arttırmak için mi olduğunu öğrenmek istedi.”</p>

  <p class="block4">Yüzünü buruşturdu.</p>

  <p class="block4">“Peki,” dedi Harry, “öyle mi?”</p>

  <p class="block4">“Sen çıldırdın mı?”</p>

  <p class="block4">Wilhelm’in sesi sanki olacakları daha önceden biliyormuş gibi yankılanıyordu. “Yaz mevsimindeyiz. İnsanlar bu mevsimde eğlenmek isterler, tanımadıkları bir kadın için yas tutmayı değil. Elimizdeki en önemli şeyi, Norveç’in bağrından kopup gelen keşfedilmemiş bir yıldız. Onu açılıştan bir gece önce kaybetmek iş için pek iyi bir şey sayılmaz.”</p>

  <p class="block4">Salonun ucundan birkaç kişi onlara doğru kafalarını çevirirken, Wilhelm Barli aynı ses tonuyla konuşmasını sürdürdü.</p>

  <p class="block4">“Neredeyse hiç bilet satmadık. Açılış gecesi hariç - o gece biletler peynir ekmek gibi tükendi. İnsanlar fazlasıyla kana susamış, skandalın kokusunu kilometrelerce uzaktan alabiliyorlar. Aslına bakarsan, Harry, bu işte başarılı olmak için tamamen olumlu eleştirilere ihtiyacımız var. Ama şu an... “ Wilhelm yumruğunu beyaz masa örtüsüne vurdu ve kahve havaya fırladı. “... şimdi bu lanet olası işten daha önemsiz bir şey düşünemiyorum!” Wilhelm, Harry’ye baktı. Bu patlama devam edecekmiş gibi gözükürken birdenbire görünmez bir el gelip yüzündeki öfke ifadesini silip süpürdü. Bir an nerede olduğunun farkında değilmiş gibi sersemledi. Ve yüzünü iki eliyle kapattı. Harry garsonun onlara doğru olan bitenin bir an önce bitmesi ümidiyle baktığını gördü. “Özür dilerim,’’ Wilhelm parmaklarının arasından mırıldandı. “Normalde ben... Biraz uykusuzum... Kahretsin, fazla ilgi çektim galiba!”</p>

  <p class="block4">Hıçkırıklara boğuldu. Sesi ağlama mı gülme mi pek anlaşılmıyordu. Elini tekrar masaya vurdu ve yüzündeki öfkeli ifadeyi acı dolu bir sırıtışa çevirdi. “Sana hangi konuda yardımcı olabilirim, Harry? Sen de kendin için fazlasıyla üzgünmüş gibi görünüyorsun.” “Kendim için üzgün müyüm?”</p>

  <p class="block4">“Hüzünlü. Melankolik. Neşesiz.”</p>

  <p class="block4">Wilhelm omuzlarını silkti ve çatalına aldığı ringa ve ekmeği ağzına götürdü. Balığın derisi parlıyordu. Garson sessizce gelip Wilhelm’in kadehine biraz Chatelain Sancerre koydu.</p>

  <p class="block4">“Hoşuna gitmeyeceğini düşündüğüm özel bir soru soracağım,” dedi Harry. Wilhelm şarabını yudumlarken başını salladı.</p>

  <p class="block4">“Ne kadar özel olursa o kadar hoş olur, Harry. Unuttun mu, ben sanatçıyım.” “Pekala.”</p>

  <p class="block4">Harry zaman kazanmak için kahvesinden bir yudum daha aldı.</p>

  <p class="block4">“Lisbeth’in tırnağının arasında dışkı ve kan kalıntıları tespit ettik. İlk analizler sonucunda çıkan kan seninkiyle uyuşuyor. Üzerinde DNA testi yapmamıza gerek var mı bilmek istiyorum.”</p>

  <p class="block4">Wilhelm çiğnemeyi bırakıp sağ elinin işaret parmağını dudaklarının üzerine götürüp düşünceli bir şekilde dışarıya baktı. “Hayır,” dedi. “Zahmet etmenize gerek yok.” “Yani parmak senin... dışkınla temas etmiş.”</p>

  <p class="block4">“Ortadan kaybolmadan önceki gece sevişmiştik. Her gece sevişiriz. Daire sıcak olmasa o gün de sevişecektik.” “Ve sonra... “</p>

  <p class="block4">“Analingus yapıp yapmadığımızı mı merak ediyorsun?” “Eh?..”</p>

  <p class="block4">“Arkamı parmaklayıp parmaklamadığını mı soruyorsun? Her fırsatını bulduğumuzda. Ama dikkatli bir şekilde. Benim yaşımdaki Norveçli erkeklerin yüzde altmışında olduğu gibi bende de hemoroit var. Bu yüzden Lisbeth tırnaklarını asla uzatmazdı. Sence bunu deniyor musun, Harry?” Harry’nin kahvesi boğazında kaldı.</p>

  <p class="block4">“Tek başına mı yoksa başkalarıyla mı?” diye sordu Wilhelm.</p>

  <p class="block4">“Denemelisin, Harry. Özellikle de bir erkek olarak. Vücuduna girilmesi tamamen en temel şeyleri uyarıyor. Eğer buna cesaret edersen, hayal bile edemeyeceğin bir şekilde duygusal dünyanın geliştiğini göreceksin. Eğer kendini kasarsan diğerlerini dışarıda bırakıp kendini de içeriye hapsedersin. Ama kendini açar, savunmasız bırakıp güven duygusu hissedersen diğerlerinin gerçek anlamda içine girmelerine izin verirsin.”</p>

  <p class="block4">Wilhelm konuşurken çatalını sallıyordu.</p>

  <p class="block4">“Elbette, bunun da riskleri var. Seni mahvedebilirler. Sana içinden zarar verebilirler. Ama seni sevebilirler de. O zaman sen de onların sevgisine sarılırsın, Harry. O senindir. Biz seks sırasında erkek kadına sahip oldu deriz. Ama bu doğru mudur? Kim kimin cinselliğine sahip oluyor? Bunu bir düşün, Harry.” Harry bunu düşündü.</p>

  <p class="block4">“Bu, sanatçılar için de böyle. Kendimizi açmalı, savunmasız bırakıp onları içimize kabul etmeliyiz. Sevilme şansım yakalamak için içimizden bizi yok etmeleri riskini göze almalıyız. Yüksek riskli şeylerden bahsediyorum, Harry. Hâlâ dans ediyor olmadığım için mutluyum.”</p>

  <p class="block4">Wilhelm gülümseyince iki gözünden de birer yaş süzüldü ve sakallarının arasında kayboldu.</p>

  <p class="block4">“Onu özlüyorum, Harry.”</p>

  <p class="block4">Harry masa örtüsünden gözlerini ayırmıyordu. Gitme vaktinin geldiğini düşündü ama yerinden kımıldamadı.</p>

  <p class="block4">Kalan şarabı da kadehine dökmeden evvel Wilhelm cebinden büyük bir mendil çıkarıp gürültülü bir şekilde burnunu temizledi.</p>

  <p class="block4">“Düşüncelerimle seni sıkmak istemem ama sana kendin için üzgün göründüğünü söylediğimde hep öyle göründüğün için bunu söylemiştim. Sorun bir kadın mı?” Harry kahve fincanıyla oynamaya başladı.</p>

  <p class="block4">“Birden fazla kadın mı?”</p>

  <p class="block4">Harry onu diğer sorulardan kurtaracak bir cevap verecekti ama bir şey onun fikrini değiştirmesine neden oldu. Başını evet anlamında salladı. “Wilhelm kadehini kaldırdı.</p>

  <p class="block4">“Sorun hep kadınlardır. Bunu daha önce hiç fark ettin mi? Kimi kaybettin?” Harry Wilhelm’e baktı. Sakallı yapımcının yüz ifadesinde acı dolu bir samimiyet, ona her şekilde güvenebileceğini söyleyen savunmasız bir açıklık vardı. “Annem ben küçükken hastalanıp öldü,” dedi Harry. “Ve sen onu özlüyorsun?” “Evet.”</p>

  <p class="block4">“Ama birkaç taneler, öyle değil mi?” Harry oturduğu yerde biraz daha büzüldü.</p>

  <p class="block4">“Altı ay önce bayan bir meslektaşım öldürüldü. Rakel, sevdiğim kadın...”</p>

  <p class="block4">Harry durakladı.</p>

  <p class="block4">“Evet?”</p>

  <p class="block4">“Bu pek ilgi çekici bir hikaye değil.”</p>

  <p class="block4">“Bence meselenin özüne doğru ilerliyoruz,” diye içini çekti Wilhelm Barli. “Siz ayrılıyorsunuz.”</p>

  <p class="block4">“Biz değil. O. Onun fikrini değiştirmesini sağlamaya çalışıyorum.” “Aha. Peki öyleyse neden senden uzaklaşmak istiyor?”</p>

  <p class="block4">“Çünkü ben değişemiyorum. Bu uzun hikaye ama işin özü şu: Sorun benim. Ve o da benim farklı biri olmamı istiyor.”</p>

  <p class="block4">“Bak aklıma ne geldi? Bir fikrim var. Onu benim oyunuma davet et.” “Neden?”</p>

  <p class="block4">“Çünkü oyun yaptığı heykellerden birine, Galatea’ya âşık olan heykeltıraş Pygmalion’ın anlatıldığı bir Yunan efsanesine dayanıyor. Onunla evlenebilmesi için ona hayat versin diye Venüs’e yalvarır. Ve Venüs duasını kabul eder. Belki bu oyun birini değiştirmek istediğinde neler olabileceğini Rakel’e gösterir.” “Bunun yanlış olduğunu mu?”</p>

  <p class="block4">“Tam tersine. Profesör Higgins karakterindeki Pygmalion yapmaya çalıştığı şeyde tamamen başarılı oluyor. Ben sadece mutlu sonla biten şovlara imza atarım. Bu benim hayat felsefem. Eğer mutlu son yoksa, o zaman ben yaratırım.” Harry kafasını iki yana salladı ve gülümsemeye çalıştı.</p>

  <p class="block4">“Rakel beni değiştirmeye çalışmıyor. O akıllı bir kadın. Bunu yapmak yerine beni terk ediyor.”</p>

  <p class="block4">“İçimden bir ses seni geri istediğini söylüyor. Açılış gecesi için sana iki bilet göndereceğim.”</p>

  <p class="block4">Wilhelm garsondan hesabı istedi.</p>

  <p class="block4">“Seni böyle düşündüren şey nedir?” diye sordu Harry. “Hakkında hiçbir şey bilmiyorsun.”</p>

  <p class="block4">“Haklısın. Saçmalıyorum işte. Geç yapılan bir kahvaltıda beyaz şarap fikri sadece teoride iyiymiş gibi görünüyor. Bu aralar haddinden fazla içiyorum. Özür dilerim.”</p>

  <p class="block4">Garson hesabı getirdi. Wilhelm bakmadan imzaladı ve diğerlerinin yanına koymasını söyledi. Garson masadan ayrıldı.</p>

  <p class="block4">“Ama bir kadım en iyi yerden alınmış biletlerle bir oyunun galasına götürmenin hiç kötü bir tarafı yok.” Wilhelm gülümsedi. “İnan bana; bunu defalarca denedim.”</p>

  <p class="block4">Wilhelm’in gülümsemesi Harry’ye babasının hüzünlü, çekingen gülümsemesini hatırlattı. Onu güldüren her şey orada olduğu için geçmişi hatırladığında gülebilen bir adamın gülümseyişi. “Çok teşekkürler, ama... “</p>

  <p class="block4">“Aması maması yok. Hiç olmazsa bu onu arayıp sormak için bir bahane olur, Harry.</p>

  <p class="block4">Bu Lisbeth’in de hoşuna giderdi. Ayrıca Toya da gün geçtikçe iyiye gidiyor. İyi bir oyun çıkacak.”</p>

  <p class="block4">Harry masa örtüsüyle oynuyordu.</p>

  <p class="block4">“Bir düşüneyim.”</p>

  <p class="block4">“Mükemmel. Uyumadan önce yapmam gereken bazı şeyler var.” Wilhelm ayağa kalktı. “Bu arada.” Harry elini ceketinin cebine soktu. “Diğer iki cinayet yerinde bu sembole rastladık. Buna şeytan yıldızı deniyor. Lisbeth kaybolduktan sonra bunu bir yerlerde görmüş olabilir misin?” Wilhelm bir süre fotoğrafı inceledi. “Gördüğümü sanmıyorum, hayır.” Harry fotoğrafı almak için elini uzattı.</p>

  <p class="block4">“Bir dakika.” Wilhelm sakalını kaşıyarak tekrar dikkatle fotoğrafa baktı. Harry bekliyordu.</p>

  <p class="block4">“Gördüm,” dedi Wilhelm. “Ama nerede?”</p>

  <p class="block4">“Dairende? Merdivenlerde? Aşağıda sokakta?” Wilhelm hayır anlamında başını salladı.</p>

  <p class="block4">“Hayır, bunların hiçbiri değil. Yakınlarda da değil. Uzun zaman önce başka bir yerde, ama nerede? Bu çok önemli mi?”</p>

  <p class="block4">“Önemli olabilir. Eğer aklına bir şey gelirse beni ara.”</p>

  <p class="block4">Ayrıldıklarında Harry tramvay raylarından güneşin parlak ışıklarının yansıdığı ve sıcak havadan tramvayın havada uçuyormuş gibi göründüğü Drammensveien’e baktı.</p>

  <p class="block10"><span class="text2">Perşembe ve Cuma. Esinlenme.</span></p>

  <p class="block4">Jim Beam’in tadını diğer viskilerden farklı kılan burbon tatlılığını veren çavdar, arpa ve yüzde yetmiş beş mısır içerir. Jim Beam’in içindeki sıvı Kentucky Clearmont’ta bulunan viski fabrikasının yakınlarda bir kaynaktan gelmektedir. Aynı fabrikada bazı insanların hâlâ devam ettirdiği ve Jacob Beam’in 1795’te yaptığıyla aynı olan maya üretimi de devam etmektedir. Çıkan ürün dünyanın her yerine dağıtılıp, Jacob Beam’in kim olduğu umurunda bile olmayan ve Norveç’te üretilen Farris maden sularıyla aynı seviyede bir pazarlama taktiği olduğunu çok iyi bilen Harry tarafından satın alınmadan önce dört yıl bekletilir. Ve onun da tek umurunda olan şey etiketin üzerindeki küçük harflerle yazılan alkol oranıdır.</p>

  <p class="block4">Elinde kılıfı içinde bir bıçakla, içi altın sarısı içkiyle dolu olan şişeye bakıyordu. Çırılçıplaktı. Yatak odasının sıcağından dolayı hâlâ nemli ve klor kokan iç çamaşırını bile çıkarmıştı.</p>

  <p class="block4">Alkolden uzak durmaya başlayalı dört gün geçmişti. En kötüsünü atlattığını söylüyordu kendi kendine. Ama bu doğru değildi; en kötüsü daha gelmemişti. Aune bir keresinde ona neden bu kadar içtiğini hiç düşünüp düşünmediğini sormuştu. Harry hiç tereddüt etmeden cevap vermişti: “Çünkü susuyorum.” Harry, çok çeşitli şekillerde, içmenin kötü taraflarının iyi taraflarından kat be kat fazla olduğu bir toplumda yaşamaktan şikayetçiydi. Ayık kalma sebebi prensiplerinden dolayı değil, tamamen pratik sebeplere dayanıyordu. Çok içmek fazlasıyla yorucu bir işti ve ödülü de sıkıntı ve fiziksel ağrılarla dolu kısa ve berbat bir hayattı. Bir alkolik için hayat sürekli sarhoş olmak ve bazen buna ara vermekten ibaretti. Hangisinin gerçek hayat olduğu ise cevabı ona daha iyi bir yaşam sağlamayacağı için üzerinde asla yeterince düşünemediği felsefi bir soruydu. Ya da daha da kötüsü. Alkoliklerin temel yaşama kuralı — Büyük Susuzluk - iyi olan her şeyin er ya da geç hayatlarından çıkıp gitmesiydi. Rakel ve Oleg’i tanıyana kadar denklemi böyle görüyordu. Alkolden uzak durmaya yeni bir anlam katmıştı. Ama bu alkoliklerin temel kuralını değiştirmek için yeterli olmamıştı. Ve artık bu kabuslara daha fazla dayanamıyordu. Onun çığlıklarım duymaya artık dayanamıyordu. Kafası asansörün tavanına doğru yükselirken cansız gözlerindeki dehşeti görmeye artık dayanamıyordu. Eli mutfak dolabına uzandı. Her taşın altına bakmalıydı. Kılıfındaki bıçağı Jim Beam’in yanma koydu ve yatak odasına geri döndü. Işığı yakmadı; perdelerin arasından ay ışığı süzülüyordu. Yastıklar ve yatak kendilerini yapış yapış olmuş buruşuk çarşaflarından kurtarmak istermiş gibi görünüyordu.</p>

  <p class="block4">Yatakta uyumaya çalıştı. Kabus görmeden uyuduğu en son uyku Camilla Loen’in yatağında kestirdiği birkaç dakika olmuştu. O zaman da rüyasında ölümü görmüştü ama bu onu o zaman fazla korkutmamıştı. İnsan kendini içine hapsedebilirdi ama ayrıca uyumalıydı da. Ve uykuda saklanmak imkansızdı. Harry gözlerini kapadı. Perdelerin hareketiyle aradan sızan ay ışığı da titredi. Işık yatağın başucundaki duvarda bıçakla kazınmış yere vuruyordu. Çok büyük bir kuvvetle yapılmış olmalıydı zira beyaz duvar kağıdını delip altındaki ahşap da oyulmuştu. Bıçağı kaldırmadan çizilen şekil beş köşeli bir yıldızdan başka bir şey değildi. <span class="text4">Trojská</span>’da, açık pencereden gelen araba sesleri ile o yanı başında derin ve düzenli nefes alıp vererek uyurken, onu dinleyerek yatakta uzanıyordu. Ara sıra hayvanat bahçesinden gelen çığlıkları duyabiliyordu. Belki de çığlık değil de nehrin diğer tarafındaki ana istasyona girmeden evvel trenlerin çıkardığı fren sesi de olabilirdi. Prag’dan geçen Vltava Nehri’nin oluşturduğu kahverengi soru işareti şeklindeki kıvrımın en tepesinde bulunan Troja’ya doğru hareket eden trenlerin sesini sevdiğini söylemişti kız ona. Yağmur yağıyordu.</p>

  <p class="block4">Bütün gün eve gelmemişti. Brno’ya gideceğini daha önceden söylemişti. Nihayet anahtarıyla ön kapıyı açtığında, kız rahat bir nefes almıştı. Yatak odasına gelmeden önce çantasını yere bıraktığını duymuştu. Uyuyormuş gibi yaparak gizliden gizliye elbiselerini çıkarıp soğukkanlılıkla askılara asmasını ve aynadan kendisine bakmasını izlemişti. Sonra yatağa yanına süzülmüş; elleri buz gibi, teni kurumuş terden yapış yapış olmuştu. Kiremitlere vuran yağmurun sesiyle sevişmişler ve o tenindeki tuzlu tatla bebekler gibi uyumaya başlamıştı. Genelde seviştikten sonra onun da uykusu gelirdi ama onun dölleri yatak çarşafına bulaşıyordu.</p>

  <p class="block4">Aklı sürekli dönüp dönüp aynı şeyi düşünmesine rağmen, onu uyutmayan şeyin ne olduğunu bilmiyormuş gibi yapıyordu. Oslo’dan döndüğünün ertesi günü takım elbisesini fırçalarken kolunda sarı bir saç teli bulmuştu. Ve cumartesi günü tekrar Oslo’ya gidiyordu. Dört hafta içinde bu dördüncüydü. Ve hâlâ ona neden oraya gidip durduğunu anlatmamıştı. Saç teli herhangi bir yerden gelmiş olabilirdi elbette. Bir erkek ya da belki de bir köpekten. Horlamaya başladı.</p>

  <p class="block4">Kız tanıştıkları zamanı düşünmeye başladı. Açık yüzü ve açık sözlülüğünü yanlış yorumlayıp onu açık birisi sanmıştı. Adam onu Vâclav Meydanına ilkbaharda yağan karlar gibi eritivermişti ama bir adama tutulduğun zaman ona böyle tutulanın sen olmadığı düşüncesi hep içini kemirip dururdu.</p>

  <p class="block4">Ona saygılı, neredeyse eşiti gibi davranıyordu. Halbuki onu aynen Perlovâ’daki diğer fahişeleri satın alabileceği gibi alabilirdi. Adam ona verilmiş bir lütuftu, hayatındaki tek lütuf, kaybedeceği tek şey. Onu ilişkilerinde bu kadar dikkatli kılan, nerede, kiminle olduğunu ve gerçekte ne iş yaptığını sormaktan alıkoyan da bunu biliyor olmasıydı.</p>

  <p class="block4">Ama ona güvenebileceğinden emin olmasını gerektiren bir şey olmuştu. Kaybedecek kıymetli bir şeyi olmuştu. Ona daha bir şey söylememişti; üç gün önce doktora gitmeden önce kendisinin de pek emin olmadığı bir şey. Yataktan süzülerek çıktı ve ayakucunda dikkat ederek kapıyı sessizce açtı.</p>

  <p class="block4">Makyaj masasının aynasından onu kolluyordu. Hole çıktı ve arkasından kapıyı yavaşça kapadı.</p>

  <p class="block4">Çantası kurşun grisi renkte, modern bir çantaydı. Üzerinde Samsonite markası vardı. Yeni gibiydi ama kenarları çizilmişti ve hayatında daha önce hiç duymadığı yer isimlerinin yazılı olduğu eskimiş etiketler vardı üzerinde. Loş ışıkta şifrenin 0-0-0’da olduğunu görebiliyordu. Hep öyleydi. Denemesine gerek olmadığını, bu şekilde açılmayacağını biliyordu. Çantayı açıkken hiç görmemişti. Bir keresinde yataktayken içine elbiselerini yerleştirdiği zaman hariç. Eşyalarını son toplayışı sırasında tamamen şans eseri görmüştü. Şifre kısmı ona dönük olduğu için şanslıydı. Üç rakamı hatırlamak o kadar da zor bir şey değildi. Özellikle de hatırlamak zorundaysan. Her şeyi unutabilirdi ama hizmetlerine ihtiyaç olduğunu söylemek için arayıp, diğer özel istekleri de söyledikten sonra verdikleri oda numarasını asla unutmazdı. Dinledi. Horlaması kapının ardından içeride testereyle bir şeyler kesiliyormuş gibi hafif bir ses çıkarıyordu. Adamın bilmediği şeyler vardı. Bilmesine gerek olmayan şeyler. Kızı yapmak zorunda bıraktıkları şeyler. Artık bunların hepsi geçmişte kalmıştı. Parmaklarım sayıların olduğu dişlilerin üzerine yerleştirdi ve çevirmeye başladı. O andan itibaren önemli olan tek şey gelecekti. Kilit yumuşak bir tak sesiyle hızla açıldı. Eğildiği yerden çantanın içine baktı.</p>

  <p class="block4">Kilidin altında beyaz bir gömleğin üzerinde siyah metalden çirkin bir şey vardı. Silahın gerçek olduğunu anlaması için ona dokunmasına gerek yoktu. Daha önce de, geçmişteki hayatında çok silah görmüştü.</p>

  <p class="block4">Yutkundu ve gözlerinde biriken yaşları fark etti. Parmaklarını gözlerine bastırdı. Kendi kendine iki kez annesinin ismini tekrarladı. Sadece birkaç saniye sürmüştü.</p>

  <p class="block4">Sonrasında derin rahat bir nefes aldı. Bunu aşması gerekiyordu. Bunu aşmaları gerekiyordu. Bu en azından ne iş yaptığını ona söylemek istememesini ve nasıl bu kadar çok para kazandığını açıklıyordu. Sonuçta kendi de böyle tahmin etmemiş miydi?</p>

  <p class="block4">Kararını verdi.</p>

  <p class="block4">Bilmediği bazı şeyler vardı. Bilmesine gerek olmayan bazı şeyler. Çantayı kilitledi ve numaraların hepsini tekrar sıfıra getirdi. Dikkatlice kapıyı açıp içeri süzülmeden önce kapıyı biraz dinledi. Dört köşeli bir ışık yatağı aydınlatıyordu. Eğer yatağa girmeden önce aynaya bakmış olsaydı onun bir gözünün açık olduğunu görecekti. Ama fazlasıyla kendi düşünceleriyle meşguldü. Ya da hayvanat bahçesinden, otobandan ve yanında yatan adamdan gelen sesleri dinlerken kafasını meşgul eden o tek düşünceyle. O andan itibaren tek önemli olan şey gelecekti.</p>

  <p class="block4">Bir çığlık sesi duyuldu ve kaldırımda bir şişe parçalandı. Hemen arkasından boğuk bir kahkaha geldi. Sofies Gate’den Bislett Stadyumu’na doğru küfür ederek yürüyen birinin ayak sesleri duyuldu.</p>

  <p class="block4">Harry tavanı seyrederek dışarıdan geçenin sesini dinliyordu. Uyanıp düşüncelere dalmadan önce hiç rüya görmeden üç saat deliksiz uyumuştu. Üç kadını, iki cinayet mahallini ve ruhunu satması için ona güzel bir teklif yapan adamı düşünüyordu. Bunu bir sisteme oturtmaya çalışıyordu. Şifreyi kırmak için. Mantığını çözmek için. Mantığının ötesinde <span class="text7">ø</span>ystein’in bahsettiği boyutunu anlamaya çalışıyordu. ‘Nasıl’ sorusundan önce gelen soruyu düşünüyordu. Neden? Bir adam neden kurye kimliğine bürünüp iki, belki de üç, kadını öldürür? Cinayeti işleyeceği yeri kendisi seçmesine rağmen işini neden bu kadar zorlaştırır? Neden mesajlar bırakır? Geçmişteki bütün seri katillerin cinayetleri işleme nedenleri cinsellikle ilgili olmasına karşın Camilla Loen ve Barbara Svendsen cinayetlerinde neden cinsel istismarla ilgili bir bulgu yok?</p>

  <p class="block4">Harry başına ağrı gireceğini hissetti. Nevresimini tekmeledi; yatağında yan döndü. Çalar saatinin kıpkırmızı parlayan göstergesi 02:51’i gösteriyordu. Harry’nin son iki sorusu kendisi içindi. Eğer sonunda hep kırılan senin kalbin olacaksa bu kadar ruhuna sahip çıkmak neden? Ve ondan nefret eden bir sistem için değer mi?</p>

  <p class="block4">Ayaklarım yere indirdi ve mutfak lavabosunun üzerindeki dolaba baktı. Musluktan bir bardağa ağzına kadar su doldurdu ve çatal bıçak çekmecesini açtı. İçinden film kutusunu çıkardı ve içindekileri avucuna döktü. Bir tanesi onu uyutmaya yeterdi. Bir bardak Jim Beam ile iki tane birden alırsa onu uçurmaya yeterdi. Üç ve daha fazlası kim bilir ne sonuçlar doğururdu. Harry ağzını açtı ve üç tableti ılık suyla mideye yolladı.</p>

  <p class="block4">Sonra salona geçti ve The Conversation’da<sup class="calibre1"><sup class="noteref" id="back_note_11"><a class="calibre2" href="../Text/index_split_017.html#note_11" title="11">11</a></sup></sup> gece otobüste giderken Gene Hackman’i gördükten sonra satın aldığı Duke Ellington plağını koydu ve Harry’nin o zamana kadar duyduğu en yalnız ve kırılgan piyano notalarını dinlemeye başladı. Sallanan koltuğa oturdu.</p>

  <p class="block4">“Ben sadece bir metot biliyorum,” demişti Øystein.</p>

  <p class="block4">Harry baştan başladı. Sualtı’ndan sendeleyerek Ullevålsveien’deki adrese gittiği günden itibaren. Cuma. Harry baştan başladı. Sualtı’ndan sendeleyerek Ullevålsveien’deki adrese gittiği günden itibaren. Cuma. Sannergata. Çarşamba. Cari Berner. Pazartesi. Üç kadın. Kopan üç parmak. Sol el. İlk olarak işaret parmağı, sonra orta parmak ve son olarak yüzük parmağı. Üç yer. Kalabalık yerlerde, komşuların olduğu yerler. Aile yok. Geçen yüzyılın başlarından kalma bir bina, diğeri otuzlardan, sonuncusu kırklı yıllardan kalma bir ofis binası. Asansörler. Asansör kapılarında kat numaralarını görebiliyordu. Skarre Oslo ve civarındaki özel kuryelerle konuşmuştu. Bisiklet ekipmanları ve sarı gömlek konusunda yardımcı olamamışlardı. Ama bir sigorta anlaşması sayesinde son altı ay içinde kuryelerin kullandığı tarzda pahalı bisiklet alan herkesin adını öğrenmişlerdi. Yaklaşan uyuşmayı şimdiden hissedebiliyordu. Koltuğun üzerindeki kaba yünlü kumaş çıplak baldırlarını ve kaba etine batıyordu.</p>

  <p class="block4">Kurbanlar: Camilla, bir reklam ajansında metin yazarı, bekâr, 28 yaşında, esmer, hafif toplu; Lisbeth, şarkıcı, evli, 33 yaşında, kumral, zayıf; Barbara, resepsiyon görevlisi, 28 yaşında, ailesiyle yaşıyor, normal sarışın. Her üçü de harika olmasa bile oldukça çekici kadınlardı. Cinayet saatleri. Lisbeth’in kaçırıldığı an öldürüldüğünü varsayacak olursak hepsi de hafta içi. Öğleden sonra, mesai saati bitiminden sonra.</p>

  <p class="block4">Duke Ellington hızlı çalıyordu. Sanki kafasına bir sürü nota sıkıştırmış gibi. Şimdi ise neredeyse durmuştu. Son bitirme vuruşlarını yapıyordu. Harry kurbanların geçmişiyle derinlemesine ilgilenmemiş, arkadaş ve akrabalarıyla hiç görüşmemişti. Sadece ifadelerinin üzerinden şöyle bir geçmiş ama işe yarar bir şey bulamamıştı. Cevaplar orada değildi. Olayların kurbanların kim olduğuyla değil, neyi simgeledikleriyle bir bağlantısı vardı. Bu katil için kurbanlar aşağı yukarı rasgele seçilmiş görüntülerden ibaretti. Mantığını anlamak için gerçekte ne olduğuna bakmak gerekliydi. O anda kimyasallar hınçla harekete geçti. Etkisi uyku hapından ziyade halusinojeniklere benziyordu. Sanki bir varilin içinde nehir boyunca ilerliyormuş gibi kontrolü dışında bir sürü şey aklına geliyordu. Zaman canlanmıştı ve genişleyen evren gibi atmaya başlamıştı. Kendine geldiğinde etrafındaki her şey taş kesilmiş, plağın iğnesinin sesinden başka bir şey duyulmuyordu.</p>

  <p class="block4">Yatak odasına gitti ve yatağın ucuna bağdaş kurarak bakışlarını şeytan yıldızına sabitledi. Bir süre sonra gözünün önünde dans etmeye başladı. Gözlerini kapadı. Mesele onu hayalinde tutabilmekti.</p>

  <p class="block4">Dışarısı aydınlandığında Harry her şeyin ötesine geçmişti. Oturuyor, duyuyor ve görüyordu ama ayrıca rüya da görüyordu. Merdivenlere atılan Aftenposten’in sesi onu uyandırdı. Başını kaldırdı ve artık önünde dans etmeyen şeytan yıldızına tekrar odaklandı.</p>

  <p class="block4">Hiçbir şey dans etmiyordu. Her şey sona ermişti. Mantığını anlamıştı. Çaresizce gerçek duyguların peşinden koşan uyuşmuş bir adamın mantığı. Sevdiği birisi varsa orada sevginin olduğunu zanneden, sorulan şeyler varsa cevaplarının da olması gerektiğini düşünen saf ve aptal bir adam. Harry Hole’un mantığı. Bir an öfkeyle duvardaki haça kafa attı. Gözlerinin önünde şimşekler çaktı ve yatağa düştü. Baktığı yerden saati görebiliyordu: 05:55. Nevresim nemli ve sıcaktı. Sonra, sanki birisi ışığı kapatmış gibi, kendinden geçti.</p>

  <p class="block4">Fincanına kahve dolduruyordu. Her zaman köşedeki otelden aldığı Observer’ın sayfalarını çevirirken Danke diye mırıldandı. Mahalle pastanesinin sahibi Hlinka’nın yaptığı sıcak ayçöreklerini de unutmuyordu. Kendisi yurtdışına hiç çıkmamıştı. Sadece Slovakya’ya, ki orası da pek yurtdışı sayılmazdı. Ama adam ona Prag’ın diğer tüm Avrupa kentlerinin sahip olduğu her şeye sahip olduğunu söylüyordu. Kız daha önce seyahat etmek istemişti. Onu tanımadan önce Amerikalı bir işadamı kıza âşık olmuştu. Bir ilaç şirketi yöneticisi olan Prag’lı iş bağlantısı kızı ona hediye etmişti. Adam tatlı, masum ve oldukça tombul biriydi ve onunla Los Angeles’a gitmesi karşılığında kıza her şeyi vermeyi vaat ediyordu. Elbette, evet demişti ona. Ama bunu üvey kardeşi ve pezevengi olan Tomas’a söyleyince, Amerikalının odasına gidip bıçağıyla onu tehdit etmişti. Amerikalı ertesi gün oradan ayrılmış ve bir daha onu asla görmemişti. Dört gün sonra üzgün bir şekilde Grand Hotel Europa’da şarap içerken karşısına o çıkmıştı. Salonun arkalarında bir koltuğa oturmuş ve kızın edepsiz adamlara derslerini verişini izlemişti. Hep bunun için ona tutulduğunu söylerdi.</p>

  <p class="block4">Diğerleri onu bu kadar istediği için değil ama onun bu asılmalara kendini zorlamaksızın kayıtsız kalışı ve bu derece iffetli duruşu. Kız kendisine şarap ısmarlamasına izin vermiş ve teşekkür ettikten sonra tek başına evine yürümüştü.</p>

  <p class="block4">Bir sonraki gün Strasnice’de bodrum katındaki dairesinin kapısını çalmıştı. Nerede yaşadığını nasıl öğrendiğini asla söylememişti. Ama hayat göz açıp kapayıncaya kadar griden tozpembeye dönüvermişti. Kız artık mutluydu. Mutluydu. Sayfasını çevirirken gazete sayfaları hışırdadı.</p>

  <p class="block4">Bunu anlamalıydı. Eğer çantadaki silah olmasa bir an bile düşünmezdi.</p>

  <p class="block4">Onu ve önemli olan bir şey hariç diğer her şeyi unutmaya karar vermişti. Onlar mutluydu. Kız onu seviyordu.</p>

  <p class="block4">Kız önlüğünü çıkarmadan sandalyeye oturdu. Önlüğün onun hoşuna gittiğini biliyordu. Sonuçta erkekleri harekete geçiren şeyi biliyordu. Mesele bildiğini onlara çaktırmamaktı. Dizlerine doğru bakıyordu. Gülümsedi; bunu bir türlü engelleyemiyordu.</p>

  <p class="block4">“Sana söylemem gereken bir şey var,” dedi.</p>

  <p class="block4">“Evvet?” Gazete rüzgarda savrulan bir yelken gibi ses çıkardı.</p>

  <p class="block4">“Kızmayacağına dair bana söz ver,” dedi ve gülümsemesinin daha da büyüdüğünü hissetti.</p>

  <p class="block4">“Buna söz veremem,” dedi başını kaldırmadan. Kızın gülüşü dondu. “Ne... “</p>

  <p class="block4">“Tahminime göre gece kalkıp çantamı karıştırdığını söyleyeceksin, öyle değil mi?”</p>

  <p class="block4">Kız ilk kez aksanının biraz değişik olduğunu fark etmişti. O ahenk artık yoktu. Gazeteyi kenara koydu ve kızın gözlerine baktı.</p>

  <p class="block4">Tanrıya şükür, kız ona yalan söylemek zorunda değildi ve bunu bir daha asla yapamayacağını da biliyordu. Başını hayır anlamında salladı. Yüzündeki ifadeyi kontrol edemediğim fark etti. Erkek şaşırmış görünüyordu. Kız yutkundu.</p>

  <p class="block4">Verdiği parayla kızın IKEA’dan aldığı saatin yelkovanı ses çıkarmadan ilerlemeye devam ediyordu. Erkek gülümsedi.</p>

  <p class="block4">“Ve sen de sevgililerimden gelen bütün mektupları yakaladın, değil mi?” Kız gözlerini kırpıştırdı. Tamamen kafası karışmıştı. Erkek ona doğru eğildi. “Şaka yapıyorum, Eva. Bir sorun mu var?” Kız evet anlamında başını salladı.</p>

  <p class="block4">“Hamileyim,” diye hızla fısıldadı. Sanki acelesi varmış gibi konuşuyordu. “Benim... bizim... bir çocuğumuz olacak.”</p>

  <p class="block4">Kız ona şüphelerinden, doktora gidişinden ve sonra emin oluşundan bahsederken, o donup kalmıştı. Kız konuşmasını bitirince, ayağa kalktı ve mutfaktan çıktı. Geri döndü ve kıza küçük siyah bir kutu verdi. “Annemi ziyaret,” dedi kıza. “Ne?”</p>

  <p class="block4">“Oslo’da ne yapacağımı merak ediyordun. Annemi ziyaret edeceğim.” “Senin annen mi var... “</p>

  <p class="block4">Kızın ilk aklına gelen bu olmuştu. Gerçekten bir annesi var mıydı? Ama hemen ekledi: “... Oslo’da?”</p>

  <p class="block4">Gülümsedi ve başıyla kutuyu gösterdi.</p>

  <p class="block4">“Açmayacak mısın, Liebling? Senin için. Bebek için.”</p>

  <p class="block4">Paketi açacak kadar toparlaması için kızın şoku atlatması birkaç saniye sürdü. “Bu çok güzel,” dedi ve gözlerine yaşların dolduğunu hissetti. “Seni seviyorum, Eva Marvanova.”</p>

  <p class="block4">Sesindeki ahenk geri gelmişti.</p>

  <p class="block4">Kız ona sarılırken gözyaşları içinde gülümsüyordu.</p>

  <p class="block4">“Beni affet,” diye fısıldadı kız. “Beni affet. Senin beni sevmen. İşte bilmek istediğim tek şey. Gerisinin bir önemi yok. Bana annenden bahsetmek zorunda değilsin. Ya da silahtan...”</p>

  <p class="block4">Erkeğin vücudunun kolları arasında sertleştiğini hissedebiliyordu. Ağzını kulağına götürdü.</p>

  <p class="block4">“Silahı gördüm,” diye fısıldadı. “Ama bir şey bilmek istemiyorum. Hiçbir şey, beni duyuyor musun?”</p>

  <p class="block4">Kızın kollarından kendini kurtardı.</p>

  <p class="block4">“Evet, pekala,” dedi. “Özür dilerim, Eva, ama bu olmaz. Artık mümkün değil.”</p>

  <p class="block4">“Ne demek istiyorsun?”</p>

  <p class="block4">“Kim olduğumu öğrenmek zorundasın.”</p>

  <p class="block4">“Ama senin kim olduğunu zaten biliyorum, sevgilim.”</p>

  <p class="block4">“Ne iş yaptığımı bilmiyorsun.”</p>

  <p class="block4">“Bilmek istediğimi sanmıyorum.”</p>

  <p class="block4">“Zorundasın.”</p>

  <p class="block4">Kutuyu kızın elinden aldı ve içindeki kolyeyi çıkardı. “Bu işi yapıyorum.”</p>

  <p class="block4">Yıldız şeklindeki elmas kolye mutfak penceresinden içeri dolan sabah güneşinde bir sevgilinin gözü gibi parlıyordu. “Ve de bu.”</p>

  <p class="block4">Elini ceket cebinden çıkardı. Elinde çantada gördüğü silah vardı. Ama boyu biraz daha uzun gözüküyordu. Namlunun ucuna eklenmiş büyük siyah bir parça daha vardı. Eva Marvanova silahlar hakkında pek bir şey bilmiyordu ama bunun ne olduğunu biliyordu. Görevine uygun bir adı vardı: susturucu. Harry çalan telefonla uyandı. Sanki birisi ağzına havlu tıkamış gibi hissediyordu. Diliyle biraz kuruyan ağzını ıslatmaya çalıştı ama damağına bayat bir ekmek gibi takıldı. Komodinin üzerindeki saat 10:17’yi gösteriyordu. Yarım yamalak bir şeyler ve bir görüntü hatırlıyordu. Salona geçti. Telefon altıncı kez çaldı. Ahizeyi kaldırdı: “Ben Harry. Kimsiniz?”</p>

  <p class="block4">“Sadece özür dilemek istedim.” Hep duymak istediği sesti bu. “Rakel?” “Bu senin işin,” dedi. “Sana bunun için kızmaya hakkım yok. Özür dilerim.” Harry koltuğuna oturdu. Yarım yamalak hatırladığı rüyalar bilincine çıkmaya çalışıyordu.</p>

  <p class="block4">“Hayır, kızmakta kesinlikle haklısın,” dedi Harry.</p>

  <p class="block4">“Sen bir polissin. Birileri bizleri korumalı.”</p>

  <p class="block4">“Ben işten bahsetmiyorum,” dedi Harry.</p>

  <p class="block4">Rakel cevap vermedi. Harry bekliyordu.</p>

  <p class="block4">“Seni özlüyorum,” dedi Rakel ağlamaklı bir sesle.</p>

  <p class="block4">“Olmamı istediğin adamı özlüyorsun,” dedi. “Bense</p>

  <p class="block4">“Hoşça kal,” dedi Rakel.</p>

  <p class="block4">Aynı daha girişte kesilen güzel bir şarkı gibi.</p>

  <p class="block4">Harry gözlerini telefondan ayırmadan oturuyordu. Aynı anda hem aklı başından gitmiş hem de hayal kırıklığına uğramıştı. Gece gördüğü rüyanın bir kısmı daha yüzeye çıkmak için girişimde bulunduysa da dakikalar geçtikçe katılaşan ve kalınlaşan buz kütlesine çarpıyordu. Harry sehpanın üzerini sigara bulmak için altüst etti ve kül tablasında bir izmarit buldu. Dili hâlâ yarı uyuşuktu. Rakel konuşmasındaki bozukluktan dolayı yeniden içkiye başladığını düşünecekti, ki bu da ona benzer bir şey sayılırdı, ama tek bir farkla bu zıkkımdan bir daha kullanmak istemiyordu.</p>

  <p class="block4">Yatak odasına gidip komodinin üzerindeki saate baktı. İşe gitme vakti gelmişti. Bir şeyler... Gözlerini kapadı.</p>

  <p class="block4">Duke Ellington’ın müziği işitme kanallarında yankılanıyordu. Ama aradığı şey orada değildi; daha da derine dalması gerekecekti. Dinlemeye devam etti. Tramvayın acı çığlığını, çatıda dolaşan bir kedinin ayak seslerini ve bahçedeki huş ağacının yapraklarının rüzgarla çıkardığı sesi duydu. Ve daha da fazlasını. Bahçenin homurdanıp pencere macunlarının çatırdadığını, boş duran bodrum katındaki tıkırtıları duyuyordu. Çarşafların derisini delen sürtünme sesini ve onu holde sabırsızlıkla bekleyen ayakkabılarının sesleri geliyordu kulağına. Annesinin ona yatmadan önce hep fısıldadığı sözleri işitti: “Bak skapet bakenfor skapet bakenfor skapet til hans madam...” Ve sonra tekrar rüyasına geri döndü. Gece gördüğü rüyaydı. Kördü; ya da kör olmalıydı çünkü sadece sesleri duyabiliyordu.</p>

  <p class="block4">Arka plandan mırıldanarak dua okuyan bir ses duyuluyordu. Akustiğe bakılırsa kilise salonu gibi büyük bir yer olmalıydı ama durmadan damlayan bir su sesi geliyordu. Yüksek kemerli tavanın hemen altından çırpman kanat sesleri geliyordu. Güvercin miydi? Bir papaz ya da vaiz ayin yönetiyor olmalıydı. Ama bu alışıldık bir ayin değildi, garip ve yabancıydı. Sanki Rusların ayinlerine ya da dualarına benziyordu. Cemaat de ilahiye katıldı. Kısa kesik sözleri olan tuhaf bir melodiydi. İsa ya da Meryem gibi bildik kelimeler yoktu. Aniden cemaat şarkı söylemeye, orkestra da müziğe başladı. Melodiyi tanımıştı. Televizyondan geliyordu. Bir şeyin yuvarlanarak düştüğünü duyuyordu. Bir toptu bu. Durdu. “Beş,” dedi bir kadın sesi. “Beş numara.” Şifre.</p>

  <p class="block10"><span class="text2">Cuma. Sayılar.</span></p>

  <p class="block4">Harry’nin esinlenmeleri, genelde kafasına vuran buz damlaları şeklinde olurdu. Fakat bu kez öyle değildi. Ancak kesin olan bir şey varsa o da başını kaldırıp damlalar takip edildiğinde bir neden sonuç ilişkisi kurulabiliyordu. Bu ise faklıydı. Bu Tanrı’nın bir lütfu, hırsızlık, bir meleğin onu kayırması, Duke Ellington gibi insanlara rüyalarından hazır gelen bir müzik parçası gibiydi. Tek yapmanız gereken oturup çalmaktı.</p>

  <p class="block4">Ve Harry de aynen böyle yapmış saat 01:00’da konser izleyicilerini kendi ofisine toplamıştı. Bu bilmecenin en önemli tarafı olan şifrenin son kısmını yerine koyması için yeterli bir zamandı.</p>

  <p class="block4">İşe giderken bir kırtasiyeye uğramış ve bir cetvel, bir gönye, bir pergel, ince uçlu mürekkepli kalem ve birkaç tane de asetat kağıdı almıştı. Ofisine varır varmaz işe koyulmuştu. Yırtıp attığı büyük Oslo haritasını çöpten çıkarıp, yırtılan yerini yapıştırmış ve haritayı yine duvardaki panoya asmıştı. Sonra asetata bir daire çizmiş ve her biri 72 derece olan beş eşit parçaya ayırmış ve sonra cetvel ve kalem yardımıyla birbirinin karşısındaki noktaları birleştirip işini bitirdiğinde asetatı ışığa tutmuştu: Şeytan yıldızı. Konferans salonundaki tepegöz ortada yoktu. Bu yüzden Harry Başmüfettiş Ivarsson’un tatile çıkmayanları zorla toplayarak düzenli olarak yaptığı ‘Meslektaşlarım arasında nasıl bu kadar akıllı görünüyorum?’ adlı konferansın olduğu cinayet masasının toplantı salonuna gitti.</p>

  <p class="block4">“Öncelikli görev,” dedi Harry fişini çekerek. Şaşırıp kalmış olan Ivarsson’un önünden tepegözün tekerlekli masasını itmeye başladı. Ofisine geri döndüğünde asetatı tepegöze yerleştirdi ve ışığını haritaya yansıtıp odanın ışığını kapadı.</p>

  <p class="block4">Asetatı oynattı. Tepegözün ışığım büyültüp küçülterek yıldızın siyah çizgilerini istediği yere oturtmaya çalışırken kapkaranlık kalan penceresiz odada kendi nefes alıp verişini duyabiliyordu. Yerine oturdu. Hiç kuşku duymuyordu. Haritaya baktı ve iki sokağın ismini yuvarlak içine aldıktan sonra birkaç telefon görüşmesi yaptı. Artık hazırdı.</p>

  <p class="block4">Saat 01:05’te Bjarne Møller, Tom Waaler, Beate Lønn ve Stâle Aune, Harry ve</p>

  <p class="block4">Halvorsen’in paylaştıkları ofisin içinde diğer ofislerden ödünç aldıkları sandalyelerin üzerinde kedi gibi sessiz bir şekilde oturuyorlardı.</p>

  <p class="block4">“Bu bir şifre,” dedi Harry. “Çok basit bir şifre. Çok daha önceden fark etmemiz gereken basit bir işaret. Bize açık bir şekilde anlatmaya çalışmış. Aslında tamamen matematiksel bir şey.</p>

  <p class="block4">Herkes ona bakıyordu.</p>

  <p class="block4">“Beş,” dedi Harry.</p>

  <p class="block4">“Beş mi?”</p>

  <p class="block4">“Beş.”</p>

  <p class="block4">Harry’nin karşısında dört şaşkın surat vardı.</p>

  <p class="block4">Ardından çok içtikten sonra ara sıra olan bir şey gerçekleşti. Birdenbire altındaki zemin kayıyormuş gibi bir his duydu. Kendisini düşermiş gibi hissediyor ve gerçeklik duygusunu yitiriyordu. Ofisinde oturmakta olan dört meslektaşı yoktu. Oslo’da sıcak bir yaz günü değildi. Oleg ve Rakel adında kimse yoktu. Bu kısa süren panik nöbetini başkalarının da her an algılayabileceğinin farkındaydı. Kendisini parmak uçlarında asılı kalmış gibi hissediyordu. Harry kupasını kaldırdı ve kendini toparlamaya çalışarak, sakin sakin kahvesini yudumladı.</p>

  <p class="block4">Kahve kupasını masanın üzerine koyduğu an hiçbir şey olmamış gibi gerçek hayata devam edeceğini düşünüyordu. Kupayı masaya koydu. Tok bir ses çıkmıştı.</p>

  <p class="block4">“Birinci soru,” dedi Harry. “Katil bütün kurbanların üzerine işaretini bir elmasla bıraktı. Kaç köşeliydi bu elmas?” “Beş,” dedi Møller.</p>

  <p class="block4">“İkinci soru. Her kurbanın sol elinden bir parmak kesti. Bir elde kaç parmak vardır? Üçüncü soru. Cinayetler ve kaybolma olayları birbirini takip eden haftaların Cuma, Çarşamba ve Pazartesi günlerinde gerçekleşti. Her günün arasında kaçar gün var?” Bir an sessizlik oldu. “Beş,” dedi Waaler. “Ve saat kaçta?”</p>

  <p class="block4">Aune boğazını temizledi: “Beş sıraları.”</p>

  <p class="block4">“Beşinci ve son soru. Kurbanların adresleri rasgele seçilmiş gibi geliyor ama cinayet mahallerinin hepsinde ortak bir nokta var. Beate?”</p>

  <p class="block4">“Beş mi?”</p>

  <p class="block4">Hepsi boş gözlerle Harry’ye bakıyorlardı.</p>

  <p class="block4">“Ah, kahretsin... “ dedi birden Beate ve yerinde biran kızardı ve donakaldı. “Affedersiniz, ben şey demek istedim... beşinci katta. Bütün kurbanlar beşinci katta öldürüldü. “Kesinlikle.”</p>

  <p class="block4">Harry kapıya doğru giderken diğerleri de neler olup bittiğini daha iyi anlamaya başlamışlardı.</p>

  <p class="block4">“Beş.”</p>

  <p class="block4">Møller sanki az önce yediği iğrenç bir yemeği tükürür gibi söylemişti bunu. Harry ışığı kapattığında içerisi zifiri karanlık olmuştu. Sadece konuşmasını ve yürüyüşünü duyabiliyorlardı.</p>

  <p class="block4">“Beş birçok ritüelde kullanılan bir sayıdır. Kara büyüde. Büyücülükte. Şeytana tapmada. Hıristiyanlık’ta da. İsa çarmıha gerildiğinde beş yerinde yara vardır.</p>

  <p class="block4">İslam’ın beş şartı vardır ve günde beş vakit ezan okunur. Birçok yazıda beşten insanların rakamı olarak bahsedilir. Beş duyumuz ve yaşamımızın beş dönemi olduğundan.”</p>

  <p class="block4">Bir tık sesinin ardından aniden ışığın aydınlattığı yüzüne bir yıldız işareti yansıyordu. Fısıltılar duyuldu.</p>

  <p class="block4">“Affedersiniz...”</p>

  <p class="block4">Harry tepegözü düzeltti ve ışığı yüzünden duvara çevirdi.</p>

  <p class="block4">“Gördüğünüz gibi, bu bir pentagram, ya da şeytanın yıldızı. Camilla Loen ve Barbara Svendsen’in cesetleri yanında bulduklarımızla aynı. Oranları nasıl hesaplanıyordu, Stâle?”</p>

  <p class="block4">“Gerçekten hiçbir fikrim yok,” diyerek burnunu çekti psikolog. “ Fen bilimlerinden nefret ederim.”</p>

  <p class="block4">“Pekala,” dedi Harry. “Ben gönye yardımıyla basit bir tane çizdim. Bizim amacımıza yetecek kadar.” “Amacımız mı?” diye sordu Møller.</p>

  <p class="block4">“Şimdiye kadar size tamamen tesadüf olabilecek sayısal bilgiler verdim. Ama bu öyle olmadıklarının açık bir kanıtı.”</p>

  <p class="block4">“Üç cinayet merkezi Oslo’nun merkeziyle aynı olan bir dairenin çevresinde oldu,” dedi Harry. “Dahası, aralarında tam olarak yetmiş iki derece var. Burada görebildiğiniz üzere, cinayetlerin işlendiği yerler... “</p>

  <p class="block4">“... yıldızın üç köşesinde işlenmiş,” diye fısıldadı Beate.</p>

  <p class="block4">“Aman Tanrım,” dedi Møller şaşkınlık içinde. “Yani şimdi sen... onun bize bazı... “</p>

  <p class="block4">“O bize Kutup Yıldızı’nı verdi,” dedi Harry. “Bize beş cinayet olacağını anlatmak için kullandığı bir şifre. Üçü zaten işlendi ve daha iki tane cinayet işlemesi gerekiyor, ki yıldıza göre birisi burada, diğeri de şurada.”</p>

  <p class="block4">Harry yuvarlak içine aldığı yer isimleri gösterdi. “Ve zamanım da biliyoruz,” dedi Tom Waaler. Harry başıyla onayladı.</p>

  <p class="block4">“Aman Tanrım,” dedi Møller. “Her cinayetin arasında beş gün varsa, o zaman... “ “Cumartesi,” dedi Beate. “Yarın,” dedi Aune.</p>

  <p class="block4">“Aman Tanrım, “dedi Møller üçüncü kez. Sesinden gerçekten şaşırmış olduğu anlaşılıyordu.</p>

  <p class="block4">Harry, parlak ve kavurucu yaz güneşi altında yelkenli gemiler aheste ve isteksiz bir şekilde kıyıya dönerlerken arada bir diğerlerinin heyecanla araya girmeleriyle kesilen konuşmasına devam etti. Bjørvlka’da herkesin Trafik Makinesi diye bildiği birçok geçidin olduğu kavşakta arabaların yuvalarına girip çıkan engerek yılanları gibi kıvrıldığı yolların üzerindeki sıcak hava akımıyla bir poşet havada uçuyordu. Gelecekte opera binası olacak olan deponun denize bakan tarafında bir adam zaten kıpkırmızı yaralarla dolu kolunda damar bulmaya çalışıyordu; etrafına açlıktan ölmek üzere olan avının üzerindeki bir leopar gibi bakmıyor, sırtlanlar oraya ulaşmadan aceleyle işini bitirmesi gerektiğini biliyordu.</p>

  <p class="block4">“Bir dakika,” dedi Tom Waaler. “Eğer onu sokakta bekliyorsa, katil Lisbeth</p>

  <p class="block4">Barli’nin beşinci katta yaşadığını nereden biliyordu?”</p>

  <p class="block4">“Sokakta beklemiyordu, “dedi Beate. “Merdiven boşluğundaydı. Barli’nin bahsettiği tam kapanmayan kapıyı kontrol ettik. Doğruydu. Beşinci kattan gelen var mı diye bir yandan asansörü kollarken kimse onu fark etmesin diye bodruma inen kısmında saklanıyordu.”</p>

  <p class="block4">“Çok iyi, Beate,” dedi Harry. ‘Ta sonra?”</p>

  <p class="block4">“Sokakta onu takip edip... yo hayır, bu çok riskli. Asansörden çıkar çıkmaz onu kloroformla bayıltmış olmalı.”</p>

  <p class="block4">“Hayır,” dedi Waaler kendinden emin bir şekilde. “Bu da çok riskli. Öyle yapsa onu park ettiği arabaya taşıması gerekecekti ve eğer onları gören birisi olsa araba ve plakasına dikkat ederdi.”</p>

  <p class="block4">“Kloroform yoktu,” dedi Møller. Ve araba da biraz uzağa park edilmişti. Onu silahıyla tehdit etmiş ve cebinde gizlediği silahıyla onu zorla arabaya bindirmiş olmalı.”</p>

  <p class="block4">“Her nasıl olduysa, kurbanlar rasgele seçilmiş,” dedi Harry. “Önemli olan cinayetin işlendiği yer. Eğer karısı yerine asansöre binen Wilhelm Barli olsaydı, öldürülen kişi o olacaktı.”</p>

  <p class="block4">“Eğer her şey dediğin gibi olduysa kadınların neden cinsel istismara uğramadıklarını da anlamış bulunuyoruz,” dedi Aune. “Eğer cani...” “Katil.”</p>

  <p class="block4">“... eğer katil kurbanları bilerek seçmediyse, hepsinin kadın olması da bir tesadüften ibaret. Bu durumda, kurbanlar birer seks objesi değiller. Onu tatmin eden şey yaptığı hareketin kendisi.”</p>

  <p class="block4">“Peki ya bayanlar tuvaleti için ne diyorsunuz?” dedi Beate. “Bu rasgele seçilmemişti. Eğer cinsiyetin bir önemi olmasa katil daha az dikkat çekeceği erkekler tuvaletinde bu işi halletmez miydi? Böylece girip çıkarken kimsenin şüphesini üzerine çekmemiş olurdu.”</p>

  <p class="block4">“Belki de,” dedi Harry. “ama göründüğü kadar ayrıntılı bir plan yapmışsa belki de avukatlık bürosunda çalışanların daha çok erkek olduğunu biliyordu. Ne demek istediğimi anlıyor musun?” Beate gözlerini kırpıştırdı.</p>

  <p class="block4">“Güzel mantık, Harry,” dedi Waaler. “Böylece bayanlar tuvaletinde ritüeli esnasında rahatsız edilmemiş olacaktı.”</p>

  <p class="block4">Saat 02:08’di ve tüm bu konuşmaları bitiren Møller olmuştu.</p>

  <p class="block4">“Tamam, millet, ölenler hakkında bu kadar laf yeter. Artık biraz da hayatta olanlara odaklansak ne dersin.”</p>

  <p class="block4">Güneş hareketinin yarısını çoktan tamamlamıştı ve Tøyen’de gölgelerin yavaş yavaş büyüdüğü boş okul bahçesinde tek duyulan şey duvara vuran futbol topunun sesiydi. Harry’nin her tarafı kapalı ofisindeki hava, buharlaşan insan terinden yapılmış koyu bir arpa çorbası gibi kokuyordu. Yıldızın Cari Berners Plass’ın sağ tarafına kalan köşesi olan Kampen semtindeki Ensjoveien’de bir binanın çok az üzerini gösteriyordu. Harry binanın o zaman bir sanatoryum olarak 1912’de yapıldığını ama daha sonra öğrenci yurduna çevrildiğini not düşmüştü. İlk olarak ev ekonomisi öğrencileri için. Daha sonra öğrenci hemşireler ve nihayet bütün öğrenciler için.</p>

  <p class="block4">Pentagramın son ucu ızgara şeklindeki siyah paralel çizgileri gösteriyordu.</p>

  <p class="block4">“Oslo İstasyonu’nun tren rayları mı?” diye sordu Møller. “Orada kimse yaşamıyor, öyle değil mi?”</p>

  <p class="block4">“Dikkatli bak,” dedi Harry. İçi boyalı küçük bir kare şekli işaret ediyordu. “Bu depolardan biri olmalı. Bu... “</p>

  <p class="block4">“Hayır. Harita doğru,” dedi Waaler. “Orada gerçekten bir ev var. Trenle gelirken hiç dikkatini çekmedi mi? Orada tek başına yükselen tuğladan yapılmış olan ev. Bir bahçesi var... “</p>

  <p class="block4">“Villa Valle’den mi bahsediyorsunuz?” diye sordu Aune. “İstasyon şefinin evi. Orasını herkes bilir. Ama artık ofis yaptılar galiba.”</p>

  <p class="block4">Harry başını hayır anlamında salladı ve ulusal Nüfus Dairesi kayıtlarına göre orada yaşlı bir bayan, Olaug Sivertsen’in yaşadığını söyledi. “Öğrenci yurdunda ve istasyon şefinin evinde beşinci kat yok,” dedi Harry. “Peki, bu onu durdurur mu?” diye sordu Waaler, Aune’a dönerek.</p>

  <p class="block4">Aune omuzlarını silkti.</p>

  <p class="block4">“Sanmıyorum. Ama şu an bahsettiğimiz şey birinin kendine has davranışları. Bu yüzden de hepimizin tahminleri doğru olabilir.”</p>

  <p class="block4">“Tamam,” dedi Waaler. “Bundan yarın öğrenci yurdunda cinayet işleyeceği sonucuna varabiliriz. Tek şansımız iyi planlanmış bir operasyon düzenlemek. Herkes benimle aynı fikirde mi?” Masanın etrafındaki herkes başlarıyla onayladı.</p>

  <p class="block4">“Pekala,” dedi Waaler. “Özel Kuvvetlerden Sivert Falkeid’le temasa geçeceğim ve birlikte detaylar üzerinde derhal çalışmaya başlayacağız.”</p>

  <p class="block4">Harry, Tom Waaler’ın gözlerinin parladığını görebiliyordu. Onu anlayabiliyordu.</p>

  <p class="block4">Hareket. Yakalamak. Avını ağına düşürmek. Polisliğin filetosu.</p>

  <p class="block4">“Sivertsen’le bir görüşme ayarlamak için Beate’le Scweigaards Gate’e gideceğim,” dedi Harry.</p>

  <p class="block4">“Dikkatli olun,” diye bağırdı Møller sandalyelerden çıkan sesi bastırmak için. “Bu konuşulanlar dışarı kesinlikle sızmamalı. Aune’un soruşturmayı dikkatle takip eden şu Özel Kuvvetlerle ilgili söylediklerini unutmayın.” Güneş alçalıyor, sıcaklık artıyordu.</p>

  <p class="block10"><span class="text2">Cuma. Otto Tangen.</span></p>

  <p class="block4">Otto Tangen yatağında döndü. O tropikal gecelerden bir başkası yaşanıyordu ve ter içinde kalmıştı. Ancak onu uyandıran şey bu değildi. Telefona doğru uzandı ve kırık yatağı pek de hayra alamet olmayan bir şekilde gıcırdadı. Bir yıldan fazla bir zaman önce, fırında çalışan Aud-Rita’yı düzerken yatak içine göçmüştü.</p>

  <p class="block4">Aud-Rita incecik bir kızdı ama Otto o ilkbahar 110 kiloyu geçmişti, oda zifiri karanlıktı ve yatakların enine doğru değil de boyuna doğru hareket etmek için yapıldıklarını fark edene dek iş işten geçmişti. Aud-Rita altındaydı ve Otto kırık omuz kemiğinin tedavi edilmesi için onu Hønefoss’un acil servisine götürmek zorunda kalmıştı. Öfke içinde ağzına ne gelirse söyleyen Aud-Rita olanları partneri ve Otto’nun en iyi - ve de tek - arkadaşı Nils’e anlatmakla tehdit etmişti. O sırada Nils 115 kiloydu ve çevresinde çabuk öfkelenmesiyle tanınıyordu. Otto olanlara o kadar gülmüştü ki o günden sonra fırına her gittiğinde Aud-Rita’nın öfkeli bakışlarına maruz kalıyordu. Bu onu üzüyordu çünkü her şeye rağmen o gece Otto için çok şey ifade ediyordu. En son biriyle birlikte olduğu zaman o geceydi ne de olsa. “Harry Sounds,” dedi nefes nefese.</p>

  <p class="block4">Otto’nun iş hayatını ve geleceğini belirleyen bir telefon dinleme uzmanının hikayesinin anlatıldığı 1974 yapımı Francis Ford Coppola’nın yönettiği The Conversation adlı filmde Gene Hackman’in oynadığı karakterin adını vermişti şirketine. Otto’nun zaten çok az olan tanıdıklarından hiçbiri bu filmi seyretmemişti. Kendisi ise tam otuz sekiz kez izlemişti. Diğer insanların hayatlarını anlamakta küçük teknolojik aletlerin ne kadar yararlı olduğunu anlayıp, on beş yaşındayken ilk mikrofonunu almış ve annesiyle babasının yatak odasında neler konuştuklarını keşfetmişti. Ertesi gün ilk kamerası için para biriktirmeye başlamıştı.</p>

  <p class="block4">Artık otuz beşine gelmişti ve 100 mikrofonu, 24 kamerası ve Geilo’da yağmurlu bir sonbahar gecesini birlikte geçirdiği bir kadından olan 11 yaşında bir oğlu vardı. En azından çocuğun Gene adıyla vaftiz edilmesi için kadını ikna etmişti. Yine de kılı bile kıpırdamadan mikrofonlarına çocuğundan daha yakın olduğunu söylerdi hep. Çünkü artık koleksiyonunda ellilerden Neuman mikrofonları ve Offscreen yönlendirilebilir mikrofonlarından da vardı. Yönlendirilebilir olanlar sadece askeri kameralarla çalışıyordu ve Amerika’ya kadar gidip onları el altından alması gerekmişti. Ama şimdi her şeyi internetten sorunsuz bir şekilde alabiliyordu. Koleksiyonundaki en önemli parçalar ise topluiğne başı büyüklüğündeki Rus casus mikrofonlarıydı. Üzerlerinde marka yazmıyordu ve Viyana’da bir ticaret fuarından almıştı.</p>

  <p class="block4">Dahası Norveç’in toplam iki tane olan mobil izleme stüdyolarından bir tanesi</p>

  <p class="block4">Harry Sounds şirketine aitti. Bu da bazen polis, POT ve daha nadiren Savunma Bakanlığı’na bağlı gizli servis çalışanlarının onunla bağlantı kurması anlamına geliyordu. O bunun daha sık olmasını istiyordu; 7-Eleven ve Videonova dükkanlarına kameralar yerleştirip, şüphe çekmeyen müşterileri izlemenin oldukça karmaşık ayrıntılarını asla anlayamayacak elemanlarını eğitmekten artık bıkmıştı. İnsanları izlemek söz konusu olduğunda polis teşkilatı ve Savunma</p>

  <p class="block4">Bakanlığından kafa dengi insanlar bulmak çok daha kolay oluyordu. Ama Harry Sounds’un tüm bu kaliteli ekipmanı para gerektiriyordu ve onlarsa Ottoya sürekli aynı bütçe kısıntısı hikayesini anlatıp duruyorlardı. İzlenmesi gereken kişinin yakınlarına bir yere kendi aletlerini yerleştirmelerinin onlara daha ucuza geldiğini söylüyorlardı ve bunda haklıydılar. Ancak, bazen dinlemeleri gereken evin yakınında başka bir ev olmuyor ya da daha kaliteli aletlere ihtiyaçları oluyordu. O zaman hemen Harry Sounds’u ararlardı. Aynen şimdi yaptıkları gibi.</p>

  <p class="block4">Otto ona söylenenleri dinledi. Harika bir işe benziyordu. Hedefin çevresinde bir sürü bina olduğuna göre çok büyük bir balığın peşinde olmalıydılar. Ve bu aralar suda bildiği tek bir büyük balık vardı.</p>

  <p class="block4">“Bu kurye olayı mı?” diye sordu. Doğrulurken yatak çökmesin diye çok dikkat ediyordu. Bu yatağı çoktan değiştirmiş olması gerekiyordu. Ama bunu sürekli erteleyip durmasının para durumuyla mı yoksa duygusallığıyla mı alakalı olduğunu bir türlü kestiremiyordu. Sebep ne olursa olsun, eğer konuşmanın sonucu düşündüğü gibi olursa çok geçmeden elinde doğru dürüst özel yapım bir yatak almaya yetecek kadar para geçecekti. Ve belki sonrasında Aud-Rita’ya yeni bir cinayet teşebbüsünde bulunabilirdi. Nils artık 135 kilo olmuştu ve iğrenç görünüyordu.</p>

  <p class="block4">“Bu çok acil,” dedi Waaler sorusuna yanıt vermeden, ki bu yanıt da Otto için yeterliydi. “Her şeyin bu akşam halledilmiş olmasını istiyorum.” Otto kahkahayla güldü.</p>

  <p class="block4">“Dört katlı bir binanın merdiven boşluğu, asansör ve bazı koridorlarını izlemek için ses ve görüntü sistemini bir gecede kurmamı mı istiyorsun? Kusura bakma, dostum. Bu imkansız.”</p>

  <p class="block4">“Bu çok öncelikli ve özel bir olay ve her şeyi bir kenara bırakıp... “ “İmkansız. Capisce?”</p>

  <p class="block4">Otto’nun içinden gülmek geldi ve yatak sallanmaya başladı.</p>

  <p class="block4">“Eğer bu kadar acilse bu akşam kurmaya başlarız, Waaler. Ve pazartesi sabahı biteceğine dair sana garanti veririm.”</p>

  <p class="block4">“Anlıyorum,” dedi Waaler. “Cahilliğimi mazur gör.”</p>

  <p class="block4">Otto sesleri anlamakta onları kaydetmekteki kadar başarılı olabilseydi</p>

  <p class="block4">Waaler’ın ses tonundan duyduklarından pek hoşlanmadığını anlayabilirdi. Ama şu an daha çok olayın adiliğini geçiştirmeye ve ona bu işi yapmak için verilen süreyi arttırmaya çalışıyordu.</p>

  <p class="block4">“Tamam, şimdi orta yolu bulduk diyebiliriz,” dedi Otto yatağın altındaki çoraplarını ararken. Ama tek görebildiği boş bira kutuları ve toz birikintileriydi.</p>

  <p class="block4">“Geceleri çalıştığım için daha fazla para alırım. Tabii bir de hafta sonu olduğu için.”</p>

  <p class="block4">Bira! Belki bir kasa bira alıp Aud-Rita’yı bu işi kutlamak için evine davet edebilirdi. Ya da o gelmezse Nils’i.</p>

  <p class="block4">“Ve bir de kiralayacağım aletler için biraz avans. Bunların hepsi elimde yok.” “Olmaz,” dedi Waaler. “İhtiyacın olan her şeyi sanırım Askeride, Stein Astrup’un ambarında bulabilirsin.”</p>

  <p class="block4">Otto Tangen neredeyse elindeki ahizeyi düşürüyordu.</p>

  <p class="block4">“Bak sen,” dedi Waaler yumuşak ve alaycı bir sesle. “Yarana mı dokundum? Bana söylemeyi unuttuğun bir şeyler mi var yoksa? Rotterdam’dan gemiyle gelen aletler gibi mesela?”</p>

  <p class="block4">Yatak büyük bir gürültüyle çöktü.</p>

  <p class="block4">“Sana yardımcı olması için bizden birkaç kişi gönderebilirim,” dedi Waaler. “O göbeğinin üstüne pantolonunu geçir ve süper minibüsünün gazına basıp brifing ve çizimleri gözden geçirmek için ofisime koş.” “Ben... Ben... “</p>

  <p class="block4">“... sana şükran borçluyum. İyi arkadaşların beraber çalışmaları harika, değil mi, Tangen? Şimdi akıllı bir çocuk ol ve bunun hayatının en iyi ve en güzel işi olması için elinden geleni yap.”</p>

  <p class="block10"><span class="text2">Cuma. Ayin Duası.</span></p>

  <p class="block4">“Burada mı yaşıyorsunuz?” diye sordu Harry. Şaşkındı.</p>

  <p class="block4">Şaşkındı çünkü kız kapıyı açtığında aralarındaki benzerlik fazlasıyla şaşırtıcıydı. Harry kadının solgun ve yaşlı yüzüne baktı. Onun gözleriydi.</p>

  <p class="block4">Tamamıyla aynı sakinlik ve aynı sıcaklığa sahiptiler. Her şeyden önemlisi onun gözleriydiler. Ama sesi de onun sesiydi: Olaug Sivertsen.</p>

  <p class="block4">“Polis,” dedi kimliğini göstererek.</p>

  <p class="block4">“Öyle mi? Umarım önemli bir şey değildir.”</p>

  <p class="block4">Yüzündeki çizgi ve kırışıklıklarda bir endişe ifadesi görülüyordu. Harry bu endişenin başkası için duyulan bir endişe mi olduğunu merak ediyordu. Benzerlikten dolayı, başkalarının derdi onun için her zaman kendi derdi olduğu için Harry böyle düşünüyordu.</p>

  <p class="block4">“Hayır, önemli bir şey değil,” diye yalan söyledi otomatik bir şekilde başını iki yana sallayarak. “İçeri girebilir miyiz?” “Ne demek, buyurun.”</p>

  <p class="block4">Kapıyı açıp onları içeri davet etti. Harry ve Beate girdiler. Harry gözlerini kapattı. İçeride yumuşak sabun ve eski elbise kokusu vardı. Elbette. Dudaklarındaki gülümseme ile ona bakıyordu. Harry de ona gülümsedi. Harry kucaklanmayı ve başını okşayarak büyükbabasının onu ve Sis’e bir sürprizi olduğunu söylemesini beklediğini Olaug nereden bilebilirdi? Onları salona götürdü, ama orada kimse yoktu. Salon - ya da salonlar, zira arka arkaya üç taneydiler - tavanı cam taçlarla süslü kartonpiyerle kaplıydı ve göz alıcı antikalara döşenmişti. Hem halılar, hem de mobilyalar biraz eskimişti ama hepsi tertemiz ve tek başına yaşayan birisinin evinin olabileceği kadar tertipliydi.</p>

  <p class="block4">Harry neden burada mı oturuyor diye sorduğunu düşünüyordu. Kapıyı açışı mıydı onu böyle düşündüren? Ya da içeri davet edişi? Orası bilinmez ama kesin olan bir şey var ki o da her an evin erkeği çıkıp gelecekmiş gibi hissettiğiydi. Ama galiba Ulusal Nüfus Müdürlüğü haklıydı. Burada yaşayan tek kişi oydu. “Lütfen oturun,” dedi yaşlı kadın. “Kahve?”</p>

  <p class="block4">Bir tekliften çok bir rica gibi söylemişti. Bir türlü rahat edemeyen Harry boğazını temizledi. Ziyaretlerinin sebebini hemen mi söylese yoksa sona mı saklasa diye karar veremiyordu. “Harika olur,” dedi Beate gülümseyerek.</p>

  <p class="block4">Yaşlı kadın da ona gülümsedi ve yavaş adımlarla mutfağa gitti. Harry şükran dolu gözlerle Beate’e baktı.</p>

  <p class="block4">“Bana şeyi hatırlatıyor...” dedi Harry.</p>

  <p class="block4">“Biliyorum,” dedi Beate. “Yüzünden anlaşılıyor. Benim büyükannem de biraz ona benzerdi.”</p>

  <p class="block4">“Mm,” dedi Harry etrafa bakınırken.</p>

  <p class="block4">Çok fazla aile fotoğrafı yoktu. Savaştan önce çekilmişe benzeyen iki solmuş siyah beyaz fotoğrafta iki ciddi kişi ve bir çocuğun farklı yaşlarda çekilmiş dört fotoğrafı. Ergenlik fotoğrafında yüzünde sivilceleri ve altmışların modasında kesilmiş saçları ile gözlerinde onları karşılayan kadının boncuk gözlerindeki gülümsemenin aynısı vardı. Harry’nin o yaşlarda fotoğraf makinesinin karşısına geçtiğinde yüzüne vermeyi hep başardığı o acı dolu ifade yoktu.</p>

  <p class="block4">Yaşlı kadın elinde tepsiyle döndü. Oturdu, kahveleri doldurdu ve bir tabak Maryland kurabiyesini ortaya koydu.</p>

  <p class="block4">“Bayan Sivertsen, son zamanlarda Oslo’da öldürülen genç bayanlarla ilgili çıkan haberleri duymuşsunuzdur ve ailesini düşünen herkes gibi siz de endişelenmişsinizdir.”</p>

  <p class="block4">Kadın hayır anlamında başını iki yana salladı.</p>

  <p class="block4">“Başlıklarını gördüm. Aftenposten’in birinci sayfasındaydı. İnsanın görmemesine imkan yok. Ama o tür haberleri asla okumam.”</p>

  <p class="block4">Gözlerinin kenarındaki kırışıklıklar gülümsediğinde onu hüzünlü gösteriyordu. “Ve sanırım benim endişelenecek bir ailem de yok.” “Özür dilerim, ben sanmıştım ki... “ Harry fotoğraflara baktı. “Evet,” dedi. “O benim oğlum.”</p>

  <p class="block4">Sustular. Rüzgar uzakta havlayan köpeğin sesini ve Halden treninin on yedinci perondan kalkmak üzere olduğunu söyleyen anonsu evin içine getirdi. Balkon kapılarının önündeki perdeleri hafif havalandı.</p>

  <p class="block4">“Evet.” Harry kahve fincanını ağzına götürdü ama konuşmaya karar verdiğinden, içmeden indirdi. “Bu kızları öldüren adamın bir seri katil olduğuna dair bulgular elde ettik ve sonraki iki hedefinden birinin...”</p>

  <p class="block4">“Harika bisküviler, Bayan Sivertsen,” diye Beate birden araya girdi. Konuşurken ağzı doluydu. Harry şaşkınlık içinde ona bakıyordu. Balkon kapılarından istasyona varan bir trenin fren sesi duyuldu.</p>

  <p class="block4">Yaşlı kadın gülümsedi. Biraz kafası karışmış gibi görünüyordu. “Ah, onlar satın bisküvi,” dedi.</p>

  <p class="block4">“Baştan alayım, Bayan Sivertsen,” dedi Harry. “İlk olarak, endişelenecek bir şey olmadığını, her şeyin kontrolümüz altında olduğunu bilmenizi isterim. Ve...” “Teşekkürler,” dedi Harry. Alçak fabrika binalarının ve depoların yanından yürüyorlardı. Siyah mıcırların arasında yeşil bir vaha gibi duran ev ile bu görüntü hiç uyuşmuyordu. Beate yüzü kızarmadan gülümsedi.</p>

  <p class="block4">“Kaş yapayım derken göz çıkarmayalım diye düşündüm. Ona ucundan çıtlatmamız yeter, biraz yumuşak olmalıyız.” “Evet, bunu ben de duymuştum.” Harry bir sigara yaktı.</p>

  <p class="block4">“İnsanlarla konuşmakta asla iyi olamadım zaten. Ama iyi bir dinleyici sayılırım. Ve belki de...” Sözünü yarıda bıraktı. “Ne?” diye sordu Beate.</p>

  <p class="block4">“Belki de biraz duygusallaştım. Belki artık o kadar umurumda değildir. Belki de artık... başka bir şeyler yapma vaktim gelmiş olabilir. Arabayı sen kullanır mısın?”</p>

  <p class="block4">Arabanın üstünden anahtarları Beate’e doğru fırlattı.</p>

  <p class="block4">Beate anahtarları yakalamıştı ama kaşları endişeyle çatılmıştı.</p>

  <p class="block4">Saat 08:00’da soruşturmanın başındaki dört dedektif ve Aune yeniden konferans salonundaki yerlerini almışlardı.</p>

  <p class="block4">Harry Villa Valle’deki görüşmeleriyle ilgili bilgiler vermiş ve Olaug Sivertsen’in her şeyi soğukkanlılıkla karşıladığını söylemişti. Elbette ki korkmuştu, ama panikten çok bir seri katilin kara listesinde olabileceği için duyulabilecek normal bir korku.</p>

  <p class="block4">“Beate oğlunun bir süreliğine yanma taşınmasını önerdi,” dedi Harry. “Sanırım bu oldukça iyi... “</p>

  <p class="block4">Waaler hayır anlamında başını salladı. “Hayır mı?” diye sordu Harry. Şaşırmıştı.</p>

  <p class="block4">“Katil sonraki cinayetlerini işleyeceği yerleri gözlüyor olabilir. Eğer alışılmadık bir şeyler olmaya başlarsa, onu ürkütebiliriz.”</p>

  <p class="block4">“Şimdi bana yaşlı bir kadını... yani onu... o masum kadını... “ Beate öfkesini bastırmaya çalışıyordu ama yüzü kızararak ve kekeleyerek lafını tamamladı, “yem olarak kullanmak mı istiyorsun?”</p>

  <p class="block4">Waaler gözlerini ona dikti. Beate de bakışlarım kaçırmıyordu. Sonunda sessizlik o kadar bunaltıcı bir hal aldı ki Møller sırf havayı dağıtmak amacıyla bir şeyler söylemek için ağzını açtı, ama Waaler konuşmasına fırsat vermedi. “Tek istediğim bu adamı yakalayıp geceleri rahat uyumak. Ve anladığım kadarıyla, bu yaşlı bayanın sırası bir dahaki hafta.”</p>

  <p class="block4">Møller kahkaha attı. Gergin bir kahkahaydı bu. Ve havanın yumuşamadığını görünce sesini daha da yükseltti.</p>

  <p class="block4">“Her neyse,” dedi Harry. “Zaten bir yere gitmiyor. Oğlu yurtdışında bir yerlerde yaşıyor.”</p>

  <p class="block4">“Bu iyi,” dedi Waaler. “Öğrenci yurduna gelince; tatil dolayısıyla bu aralar pek dolu değil, ama orada kalanlardan konuştuklarımıza yarın ne olursa olsun odalarını terk etmemeleri söylendi. Onlara neler olduğuyla ilgili bir bilgi vermedik. Sadece bir hırsızı suçüstü yakalamaya çalıştığımızdan bahsettik. Bu akşam katil uykudayken izleme ekipmanını kurmuş olacağımızı umuyoruz.”</p>

  <p class="block4">“Peki ya Özel Kuvvetler?” Waaler gülümsedi. “Mutlu oldular.” Harry camdan dışarı baktı. Mutlu olmak nasıl bir şeydi diye hatırlamaya çalışıyordu.</p>

  <p class="block4">Møller toplantıyı bitirdi ve Harry, Aune’un gömleğinin her iki tarafında terin oluşturduğu izlerin aynen Somali’ye benzediğini fark etti.</p>

  <p class="block4">Üçü tekrar oturdular.</p>

  <p class="block4">Møller mutfak dolabından dört Carlsberg çıkardı.</p>

  <p class="block4">Aune yüzünde mutlu bir ifadeyle bir tane aldı. Harry ise başım iki yana salladı.</p>

  <p class="block4">“Peki neden?” diye sordu Møller bira şişelerini açarken. “Neden bize şifrenin ve dolayısıyla daha sonra yapacaklarını önceden belli ediyor?”</p>

  <p class="block4">“Bize onu nasıl yakalayabileceğimizi söylemeye çalışıyor,” dedi Harry camı açarken.</p>

  <p class="block4">Yaz akşamının gürültüsü birden içeri doldu: su sineğinin çaresiz dönüşü, gezintiye çıkmış üstü açık bir arabadan gelen müzik, asfalta vuran topuk sesleri. Eğlenen insanların sesleri.</p>

  <p class="block4">Møller pek ikna olmamış bir şekilde Harry’ye baktı. Sonra da Aune’a dönüp</p>

  <p class="block4">Harry’nin normal olup olmadığına dair bir yorumda bulunmasını bekledi.</p>

  <p class="block4">Psikolog parmaklarını sürekli sallanan kravatına götürdü.</p>

  <p class="block4">“Harry haklı olabilir,” dedi. “Bir seri katilin içten içe durdurulmak isteği duyarak polise ipuçları bırakıp yardım etmesi görülmemiş bir durum değil. Sam Vaknin adında bir psikolog seri katillerin sadist süper egolarını tatmin etmek için yakalanıp cezalandırılmak istediklerini iddia ediyor. Bense daha çok içlerindeki canavarı durdurmak için böyle bir şeye ihtiyaç duyduklarını düşünüyorum. Yakalanma isteklerinin hasta olduklarını nesnel bir şekilde anlıyor olmalarına bağlıyorum.”</p>

  <p class="block4">“Akıllarını kaçırmış olduklarının farkındalar mı?”</p>

  <p class="block4">Aune başıyla onayladı.</p>

  <p class="block4">“Bu onlar için cehennem azabı olmalı,” dedi Møller bira şişesini ağzına götürürken.</p>

  <p class="block4">Møller odadan çıktı ve Çocuk Konseyi’nin çocukların gözetim altında tutulması talebine polisin destek verip vermediğini öğrenmek isteyen bir Aftenposten muhabirine cevap vermeye gitti.</p>

  <p class="block4">Harry ve Aune oldukları yerde kaldılar. Açık pencereden uzaklarda bir yerlerdeki partinin sesleri geliyordu. Bağırış çağırışlar arasında The Strokes çalarken birden duaya davet eden sözler duyuldu ve hemen arkasından aynı pencereden biraz da kafirce bir tonda küfürler yankılandı. Garipti ama fena da değildi.</p>

  <p class="block4">“Sadece meraktan soruyorum,” dedi Aune, “bulmanı sağlayan şey neydi? Beş olduğunu nasıl anladın?”</p>

  <p class="block4">“Ne demek istiyorsun?”</p>

  <p class="block4">“Yaratıcı süreçlerle ilgili biraz bilgim var. Ne oldu?”</p>

  <p class="block4">“Bunu bana sen söyle. Bu sabaha karşı uyumak için yattığımda saat üçü beş geçiyordu. Üç kadın. Beş.”</p>

  <p class="block4">“Beyin harika bir organ,” dedi Aune.</p>

  <p class="block4">“Bence de,” dedi Harry. “Bu şifre kırma işlerinden anlayan bir arkadaşımın söylediğine göre, şifreyi tam olarak çözmeden önce cevabını bulmamız gereken soru ‘neden’. Ve cevabı ise beş değil.” “Öyleyse, neden?” Harry esneyerek gerindi.</p>

  <p class="block4">‘“Neden’ senin alanın, Stâle. Yakalamak bana yeter.” Aune gülümserken saatine baktı. Kalktı. “Çok garip birisin, Harry.” Tüvit ceketini giydi. “Son zamanlarda biraz fazla içtiğini düşünüyordum. Ama bugün biraz daha iyi görünüyorsun. Kötü şeyler geride kalmış gibi.”</p>

  <p class="block4">Harry başını iki yana salladı. “Sadece ayık kalmaya çalışıyorum.”</p>

  <p class="block4">Harry eve doğru yürürken gökyüzü tüm ihtişamıyla tepesinde parlıyordu.</p>

  <p class="block4">Güneş gözlüğü takan bir kadın Harry’nin yaşadığı bloktaki küçük bakkal dükkanının Niazi yazan neon ışığının altında duruyordu. Bir eli kalçasındaydı; diğer elinde Niazi’nin üzerinde isim olmayan poşetlerinden birini tutuyordu. Kız gülümsedi. Sanki Harry’yi bekliyordu.</p>

  <p class="block4">Vibeke Knutsen.</p>

  <p class="block4">Harry kızın rol yaptığını biliyordu. Bu Vibeke’nin Harry’yi de içine katmak istediği bir oyundu. Harry de yavaşlayarak aynı şekilde ona doğru gülümsedi. Sanki orada kendisini beklediğini biliyormuş gibi. Garip olan şey ise gerçekten beklediğiydi. Ama o ana kadar bunun farkına varamamıştı.</p>

  <p class="block4">“Son günlerde seni Sualtı’nda göremedim, şekerim,” dedi Vibeke güneş gözlüğünü kaldırıp kısık gözlerle Harry’ye bakarak.</p>

  <p class="block4">“Başımı suyun üzerinde tutmaya çalışıyorum,” dedi Harry cebinden bir paket sigara çıkarırken.</p>

  <p class="block4">“Mm, kelime oyunları, ha?” dedi kız gerinerek.</p>

  <p class="block4">Bugün üzerinde egzotik bir şey yoktu — mavi, ince ve dekolte bir elbise. İçini iyi dolduruyordu ve bunun da farkındaydı. Harry paketi ona doğru uzattı ve kız içinden bir sigara alıp tek kelimeyle ahlaksız bir şekilde ağzına götürdü.</p>

  <p class="block4">“Burada ne işin var?” diye sordu Harry. “Genelde Kiwi’den alışveriş ettiğini sanıyordum.”</p>

  <p class="block4">“Kapalı. Neredeyse gece yarısı, Harry hâlâ açık bir yer bulabilmek için senin bölgene kadar gelmem gerekti.”</p>

  <p class="block4">Gülümsemesi yüzüne yayıldı ve oyunbaz bir kedi gibi gözleri ufacık kaldı. “Cuma gecesi küçük bir kızın dolaşması için pek tekin bir yer değil burası,” dedi Harry sigarasını yakarken. “Eğer bir şeye ihtiyacın varsa sevgilini gönderebilirdin... “</p>

  <p class="block4">“Mikser,” dedi elindeki poşeti kaldırarak. “Çok sert olmasınlar diye içkileri karıştırmak için. Ayrıca sözlüm de evde değil. Eğer buraları tekin değilse o zaman sen de küçük kızı kurtar ve güvenli bir yerlere götür.” Başıyla Harry’nin apartmanını işaret etti. “Sana bir kahve yapabilirim,” dedi Harry. “Öyle mi?”</p>

  <p class="block4">“Neskafe. Tek ikram edebileceğim şey bu.</p>

  <p class="block4">Harry elinde sıcak su ve kahve bardağıyla salona geldiğinde Vibeke Knutsen ayakkabılarını çıkarmış, kanepede ayaklarını altına almış vaziyette oturuyordu. Süt gibi bembeyaz teni yarı karanlık odada parlıyordu. Bir sigara daha yaktı. Bu sefer kendi paketinden. Harry’nin daha önce hiç görmediği yabancı bir marka içiyordu. Kibritin titreyen ışığında koyu kırmızı ojelerinin üzerinde çizikler olduğu fark ediliyordu.</p>

  <p class="block4">“Daha fazla sürdürebileceğimi sanmıyorum,” dedi. “Çok değişti. Eve geldiğinde çok huzursuz oluyor ve ya salonda bir aşağı bir yukarı dolaşıyor ya da dışarı egzersiz yapmaya çıkıyor. Yeniden iş seyahatine çıkmak için sabırsızlanıyormuş gibime geliyor. Onunla konuşmaya çalıştım, ama ya beni dinlemiyor ya da boş gözlerle bana bakıyor. Sanki gerçekten farklı gezegenlerden gelmişiz gibi.”</p>

  <p class="block4">Gezegenleri yörüngede tutan aralarındaki mesafe ve karşılıklı çekim gücüdür,” dedi Harry kaşıkla kahve koyarken.</p>

  <p class="block4">“Yine mi kelime oyunu?” pembe ve ıslak dilindeki tütün parçasını aldı.</p>

  <p class="block4">Harry güldü. “Bir bekleme salonunda okumuştum. Doğru olmasını ümit etmiştim. En azından kendim için.”</p>

  <p class="block4">“En garip olanı ne biliyor musun? Benden hoşlanmıyor. Ama yine de asla gitmeme izin vermez.”</p>

  <p class="block4">“Ne demek istiyorsun?”</p>

  <p class="block4">“Bana ihtiyacı var. Tam olarak ne için olduğunu kestiremiyorum. Ama sanki bir şey kaybetmiş ve bu yüzden de bana ihtiyacı varmış gibi hissediyorum. Annesi ve babası... “</p>

  <p class="block4">“Evet?”</p>

  <p class="block4">“Onlarla hiç görüşmüyor. Ben de onlarla hiç tanışmadım. Var olduklarını bile sanmıyorum. Kısa bir süre önce bir gün telefon çaldı ve bir adam Anders’i sordu. O an babası olduğunu düşündüm. Sesinde anne babaların çocuklarının isimlerini söylediklerindeki o ton vardı. Defalarca o ismi telaffuz etmiş olmanın getirdiği doğallık yani. Ama yine o kadar yakındır ki o kelime onları çırılçıplak bırakır ve neredeyse utanarak hemen söyleyiverirler. “Anders orada mı?” Uyandırmam gerektiğini söylediğimde telefondaki adam yabancı dilde bir şeyler mırıldandı, ya da... tam yabancı bir dil sayılmaz aslında.</p>

  <p class="block4">Aynı senin ya da benim acelemiz olduğunda konuşacağımız gibi. Kiliselerdeki ayinlerde hani hızlarını iyice aldıklarındaki gibi.” “Ayin duaları gibi mi?”</p>

  <p class="block4">“Evet, sanırım öyle. Anders bu tür şeylerle büyümüş. Ama hiç bunlardan bahsetmez. Bir süre telefon elimde öylece dinledim. İçinde bir sürü “şeytan” ve “sodom” kelimeleri geçiyordu. Sonra daha da pisleşti. “Amcık” ve “orospu” gibi şeyler. Ben de telefonu kapattım.” “Anders bunun için ne dedi?” “Ona bundan hiç bahsetmedim.”</p>

  <p class="block4">“Neden?”</p>

  <p class="block4">“Ben... bu girmeme hiç izin verilmeyen bir oda gibi. Ve ben de girmek istemiyorum açıkçası.”</p>

  <p class="block4">Harry kahvesinden bir yudum aldı. Vibeke kahvesine dokunmamıştı.</p>

  <p class="block4">“Bazen kendini yalnız hissetmiyor musun, Harry?” Göz göze geldiler.</p>

  <p class="block4">“Yalnız işte. Biriyle beraber olmak istemez miydin?”</p>

  <p class="block4">“Bunlar farklı şeyler. Sen de birisiyle berabersin ama yine de kendini yalnız hissediyorsun.”</p>

  <p class="block4">Oda bir anda soğumuş gibi titredi Vibeke. “Biliyor musun,” dedi. “Canım içki istiyor.” “Kusura bakma, içkim bitti.”</p>

  <p class="block4">Kız el çantasını açtı. “İki bardak getirsene, şekerim.” “Bir tane yeter.” “Tamam, öyle olsun.”</p>

  <p class="block4">Metal şişesinin kapağını açtı ve başına dikip içti.</p>

  <p class="block4">“Hareket bile etmemem lazım,” dedi gülerek. Kahverengi içkinin bir damlası çenesinden süzüldü.</p>

  <p class="block4">“Ne?”</p>

  <p class="block4">“Anders benim hareket etmemden hoşlanmıyor. Öyle hareket etmeden uzanmam gerek. Tek bir kelime bile etmeden, inlemek de yok! Uyuyormuş gibi yapmalıyım. Ben tutkulu olunca isteğini kaybettiğim söylüyor.”</p>

  <p class="block4">“Ve?”</p>

  <p class="block4">Bir yudum daha içti ve Harry’ye bakarak kapağını kapattı.</p>

  <p class="block4">“Bu neredeyse başarılması imkansız bir şey.”</p>

  <p class="block4">Bakışı o kadar açıktı ki Harry’nin nefesi hızlandı ve kendine kızsa da pantolonunun içinde ereksiyonunun atışını hissediyordu.</p>

  <p class="block4">Kız da bunu hissetmiş gibi bir kaşını kaldırmış ona bakıyordu.</p>

  <p class="block4">“Gel, kanepeye otur,” diye fısıldadı.</p>

  <p class="block4">Sesi kuru ve kısık bir hal almıştı. Harry bembeyaz boynundaki mavi damarın şiştiğini görebiliyordu. Sadece refleks bir davranış, diye geçirdi içinden Harry. Yemek zilini duyduğunda salyalarım akıtan Pavlov’un köpekleri gibi, şartlanmış bir tepki, hepsi bu. “Ben bunu yapamam,” dedi. “Benden korkuyor musun?” “Evet,” dedi Harry.</p>

  <p class="block4">Kasıklarını hüzünlü bir tatlılık sardı, cinselliğinin sessiz ağıtıydı bu.</p>

  <p class="block4">Kız kahkahalarla güldü, ama Harry’nin gözlerini görünce durdu. Dudaklarını büktü ve çocuksu bir tavırla şöyle dedi:</p>

  <p class="block4">“Hadi, Harry, devam et... “</p>

  <p class="block4">“Edemem. Sen harikasın, ama...”</p>

  <p class="block4">Kızın yüzündeki gülümseme yerli yerindeydi ama Harry ona tokat atmış gibi gözlerini kırpıştırmıştı.</p>

  <p class="block4">“İstediğim sen değilsin,” dedi Harry.</p>

  <p class="block4">Kızın gözleri kararsızdı. Sanki gülecekmiş gibi dudaklarının her iki yanı yukarı kalkıyordu.</p>

  <p class="block4">“Hah,” dedi.</p>

  <p class="block4">Alaycı bir şekilde abartılı ve teatral bir şekilde yapmaya çalışmıştı. Ama bunun yerine yorgun ve kabullenmiş bir ses çıkmıştı. Oyun bitmişti, her ikisi de repliklerini unutmuştu. “Affedersin,” dedi Harry. Kızın gözleri yaşla doldu. “Oh, Harry,” diye fısıldadı.</p>

  <p class="block4">Keşke bu sonuncusunu söylemeseydi, diye düşündü Harry. Böylelikle oradan hemen çıkıp gitmek için izin isteyebilirdi.</p>

  <p class="block4">“Benden istediğin her ne ise, bende yok,” dedi Harry. “O bunu biliyor. Şimdi sen de biliyorsun.”</p>
</body>
</html>
