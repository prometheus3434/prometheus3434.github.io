<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6" id="toc_id_4">Dördüncü Bölüm</h1>

  <p class="block10"><span class="text2">Cumartesi. Ruh. Gün.</span></p>

  <p class="block4">Cumartesi sabahı güneş Ekeberg sırtlarından yeni bir rekor sıcaklığın habercisi gibi doğarken, Otto Tangen son bir kez kontrol panelini deniyordu. Minibüsün içi karanlık ve tıkış tıkıştı, ve içerideki küflü giysi kokusunu ne Otto’nun Elvis Presley şeklindeki araba kokusu, ne de sarma sigarasının kokusu bastırabiliyordu. Bazen ona burun deliklerinde ceset kokularıyla dışarıda olan bitenlerden soyutlanmış bir şekilde bir siperde nöbet tutuyormuş gibi geliyordu. Öğrenci yurdu Tøyen’e doğru uzayan manzarasıyla Kampen’in tepesindeki bir binaydı. Eski, dört katlı kırmızı tuğladan binanın her iki yanında ellilerden kalma daha yüksek iki apartman vardı. Apartmanlarda da yurt binasıyla aynı tip pencere ve aynı renk boya kullanılmış, böylece aralarında bir çeşit uyum yaratılmak istenmişti herhalde. Yine de aralarındaki zaman farkı tam olarak kapatılamamıştı; hâlâ sanki yurt binası bir kasırgayla uçarak bu apartmanların arasına konmuş gibi duruyordu.</p>

  <p class="block4">Harry ve Waaler minibüsün diğer arabalarla birlik te otoparkta durması konusunda hemfikirdiler. Hemen yurt binasının önünde hem çekim gücü yüksekti hem de minibüs fazla dikkat çekmiyordu. Dikkat edip bakanlar da paslı Volvo minibüsün üzerine ‘i’ harflerinin noktalarının kurukafalardan çizildiği siyah harflerle “Kinder-garden Accident” yazısıyla kaplı camlarından başka bir şey göremeyeceklerdi.</p>

  <p class="block4">Otto terini kuruladı ve kameralar çalışıyor mu diye kontrol etti. Kameraların olası tüm açıları gördüğünü ve binanın çevresinde hareket eden her şeyin en azından bir kamera tarafından görüntülendiğini ve böylelikle hedef binaya girdiğinden itibaren dört kattaki sekiz koridorda bulunan 80 öğrenci odasının hangisinin kapısına gidecek olsa enselenecekti.</p>

  <p class="block4">Bütün gece kameraları ayarlamış, monte etmiş ve kablolarını çekmişlerdi. Otto’nun ağzında hâlâ kuru beton harcının o metalik acı tadı, leş gibi kot ceketinin omuzlarında ise kepek gibi pul pul olmuş sarı duvar alçısı vardı. Waaler nihayet aklının sesini dinlemiş ve eğer sistemi istenen saate yetiştirmek istiyorlarsa ses düzeneğini unutmaların gerektiğini kabul etmişti. Bunun tutuklamaya en ufak bir etkisi bile olmayacaktı; tek sorun eğer hedef suçunu açığa vuran bir şeyler söylerse bunu kaydedemeyecek olmalarıydı. Asansöre de kamera yerleştirememişlerdi. Kablosuz bir kamera ile minibüsten doğru dürüst resim almaları olanaksızdı çünkü beton şaft sinyalleri bloke ediyordu, ve eğer kablo kullanırlarsa da ya kabloları saklayamıyorlar ya da asansörün kendi kablolarına dolanma ihtimalini riske etmeleri gerekiyordu. Waaler da buna tamam demişti, zira hedef asansörde zaten tek başına olacaktı. Binada kalanlara olup biteni gizli tutacaklarına dair yemin ettirildikten sonra saat 04:00 ile 06:00 arasında kapılarını kilitli tutmaları söylenmişti.</p>

  <p class="block4">Otto Tangen küçük resimlerden oluşan görüntü mozaiğini üç büyük veri ekranına nakletti ve normal boyuta ulaşana kadar görüntüleri büyüttü. Sol taraftaki ekranda: kuzeye bakan koridorlar, dördüncü kat ve zemin kat. Ortadaki ekranda: bloğun girişi, bütün merdivenler ve asansör girişleri. Sağ taraftaki ekranda: güneye bakan koridorlar. Otto ‘Kaydet’i tıkladı ve sandalyesine yaslanıp rahat bir nefes aldı. Tüm binayı görebiliyordu. Gencecik öğrencileri. Biraz daha vakitleri olsaydı birkaç öğrencinin odasına da kamera kurabilirdi. Onların haberi olmadan elbette. Hiç fark edilmeyecek yerlere koyacağı ufacık balıkgözü kameralar. Rus mikrofonlarıyla beraber. Norveçli ateşli genç öğrenci hemşireler. Onları videoya çekip bağlantılarına satabilirdi. Şu Waaler piçinin canı cehenneme. Astrup ve Askerdeki depodan nasıl olur da haberi olabilirdi ki! Bir şüphe ışığı bir an Otto’nun beyninde yandı ve hemen söndü. Uzun zamandır Astrup’un onu koruması için birilerine para verdiğinden şüpheleniyordu. Otto bir sigara yaktı. Resimler donmuş gibiydi; ne sarı boyalı koridorlarda, ne de merdivenlerde tek bir hareket bile yoktu. Yazı yurtta geçiren öğrenciler muhtemelen hâlâ yataklarındaydılar. Ama birkaç saat daha beklerse sabaha karşı saat 02:00’da 303 numaradaki bebeğin içeri soktuğu herifin neye benzediğini görebilecekti. Kız sarhoş gibiydi. Sarhoş ve hazır. Erkek de hazır gibi görünüyordu. Otto’nun aklına Aud-Rita geldi. Onunla Nils’in evinde bir şeyler içerken ilk defa karşılaştığında hepsi şişman patileriyle el sıkışmıştı. Ona doğru bembeyaz elini uzatıp biraz bastırarak ‘Aud-Rita’ demesi, Otto’ya sarhoş musun diye soruyormuş gibi gelmişti: <i class="calibre3">Er’u drita</i>. Otto derin derin içini çekti.</p>

  <p class="block4">Şu Waaler piçi gece yarısına dek Özel Kuvvetler’le her yeri defalarca dolaşmıştı. Otto, Waaler ile askerlerin başındaki adamın minibüsün hemen yanında tartıştıklarını duymuştu. Günün ilerleyen saatlerinde özel birliklerden gelen kar maskeleri, MP5’leri, biber gazları ve gaz maskeleriyle toplam 24 asker, üçerli gruplar halinde bütün koridorlara yerleştirilecekti. Hedef kapılardan birini çalıp içeri girmeye kalktığı an minibüsten verilecek işaretle anında harekete geçeceklerdi. Düşüncesi bile Otto’yu heyecandan titretmeye yetiyordu.</p>

  <p class="block4">Daha önce onları iki kez operasyonda görmüştü. Adamlar cidden gerçek değil gibiydi. Birkaç el silah atışı ve ışıklar aynen bir heavy metal konseri gibiydi ve hedefler korkudan hareketsiz bir şekilde birkaç saniyede kıskıvrak yakalanıyorlardı. Otto’ya da işin sırrının bu olduğu söylenmişti: hedefin aklını başından alıp karşı koymasına fırsat vermeden ele geçirmek.</p>

  <p class="block4">Otto sigarasını söndürdü. Tuzak hazırdı. İş sadece fareyi beklemeye kalmıştı.</p>

  <p class="block4">Polisler 03:00’da geleceklerdi. Waaler o saate kadar minibüse giriş çıkışı yasaklamıştı. Uzun ve sıcak bir gün olacaktı.</p>

  <p class="block4">Otto minibüsün içindeki şilteye uzandı. Şu an 303 numaralı odada neler olduğunu merak ediyordu. Yatağını özlemişti. Sallanışını özlemişti. Aud-Rita’yı özlemişti.</p>

  <p class="block4">Tam o anda giriş kapısı Harry’nin arkasından sertçe kapandı. Günün ilk sigarasını yakmak için durdu ve her yeri kavurmak için bekleyen güneşin önünde bir peçe gibi duran sabahın pusunu hâlâ atamamış olan havaya baktı. Uyumuştu. Derin, deliksiz ve kabussuz bir uykuydu. İnanası gelmiyordu. “Bugün bittik, Harry! Hava durumunda 1907’den beri en sıcak gün olacağını söylüyor. Büyük ihtimalle yani.”</p>

  <p class="block4">Konuşan Ali’ydi. Harry’nin alt katında oturuyordu. Niazi’nin sahibiydi. Harry ne kadar erken kalkarsa kalksın Ali ve kardeşi o işe giderken hep çalışıyor olurdu. Ali süpürgesini kaldırıp kaldırımdaki şeyi gösterdi.</p>

  <p class="block4">Harry Ali’nin gösterdiği şeyi görünce yüzünü buruşturdu. Köpek pisliğiydi. Önceki akşam Vibeke tam orada dururken görmemişti. Görünen o ki birisi bu sabah köpeğini gezmeye çıkardığında biraz dikkatsiz davranmıştı. Ya da dün gece. Saatine baktı. Bugün o gündü. Birkaç saat içinde cevabı bulmuş olacaklardı. Harry sigarasının dumanını ciğerlerinin içine çekti ve temiz havayla nikotinin solunum sistemini harekete geçirişini hissetti. Çok uzun zamandır ilk defa tütünün tadını alabiliyordu. Tadı güzel bile diyebilirdi. Ve bir an kaybedeceği her şeyi unutmuştu: işini, Rakel’i ve ruhunu. Bugün o gündü. Ve iyi başlamıştı.</p>

  <p class="block4">Bir kez daha, bu pek mümkün değilmiş gibi geliyordu. Sesini duyan Rakel’in heyecanlandığını hissedebiliyordu.</p>

  <p class="block4">“Babamla konuştum. Oleg’e bakmaktan mutluluk duyacağını söyledi. Sis de orada olacak.”</p>

  <p class="block4">“Açılış gecesi mi?” Bunu söylerken sesindeki neşe hissedebiliyordu. “Ulusal Tiyatro’da mı? Aman Tanrım.”</p>

  <p class="block4">Biraz abartıyordu - ara sıra bunu yapmaktan hoşlanırdı - ama her seferinde Harry’yi heyecanlandırmayı başarıyordu. “Ne giyeceksin?” diye sordu Rakel. “Daha ‘evet’ dediğini duymadım.” “Duruma bağlı.”</p>

  <p class="block4">“Takım elbise.”</p>

  <p class="block4">“Hangisini?”</p>

  <p class="block4">“Bir düşüneyim bakalım... iki yıl önce Mayıs’ın 17’sinde Hegdehaugsveien’den aldığıma ne dersin?” Hani şu gri... “ “Sahip olduğun tek takım elbise o zaten.” “Öyleyse kesinlikle onu giyeceğim.”</p>

  <p class="block4">Rakel güldü. Teni ve öpüşü kadar yumuşak olan gülüşü. Hâlâ en çok hoşuna giden gülüşüydü. Her şey bu kadar basitti.</p>

  <p class="block4">“Gelip altıda seni alırım,” dedi.</p>

  <p class="block4">“Olur. Ama Harry... “</p>

  <p class="block4">“Evet?”</p>

  <p class="block4">“Sakın aklına... “</p>

  <p class="block4">“Biliyorum. Bu sadece bir müzikal.” “Teşekkürler, Harry.” “Benim için zevk.”</p>

  <p class="block4">Rakel yine güldü. Harry onu bir kere güldürmeye başlayınca sanki aynı beyinle düşünüyorlarmış, ya da dünyaya aynı gözlerle bakıyorlarmış gibi kendini fazla zorlamadan sürekli güldürebiliyordu. Zor da olsa telefonu kapattı.</p>

  <p class="block4">Bugün önemli bir gündü. Ve her şey hâlâ yolundaydı.</p>

  <p class="block4">Operasyon sırasında Beate’in Olaug Sivertsen’le kalmasına karar verildi. Møller tuzağı fark edip cinayetlerin sırasını değiştirme ihtimaline karşılık hedefi riske atmak istemiyordu (iki gün önce Waaler katile ‘hedef’ demeye başlamış ve herkes onu bu şekilde çağırmaya başlamıştı). Telefon çaldı. <span class="text4">Øystein</span> arıyordu. Nasıl olduğunu öğrenmek etmişti. Harry her şeyin yolunda olduğunu söyleyip ne istediğini sordu. <span class="text4">Øystein</span> istediğinin şu olduğunu söyledi - nasıl olduğunu öğrenmek. Harry söylediğinden utanmıştı - bu tür düşünceli hareketlere pek alışık değildi.</p>

  <p class="block4">“Uyuyor musun?”</p>

  <p class="block4">“Dün akşam uyudum,” dedi Harry.</p>

  <p class="block4">“İyi. Peki ya şifre? Çözebildin mi?”</p>

  <p class="block4">“Kısmen. Nerede ve ne zaman olduğunu biliyorum. Sadece nedenini bilmiyorum.” “Yani artık metni okuyabiliyorsun ama ne anlama geldiğini bilmiyorsun.”</p>

  <p class="block4">“Onun gibi bir şey. Gerisini onu yakalayınca öğreniriz.” “Anlamadığın nedir?”</p>

  <p class="block4">“Bir sürü şey var. Mesela cesetlerden birini neden sakladığını. Ya da kurbanların neden hep sol elden ama farklı parmaklarını kesip durduğunu. Neden ilk kurbanın işaret parmağı, ikincinin orta, üçüncünün yüzük parmağını kestiği falan.”</p>

  <p class="block4">“Bir sıra takip ediyor. Sistemleri seviyor olmalı.”</p>

  <p class="block4">“Evet, ama neden başparmakla başlamadı peki? Burada bir mesaj mı vermek istiyor?”</p>

  <p class="block4"><span class="text4">Øystein</span> bir kahkaha patlattı.</p>

  <p class="block4">“Kendine iyi bak, Harry. Şifreler kadınlara benzer. Sen onları kıramazsan, kafayı kırarsın.”</p>

  <p class="block4">“Bunu sen mi söylüyorsun?”</p>

  <p class="block4">“Evet. Çünkü ben düşünceli biriyim. Bir dakika, gözlerime inanamıyorum. Galiba bir müşterim var, Harry. Sonra görüşürüz.”</p>

  <p class="block4">“Tamam.”</p>

  <p class="block4">Harry sigara dumanın ağır çekimde dans edişini izledi. Saatine baktı. 0ystein’e söylemediği tek bir şey vardı: Geri kalan her şeyin çok yakında anlaşılacağına dair duyduğu his. Biraz pat diye olmuştu ama ritüellere rağmen cinayetlerin duygusal olmayan bir tarafı vardı. Neredeyse gözle görülür derecede nefret, arzu ve tutku eksikliği. Ya da bu durumda belki aşk. Bütün cinayetler kusursuz bir şekilde işlenmişti, neredeyse makine gibi; tam kitabına göre. Sanki karşısında öfkeli ve dengesini kaybetmiş birisiyle değil de bilgisayarla satranç oynuyormuş gibi. Ama bunu zaman gösterecekti.</p>

  <p class="block4">Tekrar saatine baktı.</p>

  <p class="block4">Kalbi daha hızlı atmaya başlamıştı.</p>

  <p class="block10"><span class="text2">Cumartesi. Harekete Geçiş.</span></p>

  <p class="block4">Otto Tangen’in morali gittikçe düzeliyordu.</p>

  <p class="block4">Birkaç saat uykunun ardından kapının yumruklanması ve feci bir baş ağrısıyla uyanmıştı. Kapıyı açtığında Waaler, Özel Kuvvetlerden Falkeid ve müfettişlikle uzaktan yakından alakası olmayan ve adının Harry olduğunu söyleyen bir tip içeri girdi ve hemen minibüsün havasızlığından şikayet etmeye başladılar. Ama yanında getirdiği dört termosun bir tanesinden kendine biraz kahve doldurup, ekranları çalıştırıp kayıt düğmesine bastıktan sonra, hedefe yaklaşırken hep hissettiği o heyecan dalgası vücudunu sardı.</p>

  <p class="block4">Falkeid bir gece önceden sivil kıyafetler giyen korumaların binanın her yerine yerleştirildiğini anlatıyordu. Köpekli timler binada saklanan birisi olma ihtimaline karşı çatı boşluğunu ve bodrum katını kontrol etmişlerdi. İçeriye sadece yurtta kalanlar girip çıkmıştı, ama 303 numaralı odada kalan kız girişteki görevliye erkek arkadaşının onunla birlikte kalacağını söylemişti. Falkeid’in adamları yerlerini almış emirleri bekliyorlardı. Waaler başını salladı.</p>

  <p class="block4">Falkeid düzenli aralıklarla telsizleri kontrol ediyordu. Özel Kuvvetlerin kendi telsizleriydi. Otto’nun sorumluluğunda değildi. Otto gözlerini kapattı ve seslerin keyfini çıkarmaya başladı. Konuşma mandalına bastıklarında çıkan cızırtı ve sonra anlaşılmayan kodlar sanki yetişkinlere ait bir oyun dili gibi geliyordu.</p>

  <p class="block4">“Breyk breyk.” Otto kelimeleri söylermiş gibi ağzını oynatırken bir sonbahar akşamı elma ağacına çıkıp aydınlık pencerelerinin arkasında yetişkin insanları gözetlediği zamanı hatırladı. Çitin diğer tarafına eğilmiş Nils’in elinde tuttuğu başka bir teneke kutuya bir kordonla bağlı teneke kutuya ‘breyk breyk’ diye fısıldıyordu. Tabii eğer Nils sıkılıp akşam yemeği için evine gitmediyse. Teneke kutularla ses asla Woodchuck kitabında söylendiği gibi iletilmiyordu. “Harekete geçmeye hazırız,” dedi Waaler. “Saat hazır mı, Tangen?”</p>

  <p class="block4">Otto başıyla onayladı.</p>

  <p class="block4">“On altı sıfır sıfır,” dedi Waaler. “Tam... şimdi.”</p>

  <p class="block4">Otto kayıt cihazının saatini çalıştırdı. Milisaniye ve saniyeler ekranda akıyordu. Heyecandan midesinde kramplar giriyordu. Bu elma ağacından daha iyiydi. Aud-Rita’nın bembeyaz kalçalarından da iyiydi. Peltek peltek inleyip ona ne yapması gerektiğini söylemesinden çok daha iyi. Şov zamanıydı.</p>

  <p class="block4">Olaug Sivertsen Beate’e kapıyı açarken saatlerdir gelmesini bekliyormuş gibi görünüyordu.</p>

  <p class="block4">“Ah, yine siz! Buyurun. Ayakkabılarınızı çıkarmanıza gerek yok. Sıcak çok kötü, değil mi?”</p>

  <p class="block4">Olaug Sivertsen önde, Beate arkada koridordan ilerlediler.</p>

  <p class="block4">“Üzülmeyin, Bayan Sivertsen. Yakında bu olay aydınlanacak gibi görünüyor.”</p>

  <p class="block4">“Beni ziyaret ettiğiniz müddetçe acele etmenize gerek yok,” dedi gülerek ve birden eliyle ağzını kapattı: “Aman Tanrım, neler söylüyorum böyle! Sonuçta bu adam insanları öldürüp duruyor, öyle değil mi?”</p>

  <p class="block4">Salondaki büyük saat dördü vurdu.</p>

  <p class="block4">“Çay, tatlım?”</p>

  <p class="block4">“Lütfen.”</p>

  <p class="block4">“Mutfağa gidebilir miyim?”</p>

  <p class="block4">“Evet, ama ben de sizinle gelirsem...”</p>

  <p class="block4">“Elbette, elbette.”</p>

  <p class="block4">Ocak ve buzdolabı dışında, mutfakta savaş zamanından beri değişen fazla bir şey yoktu. Olaug çaydanlığı ocağa yerleştirirken Beate büyük tahta masaya oturdu. “Burası harika kokuyor,” dedi Beate. “Öyle mi?”</p>

  <p class="block4">“Evet. Böyle kokan mutfaklara bayılırım. Doğruyu söylemek gerekirse, mutfakta vakit geçirmeyi severim. Oturma odalarını pek sevmem.”</p>

  <p class="block4">“Sevmez misin?” Olaug başını yana eğdi. “Biliyor musun, ben de bu konuda senden pek farklı değilim. Ben de mutfağı daha çok severim.” Beate gülümsedi.</p>

  <p class="block4">“Salon kendini başkalarına göstermek istediğin yerdir. Ama mutfakta herkes biraz daha rahattır. Mutfağa geldiğimiz anda ne kadar rahatladığımızı fark etmedin mi?”</p>

  <p class="block4">“Sanırım haklısınız.” İkisi de güldüler.</p>

  <p class="block4">“Biliyor musun,” dedi Olaug. “Seni göndermelerine çok sevindim. Senden hoşlandım. Yüzünün kızarmasına gerek yok, tatlım. Ben sadece yalnız ve yaşlı bir kadınım.</p>

  <p class="block4">Utangaçlığını seni seven kişiye sakla. Ama belki de evlisin? Değil misin? Neyse bu da dünyanın sonu değil.” “Siz hiç evlenmediniz mi?” Fincanları yerleştirirken güldü.</p>

  <p class="block4">“Hayır, Sven’i doğurduğumda çok gençtim ve bir daha da şansım... “</p>

  <p class="block4">“Olmadı mı?”</p>

  <p class="block4">“Şey, belki bir iki kere oldu. Ama o zamanlar benim konumumda bir bayana toplumda pek iyi gözle bakılmadığı için aldığım teklifler hep kimsenin istemediği kişilerdendi. Buna pek eş seçmek denemezdi.” “Sadece bekâr ve çocuklu olduğunuz için mi?” “Sven’in babası Alman olduğu için, tatlım.” Çaydanlığın düdüğü ötmeye başladı.</p>

  <p class="block4">“Ha, anlıyorum,” dedi Beate. “Çocukken bayağı zorluk yaşamış olmalı.” Olaug dalıp gitmişti ve çaydanlığın sesi gittikçe yükselen düdüğünü duymuyordu. “Düşünemeyeceğin kadar zor. Aklıma gelmesi bile beni gözyaşlarına boğmaya yetiyor. Zavallı oğlum.” “Su... “</p>

  <p class="block4">“Görüyor musun? Bunamaya başladım.”</p>

  <p class="block4">Olaug çaydanlığı ocaktan indirdi ve fincanlarına su koymaya başladı. “Oğlunuz şu an ne iş yapıyor?” diye sordu Beate saatine bakarak: 04:15.</p>

  <p class="block4">“İthalat-ihracat. Eski komünist ülkelerden çeşitli şeyler alıp satıyor.” Olaug gülümsedi. “Bundan ne kadar para kazandığını bilmesem de, kulağa hoş geliyor. ‘İthalat-ihracat. Saçma belki ama hoşuma gidiyor.”</p>

  <p class="block4">“Her neyse, artık her şey yolunda. O zor zamanlara rağmen demek istiyorum.” “Evet, ama hep öyle değildi. Siz de kayıtlara bakmışsınızdır.” “Bizim kayıtlarımızda bir sürü kişi var. Birçoğu da artık o günleri geride bırakmış durumda.”</p>

  <p class="block4">“Bir keresinde Berlin’e gittiğinde bir şey olmuştu. Ne olduğunu tam olarak bilmiyorum. Sven yaptığı şeyleri anlatmayı hiç sevmez. Hep saklar. Ama sanırım babasını ziyarete gitmişti. Ve sanırım bu kendisini iyi hissetmesini sağlamıştı. Ernst Schwabe çok etkileyici birisiydi.” Olaug içini çekti.</p>

  <p class="block4">“Ama yanılıyor da olabilirim. Her neyse, Sven değişti.” “Nasıl?”</p>

  <p class="block4">“Daha sakin biri oldu. Önceden hep bir şeylerin peşinden koşardı.” “Ne gibi?”</p>

  <p class="block4">“Her şey. Para. Heyecan. Kadınlar. O da babası gibiydi yani. İflah olmaz bir romantik ve kadınlara düşkün biri. Genç kadınlardan hoşlanır. Onlar da Sven’den.</p>

  <p class="block4">Ama zannederim kendisine bu sefer özel birini buldu. Telefonda bana haberleri olduğunu söyledi. Sesi oldukça heyecanlı geliyordu.”</p>

  <p class="block4">“Ne olduğunu söylemedi mi?”</p>

  <p class="block4">“Buraya gelene kadar beklemek istediğini söyledi.”</p>

  <p class="block4">“Buraya mı?”</p>

  <p class="block4">“Evet, bu akşam buraya geliyor. Ama daha önce bir toplantısı var. Bu akşam Oslo’da kalacak, yarın dönecek.” “Berlin’e mi?”</p>

  <p class="block4">“Hayır, hayır. Sven Berlin’den ayrılalı çok oldu. Artık Çek Cumhuriyeti’nde yaşıyor. Hava atmak için hep Bohemya deyip duruyor.” “Bohemya mı?” “Prag.”</p>

  <p class="block4">Marius Veland 406 numaralı odasından dışarıyı izliyordu. Yurt binasının önündeki çimenlerin üzerinde bir kız havlusunun üzerinde güneşleniyordu. 303 numarada kalan ve Marius’un kendi kendine Garbage’dan Shirley Manson’a atfen Shirley ismiyle vaftiz ettiği kızdan pek bir farkı yoktu. Ama o değildi. Oslo fiyordunun üzerinde güneş bulutların arkasına saklanmıştı. Nihayet havalar ısınmaya başlamıştı - o hafta bir sıcak hava dalgası bekleniyordu. Oslo’da yaz. Marius Veland sabırsızlıkla bunu bekliyordu. Tek alternatifi B0jford’a ailesinin yanma gidip gece yarısı güneşi ve bir benzin istasyonunda çalışmaktı. Annesinin köfteleri ve babasının notları Trøndheim’daki NTNU’da inşaat mühendisliği bölümü için yeterliyken neden Oslo’ya Gazetecilik okumaya gittiğiyle ilgili bitmek tükenmek bilmeyen soruları da onu orada bekliyor olacaktı. Onu orada bekleyen başka şeyler de vardı: Eğlence merkezindeki sarhoş kasabalılar ve kasabadan hiç ayrılmamış olan ve ayrılanları da hain olarak gören lise arkadaşları, kendine ‘blues grubu’ diyen ama sürekli Creedence Clearwater Revival ve Lynrd Skynyrd parçalarını katleden bir müzik grubu.</p>

  <p class="block4">Bu yaz Oslo’da olmasının tek sebebi bu değildi. Hayallerinin işini kapmıştı. Yeni çıkan albümleri dinleyip, filmleri izleyecek ve düşüncelerini bilgisayarda yazacaktı. İki yıldır aralıksız eleştirilerini gazetelere göndermiş ancak bir arkadaşı onu So What’tan Runar’la tanıştırana dek pek bir başarı elde edememişti. Runar ona her şey yolunda giderse ilk sayısı Ağustos ayında yayınlanacak ücretsiz bir gazete olan Zone’u yayınlamak için yaptığı tekstil işini devrettiğini söylemişti. Arkadaşı, Marius’un eleştiri yazıları yazmanın, Runar da ona tişörtünün hoşuna gittiğini söylemiş ve oracıkta onu işe kabul etmişti. Bir eleştirmen olarak Marius’un yapacağı tek şey yeni şehir kültürünün değerlerini sıcak, bilgili ve kabul edilir bir dille inceden alaya alarak popüler kültürle ilgili yazılar yazmak’ olacaktı. Runar Marius’un yapacağı işi bu şekilde tanımlıyordu ve karşılık olarak Marius nakit olarak olmasa bile, konser ve sinema biletleri, yeni barlar ve geleceği için oldukça önemli olan bir çevre edinebileceği muhite girmekle ödüllendirilecekti. Bu onun için büyük bir şanstı ve tam olarak hazırlanması gerekiyordu. Pop hakkında oldukça iyi bir genel kültüre sahipti elbette ama yine de popüler müziğin tarihiyle ilgili olarak daha fazla şey öğrenmek için Runar’ın koleksiyonundan birkaç CD ödünç almıştı. Son günlerde seksenlerin Amerikan rock müziğini dinliyordu: R.E.M., Gren On Red, Dream Syndicate, Pixies. Şimdi CD çalarında Violent Femmes çalıyordu. Eski olduğu belli oluyordu ama yine de hareketliydi. Çimenlerdeki kız kalktı. Hava biraz serinlemiş olmalıydı. Marius gözleriyle yan bloğa doğru giden kızı takip etti. Kızın yanından bisikletli birisi yürüyordu. Kıyafeti kuryelerinkine benziyordu. Marius gözlerini kapattı. Bir şeyler yazacaktı.</p>

  <p class="block4">Otto Tangen nikotin kokan elleriyle gözlerini ovuşturdu. Dışarıdaki dünyaya bu pek yansımasa da, minibüstekileri sıkıntı basmıştı. Kimse ne kıpırdıyor ne de konuşuyordu. Saat 05:20 olmuştu ve ekranda beyaz rakamlardan zamanın akmasından başka herhangi bir hareket görünmüyordu. Otto’nun kuyruk sokumundan bir ter damlası daha aşağı doğru aktı. Böyle oturup beklerken insanın aklına birinin aletlerle oynadığı ve şu anda ekranda görünen şeyler dünün görüntüleriymiş gibi paranoyakça şeyler geliyordu.</p>

  <p class="block4">Otto kontrol panelinin yanındaki masaya parmaklarıyla vuruyordu. Lanet olası Waaler minibüste sigara içilmesini yasaklamıştı.</p>

  <p class="block4">Otto sağ tarafa doğru eğildi ve sarı dazlak kafalı adama bakarak sessizce gazını çıkardı. Geldiğinden beri tek kelime etmeden sandalyelerden birinde oturuyordu. Artık emekli olmuş bir bar fedaisine benziyordu.</p>

  <p class="block4">“Adamımız bugün geleceğe pek benzemiyor,” dedi Otto. “Belki de bugün çok sıcak diye vazgeçmiştir. Belki de yarma erteleyip Aker Brygge’ye bira içmeye gitmiştir. Hava durumunda bugün...” “Kapa çeneni Tangen.”</p>

  <p class="block4">Waaler alçak sesle konuşmuştu ama Otto için yeterince yüksekti. Otto derin bir nefes alıp omuzlarını gevşetti. Ekranın köşesindeki saat 05:21’i gösteriyordu. “303’teki adamın çıktığını gören oldu mu?”</p>

  <p class="block4">Konuşan Waaler’di. Otto, Waaler’ın kendisine bakmakta olduğunu fark etti. “Bu sabah uyuyordum,” dedi.</p>

  <p class="block4">“Falkeid, 303 numaralı odayı kontrol etmeni istiyorum.” Özel Kuvvetlerin şefi boğazını temizledi. “Bir risk olduğunu... “ “Hemen şimdi, Falkeid.”</p>

  <p class="block4">Waaler ve Falkeid birbirlerine bakarken elektronik aletleri soğutan fanların sesi duyuluyordu.</p>

  <p class="block4">Falkeid tekrar boğazını temizledi.</p>

  <p class="block4">“Alfa’dan Charlie İki’ye. Tamam.”</p>

  <p class="block4">Cızırtı duyuldu.</p>

  <p class="block4">“Charlie İki konuşuyor.”</p>

  <p class="block4">“303’ü derhal boşaltın.” “Anlaşıldı. 303 boşalacak.”</p>

  <p class="block4">Otto ekrana bakıyordu. Görünürde bir şey yoktu. Peki ya... İşte oradaydılar.</p>

  <p class="block4">Üç adam. Siyah üniformalı, siyah kar maskeli, siyah makineli tüfekli, siyah botlu. Her şey çok çabuk oluvermişti. Garipti ama pek etkilenmemişti. Sesten dolayı olmalıydı. Ses yoktu.</p>

  <p class="block4">Kapıyı açmak için o küçük akıllı bombalardan değil de bildiğimiz levye kullanmışlardı. Otto hayal kırıklığına uğramıştı. Sebebi bütçe kısıntıları olmalıydı.</p>

  <p class="block4">Ekranda sesleri duyulmayan adamlar bir yarışa başlayacaklarmış gibi pozisyon aldılar: Biri levyeyi kapıya yerleştirmiş, diğer ikisi silahlarım doğrultmuş vaziyette bir metre gerisinde durmuşlardı. Aniden harekete geçmişler ve koordine bir şekilde kapıyı açmış ve hazır bekleyen ikisi fırtına gibi içeri girmiş, kapıyı açan da arkalarından kelimenin tam anlamıyla içeri dalmıştı. Otto, kaydedilenleri Nils’e göstermek için şimdiden sabırsızlanıyordu. Kapı arkalarından yarı aralık kalmıştı. Odalara kamera yerleştirecek vakitlerinin olmaması ne kadar yazıktı. Sekiz saniye.</p>

  <p class="block4">Falkeid’in telsizi cızırdadı.</p>

  <p class="block4">“303 temiz. Bir kız, bir erkek, ikisi de silahsız.</p>

  <p class="block4">“Ve canlı?”</p>

  <p class="block4">“Fazlasıyla... evet, canlı.” “Çocuğu aradınız mı?” “Çocuk çıplak, Alfa.”</p>

  <p class="block4">“Onu dışarı çıkarın,” dedi Waaler. “Lanet olsun!”</p>

  <p class="block4">Otto kapıya bakıyordu. Gerçekten çıkartıyorlardı. Çıplaktı. Bütün gece ve gündüz durmadan yapmış olmalıydılar. Gözlerini ekrandaki kapıdan ayırmıyordu. “Elbiselerini giysin ve pozisyonunuza geçerken onu da yanınıza alın, Charlie</p>

  <p class="block4">İki.”</p>

  <p class="block4">Falkeid elindeki telsizi bıraktı ve yavaşça başını iki yana salladı. Waaler eliyle sert bir şekilde sandalyesinin kenarına vurdu. “Minibüs yarın da müsait,” dedi Otto. Müfettişe kaçamak bir bakış attı. Bundan sonra adımlarını dikkatli atması gerekiyordu.</p>

  <p class="block4">“Pazar günleri için artık ücret almıyorum ama ne zaman olduğunu bilmem... “</p>

  <p class="block4">“Hey, şuna bakın.”</p>

  <p class="block4">Otto hemen döndü. Fedai nihayet ağzını açmıştı. Ortadaki ekranı gösteriyordu. “Koridorda. Kapıdan girip doğruca asansöre gitmiş.”</p>

  <p class="block4">İki saniye kadar minibüste kimse konuşmadı. Daha sonra telsizden Falkeid’in sesi duyuldu.</p>

  <p class="block4">“Alfadan tüm birimlere. Olası hedef asansöre bindi. Beklemede kalın.”</p>

  <p class="block4">“Hayır, teşekkür ederim,” diyerek gülümsedi Beate.</p>

  <p class="block4">“Evet, sanırım bu kadar kurabiye yeterli,” diye içini çekti yaşlı kadın ve bisküvi kutusunu masaya geri koydu. “Nerede kalmıştım? Ah, evet. Artık yalnız kaldığım için Sven’in beni ziyaret etmesi çok iyi olacak.”</p>

  <p class="block4">“Evet, böyle kocaman bir evde yalnız yaşamak kolay olmamalı.”</p>

  <p class="block4">“Bazen Ina’yla sohbet ediyoruz ama o da bugün erkek arkadaşının yazlığına gitti.</p>

  <p class="block4">Ona selamımı söylemesini söyledim, ama bilirsin işte işler eskisi gibi yürümüyor. Aynı anda hem her şeyi denemek istiyorlar hem de hiçbir şey uzun sürmeyecekmiş gibi davranıyorlar. Belki de bu yüzden bu kadar gizli kapaklı davranıyorlar.”</p>

  <p class="block4">Beate çaktırmadan saatine baktı. Harry işleri biter bitmez arayacaklarını söylemişti.</p>

  <p class="block4">“Şu anda başka bir şey düşünüyorsun, değil mi?” Beate yavaşça başını evet anlamında salladı. “Bu gayet doğal,” dedi Olaug. “Umarım onu yakalarlar.” “İyi bir oğlunuz var.”</p>

  <p class="block4">“Evet, bu doğru. Eğer beni hep şu son zamanlardaki gibi sık ziyaret etse çok daha iyi olacak ama.”</p>

  <p class="block4">“Öyle mi? Ne kadar sık?” diye sordu Beate. Artık yurt binasında her şey hallolmuş olmalıydı. Harry neden aramıyordu?</p>

  <p class="block4">“Son bir aydır her hafta. Aslına bakarsan, bundan da sık. Bu ay beş kere beni ziyarete geldi. Fazla kalmadı. Prag’da onu bekleyen biri var sanırım. Ve, söylediğim gibi, bu akşam bana güzel haberler getirecek.”</p>

  <p class="block4">“Mm.”</p>

  <p class="block4">“Geçen sefer, bana bir mücevher getirdi. Görmek ister misin?” Beate yaşlı kadına baktı. Ve birden ne kadar yorgun ve bıkkın olduğunu hissetti. İşten, Kurye Katilden, Tom Waaler’dan, Harry Hole’dan, Olaug Sivertsen’den ve en çok da kendinden. İyi bir kız olup, iyi ve parlak bir şekilde başkalarının ondan istediklerini her zaman yaparsa bir şeyler başarmış olacağını sanan asil ve sorumluluğunu bilen Beate Lønn’dan artık sıkılmıştı. Değişme vakti gelmişti ama bir türlü karar veremiyordu. En çok istediği şey eve gidip yatağa uzanıp güzel bir uyku çekmekti.</p>

  <p class="block4">“Haklısın,” dedi Olaug. “Görmeye değecek şeyler değil. Her neyse, biraz daha çay?”</p>

  <p class="block4">“Lütfen.”</p>

  <p class="block4">Olaug tam çay koyacakken Beate’in elinin fincanın üzerinde olduğunu fark etti. “Affedersin,” dedi Beate gülerek. “Onu görmek istediğimi söylemek istemiştim.” “Neyi?”</p>

  <p class="block4">“Oğlunun sana verdiği mücevheri.” Olaug gözleri parlayarak mutfaktan çıktı.</p>

  <p class="block4">İyi kız, diye aklından geçirdi Beate. Çayını bitirmek için fincanını ağzına götürdü. Harry’yi arayıp neler olup bittiğini öğrenmeliydi. “İşte burada,” dedi Olaug.</p>

  <p class="block4">Beate Lønn’un, daha doğrusu Olaug Sivertsen’in, ya da daha da doğrusu Wehrmacht’ın fincanı havada kalakaldı.</p>

  <p class="block4">Beate broşa, daha doğrusu broşa eklenen değerli taşa bakıyordu.</p>

  <p class="block4">“Sven bunları ithal ediyor,” dedi Olaug. “Sanırım bu şekilde sadece Prag’da kesiliyorlar.”</p>

  <p class="block4">Bu bir elmastı. Pentagram şeklindeydi.</p>

  <p class="block4">Beate kuruyan ağzını ıslatmak için dilini dudaklarında gezdirdi. “Birini aramam lazım,” dedi. Kuruluk geçmemişti.</p>

  <p class="block4">“Bu arada bana Sven’in bir fotoğrafını bulabilir misiniz? Mümkünse yakınlarda çekilmiş bir fotoğrafı olsun. Bu oldukça önemli.”</p>

  <p class="block4">Olaug’un tamamen karışan kafasını evet anlamında salladı.</p>

  <p class="block4">Otto ekranlara bakıp çevresindeki sesleri tanımaya çalışırken hızla nefes alıp veriyordu.</p>

  <p class="block4">“Olası hedef sektör Bravo İki’ye giriyor. Kapının önünde durdu. Hazır mısın,</p>

  <p class="block4">Bravo İki?”</p>

  <p class="block4">“Bravo İki hazır.”</p>

  <p class="block4">“Hedef hareketsiz. Elini cebine sokuyor. Silah olabilir. Elini göremiyoruz.” Waaler’ın sesi: “Şimdi.” “Harekete geçin, Bravo İki.” “Tuhaf,” diye mırıldandı fedai eskisi.</p>

  <p class="block4">Marius Veland ilk önce bir şeyler duyduğunu zannetti ve emin olmak için Violent Femmes’in sesini kıstı. Evet, işte yine duyuluyordu. Biri kapıyı çalıyordu. Bu da kimdi şimdi? Bildiği kadarıyla o koridordaki herkes yaz tatili için evlerine gitmişti. Ama Shirley hariç. Onunla merdivenlerde karşılaşmıştı. Onunla konsere gelir mi diye sormuştu. Ya da bir filme. Ya da bir oyuna. Özgürdü. Dilediğini seçebilirdi.</p>

  <p class="block4">Marius kalktı ve ellerinin terlediğini fark etti. Neden terlemişlerdi? Shirley olması pek olası görünmüyordu. Odaya şöyle bir baktı ve aslında şimdiye dek ilk defa baktığını fark etti. Odanın dağınık olmasına yetecek kadar eşyası yoktu. Duvarlar Iggy Pop posteri ve yakında CD ve DVD’lerle dolacak hüzünlü bir raf dışında boştu. Bir kimlikten yoksun berbat bir odaydı. Kapı yine vuruldu.</p>

  <p class="block4">Aceleyle bazanın içinden sarkan yorgam içeri soktu ve kapıyı açtı. Kız olamazdı. Hayır... O değildi. “Bay Veland?” “Evet?”</p>

  <p class="block4">Marius şaşırmış bir halde adama bakıyordu. “Sizin için bir paket var.”</p>

  <p class="block4">Adam sırt çantasını indirdi ve içinden bir A4 boyutlarında bir zarf çıkarıp uzattı. Marius damgalı beyaz zarfı eline aldı. Üzerinde isim yazmıyordu. “Bana gönderildiğinden emin misiniz?” diye sordu. “Evet. Alındığına dair imza atmalısınız... “ Adam imzalaması için kağıdı ona uzattı. Marius şaşkın gözlerle adama bakıyordu.</p>

  <p class="block4">“Affedersiniz sizde kalem vardır, değil mi?” diyerek gülümsedi adam.</p>

  <p class="block4">Marius hâlâ adama bakıyordu. Ters bir şeyler hisse diyordu ama ne olduğunu tam olarak çıkaramıyordu.</p>

  <p class="block4">“Bir dakika,” dedi Marius.</p>

  <p class="block4">İçeri girdi ve zarfı üzerinde kafatası olan anahtarlığın yanına rafın üzerine koydu. Çekmecelerden birinde bir kalem buldu ama arkasını dönünce birden irkildi. Adam hemen arkasındaydı.</p>

  <p class="block4">Girdiğinizi duymadım,” dedi Marius ve gergin sesinin duvarda yankılanmasını duydu.</p>

  <p class="block4">Ama onu korkutan bu değildi. Onun geldiği yerde bu tür durumlarda içerisi soğumasın ya da sıcaklaşmasın diye insanlar içeri girerlerdi. Ama bu adamda tuhaf bir şeyler vardı. Kaskını ve gözlüklerini çıkarmıştı ve Marius onu düşündüren şeyin ne olduğunu bulmuştu. Adam çok yaşlıydı. Bisikletli kuryeler genelde yirmili yaşlarda olurdu. Bu adamın vücudu genç biri gibi zayıf ve formunda görünüyordu ama yüzünden otuz ya da kırklarında olduğu anlaşılıyordu.</p>

  <p class="block4">Marius kuryenin elindekini gördüğünde bir şey söylemek üzereydi. Oda aydınlıktı. Ama koridor karanlıktı ve Marius Veland ucuna susturucu takılmış bir silahın neye benzediğini çok iyi biliyordu. “Bu benim için mi?” diye kekeledi.</p>

  <p class="block4">Adam gülümsedi ve silahı ona doğrulttu. Yüzüne doğru. Marius o an korkması gerektiğini anladı.</p>

  <p class="block4">“Otur,” dedi adam. “Kalem elinde. Zarfı aç.” Marius sandalyeye çöktü. “Biraz bir şeyler yazacaksın,” dedi adam. “Aferin, Bravo İki!”</p>

  <p class="block4">Bağıran Falkeid’in yüzü kızarmış ve parlıyordu.</p>

  <p class="block4">Otto burnundan nefes alıp veriyordu. Ekranda 205 numaralı odanın önünde elleri arkadan kelepçeli bir adam yüzükoyun yatıyordu. Ve en güzeli de yüzü kameraya dönük olduğundan suratındaki o şaşkınlık ifadesi, acıyla kasılan yüz kasları ve piçin yüzünde yenilgiyi yavaş yavaş kabullenişi apaçık görülüyordu. İşte bu tam atlatma bir haberdi. Hayır, bundan da fazlası, bu tarihe geçecek bir kayıttı. Oslo’daki kanlı yazın dramatik sonu: Dördüncü cinayeti için gelen Kurye Katil’in tutuklanması. Bütün dünya görüntüleri göstermek için birbiriyle yarışacaktı. Aman Tanrım, o, Otto Tangen artık zengin bir adamdı. Artık 7-Eleven zımbırtısıyla uğraşmasına, Waaler gibi piçlerle daha fazla haşır neşir olmasına gerek yoktu. Artık almak istediği... satın alabileceği... Aud-Rita ve o birlikte...</p>

  <p class="block4">“Adamımız bu değil,” dedi fedai kılıklı adam. Minibüs birden sessizleşti. Waaler sandalyesinde öne doğru eğildi. “Bu da ne demek oluyor, Harry?”</p>

  <p class="block4">“Bu o değil, 205 şansımızın yaver gitmediği odalardan biri. Elimdeki odalarda kalanların listesine göre adı Odd Einar Lillebostad. Yerdeki herifin elinde ne tuttuğunu söylemek zor ama bana bir anahtarmış gibi geliyor. Kusura bakmayın, beyler, ama tahminime göre Odd Einar Lillebostad sadece evine dönen biri.” Otto görüntüye bakıyordu. Minibüste satın ya da ödünç alınmış milyonlarca kronluk elektronik aletle göz açıp kapayıncaya kadar adamın eline odaklanıp şu kahrolası fedai kılıklı adamın haklı olup olmadığını anlayabilirdi. Ama buna gerek yoktu. Elma ağacının dalları çatırdıyordu. Bahçeden pencerelerdeki ışığı görebiliyordu. Teneke kutu cızırdadı.</p>

  <p class="block4">“Bravo İki’den Alfa’ya. Bu bankla kartına göre adamın adı Odd Einar Lillebostad.”</p>

  <p class="block4">JO NESB0 Otto sandalyesine çöktü.</p>

  <p class="block4">“Sakin olun, beyler,” dedi Waaler. “Hâlâ gelme ihtimali var. Ne dersin, Harry?” Harry piçi cevap vermedi, Onun yerine cep telefonu çalmaya başladı. Marius Veland zarftan çıkan iki boş dosya kağıdına bakıyordu. “En yakınların kimler?” diye sordu adam.</p>

  <p class="block4">Marius yutkundu. Cevap vermek istediyse de sesi bu isteğine uymadı. “Seni öldürmeyeceğim,” dedi adam. “Söylediklerimi yaptığın müddetçe.” “Annem ve babam,” diye fısıldadı Marius. Faydasız bir imdat çağrısı gibi çıkmıştı ağzından kelimeler.</p>

  <p class="block4">Adam zarfın üzerine anne ve babasının isimlerini yazmasını söyledi. Marius denileni yaptı. İsimler. Tanıdık isimler. Ve <span class="text4">Bjøford</span>. Bitince yazdıklarını bir kontrol etti. Fazla eğri büğrü olmuştu.</p>

  <p class="block4">Adam ona bir mektup dikte ettirmeye başladı. Marius söylenenleri kağıda aktardı.</p>

  <p class="block4">“Selam! Planlar aniden değişti! Georg’la Fas’a gidiyorum, kendisi burada tanıştığım Faslı bir arkadaşım. Hassane adında küçük bir dağ köyünde anne ve babasıyla kalacağız. Dört hafta yokum. Telefonum da çekmeyebilir, ama size yazmaya çalışırım. Gerçi Georg posta hizmetinin de berbat olduğunu söylüyor. Döner dönmez sizi ararım, sevgiler.. •.” “Marius,” dedi Marius. “Marius.”</p>

  <p class="block4">Adam Marius’a mektubu zarfa, zarfı da elinde tuttuğu çantaya koymasını söyledi. “Diğer kağıda da şöyle yaz: Yurt dışındayım. Dört hafta sonra döneceğim’. Bugünün tarihini yaz ve imzala. Hepsi bu kadar, teşekkürler.”</p>

  <p class="block4">Marius sandalyede oturmuş önüne bakıyordu. İçeri giren rüzgar perdeleri havalandırıyordu. Dışarıda kuşlar deli gibi ötüyorlardı. Adam uzandı ve pencereyi kapadı. Şimdi içerideki tek ses rafın üzerindeki radyolu CD çaların kısık sesiydi.</p>

  <p class="block4">“Şarkı ne?” diye sordu adam.</p>

  <p class="block4">“‘Blister In The Sun’,” dedi Marius. Adam gelmeden önce tekrar tuşuna basmıştı. Şarkı çok hoşuna gitmişti. Hakkında olumlu bir eleştiri yazacaktı. Sıcak ve kabul edilir bir dille inceden alaya alarak.</p>

  <p class="block4">“Daha önce bu şarkıyı duydum,” dedi adam ve düğmesini bulup müziğin sesini açtı.</p>

  <p class="block4">“Ama nerede duyduğumu bir türlü hatırlayamıyorum.”</p>

  <p class="block4">Marius başını kaldırıp camdan dışarı baktı ve sesi kesilen yaz mevsimine, ona veda edermiş gibi iki yana sallanan huş ağacına ve yeşil çimenlere baktı.</p>

  <p class="block4">Camın yansımasından adamın silahım ensesine doğrulttuğunu gördü.</p>

  <p class="block4">“Go wild!” sesi kolonları titretti.</p>

  <p class="block4">Adam silahını indirdi.</p>

  <p class="block4">“Pardon, emniyeti açmamışım.”</p>

  <p class="block4">Marius gözlerini kapattı. Shirley. Onu düşünüyordu. Acaba şimdi neredeydi? “Tamam, şimdi hatırladım,” dedi adam. “Prag’da. Galiba adları Violent Femmes idi. O konsere beni karım götürmüştü. O kadar da iyi değiller bence, ne dersin?” Marius cevap vermek için ağzını açtı ama silahtan tok bir ses çıktı ve Marius’un Violent Femmes ile ilgili ne düşündüğünü kimse öğrenemedi. Otto ekranlara bakıp duruyordu. Falkeid, Bravo İ k ı ile anlamadığı bir şekilde konuşmaya devam ediyordu Lanet Harry piçi çalan telefonuna cevap vermişti. Faz la konuşmamıştı. Becerilmek isteyen çirkin kadınlar dan biri herhalde, diye düşündü Otto ve biraz kulak kabarttı.</p>

  <p class="block4">Waaler tek kelime etmiyordu. Odd Einar Lillebostad serbest bırakılırken yumruklarını ısırarak ekrana bakı yordu. Kelepçe yoktu. Şüphelenmek için bir sebep yok tu. Ellerinde lanet olası hiçbir şey yoktu.</p>

  <p class="block4">Otto gözlerini ekrandan hâlâ ayırmıyordu. Bir nükleer reaktörün yanında oturuyormuş gibi bir his duyuyordu. Dışarıda görecek bir şey yoktu, içerideyse hayatta kurcalamak istemeyeceğin şeylerle dolu bir dünya vardı. Gözler ekrandaydı.</p>

  <p class="block4">Falkeid, ‘anlaşıldı tamam’ dedi ve antene benzeyen şeyi indirdi. Harry piçi hâlâ evet hayırlarla konuşmasını sürdürüyordu.</p>

  <p class="block4">“Geleceği falan yok,” dedi Waaler. Ekranda bomboş koridorlar ve merdivenler görülüyordu.</p>

  <p class="block4">“Daha henüz erken,” dedi Falkeid.</p>

  <p class="block4">Waaler yavaş yavaş başını iki yana salladı. “Burada olduğumuzu biliyor. Bunu tüm benliğimle hissedebiliyorum. Bir yerlerde oturmuş halimize katıla katıla gülüyor.”</p>

  <p class="block4">Bahçedeki ağaçlardan birinde, diye geçirdi Otto aklından. Waaler ayağa kalktı.</p>

  <p class="block4">“Her şeyi toparlayın, çocuklar. Pentagram teorisi tutmadı. Yarın her şeye baştan başlıyoruz.”</p>

  <p class="block4">“Teori doğru.”</p>

  <p class="block4">Diğer üçü cep telefonunu cebine koymakta olan Harry piçine doğru döndüler. “Adı Sven Sivertsen,” dedi. “Prag’da yaşayan bir Norveç vatandaşı, 1946 Oslo doğumlu ama arkadaşımız <span class="text4">Beate</span> Lønn’a göre oldukça genç gösteriyor. Kaçakçılıkta iki kez yakalanmış. Cesetlerde bulduğumuz elmasIarın aynısından annesine vermiş. Söz konusu günlerin hepsinde oğlunun kendisini ziyarete geldiğini söylüyor. Villa Valle’de.”</p>

  <p class="block4">Otto Waaler’ın yüzünün gerilip, benzinin attığını fark etti.</p>

  <p class="block4">“Annesi,” diye neredeyse fısıldayarak tekrarladı Waaler. “Yıldızın son köşesinin gösterdiği evde mi?”</p>

  <p class="block4">“Evet,” dedi lanet olası Harry piçi. “Ve şu anda onu ziyarete gidiyor. Bu akşam.</p>

  <p class="block4">Destek için bir araba Schweigaards Gate’e doğru yola çıkmış bile. Ben de arabamı şuradaki sokağa park etmiştim.”</p>

  <p class="block4">Sandalyesinden kalktı. Waaler çenesini ovuşturuyordu.</p>

  <p class="block4">“Yeniden görev dağılımı yapmalıyız,” dedi Falkeid telsizi eline alarak.</p>

  <p class="block4">“Bekleyin!” diye bağırdı Waaler. “Ben söyleyene kadar kimse bir şey yapmayacak.”</p>

  <p class="block4">Diğerleri ona bakıyorlardı. Waaler gözlerini kapattı. Ve yeniden açtı.</p>

  <p class="block4">“Polis arabalarını oraya varmadan durdur, Harry. O evin bir kilometre yakınında bile polis arabası istemiyorum. En ufak bir tehlike kokusu alırsa bile işimiz biter. Doğu Avrupalı kaçakçıları biraz tanırım. Her zaman kendilerine bir çıkış yolu bırakırlar. Ve diğer bir A de onları bir kez kaybedersen bir daha asla bulamazsın. Falkeid sen ve adamların burada kalıp benden haber alıncaya kadar burada beklemeye devam edin.” “Ama biraz önce sen kendin onun... “</p>

  <p class="block4">“Ne diyorsam öyle yap. Elimizdeki tek şans bu olabilir ve işin içinde benim kellem olduğuna göre bununla şahsen ben ilgilenmek isterim. Harry burada sorumluluk sende. Tamam mı?”</p>

  <p class="block4">Otto, Harry piçinin Waaler’a boş gözlerle baktığını gördü. “Tamam mı?” diye tekrarladı Waaler. “Pekala,” diye cevap verdi piç.</p>

  <p class="block10"><span class="text2">Cumartesi. Vibrator.</span></p>

  <p class="block4">Olaug Sivertsen revolverinin yataklarında mermi olup olmadığını kontrol eden Beate’e kocaman kızarmış gözlerle bakıyordu.</p>

  <p class="block4">“Sven’ini mi? Aman Tanrım, bir hata yapıyor olmalılar. Sven bir karıncayı bile incitmez.”</p>

  <p class="block4">Beate mermileri kontrol etti ve mutfak penceresinden Schweigaards Gate’deki park yerini kollamaya başladı.</p>

  <p class="block4">“Umarım öyledir. Ama bunu öğrenmek için önce onu tutuklamalıyız.”</p>

  <p class="block4">Beate’in kalp atışı hızlanmıştı. Uyuşukluğu bir anda yok olmuş, sanki bir şeyler içmiş gibi canlılık ve kontrol kazanmıştı. Elinde tuttuğu silah babasının polisken kullandığı silahtı. Bir gün babasının bir arkadaşına tek atımlık silahlara asla güvenilmemesi gerektiğini söylerken duymuştu.</p>

  <p class="block4">“Saat kaçta buraya geleceğini söylemedi mi?”</p>

  <p class="block4">Olaug başını iki yana salladı.</p>

  <p class="block4">“Halletmesi gereken birkaç şey olduğunu söyledi.”</p>

  <p class="block4">“Onda anahtar var mı?”</p>

  <p class="block4">“Hayır.”</p>

  <p class="block4">“Pekala. O zaman...”</p>

  <p class="block4">“Eğer geleceğinden haberim varsa kapıyı kilitlemem.”</p>

  <p class="block4">“Kapı kilitli değil mi?”</p>

  <p class="block4">Beate yüzüne kan toplandığım ve sesinin keskinlesin sivrildiğini hissedebiliyordu. Kime kızması gerektiğini bilemiyordu. Yaşlı kadın polis korumasındaydı ama oğlu rahatça içeri girebilsin diye kapıyı açık bırakmıştı; kendisiyse bu kadar basit bir şeyi kontrol etmeyi unutmuştu. Sesi daha sakin çıksın diye derin bir nefes aldı. “Buraya oturmam istiyorum, Olaug. Ben hole gidip...” “Selam!”</p>

  <p class="block4">Ses Beate’in arkasından geldi ve kalbi hızla atmaya başladı. Ama çok da hızlı değil, silahı doğrulttuğu kolunu o tarafa çevirirken parmağı gergin ve hareketsiz olan tetikteydi. Kapıdan içeri birisi girmişti. Onu duymamıştı bile. Aptallık parayla değildi ya. “Vay vay,” dedi yeni gelen kıkırdayarak.</p>

  <p class="block4">Beate yüzünü görmeye çalışıyordu. Tetikten parmağını çekmeden önce bir an tereddüt etti.</p>

  <p class="block4">“Kimmiş?” diye sordu Olaug. “Destek, Bayan Sivertsen,” dedi ses. “Müfettiş Tom Waaler.” Elini uzattı ve Beate’e bakarak “Size sormaları ön kapınızı kilitledim, Bayan Sivertsen.” “Diğerleri nerde?”</p>

  <p class="block4">“Diğerleri falan yok, sadece ikimiz varız, tatlım,” dedi Tom Waaler gülerek ve Beate donup kaldı. Saat akşam 08:00’dı.</p>

  <p class="block4">Televizyonda hava durumu sunucusu İngiltere üzerinden gelen bir soğuk hava dalgasının yolda olduğunu ve yakınlarda sıcaklıkların düşeceğini haber veriyordu.</p>

  <p class="block4">Postanenin koridorlarından birinde Roger Gjendem bir meslektaşına polisin son birkaç gündür gözle görülür derecede bilgi vermemeye dikkat ettiğini ve yakınlarda bir şeyler olabileceğini söylüyordu. Özel Kuvvetler’in hareket halinde olduğu ve şefleri Sivert Falkeid’in son iki gündür tek bir telefona bile cevap vermediği söylentileri ortalarda dolaşıyordu. Arkadaşı bunun sadece</p>

  <p class="block4">Gjendem’e öyle geldiğini düşünmüştü ve baskı editörleri de bu fikre katılmışlardı. Soğuk hava dalgası ilk sayfa haberi olmuştu. Bjarne Møller kanepesine oturmuş Beat for Beat’i izliyordu. Ivar Dyrhaug’u beğeniyordu. Şarkıları güzeldi. Polis merkezindeki bazılarının onun modası geçmiş ve fazla evcimen olduğunu düşünmeleri umurunda bile değildi. Ev ortamı hoşuna gidiyordu. Aklına Norveç’te ün kazanamamış birçok yetenekli şarkıcı olabileceği geldi. Ama bu akşam, M0İler şarkı sözlerine ya da verilen mesajlara bir türlü dikkatini yoğunlaştıramıyordu; aklı Harry’nin biraz önce arayıp bildirdiği gelişmelere takılmış bir vaziyette boş boş ekrana bakıyordu. Saatine baktı ve son yarım saatte beşinci kez telefona baktı. Yeni bir gelişme olur olmaz Harry onu arayacaktı. Polis şefi de operasyon tamamlanır tamamlanmaz bir brifing istiyordu. M0İler, müdürün de dağ evinde televizyonunu açmış bir yarışma programı izlerken kafasında başka bir şey var mıdır diye geçirdi aklından.</p>

  <p class="block4">Otto sigarasından derin bir nefes çekti. Gözlerini kapattı ve pencerelerdeki ışıkları gördü. Rüzgar kuru yapraklan savurup, perdeler bir bir kapanırken içinde bir sıkıntı hissetti. Diğer teneke kutu yolun kenarına atılmıştı. Nils evine gitmişti.</p>

  <p class="block4">Sigarası bitmişti. O da şu polis Harry piçinden bir tane otlanmıştı. Harry Waaler gittikten yarım saat sonra cebinden bir paket Camel Light çıkarmıştı. Light, kısmı hariç iyi bir seçimdi. Onlar sigara içmeye başlayınca Falkeid öfkeyle onlara doğru bakmış ama bir şey söylememişti. Sivert Falkeid’in dumanlar arasında parlayan yüzüne baktı. Sinir bozucu şekilde hareketsiz olan ekranlar da dumandan görünmez olmuştu.</p>

  <p class="block4">Harry sandalyesini ekranlara yakınlaştırmıştı. Ekranlardaki görüntülere sanki kaçırdıkları bir şeyler varmış gibi dikkatle bakarken acele etmeden sigarasını içiyordu.</p>

  <p class="block4">“Şu ne?” dedi Harry sol taraftaki görüntülerden birini parmağıyla işaret ederek. “Şurası mı?”</p>

  <p class="block4">“Hayır, üstündeki. Dördüncü kat.”</p>

  <p class="block4">Otto açık sarı duvarlardan başka bir şey görünmeyen görüntüye baktı.</p>

  <p class="block4">“Ben bir şey göremedim,” dedi Otto.</p>

  <p class="block4">“Sağ taraftan üçüncü kapının üzerinde. Sıvanın üzerinde.</p>

  <p class="block4">Otto gözlerini kısarak dikkatli bir şekilde baktı. Beyaz renkte bazı işaretler var gibiydi. Baştan kameraları yerleştirirken yanlışlıkla yaptıkları bir şey mi diye geldi aklına ama binanın o kısmında delik açtıklarını hatırlamıyordu.</p>

  <p class="block4">Falkeid de öne doğru eğildi. “Nedir bu?”</p>

  <p class="block4">“Bilmiyorum,” dedi Harry. “Otto bize şunun ne olduğunu gösterebilir misin?” Otto kursörü ekrandaki kapının üzerine getirip etrafında küçük bir kare oluşturdu. İki tuşa bastı. 51 ekran televizyon ekranının tamamında o görüntü vardı.</p>

  <p class="block4">“Aman Tanrım,” diye mırıldandı Harry.</p>

  <p class="block4">“Evet efendim, bu gördüğünüz hiç de fena bir alet debidir,” dedi Otto övünerek. Bir eliyle de kontrol panelini okşuyordu. Bu Harry denen cinse alışmaya başlamıştı.</p>

  <p class="block4">“Şeytan yıldızı,” diye fısıldadı Harry. “Hey,”</p>

  <p class="block4">Ama polis çoktan Falkeid’e dönmüştü.</p>

  <p class="block4">“Delta Bir ya da her ne haltsa hemen söyle 406 numaralı odaya giriyorlar. Ben oraya gidene kadar beklemelerini söyle.”</p>

  <p class="block4">Polis ayağa kalktı ve Otto’nun sabahlara kadar internette sörf yaparken defalarca gördüğü Glock 21 marka silahını çıkardı. Ne olduğunu pek kestiremese de bir şeyler olacağını hissedebiliyordu. Polis gözden kaybolmuştu.</p>

  <p class="block4">“Alfadan Delta Bir’e,” dedi Falkeid ve telsizin düğmesini bıraktı. Cızırtı. O güzelim cızırtı sesi telsizden duyuldu.</p>

  <p class="block4">Harry bir an için asansörün önünde kararsız kaldı ama sonunda kapısını açıp içeri girdi. Siyah demir ızgarayı görünce kalbi bir an duracakmış gibi oldu.</p>

  <p class="block4">Sıcaktan eli yanmış gibi bıraktı ve kapı kapandı. Trenin gittiğini bile bile son bir kez perona bakmaya benziyordu bu. Tamamen yok olmadan önce son bir kez onu görmek isteği gibi.</p>

  <p class="block4">Merdivenlerden olabildiğince sakin bir şekilde yukarı çıkmaya çalışıyordu. Adam buraya ne zaman gelmişti? İki gün önce mi? Bir hafta mı? Sabırsızlanıyordu. Koşmaya başladı ve ayakkabılarının altı zımpara kağıdı gibi sesler çıkardı. Bir an önce görmek istiyordu.</p>

  <p class="block4">Dördüncü kattaki koridora ulaştığında, koridorun diğer ucunda siyahlar içinde üç kişi ilerliyordu.</p>

  <p class="block4">Harry duvara kazınmış yıldızın altında durdu. San renk duvara çizilmiş beyaz bir yıldız parlıyordu.</p>

  <p class="block4">Oda numarasının altında - 406 - bir isim vardı. VELAND. Ve ismin altında iki bant parçasıyla tutturulmuş bir kağıt vardı. YURTDIŞINDAYIM. DÖRT HAFTA SONRA DÖNECEĞİM, MARİUS. Delta Bir’e harekete geçmeleri için işaretini verdi. Altı saniye sonra kapı açılmıştı.</p>

  <p class="block4">Harry diğerlerine dışarıda kalmalarını söyledi ve odaya tek başına girdi. İçerisi boştu. Gözleriyle odayı taradı. Temiz ve düzenliydi. Aslında fazla düzenliydi. Kanepe bozması yatağın üzerindeki yırtık Iggy Pop posteriyle hiç uyuşmuyordu. Temizlenmiş masanın üst tarafındaki rafta kapakları yırtılmış birkaç kitap vardı. Kitapların yanında kurukafa şeklinde üzerinde beş altı anahtar olan bir anahtarlık bulunuyordu. Bir de bronz tenli gülümseyen bir kız fotoğrafı. Kız arkadaş ya da kız kardeş, diye düşündü Harry. Bukowski’nin bir kitabı ile kasetçalar arasında beyaza boyanmış ve yukarıya doğru duran ve her şeyin yolunda olduğunu gösteren balmumundan bir başparmak vardı. Her şey yolunda. Öyle mi?</p>

  <p class="block4">Harry Iggy Pop posterine baktı, bir deri bir kemik vücudunun üst kısmı çıplaktı ve kendi kendine attığı façalar, çukurlaşmış gözlerindeki o yoğun bakıştan adam sanki birkaç kez çarmıha gerilmiş gibi görünüyordu. Harry rafın üzerindeki parmağa dokundu. Alçı ya da plastik olmak için fazla yumuşaktı. Neredeyse gerçek bir parmak gibiydi. Soğuk ama gerçek. Beyaz parmağı koklarken aklına Barli’nin evinde gördüğü vibratör geldi. Parmak formalin ve boya kokuyordu. Harry iki parmağının arasında onu sıktı ve boyası çatladı. Keskin kokusu Harry’yi bir an sarstı.</p>

  <p class="block4">“Beate Lønn.”</p>

  <p class="block4">“Ben Harry. Orada durumlar nasıl?” “Hâlâ bekliyoruz. Waaler holde yerini aldı ve benimle Bayan Sivertsen’i mutfağa kovaladı.”</p>

  <p class="block4">“Yurt binasında 406 numaralı odadan arıyorum. Katil buraya gelmiş.” “Gelmiş mi?” “Kapının üst tarafında duvara şeytan yıldızını da çizmiş. Odada kalan Marius Veland adındaki çocuk da ortada yok. Burada kalan diğer öğrenciler de onu birkaç haftadır görmemiş. Kapıya da burada olmayacağını söyleyen bir kağıt yapıştırmış.”</p>

  <p class="block4">“Belki de gerçekten gitmiştir.”</p>

  <p class="block4">Harry Beate’in konuşmasının gitgide ne kadar kendi konuşmasına benzediğini fark etmişti.</p>

  <p class="block4">“Bu zor,” dedi Harry. “Başparmağı hâlâ odada. Mumyalanmış bir halde.” Hattın diğer ucundan ses gelmiyordu. “Adli tıptakileri aradım. Yoldalar.”</p>

  <p class="block4">“Ama bir türlü anlamıyorum,” dedi Beate. “Bütün bina kontrolünüz altında değil miydi?”</p>

  <p class="block4">“Evet, öyleydi. Ama sadece bugün, yirmi gündür değil.” “Yirmi gün mü? Bunu nereden biliyorsun?”</p>

  <p class="block4">“Çünkü ailesinin telefon numarasını bulup onları aradım. Ondan Fas’a gittiğini yazdığı bir mektup almışlar. Babası, Marius’tan hayatlarında ilk defa mektup aldıklarını söylüyor. Genelde telefon edermiş. Mektubun üzerindeki tarih yirmi gün öncesine ait.” “Yirmi gün... “ diye söylendi Beate.</p>

  <p class="block4">“Yirmi gün. Diğer bir deyişle Camilla Loen’in cinayetinden tam beş gün önce. Yani...”</p>

  <p class="block4">Telefondan Beate’in derin nefes alıp verişi duyuluyordu.</p>

  <p class="block4">“... bizim ilk olduğunu zannettiğimiz cinayetten tam beş gün önce,” dedi Harry. “Aman Tanrım.”</p>

  <p class="block4">“Dahası da var. Yurtta kalanların bazılarına birkaç soru sorduk ve 303 numarada kalan kız o gün çimenlerin üzerinde güneşlendikten sonra yanından bisikletli bir kuryenin geçtiğini gördüğünü söyledi. Hatırlamasının sebebi buraya genelde kurye gelmemesiymiş ve birkaç hafta sonra kurye katille ilgili haberler çıkmaya başlayınca arkadaşlarıyla bunun şakasını bile yapmışlar.” “O zaman bizi cinayetlerin sırası konusunda aldatmış.”</p>

  <p class="block4">“Hayır,” dedi Harry. “Aptal olan bendim. Kurbanlarının parmaklarını kesmekle de bir mesaj veriyor mu diye merak ettiğimi hatırlıyor musun? En basiti aslında buydu. Sol eldeki ilk parmaktan başlamıştı aslında. Camilla’nın iki numara olduğunu anlamak için dahi olmaya gerek yok.” “Mm.”</p>

  <p class="block4">Beate yine aynı şeyi yapmıştı.</p>

  <p class="block4">“Ve şimdi sadece beş numara kaldı,” dedi Beate. “Serçe parmak.” “Bunun ne anlama geldiğini biliyorsun, değil mi?”</p>

  <p class="block4">“Aslında sıra burada. Yani sıra hep bizde miydi? Aman Tanrım, sence gerçekten bunu mu planlıyor... öyle mi?”</p>

  <p class="block4">“Annesi yanında mı oturuyor?”</p>

  <p class="block4">“Evet. Bana ne yapacağını söyle, Harry.”</p>

  <p class="block4">“Hiçbir fikrim yok.”</p>

  <p class="block4">“Hiçbir fikrin olmadığını biliyorum, ama yine de bana bir şeyler söyle.” Harry bir an tereddüt etti.</p>

  <p class="block4">“Pekala, seri katillerin çoğu kendilerinden nefret ederler. Ve beşinci cinayet son cinayet olacağından büyük bir ihtimalle ona hayat veren kişiyi hedef alacaktır. Ya da kendini. Ya da her ikisini birden. Bunun annesiyle olan ilişkisiyle bir alakası yok. Bu tamamen kendi kafasında oluşturduğu bir şey.</p>

  <p class="block4">Neyse, cinayet yerinin seçimi bana mantıklı görünüyor.”</p>

  <p class="block4">Bir an sessizlik oldu.</p>

  <p class="block4">“Orada mısın, Beate?”</p>

  <p class="block4">“Evet. Aslına bakarsan, babası Almanmış.</p>

  <p class="block4">“Kimin?”</p>

  <p class="block4">“Buraya gelen adamın.” Tekrar sessizlik oldu.</p>

  <p class="block4">“Waaler neden holde tek başına bekliyor?” “Neden sordun?”</p>

  <p class="block4">“Çünkü normal prosedüre göre onu ikinizin birlikte tutuklaması gerekiyor. Bu sizin mutfakta oturmanızdan daha güvenli.”</p>

  <p class="block4">“Belki de,” dedi Beate. “Bu konuda fazla bir tecrübem yok. Ne yaptığını biliyor olmalı.”</p>

  <p class="block4">“Doğru,” dedi Harry.</p>

  <p class="block4">Aklına bir sürü şey geldi. Bastırmak ve düşünmek istemediği şeyler.</p>

  <p class="block4">“Bir şey mi var, Harry?”</p>

  <p class="block4">“Evet,” dedi Harry. “Sigaram bitti.”</p>

  <p class="block10"><span class="text2">Cumartesi. Boğulma.</span></p>

  <p class="block4">Harry cep telefonunu cebine koydu ve kanepeye sırt üstü uzandı. Adli tıptakiler bu yaptığına kızacaklardı ama burada zarar görecek fazla bir kanıt olduğunu sanmıyordu. Katilin bu sefer de temiz bir iş çıkardığı ve arkasında hiçbir iz bırakmadığı belliydi. Eriyip linolyum döşemeye akmış, kauçuğa benzeyen siyah parçacıklara bakmak için yere eğildiğinde burnuna hafif bir sabun kokusu bile gelmişti.</p>

  <p class="block4">Kapıda biri göründü.</p>

  <p class="block4">“Bj0rn Holm, Adli tıp.”</p>

  <p class="block4">“Tamam,” dedi Harry. “Sigaran var mı?”</p>

  <p class="block4">Ayağa kalktı ve Holm ile diğer arkadaşı işe koyulurken pencereye doğru yürüdü. Kampen’den Tøyen’e kadar köşeli lambalar kapı önlerini, sokakları ve ağaçları aydınlatıyordu. Harry böyle akşamlarda Oslo’dan daha güzel görünen başka bir şehir düşünemiyordu. Mutlaka başka güzel şehirler de vardı ama o hiçbirini görmemişti.</p>

  <p class="block4">“Şu siyah parçacıkların ne olduğunu bulmanızı istiyorum.” Harry döşemeyi gösterdi.</p>

  <p class="block4">“Tamam,” dedi Holm. i Harry kendini kötü hissediyordu. Arka arkaya içtiği sekiz sigara onu sersemletmişti. Susuzluğunu kontrol altında tutmasına yardımcı oluyordu. Kontrol altında. Ama tamamen geçirmiyordu. Başparmağa baktı. Muhtemelen kerpetenle kopartılmıştı. Boya ve yapıştırıcı. Kapının üzerine pentagramı çizmek için de bir keser ve bir çekiç. Bu kez yanında çok fazla alet getirmişti.</p>

  <p class="block4">Pentagramı anlamıştı. Parmağı da. Peki, yapıştırıcı ne içindi?</p>

  <p class="block4">“Erimiş kauçuğa benziyor,” dedi Holm. Yerde çömelmiş bir şekilde duruyordu.</p>

  <p class="block4">“Kauçuk nasıl erir?” diye sordu Harry.</p>

  <p class="block4">“Ateşe tutarsın. Elektrikli bir ütü kullanabilirsin. Ya da bir ısı tabancasıyla.”</p>

  <p class="block4">Holm omuzlarım silkti.</p>

  <p class="block4">“Peki, ne işe yarar?”</p>

  <p class="block4">“Vulkanizasyon,” dedi meslektaşı. “Bir şeyleri tamir ederken ya da su geçirmesini önlemek için kullanabilirsin. Araba lastiklerinde, mesela. Ya da hava geçirmesini istemediğin şeylerde.”</p>

  <p class="block4">“Peki burada?”</p>

  <p class="block4">“Hiçbir fikrim yok, üzgünüm.”</p>

  <p class="block4">“Teşekkürler.”</p>

  <p class="block4">Başparmak tavam gösteriyordu. Keşke ne anlama geldiğini gösteriyor olsaydı diye geçirdi içinden Harry. Bir şifre olduğu belliydi. Katil burunlarına demir bir halka geçirmiş ve onları nereye isterse oraya çekiyordu. Bu şifrenin de bir anlamı olmalıydı. Kendi gibi orta zekadaki aptallar için düşünülmüşse basit bir açıklaması olmalıydı.</p>

  <p class="block4">Parmağa bir daha baktı. Yukarıyı gösteriyordu. Tamam. Roger. Mesaj alındı. Akşamın ışıkları içeriye dolmaya devam ediyordu. Sigarasından derin bir nefes çekti. Nikotin damarlarında ilerleyerek ciğerlerinden yukarı doğru vücudunun her yerine yayıldı. Zehir dolu, sağlığa zararlı, tadıyla oynanmıştı ama yine de birinci kaliteydi. Kahretsin! Harry aniden bir öksürük nöbetine yakalandı.</p>

  <p class="block4">Tavanı gösteriyordu. 406 numaralı odanın tavanını. Dördüncü katın tavanını.</p>

  <p class="block4">Elbette. Aptal.</p>

  <p class="block4">Harry anahtarı çevirdi, kapıyı açtı ve duvardaki elektrik düğmesini buldu. İçeri girdi. Tavan arası penceresiz ama yüksek ve havadar bir yerdi. Her biri iki metrekare olan numaralı depolar duvar boyunca yan yana sıralanıyordu. Çöp kutusunun içinde sahibiyle her yeri dolaşan eşyalar tel örgünün arkasına istif edilmişti: Delik deşik yataklar, modası geçmiş mobilyalar, karton kutular içinde elbiseler, hâlâ çalıştığı için bir türlü atılamayan elektrikli aletler. “Cehennem ateşi,” diye söylendi Falkeid, beraberinde iki adamıyla içeri gelince. Harry bunun çok yerinde bir tespit olduğunu geçirdi aklından. Dışarıda güneş alçalmış ve etkisini kaybetmiş olsa da, bütün gün çatıdaki kiremitleri ısıtmış, ve içerisini tam anlamıyla bir saunaya dönmüştü.</p>

  <p class="block4">“406 numaranın deposu şurada galiba,” dedi Harry sağ tarafı göstererek.</p>

  <p class="block4">“Tavan arasında olacağından nasıl bu kadar eminsin?”</p>

  <p class="block4">“Çünkü katilin kendisi bize beşinci katın dördün hemen üstündeki olduğunu gösterdi. Yani bu durumda tavan arası.”</p>

  <p class="block4">“Gösterdi mi?”</p>

  <p class="block4">“Resimli bilmeceler gibi.”</p>

  <p class="block4">“Burada bir ceset olmasının imkansız olduğunun farkında mısın?” “Neden olmasın?”</p>

  <p class="block4">“Dün burasını köpeklerle aradık. Bu sıcakta dört haftadır burada duran bir ceset... Eğer köpeklerin koku alma duyusunun ne kadar gelişmiş olduğunu düşünecek olursak burada çalan bir sireni bizim duymamamız gibi bir şey olurdu bu. Bir köpeğin bunu bulamaması imkansız. Herhangi bir köpek de bulurdu. Ama dün buraya gelenler en iyi cins köpeklerdi.”</p>

  <p class="block4">“Ceset eğer koku geçirmeyecek bir şeye sarılmış olsa bile mi?”</p>

  <p class="block4">“Hava molekülleri mikroskobik boyutta ki boşluklardan bile geçebilir. Bu yüzden de... “</p>

  <p class="block4">“Vulkanizasyon,” dedi Harry. “Efendim?”</p>

  <p class="block4">Harry depo bölmelerinden birinin önünde durdu. Ellerinde levyelerle iki üniformalı da hemen oraya geldi.</p>

  <p class="block4">“İlk bunlarla deneyelim, çocuklar.”</p>

  <p class="block4">Harry kurukafa anahtarlığı sallayarak onlara gösterdi.</p>

  <p class="block4">En küçük olan anahtar asma kilide uymuştu.</p>

  <p class="block4">“Tek başıma gireceğim,” dedi Harry. “Adli tıptakiler içeride bir sürü ayak izi olmasından hoşlanmıyor.”</p>

  <p class="block4">Bir el feneri istedi ve deponun çoğunu kaplayan çift kapılı, yüksek ve geniş beyaz elbise dolabının önünde durdu. Kapı kollarını tuttu ve kapıyı çekip açmadan önce bir an bekledi. Burun deliklerine havalandırılmamış elbiseler, toz ve tahta kokusu doldu. Feneri yaktı. Askılarda Marius’un babası ve dedesinden kaldığını düşündüğünü üç nesil mavi takım elbise vardı. Harry ışığı içeri tuttu ve eliyle kumaşlara dokundu. Kaba yün kumaş. Bir tanesinin üzerinde plastik bir torba vardı. İçinde de takım elbise koruyucu poşeti vardı. Harry elbise dolabının kapılarını kapattı ve bir çamaşır askılığının üzerine asılı bir çift perdenin - görünüşlerinden evde dikildikleri anlaşılıyordu - olduğu diğer tarafa doğru döndü. Harry perdeleri tek bir hareketle kaldırdı. Keskin avcı dişleri Harry’ye hırlarmış gibi duruyordu. Kürkünden geriye parlatılması gereken gri ve kahverengi bir çift göz kalmıştı. “Ağaçsansan,” dedi Falkeid.</p>

  <p class="block4">“Mm.”</p>

  <p class="block4">Harry gözleriyle odayı bir kez daha taradı. Bakacak başka bir yer kalmamıştı. Gerçekten yanılıyor olabilir miydi?</p>

  <p class="block4">Sonra rulo yapılmış hah gözüne ilişti. İran halisiydi —en azından Harry böyle olduğunu düşünmüştü— ve tel örgüye ucu yukarı gelecek şekilde dayanmıştı. Harry hasır bir sandalyeyi halının yanma çekti ve üzerine çıkıp ışığı içine doğru tuttu. Dışarıda bekleyen polisler yüzlerinde gergin bir ifadeyle onu izliyorlardı.</p>

  <p class="block4">“Evet,” dedi Harry. Sandalyeden indi ve feneri söndürdü.</p>

  <p class="block4">“Eee?” dedi Falkeid.</p>

  <p class="block4">Harry başım iki yana salladı. Bir anda tüm benliğini bir öfke kapladı ve elbise dolabının kenarına bir tekme salladı. Dolap bir dansöz gibi bir süre oynadı. Köpekler havladı. Bir içki, tek bir içki. Şu işkence bir an önce dinmeliydi. Tam odadan çıkıyordu ki bir ses duydu. Sanki bir şey duvara sürtünerek; aşağı doğru kayıyordu. Elbise dolabının kapısı birden açıldı ve arkasını dönmesiyle birlikte takım elbise torbası üzerine devrildi.</p>

  <p class="block4">Harry bir an için de olsa kendinden geçmişti. Gözlerini tekrar açtığında sırt üstü yatıyor ve kafasında bir acı hissediyordu. Kurumuş ahşap döşemeden yükselen boz bulutunun içinde nefes almaya çalışıyordu. Elbise torbasının ağırlığından ciğerlerinde oksijen kalmamıştı ve kendini boğuluyormuş gibi hissediyordu. Sanki suyla dolu plastik bir torbanın altındaymış gibiydi. Panik İçinde üzerinden kaldırmaya çalışırken içinde yumuşak bir şeylerin olduğunu fark etti.</p>

  <p class="block4">Harry taş kesildi ve bir an hareketsiz kaldı. Yavaş yavaş boğuluyormuş gibi değil de boğulmuş gibi hissetmeye başlamıştı.</p>

  <p class="block4">Gri plastik bir zarın arkasından parlayan bir çift göz ona bakıyordu.</p>

  <p class="block4">Marius Veland’ı bulmuşlardı.</p>

  <p class="block10"><span class="text2">Cumartesi. Tutuklama.</span></p>

  <p class="block4">Ekspres tren parlak bir gümüş gibi geçmişti evin önünden. Beate Olaug Sivertsen’i izliyordu. Yüzünü pencereye doğru dönmüş, gözlerini kırpıştırarak dışarıya bakıyordu. Mutfak masasının üzerine koyduğu, artık buruşmuş da olsa gücünden bir şey kaybetmemiş olan elleri, sanki kuşbakışı bir doğa görüntüsü gibiydi. Buruşukluklar uzun vadilere, koyu mavi damarlar nehirlere ve eklem yerleri gri beyaz bir dağ zincirine benziyordu. Beate kendi ellerine baktı. Bir hayat boyunca ellerle neler yapılabileceğini düşündü. Ya da neler yapılamayacağını. Ya da nelerin becerilemeyeceğini.</p>

  <p class="block4">Saat 21:56’da, Beate bahçe kapısının açılıp, bahçedeki mıcırlı patikanın üzerindeki ayak seslerini duydu.</p>

  <p class="block4">Ayağa kalktı. Kalbi aynı bir Geiger sayacı gibi hızlı ama sessiz bir şekilde çarpıyordu.</p>

  <p class="block4">“Bu o,” dedi Olaug.</p>

  <p class="block4">“Emin misin?”</p>

  <p class="block4">Olaug gülümsedi. “Onun ayak seslerini küçüklüğünden beri tanırım. Akşamları dışarı çıkacak kadar büyüdüğünde genelde attığı ikinci adımda uyanırdım. On iki adım atacak, say istersen.”</p>

  <p class="block4">Waaler mutfak kapısına geldi.</p>

  <p class="block4">“Birisi geliyor,” dedi. “Oradan ayrılmamanızı istiyorum. Ne olursa olsun. Tamam mı?”</p>

  <p class="block4">“Bu o,” dedi Beate. Başıyla Olaug’u işaret etti. Waaler başını hafifçe salladı. Ve yok oldu. Beate elini yaşlı kadının elinin üzerine koydu. “Her şey yoluna girecek,” dedi.</p>

  <p class="block4">“Bir hata olduğunu göreceksiniz,” dedi Olaug gözlerini kaçırarak.</p>

  <p class="block4">On bir. On iki. Beate giriş kapısının açıldığını duydu.</p>

  <p class="block4">Ve Waaler bağırmaya başladı: “Polis! Silahını indir yoksa seni vurmak zorunda kalırım!”</p>

  <p class="block4">Neden bu kadar yüksek sesle bağırıyordu? Aralarında en fazla beş altı metre mesafe olmalıydı.</p>

  <p class="block4">“Son kez söylüyorum!” diye bağırdı Waaler. Beate kalktı ve omuz askısından revolverini çıkardı. “Beate...” Olaug’un sesi titriyordu.</p>

  <p class="block4">Beate başını kaldırdı ve yaşlı kadının yalvaran gözlerle ona doğru baktığını gördü.</p>

  <p class="block4">“Silahını at! Şu anda bir polise ateş ediyorsun!”</p>

  <p class="block4">Beate kapıya dört adımda ulaştı ve çekip açtı. Silahını doğrultarak hole gitti. Tom Waaler iki metre önünde arkası dönük bir vaziyette ayakta duruyordu. Kapıda gri çantalı bir adam vardı. Bir elinde çanta vardı. Beate neler olabileceğini düşünüyor ve karar veremiyordu. Bu yüzden ilk tepkisi kafa karışıklığı olmuştu. “Yoksa ateş ederim!” diye bağırdı Waaler.</p>

  <p class="block4">Beate kapının eşiğinde ağzı şaşkınlıktan açık kalmış adamı görebiliyordu. Waaler silahını zaten çoktan doğrultmuştu.</p>

  <p class="block4">“Tom... “</p>

  <p class="block4">Kısık sesle konuşmasına rağmen Tom Waaler sanki sırtından ona ateş ediliyormuş gibi kasılmıştı.</p>

  <p class="block4">“Adamın silahı yok, Tom.”</p>

  <p class="block4">Beate’e tüm bu olanlar bir film gibi geliyordu. Sanki filmi izlerken birisi filmi durdurmuş ve ekrandaki resim donmuştu; resim titreşiyordu ama zaman durmuş tu. Silahın patlamasını bekliyordu Beate. Ama Tom Waaler deli değildi. En azından klinik anlamda. Dürtülerini çok iyi kontrol edebiliyordu. O anda Beate’i en çok korkutan da bu olmuştu. Aynen ona istemediği şeyleri yaptırırken olduğu gibi, soğukkanlı ve kontrollü davranışlar.</p>

  <p class="block4">“Burada olduğuna göre...” dedi sonunda Waaler. Se si gergin geliyordu. “... belki tutuklunun kelepçelerini sen takmak istersin.”</p>

  <p class="block10"><span class="text2">Cumartesi. “</span><b class="calibre4">Nefret Edecek Biri Olması Harika Değil mi</b><span class="text2">?’</span></p>

  <p class="block4">Bjarne Møller polis merkezinin kapısında ikinci kez basının karşısına çıktığında saat gece yarısına yaklaşıyordu. Oslo’nun üzerine çöken sıcak hava dalgasının üzerinde sadece en parlak yıldızlar görülüyordu. Ama Møller gözlerini patlayan flaşlar ve kamera ışıklarından korumaya çalışıyordu. Kısa, can akıcı sorular sanki üzerine yağıyordu.</p>

  <p class="block4">“Birer birer lütfen,” dedi Møller elini kaldıran birini işaret ederek. “Ve lütfen kendinizi tanıtın.”</p>

  <p class="block4">“Roger Gjendem, Aftenposten’den. Sivertsen itiraf etti mi?”</p>

  <p class="block4">“Şu an zanlı soruşturmayı yöneten Müfettiş Tom Waaler tarafından sorgulanıyor.</p>

  <p class="block4">Sorgulama bitene kadar bu sorunuza yanıt vermem mümkün değil.”</p>

  <p class="block4">“Sivertsen’in çantasında silah ve elmas bulduğunuz doğru mu? Elmasların da kurbanların cesetlerinde bulunan elmaslarla aynı olduğunu söylüyorlar?” “Bunun doğru olduğunu söyleyebilirim. Buyurun, lütfen.” Konuşan genç bir kadındı. “Bu akşamın ilk saatle rinde Sven Sivertsen’in Prag’da yaşadığını söylemiştiniz. Aslına bakarsanız ben onun resmi adresine ulaştım. Burası bir yatakhane ama buraya bir yıldan fazla bir zamandır uğramadığı bilgisini aldım. Kimse bu ki sinin nerede yaşadığını bilmiyor. Siz biliyor musunuz?”</p>

  <p class="block4">Møller cevap vermeden önce diğer muhabirler not almaya başlamışlardı.</p>

  <p class="block4">“Henüz değil.”</p>

  <p class="block4">“Orada oturanlardan birkaç kişiye ulaşmayı başardım,” dedi kadın muhabir.</p>

  <p class="block4">Sesinde az da olsa bir böbürlenme seziliyordu. “Sven Sivertsen’in genç bir kız arkadaşı olduğunu söylediler. Kızın adım bilmiyorlar ama içlerinden bir tanesi kızın fahişe olabileceğini söyledi. Polis bunu biliyor mu?” “Şu ana kadar hayır,” dedi Møller. “Ancak yardımınız için teşekkür ederiz.” “Bizler de,” dedi kalabalıktan bir ses ve hemen arkasından orada bulunan tüm erkekler hep bir ağızdan sinsi sinsi güldüler. Kadının yüzünde belli belirsiz bir gülümseme vardı.</p>

  <p class="block4">Ostfold şivesiyle bir soru takip etti: “Dagbladet. Annesi bu durumu nasıl karşıladı?”</p>

  <p class="block4">Møller soruyu soran muhabirle göz göze geldi ve öfkesini bastırmak için alt dudağını ısırdı.</p>

  <p class="block4">“Bu konuda bir yorum yapmam mümkün değil. Evet. Lütfen.”</p>

  <p class="block4">“Dagsavisen. Marius Veland’ın cesedinin bu sıcakta tavan arasında nasıl kimse fark etmeden dört hafta boyunca durduğunu merak ediyoruz.”</p>

  <p class="block4">“Bunun dört hafta olduğu konusunda pek emin değiliz, ama plastik torba kullanılmış. Takım elbiseler için kullanılan torbalardan ve hava geçirmez hale getirildikten sonra...” Møller doğru kelimeleri arıyordu, “yurt binasının tavan arasında bir elbise dolabına asılmış.”</p>

  <p class="block4">M0ller’in karşısındaki muhabir ordusundan bir uğultu yükseldi ve Møller çok fazla şey mi ağzından kaçırdı diye düşündü. Roger Gjendem bir soru daha soruyordu.</p>

  <p class="block4">Gjendem’in ağzının kıpırdadığını görebiliyordu ama aklına takılan şarkının melodisini düşünüyordu o an. “I Just Called To Say I Love You.” Müzikalde başrolü kız kardeşinden alan kız Beat for Beat’te bu şarkıyı çok güzel söylüyordu. Adı neydi o kızın?</p>

  <p class="block4">“Özür dilerim,” dedi Møller. “Tekrarlayabilir misiniz, lütfen?”</p>

  <p class="block4">Harry ve Beate itişip kakışan kalabalık basın mensuplarının arkasında alçak bir duvarın üstüne oturmuş sigara içerek Møller’in açıklamalarını dinliyorlardı. Beate sadece arkadaş ortamlarında sigara içtiğini söyleyerek Harry’nin yeni aldığı paketten bir sigara almıştı.</p>

  <p class="block4">Harry ise pek konuşma gereği duymuyordu. Tek isteği biraz uyumaktı. Patlayan flaşlar altında ana girişte duran Tom Waaler etrafa gülücükler saçıyordu. Polis merkezinin duvarlarına yansıyan gölgeler zafer dansı gibi görünüyordu.</p>

  <p class="block4">“Artık ünlü biri oldu,” dedi Beate. “Soruşturmanın başındaki adam tek başına Kurye Katili tutukladı.”</p>

  <p class="block4">“İki silahla öyle mi?”</p>

  <p class="block4">“Evet, aynı Vahşi Batı gibi. Ve Tanrı aşkına söyler misin elinde silah olmayan birine insan neden silahını indir der ki?”</p>

  <p class="block4">“Waaler belki de çantadaki silahı kastediyordu. Ben de öyle yapardım.” “Elbette, ama silahı nerede bulduğumuzu biliyor musun? Bavulunda.” “Waaler Batı’nın bavuldan en hızlı silah çeken adamı mı diye düşünmüştür.” Beate güldü. “Sonra bira içmeye geliyorsun, değil mi?” Göz göze geldiler ve boynu ve yüzü kızaran Beate’in gülümseyişi kayboldu. “Ben onu kastetmek... “</p>

  <p class="block4">“Sorun değil. Sen ikimiz için de kutlama yapabilirsin, Beate. Ben içmesem iyi olur.”</p>

  <p class="block4">“Yine de bizimle gelebilirsin, biliyorsun.” “Hayır. Bu benim son soruşturmamdı.”</p>

  <p class="block4">Harry sigarasını fırlattı ve ateşi ateşböceği gibi karanlıkta uçuştu.</p>

  <p class="block4">“Gelecek haftadan itibaren artık polis değilim. Belki de bunu kutlamam gerekiyor ama yapmayacağım.” “Ne yapacaksın?”</p>

  <p class="block4">“Başka bir şeyler.” Harry ayağa kalktı. “Tamamen farklı bir şeyler.”</p>

  <p class="block4">Waaler otoparkta Harry’ye yetişti.</p>

  <p class="block4">“Bu kadar çabuk mu gidiyorsun, Harry?”</p>

  <p class="block4">“Yorgunum. Ünlü olmak nasıl bir duygu?”</p>

  <p class="block4">“Sadece gazeteler için birkaç resim hepsi o kadar. Sen de bunu daha önce yaşadın, nasıl olduğunu bilirsin.”</p>

  <p class="block4">“Sydney’deki olayı söylüyorsan ben adamı vurmak zorunda kalmıştım. Sen ise canlı yakaladın. Bir sosyal demokrasinin sahip olmak isteyeceği türden kahraman bir polissin.”</p>

  <p class="block4">“Bunda biraz alay mı seziyorum sanki?” “Zerresi yok.”</p>

  <p class="block4">Tamam. Kimin kahraman olduğu umurumda bile eğil. Eğer polis teşkilatının imajını güçlendirecekse benim gibi insanlardan sahte kahramanlar yaratmalarında bir sorun yok. Biz kimin gerçek kahraman olduğunu biliyoruz.”</p>

  <p class="block4">Harry arabasının anahtarlarım çıkardı ve beyaz Ford Escort’unun önünde durdu.</p>

  <p class="block4">“Söylemek istediğim buydu, Harry. Seninle birlikte çalışan herkesin adına söylemek isterim ki bu olayı çözen ben ya da başkası değil, sendin.”</p>

  <p class="block4">“Ben sadece işimi yapıyordum.”</p>

  <p class="block4">“İşini, evet. Seninle konuşmak istediğim diğer konu da buydu. Biraz arabada oturalım mı?”</p>

  <p class="block4">Arabanın içinde hafif bir benzin kokusu vardı. Borulardan biri delinmiş olmalı, diye geçirdi içinden Harry. Waaler onun uzattığı sigarayı almadı. “İlk görevin hazır,” dedi Waaler. “Kolay bir görev değil, ama başarırsan, seninle eşit birer ortak olacağız.”</p>

  <p class="block4">“Nedir?” dedi Harry sigarasının dumanım dikiz aynasına doğru üfleyerek.</p>

  <p class="block4">Waaler bir zamanlar radyonun bulunduğu yerden sarkan kablolara parmak uçlarıyla dokundu.</p>

  <p class="block4">“Marius Veland neye benziyordu?” diye sordu.</p>

  <p class="block4">“Plastik bir torbanın içinde dört hafta. Sence nasıl olmalı?”</p>

  <p class="block4">“Yirmi dört yaşındaydı, Harry. Yirmi dört yaşındayken ne hayallerin olduğunu hatırlıyor musun, Harry? Hayattan neler bekliyordun?”</p>

  <p class="block4">Harry o günlere dönmüştü.</p>

  <p class="block4">Waaler ise böyle söylediğine pişman olmuştu.</p>

  <p class="block4">“Yirmi iki yaşına bastığım yaz arkadaşlarım Geir ve Solo ile interrail ile Avrupa turuna çıktık. Soluğu İtalyan Rivierası’nda almıştık ama otel fiyatları çok yüksek olduğundan hiçbirinde kalamadık. Yola çıktığımız gün Solo babasının büfesinden kasadaki tüm parayı almış olmasına rağmen paramız yetmemişti. Böylece geceleri kumsala çadır kurduk ve gündüzlerimiz avare avare dolaşıp kadınlara, arabalara ve yatlara bakarak geçirdik. Garip olan şey ise, kendimizi zengin hissediyorduk Çünkü yirmi iki yaşındaydık. Her şey bizi bekliyordu Aynen yılbaşı ağacının altındaki hediyeler gibi. Camilla Loen, Barbara Svendsen, Lisbeth Barli, hepsi gencecikti Belki daha hayal kırıklığı aşamasına bile gelmemişlerdi, Harry. Belki de hepsi yılbaşını bekliyorlardı.” Waaler elini kontrol panelinin üzerinde gezdirdi.</p>

  <p class="block4">“Sven Sivertsen’i biraz önce sorguladım, Harry. Raporu daha sonra okursun. Ama sana neler olacağını şimdiden söyleyebilirim. O soğukkanlı ve her şeyi en ince detayına kadar planlayabilen biri. Ne yapacak biliyor musun? Deliyi oynayacak. Jüriyi kandıracak ve psikologlarda o kadar şüphe yaratacak ki onu hapse göndermeye cesaret edemeyecekler. Yani kısacası onu bir psikiyatri kliniğine gönderecekler ve o da düzelmiş gibi yaparak birkaç yıl içinde oradan çıkacak. Artık bu işler böyle yürüyor, Harry. Etrafımızdaki işe yaramaz insanlarla başa çıkma şeklimiz bu. Onları temizlemiyoruz, atmıyoruz; sadece biraz eşeliyoruz. Ve artık ev leş gibi kokan bir fare deliği haline gelene dek bunu fark edemiyoruz ve sonrasında her şey için geç kalmış oluyoruz. Suç dünyasının daha sağlam temellere oturduğu diğer ülkelere bir bak. Maalesef artık öylesine zengin bir ülkede yaşıyoruz ki politikacılar eli açıklıkta birbirleriyle yarışıyor. O kadar yumuşadık ve kibarlaştık ki artık kimse kötü şeylere elini sürmek bile istemiyor. Anlıyor musun beni?” “Şimdiye kadar evet.”</p>

  <p class="block4">“İşte asıl mesele de bu, Harry. Bu sorumluluğu biz biliyoruz. Toplumun kaçtığı temizleme işini biz hallediyoruz.”</p>

  <p class="block4">Harry o kadar derin bir nefes çekti ki sigarasının kağıdı buruştu. “Ne demek istiyorsun?” diye sordu.</p>

  <p class="block4">“Sven Sivertsen,” dedi Waaler camdan dışarıyı kolaçan ederek. “İşe yaramaz insan. Ondan kurtulmalıyız.”</p>

  <p class="block4">Harry iki büklüm oldu ve öksürerek sigara dumanını üfledi. “Bunu mu yapıyorsunuz? Peki ya diğer şeyler? Kaçakçılık?” “Diğer her şeyi bunu finanse etmek için yapıyoruz.” “Katedral mi?”</p>

  <p class="block4">Waaler yavaşça başıyla onayladı. Sonra Harry’ye doğru eğildi. Harry, Waaler’ın cebine bir şey koyduğunu hissetti.</p>

  <p class="block4">“Bu bir ampul,” dedi Waaler. “İçindeki ilacın adı ‘Yusufun Kutsaması’. Afganistan’ın işgali sırasında KGB tarafından suikast için geliştirildi ama yakalanan Çeçen savaşçılara intihar süsü vermek için kullanılıyor daha çok. Önce nefes almanı durduruyor, ama prusik asitten farkı tadı ya da kokusu olmaması. Ampul anüsten ya da dilin altında her yere sokulabilir. Eğer içeceği suya karıştırırsan birkaç dakika içinde ölmesini sağlayabilirsin. Görev anlaşıldı mı?”</p>

  <p class="block4">Harry oturduğu yerde doğruldu. Öksürmesi geçmişti. Gözleriyse hâlâ yaşlıydı.</p>

  <p class="block4">“Yani intihar gibi görünecek?”</p>

  <p class="block4">“Nezarethanenin olduğu gözetim binasındaki görgü şahitlerinin hepsi hücresine götürmeden önce anüsünü aramadıkları yönünde ifade verecekler. Her şey ayarlandı. Endişe etmene gerek yok.” Harry derin bir nefes aldı. Petrol kokusu biraz midesini bulandırmıştı. Uzakta kısa bir süre için bir siren sesi duyuldu. “Onu vuracaktın, değil mi?”</p>

  <p class="block4">Waaler cevap vermedi. Harry bir polis arabasının nezarethanenin olduğu gözetim binasının girişine park ettiğini gördü.</p>

  <p class="block4">“Onu tutuklamak niyetinde değildin. İki silahın vardı çünkü bir tanesini öldürdükten sonra onun eline koyacaktın ve kendini korumak için ateş ettiğin düşünülecekti. Bu yüzden Beate ve o yaşlı kadına mutfağa gön dedin ve sonra bağırarak konuştun ki daha sonra kendini korumak için ateş ettiğin yönünde tanıklık edebilsinler. Ama Beate yanına gelince planın suya düştü.” Waaler derin bir nefes aldı.</p>

  <p class="block4">“Temizlik yapıyoruz, Harry. Aynen senin Sydney’de ki katili öldürdüğün gibi. Adalet sistemi işlemiyor; da ha masum zamanlar için oluşturulmuş bir sistem o. Ve sistem değişene kadar Oslo’nun suçlular tarafından ele geçirilmesine izin veremeyiz. Ama bunu sen de görüyor olmalısın. Sen de her gün olayların içindesin.”</p>

  <p class="block4">Harry sigarasının karanlıkta parlayan ateşine baktı. Ve başım evet anlamında salladı.</p>

  <p class="block4">“Sadece büyük resmi görmek istedim,” dedi.</p>

  <p class="block4">“Tamam, Harry, şimdi beni dinle. Sven Sivertsen yarın akşamın sonuna dek dokuzuncu hücrede olacak. Oradan artık bizim kontrolümüzden çıkarak Ullersmo’daki güvenli bir hücreye gönderilecek. Yarın gece yansına kadar vaktin var,</p>

  <p class="block4">Harry. Daha sonra nezaret haneyi aradığımda Kurye Katil hak ettiği cezayı almışı olacak. Anlaşıldı mı?” Harry yine başıyla onayladı. Waaler gülümsedi.</p>

  <p class="block4">“Biliyor musun, Harry. Şimdi aynı tarafta olduğunuzu bilmeme rağmen içimde hâlâ küçük bir hüzün Var. Neden biliyor musun?” Harry omuzlarını silkti. “Paranın satın alamayacağı şeyler olduğunu mu sanırdın?” “Waaler güldü.</p>

  <p class="block4">“Bu da fena sayılmaz, Harry, ama hüznümün sebebi iyi bir düşmanı kaybetmiş olmak. Ne demek istediğimi anlıyorsun, değil mi?”</p>

  <p class="block4">““Nefret edecek biri olması harika değil mi?” “Ne?”</p>

  <p class="block4">“Michael Krohn. Raga Rockers.” “Yirmi dört saat, Harry. İyi şanslar.”</p>
</body>
</html>
