<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Silo</title>
  <link href="../Styles/eg0.3.css" type="text/css" rel="stylesheet"/>
</head>

<body class="icerik">
  <h2>47</h2>

  <p style="text-align: right;"><i>“Yalnız bırak bizi,</i></p>

  <p style="text-align: right;"><i>özel konuşmamız gerek."</i></p>

  <p><br/></p>

  <p>“Bu yer de neyin nesi böyle?” diye sordu Lukas, Bernard'a. İkili, bir duvarda kilim gibi asılı duran geniş bir krokinin önünde duruyordu. Diyagramlar belirgin, yazılar şatafatlıydı. Aralarına çizgiler çekilmiş, birbirlerine eşit mesafelerde halkalar vardı. Bazı halkaların üzerine kalın kırmızı çizgilerle çarpı atılmıştı. Bu tam da günün birinde yıldız haritasını dönüştürmeyi amaçladığı türden, muntazam bir diyagramdı.</p>

  <p>“Bu bizim mirasımız,” dedi Bernard, yalın bir şekilde.</p>

  <p>Lukas onun bu tabiri sık sık üst kattaki sunucu odası için kullandığına şahit olmuştu.</p>

  <p>“Bunlar sunucular mı?” diye sordu, küçük bir yatak çarşafı ebatlarındaki kâğıt parçasına elini sürmeye cüret ederek. “Dağılımları sunucuların pozisyonlarını andırıyor.”</p>

  <p>Bernard yanına geldi ve çenesini ovuşturdu. “Hımm. İlginç. Hakikaten de öyle. Bunu daha evvel fark etmemiştim.”</p>

  <p>“Ne bunlar?” Lukas yakından baktı ve her birinin numaralandırılmış olduklarını gördü. Bir köşede aralarına paralel çizgiler çekilmiş, kare ve dikdörtgenlerle dolu karışık bir bölüm daha vardı. Bu figürler hiçbir detaya sahip değildi, ancak altlarında büyük harflerle ‘Atlanta’ sözcüğü yazılıydı.</p>

  <p>“Ona da sıra gelecek. Gel, sana bir şey göstereceğim.”</p>

  <p>Odanın sonunda bir kapı vardı. Bernard önden ilerleyip kapıdan geçti ve ilerledikçe daha fazla ışığı yaktı.</p>

  <p>“Başka kimler iniyor buraya?” diye sordu Lukas, onu takip ederken.</p>

  <p>Bernard omzunun üzerinden arkaya baktı. “Hiç kimse.”</p>

  <p>Lukas bu yanıtı beğenmedi. Sanki insanların bir daha asla geri dönemediği bir yere inmiş gibi hissederek o da kendi omzundan arkasına baktı.</p>

  <p>“Biliyorum, bütün bunlar çok ani gelişmiş gibi geliyor olmalı sana,” dedi Bernard. Lukas'ın kendisine yetişmesini bekledi ve kısa kolunu onun omzuna attı. “Fakat işler bu sabah değişti. Bu dünya değişiyor. Ve bunu nadiren hoş bir şekilde yapar.”</p>

  <p>“Bu, şeyle mi ilgili ... temizlikle?” Neredeyse Juliette’ diyordu. Kadının fotoğrafı iman tahtasının üzerinde alev almış gibi hissetti.</p>

  <p>Bernard'ın yüzü ciddileşti. “Temizlik olmadı,” dedi birdenbire. “Şimdi de bütün işler sarpa saracak ve insanlar ölecek. Bildiğin üzere siloların yerin altına inşa edilmek üzere tasarlanmış olmalarının nedeni bunun önüne geçmekti.”</p>

  <p>“Tasarlanmış olmaları mı?'’ diye tekrar etti Lukas. Kalbi tekler gibi oldu, hem de iki defa. Beyin devreleri pırpır etti ve sonucunda Bernard'ın anlamsız bir şeyler söylediğini hesapladı.</p>

  <p>“Pardon ama,” dedi. <i>“Silolar</i> mı dedin sen?”</p>

  <p>“Buna alışsan iyi olur.” Bernard arkasında kırılgan görünümlü bir ahşap sandalye bulunan, ufak bir masayı işaret etti. Üzerinde Lukas'ın bugüne dek ne gördüklerine ne de duyduklarına benzeyen bir kitap duruyordu. Büyük olduğu kadar kalındı da. Bernard kapağına bir iki defa hafifçe vurdu, sonra da elindeki tozları inceledi. “Sana buranın yedek anahtarını vereceğim, ki onu hiçbir zaman boynundan çıkarmayacaksın. Eline fırsat geçtikçe buraya gel ve oku. Tarihimiz ve acil durumlarda yerine getirmen gereken tüm talimatlar burada.”</p>

  <p>Lukas bir ömür boyu çalışsa satın alamayacağı kalitede kağıtlardan oluşan kitaba yaklaştı ve kapağını açtı. İçindekiler kısmı makine çıktısı, mürekkebi ise simsiyahtı. Ana metnin ilk sayfasını bulana kadar içindekiler listesinin bulunduğu bir düzine sayfayı çevirdi. ilginçtir ki ilk cümleyi hemen tanıdı.</p>

  <p>“Antlaşma,” dedi, başını kaldırıp Bernard'a bakarken. “Zaten büyük bir bölümünü bili-”</p>

  <p>“Orası Antlaşma,” dedi Bernard, kalın kitabın iki santimlik bölümünü gösterirken. “Geri kalanı Düzen.”</p>

  <p>Geriye doğru bir adım attı.</p>

  <p>Lukas tereddüt etti, bu sözleri sindirdi, sonra da uzanıp kitabın ortalarına yakın bir bölümünü açtı.</p>

  <p><br/></p>

  <p><b>Deprem Yaşanması Durumunda:</b></p>

  <p><b>Dış cephenin çatlaması ve dış sızıntı durumunda, bkz. BASINÇ ODASI GÜVENLİK SORUNU (s. 2180)</b></p>

  <p><b>Bir ya da daha çok katın göçmesi durumunda, bkz. DESTEK KOLONLARI, SABOTAJ başlığı altında (s. 751)</b></p>

  <p><b>Yangın çıkması durumunda, bkz ...</b></p>

  <p>“Sabotaj mı?” Lukas birkaç sayfa çevirdi ve havanın idaresi ve boğulma hakkında bir şeyler okudu. “Bütün bunlar kimin aklına gelir ki?”</p>

  <p>“Çok kötü şeyler tecrübe etmiş kişilerin.”</p>

  <p>“Mesela...?” Bunu söylemeye izni var mıydı bilmiyordu, ama sanki burada, aşağıda tabuları yıkma hakları var gibiydi. “Mesela isyandan önceki insanlar gibi mi?'’</p>

  <p>“O insanlardan <i>önceki</i> insanların,” dedi Bernard. “O insanlardan birinin.”</p>

  <p>Lukas kitabı kapattı. Başını iki yana salladı; bütün bunların bir şaka, bir kabul töreni olabileceğini düşündü. Rahipler bile genelde bundan daha anlamlı gelirdi ona. Keza çocuk kitapları.</p>

  <p>“Bütün bunları <i>gerçekten</i> öğrenmekle yükümlü değilim, değil mi?”</p>

  <p>Bernard güldü. Çehresi bütünüyle az önceki hâline bürünmüştü. “Yalnızca içinde ne olduğunu bilmen yeterli, böylece ihtiyacın olduğunda neyi nasıl bulacağını bileceksin.”</p>

  <p>“Peki bu sabah hakkında ne söylüyor kitap?” dedi Bernard’a dönerek. Birdenbire hiç kimsenin Juliette’e olan hayranlığını ve bağını bilmediği kafasına dank etti. Gözyaşları yanaklarından buharlaşıp gitmişti; yasaklı duygularının neden olduğu suçluluk duygusu çok az tanıdığı bir kişiye bu derecede bağlanmaktan duyduğu utancı körüklemişti. Şimdiyse bu sır gözler önünden kaybolmuştu. Artık yalnızca Bernard onu izlerken ve sorusuna vereceği yanıtı düşünürken, yanaklarına hücum eden kızarıklık ele verebilirdi Lukas'ı.</p>

  <p>“Sayfa yetmiş iki,” dedi Bernard, neşesi kaybolmuş ve yerini önceki düş kırıklığı ifadesine bırakmıştı.</p>

  <p>Lukas yeniden kitaba döndü. Bu bir testti. Bir gölgelik töreni. Bir gölgebüyütenin delici bakışları altında bir performans sergilemeyeli epey olmuştu. Sayfaları çevirmeye başladı ve aradığı cevabın Antlaşma’nın hemen ardından başladığını, Düzen bölümünün ilk kısmını oluşturduğunu gördü.</p>

  <p>Sayfayı buldu. En tepede kalın karakterlerle şu yazılıydı:</p>

  <p><b>Başarısız Temizlik Durumunda:</b></p>

  <p>Ve bu tatsız sözcüklerin altında korkunç bir cümle vardı. Lukas emin olmak için talimatı tekrar tekrar okudu. Bakışlarını yeniden kitaba çevirmeden hemen önce yüzünde acı bir ifadeyle kafasını yukarı aşağı sallayan Bernard'a baktı.</p>

  <div>
    <br/>
  </div>

  <p><b>Başarısız Temizlik Durumunda:</b></p>

  <p><b>Savaşa Hazırlanın.</b></p>
</body>
</html>
