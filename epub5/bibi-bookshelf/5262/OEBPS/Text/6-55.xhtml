<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-55</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-56">VIII</p>

    <p class="paragraf ParaOverride-12"><span class="_idGenDropcap-1">D</span>övüş kulüplerindeki karşılıklı fiziksel şiddetin ve zihinsel terörün yerini, Kargaşa Projesi’nde eylemler alacaktır. Bir başka deyişle, dövüş kulübünün tetiklediği ve aydınlattığı kuram, Kargaşa Projesi ile pratiğe dökülecektir.</p>

    <p class="paragraf">Tyler Durden’ın praksisi.</p>

    <p class="paragraf">Kuramlar daha düzensiz ve daha kural tanımaz biçimde şekillenebilse de, iş pratiğe geldiğinde, organizasyonun ve planlamanın değeri artacaktır. İşte bu yüzden Tyler, Kargaşa Projesi’nin yönetileceği karargâh olarak anlatıcı ile birlikte kaldıkları evi seçer ve Kargaşa Projesi katılımcılarının birtakım testlerden geçtikten sonra katılabilecekleri bir ordu kurmaya başlar.</p>

    <p class="paragraf">Orduya katılmak isteyen adaylara uygulanacak testler son derece basittir. Tyler Durden’ın ordusuna katılmak isteyenler yanlarına yalnızca şu sayılanları alabilecektir: “iki adet siyah gömlek, iki adet siyah pantolon, bir çift siyah bot, iki çift siyah çorap, iki adet beyaz iç çamaşırı, kalın kumaştan bir adet siyah kaban, bir adet beyaz havlu, bir adet ordu fazlası karyola şiltesi, beyaz plastikten bir adet çırpma kabı” (128-129) ve Kargaşa Projesi eylemleri sırasında ölmeleri durumunda cesetlerini yakmak için gereken beş yüz dolar nakit para. Ancak bu listede sıralananların temini ve orduya katılmak için istekli olmak, Kargaşa Projesi’nde yer almayı garantilemeyecektir. Katılımın kesinleşmesi için, adayın Tyler ile anlatıcının evlerinin verandasında, aç, susuz, yağmura çamura aldırmadan ve önce ev sahiplerinin, sonralarıysa kabul edilmiş adayların hakaretlerine, cesaretlendirici olmayan sözlerine ve davranışlarına karşılık vermeden üç gün boyunca beklemeleri gerekiyordur. “Budist mabetlerinde adaylar milyonlarca yıldır böyle sınanmıştır” (129) der Tyler.</p>

    <p class="paragraf">Christopher Williams’a göre, “böyle çileci [<span class="CharOverride-21">ascetic</span>] bir uygulama, Kargaşa Projesi’nin bireye bakış açısını da yansıtır. Dövüş kulübünün çeşitli üyelerinin belirttiği gibi “sen adın değilsin”, “problemlerin değilsin”, “umutların değilsin”, “asla kurtarılmayacaksın”. Durden, kurduğu orduda yer alan üyeleri her anlamda kişiliğin inkârı konusunda cesaretlendirir. Kişiliğin ve temel ihtiyaçların inkârı belki de Budist bir aydınlanmaya giden yolun başlangıcıdır, ama bu inkârın ardında kendini-yok etmeye yönelik bir eğilim de gizlenmiştir”.<span class="dipnot"><a class="_idFootnoteLink" href="#footnote-225-394" id="footnote-225-394-backlink">394</a></span></p>

    <p class="paragraf">Tyler’ın düşünceleri ile Budist gelenek arasında bulunan ve Williams’ın dikkat çektiği bağ son derece belirgindir. Prens Siddharta Budha’nın bahsettiği dört ‘soylu gerçek’, acı (<span class="CharOverride-21">dukkha</span>) ile başlar.<span class="dipnot"><a class="_idFootnoteLink" href="#footnote-225-395" id="footnote-225-395-backlink">395</a></span> Ona göre “her şey acıdır... Doğum acıdır, çöküş acıdır, hastalık acıdır, ölüm acıdır. Sevmediğinle birleşmiş olmak acı çekmek anlamına gelir”.<span class="dipnot"><a class="_idFootnoteLink" href="#footnote-225-396" id="footnote-225-396-backlink">396</a></span> Hayatın ve varoluşun kalbinde yer alan tüm bu acının kaynağı ise susuzluktur (<span class="CharOverride-21">tanha</span>). “Bu susuzluk kendine sürekli yeni doyumlar arar: Duyusal zevkler isteği, sürüp gitme isteği ve yok olma (veya kendini yok etme) isteği ayırt edilir”.<span class="dipnot"><a class="_idFootnoteLink" href="#footnote-225-397" id="footnote-225-397-backlink">397</a></span> Susuzluğu kurutmak için önce iştahı ortadan kaldırmak; ardından da, acının dindirilmesi yolunda çileye koyulmak gerekir. Tyler davranışlarıyla adeta, iki bin beş yüz yıl sonra, eski bir filmin yeniden çevriminin yönetmeni gibi davranmaktadır.</p>

    <p class="paragraf">Tyler’ın cesaretlendirdiği kendini-yok etme eyleminin ardındaki <span class="CharOverride-21">kendi</span> algısı, uygarlığın ilerlemek için ellerinden mutluluğunu çaldığı ve ona kullanması gereken maskeler hediye ettiği insanın ta kendisidir. Tyler’ın ordu mensuplarında yok edilen veya edilmeye çalışılan şey, adayların kendileri değil, personalarıdır. Bunu, bundan böyle uygarlığın gelişimi için feda edilen maymunlara yapılan gönderme ile <span class="CharOverride-21">uzay maymunları</span> olarak adlandırılacak olan üyelerin tekrarladıkları şu sözler de destekler konumdadır:</p>

    <p class="paragraf">“Güzel ve emsalsiz bir kar tanesi değilsin. Herkes gibi sen de o çürüyen organik maddeden yapılmasın. Hepimiz aynı pürenin parçasıyız… Kültürümüz hepimizi aynı yaptı. Artık kimse gerçek anlamda beyaz ya da siyah, zengin ya da yoksul değil. Hepimiz aynı şeyi istiyoruz. Teker teker, hiçbirimiz hiçbir şey değiliz.” (135)</p>

    <p class="paragraf">Tyler Durden’ın uzay maymunlarının okuması için hazırladığı bu metin, bu noktaya kadar bizzat kendisinin acımasızca eleştirdiği kültür endüstrisinin, tüketim toplumunun, nevrotik kültürün sloganlarının tam tersi olsa da, karşı geldiği bu sloganlarla aynı kaynaktan beslenmektedir. Tüketici ve nevrotik kültürel hegemonya, insanları birörnekleştirip kımıldayamaz hale gelinceye kadar kapana kıstırırken, onlara aslında hiçbir zaman ulaşamayacakları özgürlük, mutluluk, refah ve huzur vaatlerinde bulunur. Tyler’ın yaptığı şey, bu vaatlerin gerçekleşmeyeceğini kabul ettirerek işe başlamaktır. Eğer insan özgür, mutlu, refah içinde ve huzur dolu olamayacaksa, en azından Tyler Durden’ın uygarlığın-yıkımı projesinde yer alıp bir efsane, hatta bir şehit olarak ölebilir. Bunu yaparken kullanılan şiddet ve (pratiğe dökülmüş) terörizm, yaşarken bulamadığı kimliği ölürken ona sağlayabilir. Kargaşa Projesi’nin düzenlediği eylemler, uzay maymunlarına vaatte bulunmaz; onları yalnızca fark edilir kılar. Frantz Fanon’un söylediği gibi, “bu yasaklarla dolu, dar dünyanın ancak mutlak şiddet ile yıkılabileceği açıkça ortadadır”.<span class="dipnot"><a class="_idFootnoteLink" href="#footnote-225-398" id="footnote-225-398-backlink">398</a></span> Onları farklı kılacak, bir araya getirecek, hegemonun tam karşısına konumlandıracak ve kendilerini hatırlatmalarını sağlayacak şeydir şiddet.</p>

    <p class="paragraf">Eduardo Mendieta, Kargaşa Projesi’nin uzay maymunlarına sağladığı şeyin, kadınsılaştırıcı tüketim kültürünün sağladığı “bir anlık mükâfattan”<span class="dipnot"><a class="_idFootnoteLink" href="#footnote-225-399" id="footnote-225-399-backlink">399</a></span> farklı olarak, uğruna savaşılabilecek, mücadele edilebilecek gerçek bir anlam ve yön duygusu olduğunu belirtir. Tüketimin amaçsız ve yalnızca ön-hazzı vurgulayan doğasının tam karşısında, Tyler Durden’ın zaten birer <span class="CharOverride-21">hiç</span> olarak tanımladığı bireylere verdiği, bir çeşit işe-yararlılık-duygusu vardır. Anlatıcının tanımladığı şekilde, uzay maymunları kendilerine öğretilen “küçük görevi yerine [getirirken]” (10), belki de hayatlarında ilk defa, kendilerine verilen görevin gerçekten bir fark yaratacağını ve böylece kendilerini de farklı kılacağını hissederler. De Rocha, tüm bu olanları bir cümleye sığdırarak anlatır:</p>

    <p class="paragraf">“[Kargaşa Projesi] bağımsızlık uğruna yapılan bir başkaldırıdır ve kolay bir iş de değildir; Durden projedeki yoldaşlarına ‘uzay maymunları’ diye seslenip durur, onların tıpkı uzaya ilk fırlatılan maymunlar gibi halâ birer köle olduklarını hatırlatır, ancak bu başkaldırının en azından kısmi de olsa başarılı olma şansı vardır”.<span class="dipnot"><a class="_idFootnoteLink" href="#footnote-225-400" id="footnote-225-400-backlink">400</a></span></p>

    <p class="paragraf">Eğer yaşam zaten Heideggerci bir bakış açısıyla ölüme-doğru yol alış ise bu yolculukta fark edilmenin tek yolu, birilerini ve bir şeyleri değiştirebilmektir. Kargaşa Projesi’nde yapılan, bu değişikliklerin Tarih’in tasfiyesi yönünde şekillendirilmesini sağlamaktır; bir başka deyişle, şiddetin devlet/hegemon tekelinden alınıp Kargaşa Projesi’nin denetimine sokulmasıdır. Ve işte burada şiddetin sınırları konusu akıllara gelir. Tıpkı ensest, totemlerin ve Tanrı’nın kutsallığı veya babanın yüceltilmesi gibi, hegemonun elindeki fiziksel/zihinsel şiddet araçları da modern bireyin tabuları arasında yer alır. Modern toplum, meşruiyetini ve güvenliğini (hayatta kalabilmesini), hegemonun elinde toplanmasında karar verilmiş şiddet araçlarında ve hapishanelerde bulacağı fikrini verili kabul eder.<span class="dipnot"><a class="_idFootnoteLink" href="#footnote-225-401" id="footnote-225-401-backlink">401</a></span> Şiddet araçlarının kanun koyanın elinde bulunması fikri yalnızca demokrasilerin değil, Aydınlanma-öncesi yönetimlerin de, halkın sözde rızasını alarak kabul ettirdiği bir olgudur.<span class="dipnot"><a class="_idFootnoteLink" href="#footnote-225-402" id="footnote-225-402-backlink">402</a></span> Polis ve asker iç-dış güvenliğini sağlarken, bireysel silahlanma devletlerin verdiği ruhsatlar altında kayda alınır. Hegemonun yaptığı suç tanımının sınırlarını aşanlar, yine aynı hegemonun kurduğu mahkemelerde yargılanır ve onun hapishanelerine cezalarını çekmek için yollanır. Babalarını öldürdükten sonra hissettikleri pişmanlığı, onun kurallarını yücelterek uygulamaya başlayan ilksel horda kardeşleri gibi, modern insan da vicdanını ya da suçluluk duygusunu temizlemenin yolunu kurallarda, cezalandırılmakta ve hapishanelerde (yeni Babanın verdiği cezaların uygulanacağı <span class="CharOverride-21">ev</span>’lerde) arar. Hapishanelerin, milyonlarca evsizin aç ve susuz bir biçimde, sığınacakları hiçbir yer olmadan ayakta kalmaya çalıştığı modern hayat koşullarından daha <span class="CharOverride-21">adil</span> ve temel gereksinimlerin karşılandığı bir yer olması, suçluluk duygusu taşıyanlar için hiçbir şey değiştirmez. “Fiziksel şiddet araçlarının bu şekilde tekelleştirilmesinin ve hükümetler tarafından… [denetlenip yönetilmesinin], başka pek çok insan icadı gibi [muğlak]”<span class="dipnot"><a class="_idFootnoteLink" href="#footnote-225-403" id="footnote-225-403-backlink">403</a></span> olması da onlar için önem arz etmez. Suçlular, işledikleri suç ne olursa olsun, –hegemonun karar verdiği biçimiyle– cezalarını çekerek o suçun verdiği kötü hislerden arınmak ister. Şiddet araçlarının tekelinin hegemondan alınıp Kargaşa Projesi gibi küçük bir organizasyona devredilmesi, bu yüzden modern toplum algısında bir tabudur. Tyler Durden, uygarlığı yıkma eyleminde, bu tabuya da saldırmak istemiştir.</p>

    <p class="paragraf">Ancak Kargaşa Projesi ilerlemeye devam ettikçe, Tyler Durden ile anlatıcının arasındaki iletişimin koptuğu nokta buradan doğar. Anlatıcı, olabilecek en sadık biçimde yetiştirilmiş bir Tarih vatandaşı olarak, Tyler Durden’ın gitgide daha fazla şiddet içeren ve en sonunda da şiddet tekelini üzerine almayı talep eden eylemlerinden rahatsızlık duymaya başlar. Elbette Tyler o ana dek birçok toplumsal sınırı aşmış ve anlatıcının da bu sınırları aşmasına yardım etmiştir. Ancak bunlar her zaman belirli bir ölçekle sınırlı kalmıştır. Yemeklerin içine sidik/meni/sümük karıştırmak, aile filmlerinin arasına pornografik öğeler eklemek, isyankâr haikular yazıp dağıtmak, tenha bir barın bodrum katında birbirine yumruk savurmak, patronlar veya sendika başkanları ile kavga etmek, onların önünde kendini dövmek/dövdürmek veya işverenleri tehdit etmek, anlatıcının Tyler ile tanışmadan önceki hayatında aklına bile getirmeyeceği şeyler olsa da, içerdikleri şiddetin dozu her zaman asgari düzeyde tutulmuş eylemlerdir. Oysa ordunun kurulması, binaların camlarının ateşe verilmesi, heykellere saldırılması, şiddetin yoldan geçen gönülsüz insanlara sıçraması ve en sonunda da Tyler’ın tüm uzay maymunlarına birer silah edinmelerini istemesi, anlatıcının Kargaşa Projesi’nde var olan şiddet algısını sorgulamaya başlamasına neden olacaktır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-394-backlink" id="footnote-225-394">394</a>. Christopher G. Williams, “Nihilism… s. 173.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-395-backlink" id="footnote-225-395">395</a>. Mircea Eliade, <span class="CharOverride-21">Dinsel İnançlar ve Düşünceler Tarihi – II: Gotama Budha’dan Hıristiyanlığın Doğuşuna</span>, A. Berktay (çev.), İstanbul, Kabalcı Yayınları, 1976/2009, s. 107-109.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-396-backlink" id="footnote-225-396">396</a>. A.g.e., s. 108.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-397-backlink" id="footnote-225-397">397</a>. A.g.e., s. 108.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-398-backlink" id="footnote-225-398">398</a>. Frantz Fanon, <span class="CharOverride-21" xml:lang="en-US">Yeryüzünün Lanetlileri,</span> L. F. Toğaçoğlu (çev.), İstanbul, Avesta Yayınevi, 1963/2001, s. 35.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-399-backlink" id="footnote-225-399">399</a>. Eduardo Mendieta, “Surviving… s. 396.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-400-backlink" id="footnote-225-400">400</a>. Antonio C. de Rocha, “Disease… s. 110.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-401-backlink" id="footnote-225-401">401</a>. Michel Foucault, <span class="CharOverride-21" xml:lang="en-US">Hapishanenin Doğuşu</span>, M. A. Kılıçbay (çev.), İstanbul, İmge Kitabevi, 1975/2006.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-402-backlink" id="footnote-225-402">402</a>. David Forgacs, <span class="CharOverride-21">Gramsci</span>… s. 289-290.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-403-backlink" id="footnote-225-403">403</a>. John Keane, <span class="CharOverride-21" xml:lang="en-US">Şiddetin Uzun Yüzyılı,</span> B. Peker (çev.), Ankara, Dost Kitabevi, 1996/1998, s. 33.</p>
      </div>
    </div>
  </div>
</body>
</html>
