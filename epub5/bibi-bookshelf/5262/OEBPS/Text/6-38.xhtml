<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-38</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-39">VIII</p>

    <p class="paragraf ParaOverride-12"><span class="_idGenDropcap-1">G</span>enelgeçer yargı, Freud’un psikanalitik kuramının bireysel bir kuram olduğunu kabul eder. Oysa onu, “burjuva toplumunun liberal bir eleştirmeni” olarak nitelemek ve psikanalizi de “toplumun insan üzerine [bindirdiği] gereksiz yükleri”<span class="dipnot"><a class="_idFootnoteLink" href="#footnote-225-259" id="footnote-225-259-backlink">259</a></span> ve bunların sonuçlarını inceleyen bir toplum bilimi olarak görmek de mümkündür. Bilinçdışından daha fazla yaşam gücü elde etmeyi arzulayan Jung’un kuramının aksine, Freud’un amacı, insanın doğumundan itibaren toplum tarafından şekillendirildiğini öne sürdüğü bilinçdışı olgusunu bastırmaktır.<span class="dipnot"><a class="_idFootnoteLink" href="#footnote-225-260" id="footnote-225-260-backlink">260</a></span> Bu nedenle, Freud’un kuramının kötümser bir varsayım üzerinden evrildiği düşünülebilecek olsa da, ona göre karakter, asla durağan bir veri olamaz. Dinamiktir, sürekli farklı gerilimlerin altında şekillenir ve sıklıkla değişebilir. Bu nedenle, bugün içinde yaşanılan karamsarlık, herhangi bir gelecekte, iyimserliğe doğru yol almaya da başlayabilir. Freud, bu anlamda, hem bir rasyonalist (akılcı) hem de bir romantiktir.</p>

    <p class="paragraf">Freud’un psikanalitik kuramının amacı, ruhsal (<span class="CharOverride-21">psychical</span>) dünyayı zihnin üç farklı bölümüne ayırmaktır: insanın halihazırdaki düşünme süreçlerini ve farkında olduğu şeyleri içinde barındıran bilinç (<span class="CharOverride-21">the conscious</span>); insanın bir zamanlar farkında olduğu, an itibariyle bir biçimde bilincin dışında gizlenen, fakat her an yeniden bilinçte kendilerine yer edinebilecek şeyleri içinde barındıran bilinçöncesi (<span class="CharOverride-21">the preconscious</span>) ve bir biçimde bastırılmış ve normal yollardan bilince ulaşması mümkün olmayan şeyleri içinde barındıran bilinçdışı (<span class="CharOverride-21">the unconscious</span>).<span class="dipnot"><a class="_idFootnoteLink" href="#footnote-225-261" id="footnote-225-261-backlink">261</a></span> Her ne kadar ilk iki kategori, Jung’un bilinç ve kişisel bilinçdışı olarak adlandırdığı kavramlarla yakınlık gösteriyor olsa da, Freud’da kolektif bir bilinçdışından bahsetmek anlamsızdır. Zira hem bilinç hem de bilinçdışı, çocukluktan itibaren öğrenilen ve edinilen tecrübelerle bireye özel olarak ama toplumsal bir biçimde gelişir. Bu çerçevede Freud’a göre, insanın öznelliği, “bilinçli bir öz-farkındalık ile bilinçdışında bastırılan arzular arasında”<span class="dipnot"><a class="_idFootnoteLink" href="#footnote-225-262" id="footnote-225-262-backlink">262</a></span> bölünmüş durumdadır. Bilinçli olanın aksine, bilinçdışı olanın gerçeklikle bir bağlantısı yoktur, sebep-sonuç zincirinde ya da mantık veya pazarlık denklemlerinde yer almaz; bilinçdışı olan yalnızca kendini koruma, haz ve libidinal (cinsel) doyum arayışındadır.<span class="dipnot"><a class="_idFootnoteLink" href="#footnote-225-263" id="footnote-225-263-backlink">263</a></span></p>

    <p class="paragraf">Freud’a göre “insan, temelde soyutlanmış bir varlık olup esas amacı hem benliğiyle (ego) hem de libidinal istekleriyle ilgili en yüksek derece doyum elde etmektir. Freud’un insanı, psikolojik olarak dürtülenen ve güdülenen <span class="CharOverride-21">homme machine</span>’dir”.<span class="dipnot"><a class="_idFootnoteLink" href="#footnote-225-264" id="footnote-225-264-backlink">264</a></span> Bu dürtülerin ve güdülerin tetiklediği insan davranışları, duyguları, algıları ve düşünceleri ise insanın zihinsel yapısını oluşturan üç öğenin karşılıklı etkileşiminden/savaşımından doğar: id (<span class="CharOverride-21">the Id – das Es</span>), ben/ego (<span class="CharOverride-21">the Ego – das Ich</span>) ve üstben/süperego (<span class="CharOverride-21">the Superego – das Überich</span>). Freud’un 1923 yılında yayımladığı bu topografi, bilinç-bilinçöncesi-bilinçdışı sıralamasından farklı olup bilhassa Birinci Dünya Savaşı’nın etkisiyle çalışmalarını daha çok toplumsal psikanalize yöneltecek olan Freud’un toplum anlayışının da temelini oluşturur.</p>

    <p class="paragraf">İnsan kişiliğinin (ya da psişenin) bilinçdışı tarafından en derinden etkilenen bölümü iddir. İd, dış dünya ile herhangi bir temastan olabildiğince uzakta, “içerideki yabancı bölgedir”.<span class="dipnot"><a class="_idFootnoteLink" href="#footnote-225-265" id="footnote-225-265-backlink">265</a></span> İçeriğinde, her türlü ilkel dürtüyü barındırır. O “haz ilkesinin”<span class="dipnot"><a class="_idFootnoteLink" href="#footnote-225-266" id="footnote-225-266-backlink">266</a></span> (<span class="CharOverride-21">the pleasure principle</span>) evidir. Her tür davranışta, düşüncede, duyguda ve algılayışta acıdan sakınır, hazzı arar. Gerçekliği algılamaz, doyuma göre hareket etmek ister. Libidonun ve güdülerin deposudur. Açlık, cinsellik ve kendini koruma (türünü devam ettirme) gibi insan-öncesi (hayvani) gereksinimlerini doyurma uğraşındadır. İd, “kişiliğin karanlık ve ulaşılamaz parçası” olup “mantık yasalarının hüküm sürmediği”<span class="dipnot"><a class="_idFootnoteLink" href="#footnote-225-267" id="footnote-225-267-backlink">267</a></span> bir kaos ortamını arar (Jung’un gölge-arketipi ile id arasında, bu yönden ciddi bir yakınlık kurulabilir). Yalnızca mantık yasaları değil, ahlaki ya da toplumsal herhangi bir yasa da idde etkin değildir. İyi ile kötünün ayrımı bu noktada boşa bir çabadır. Zevk ve acı, herhangi bir işlevi olan yegâne iki kutuptur. İdde zaman algısı olmadığından, “idin sürüklediği hiçbir zihinsel algı, zaman içinde değişmez”.<span class="dipnot"><a class="_idFootnoteLink" href="#footnote-225-268" id="footnote-225-268-backlink">268</a></span> Libido, ide enerji sağlayan ana kaynak konumundadır. Onu etkileyen güdüler ise yaşam içgüdüsü (<span class="CharOverride-21">Eros – the life instinct</span>) ve ölüm içgüdüsüdür (<span class="CharOverride-21">Thanatos – the death instinct</span>).<span class="dipnot"><a class="_idFootnoteLink" href="#footnote-225-269" id="footnote-225-269-backlink">269</a></span></p>

    <p class="paragraf">Freud’un ego adını verdiği ikinci zihinsel yapı öğesi ise kurama göre “idin, [Algı-Bilinç] aracılığıyla dış dünyadan gelen etkilerle değişmiş olan bir [bölümünü]”<span class="dipnot"><a class="_idFootnoteLink" href="#footnote-225-270" id="footnote-225-270-backlink">270</a></span> oluşturur. İd ile egoyu birbirinden ayıran keskin sınırlar olmasa da işlevleri oldukça farklılaşmıştır. Haz ilkesini barındıran idin aksine, ego “gerçeklik ilkesinin”<span class="dipnot"><a class="_idFootnoteLink" href="#footnote-225-271" id="footnote-225-271-backlink">271</a></span> (<span class="CharOverride-21">the reality principle</span>) evidir. Bu bölgede zihin, mantık yasalarıyla ve toplumsal yasalarla karşı karşıyadır. Algılama, tanıma, muhakeme etme ve hafızaya alma gibi olgular/eylemler, ego tarafından gerçekleştirilir. Bu tip zihinsel işlemlerin tutarlı ve mantıklı bir biçimde düzenlenişi de egoda gerçekleşir. Bu noktada belirtilmesi gereken şey, egonun id gibi doğuştan ya da kendiliğinden var olan bir kısım olmadığı; aksine doğumdan/çocukluktan itibaren gelişen bir yapı olduğudur: İd ne kadar derinlerde yer alıp <span class="CharOverride-21">saklanıyorsa</span>, ego da o kadar <span class="CharOverride-21">dış dünyaya yakın</span> bir biçimde gelişimini sürdürür.<span class="dipnot"><a class="_idFootnoteLink" href="#footnote-225-272" id="footnote-225-272-backlink">272</a></span> “Dış dünya ile bağlantı, ego için belirleyici faktördür”.<span class="dipnot"><a class="_idFootnoteLink" href="#footnote-225-273" id="footnote-225-273-backlink">273</a></span> Üstelik ego, gücünü id gibi libidodan ya da içgüdülerden almadığı için ondan daha zayıftır. At ve binicisi arasındaki ilişkiyi örnekleyen Freud’a göre, bu örnekte id dizginlenmesi gereken atı simgelerken, ego kontrolü elinde tutan ama belli bir noktada halâ atın hareketlerine baskın çıkamayabilecek biniciyi simgeler.<span class="dipnot"><a class="_idFootnoteLink" href="#footnote-225-274" id="footnote-225-274-backlink">274</a></span> Ayrıca “haz ilkesinden gerçeklik ilkesine geçiş, egonun gelişimindeki en önemli yol ayrımlarından biridir”.<span class="dipnot"><a class="_idFootnoteLink" href="#footnote-225-275" id="footnote-225-275-backlink">275</a></span> Ancak unutulmamalıdır ki, buradaki <span class="CharOverride-21">geçiş</span> sözcüğü, haz ilkesinin mutlak bir biçimde geride bırakılışına değil, yalnızca <span class="CharOverride-21">bastırılmasına</span> işaret etmektedir. Ego, tüm gelişimi boyunca id ile olan savaşına devam edecektir. Üstelik id, egonun savaşması gereken tek canavar da değildir.</p>

    <p class="paragraf">Freud’a göre “egonun üç efendisi bulunur: dış dünya, id ve süperego”.<span class="dipnot"><a class="_idFootnoteLink" href="#footnote-225-276" id="footnote-225-276-backlink">276</a></span> Bu efendilerden süperego, aynı zamanda zihnin yapısını oluşturan üçüncü kısımdır. Esasen, Freud’un süperego kavramsallaştırması 1914 yılında yazmış olduğu <span class="CharOverride-21">Zur Einführung des Narzißmus</span> [Narsisizm Üzerine] isimli kitabıyla gerçekleştirilmiştir.<span class="dipnot"><a class="_idFootnoteLink" href="#footnote-225-277" id="footnote-225-277-backlink">277</a></span> Bu kitapta, egonun kendisini bir aşk-nesnesi halinde göstermesi durumunu narsisizm olarak tanıtan Freud, böyle bir durumun gerçekleşmesi için insanın kendisinden ayrı içsel bir kendi-imajına sahip olması gerektiğini düşünmüş ve bu yapıya da ideal ego (<span class="CharOverride-21">the ego-ideal</span>) adını vermiştir; ancak 1923 tarihli <span class="CharOverride-21">Das Ich und das Es</span> [Ego ve İd] isimli kitabından itibaren, bu yapı süperego olarak adlandırılagelir.<span class="dipnot"><a class="_idFootnoteLink" href="#footnote-225-278" id="footnote-225-278-backlink">278</a></span> Süperegonun (ya da ideal egonun) kavramsallaştırılmasının bir başka nedeni de, bireysel farklılıkların, yalnızca id ve ego ayrımı ile açıklanamıyor oluşudur. İlkel güdüler ve libidinal enerji her insanda var olduğuna ve rasyonellik de, Aydınlanmadan bu yana toplumsal bir kavram olduğuna göre, insanların birbirlerinden farklılaşmaları beklenmez. Oysa bir insanın kendine bir <span class="CharOverride-21">ideal</span> belirleyip gerçek egosu ile bu ideal egonun sürekli karşılaştırılması altında hareketlerine, duygularına, anlık tepkilerine ve hatta arzularına yön vermesi, o insanı diğerlerinden ayırabilir.</p>

    <p class="paragraf">Süperego, doğumdan itibaren önce ebeveynler, ardından da toplum ve toplumsal kurumlar (okul, din, siyaset, vs.) tarafından insanlara öğretilen değerlerin, toplumsal normların ve ahlak kurallarının insan zihninde biriktiği kısımdır ve doğrudan idin arzularının karşısına kurulmuştur.<span class="dipnot"><a class="_idFootnoteLink" href="#footnote-225-279" id="footnote-225-279-backlink">279</a></span> Ebeveynlerin, öğretmenlerin, din adamlarının ve hatta politikacıların istekleri, her türlü <span class="CharOverride-21">aşırı</span> ya da idde olduğu gibi, hayvani arzuların bastırılması yönündedir. Bu nedenle süperegonun görevi, libidinal olanı kısıtlamak ve “egonun davranışlarına kesin standartlar belirlemektir”.<span class="dipnot"><a class="_idFootnoteLink" href="#footnote-225-280" id="footnote-225-280-backlink">280</a></span> Libidonun kısıtlanması hem bastırma hem de yüceltme (<span class="CharOverride-21">sublimation</span>) yolu ile gerçekleştirilebilir: İlkinde, cinselliği ima eden her şey hor görülüp tiksinti yaratan bir forma getirilirken; ikincisinde, libidinal enerjinin başka alanlara (örneğin, sanat formlarına) aktarımı söz konusudur.<span class="dipnot"><a class="_idFootnoteLink" href="#footnote-225-281" id="footnote-225-281-backlink">281</a></span> Öte yandan, egonun davranışlarına getirilen kesin standartların en önemli bekçisi, bilhassa ebeveynlerin eleştirileri ile oluşmuş, vicdandır (<span class="CharOverride-21">conscience</span>).<span class="dipnot"><a class="_idFootnoteLink" href="#footnote-225-282" id="footnote-225-282-backlink">282</a></span> Freud’a göre vicdan bireysel değil, toplumsal bir olgudur. “Eğer bu standartlara uyulmazsa, aşağılık duygusu [<span class="CharOverride-21">inferiority</span>] ve suçluluk [<span class="CharOverride-21">guilt</span>] süperegonun en büyük yardımcıları olacaktır”.<span class="dipnot"><a class="_idFootnoteLink" href="#footnote-225-283" id="footnote-225-283-backlink">283</a></span></p>

    <p class="paragraf">İşte önce ebeveynler ile birey, daha sonra da toplumun kurumları ile birey arasında gerçekleşen bu alışveriş, kendisine Freud’un toplumsal kuramının temelinde yer bulur. Kişinin çoğunlukla bilinçdışına hükmeden toplumsal standartlar/normlar/kurallar ve bunların uygulanmaması durumunda kendisinde hissettiği suçluluk temelli vicdan azabı, şu ana dek Adorno ve Horkheimer, Gramsci, Debord ve Baudrillard’ın üzerinden tartışılagelen, toplumun birey üzerindeki hükümranlığını psikanalitik bir altyapıya oturtur.</p>

    <p class="paragraf">Bu noktaya değin mümkün olabildiği kadar basit bir biçimde özetlenmeye çalışılan Freud’un toplumsal kuramına, anlatıcının Tyler Durden ile olan ilişkisini yansıtmaya çalışacak olursak, bir kez daha anlatıcı merkezli bir yol izlememiz gerekecektir. <span class="CharOverride-21">Dövüş Kulübü</span>’nün anlatıcısının ve yan rollerdeki karakterlerin kişiliklerini etkileyen süperego, şüphesiz tüketim toplumun kurallarını, işleyişini ve ahlak anlayışını bireylere dayatmıştır. Adorno ve Horkheimer’in Tocqueville’den yaptığı alıntı hatırlanacak olursa, geç-modern çağın hegemonu, bireylerin bedenlerini değil ruhlarını tehdit eder. Ona uyulmadığı takdirde başlar kesilmez; aksine, suçluluk duygusu ve vicdan azabı çekilir. Kültürel hegemon, doğrudan ebeveynlerin çocuklarına öğrettikleri ve toplumsal kurumlarda tekrarlanan şablonları hedef alır. Bebekten, daha ilk doğduğu günden itibaren, tüketim toplumunun en çok da o toplum tarafından benimsenmiş başarı mitoslarının içinde yer alması beklenir. Daha kendi başına ayakta bile duramayan çocuk, <span class="CharOverride-21">büyüyünce</span> doktor, mühendis, bilim adamı, başbakan olacaktır. Çok para kazanacak, annesini-güzel-evlerde-yaşatacaktır. Çok güzel bir kızla ya da çok yakışıklı bir erkekle evlenen prens veya prensestir tüm bebekler. Kusursuz güzelliktedirler. Gözlerini bile açamayan bu bebekler, o-güne-kadar-görülen-en güzel ve en akıllı bebeklerdir. Beklentiler, daha sonradan gün yüzüne çıkacak ideal ego, daha ilk günden itibaren altından kalkılamayacak kadar büyüktür.</p>

    <p class="paragraf">Ve her şeyin özgürce yapılabilmesi mottosu üzerine kurulu bu toplumda dahi, id bastırılmaktadır. Adorno ve Horkheimer, bu bastırılmayı çizgi filmler üzerinden enfes bir biçimde tasvir etmiştir:</p>

    <p class="paragraf">“Günümüzde çizgi filmler sadece teknolojik aklın hakikat üzerindeki zaferini teyit eder. Bundan birkaç yıl öncesine kadar bu filmlerin, ancak son dakikalarda izlenen kovalamacanın girdabında çözülen tutarlı bir olay örgüsü vardı… Şimdiyse zamansal ilişkiler yer değiştirmiştir. Çizgi filmin daha ilk sekanslarında, olayların akışı sırasında yıkımın gerçekleşeceği bir olay motifi verilir: Kahraman, seyircinin tezahüratı eşliğinde bir paçavra gibi yerden yere vurulur. Örgütlenmiş eğlencenin niceliği böylece örgütlenmiş gaddarlığın niteliğine dönüşür. Film endüstrisinin gönüllü sansürcüleri, yani suç ortakları eğlence görüntüsü altında ekranda sürüp giden avı koruyup kollarlar. Komiklik, bir sarılma sahnesinin izleyicide uyandıracağı varsayılan hazzın önünü kesip doyumu pogrom gününe erteler”.<span class="dipnot"><a class="_idFootnoteLink" href="#footnote-225-284" id="footnote-225-284-backlink">284</a></span></p>

    <p class="paragraf">Daha bebekken bile, bilinçdışında hazzın ertelenmesinin propagandası yapılmaktadır. Ancak bir yandan da ön-haz hedef alınır.<span class="dipnot"><a class="_idFootnoteLink" href="#footnote-225-285" id="footnote-225-285-backlink">285</a></span> Ön-hazzın kışkırtılması, libidoyu tüketime doğru <span class="CharOverride-21">yüceltmiştir</span>. Sanat hafifledikçe, boş geçirilen zaman, sanatsal faaliyetler yerine libidonun bir başka biçime dönüşüp harcanacağı sportif faaliyetlere ayrıldıkça, bireylerin libidinal enerji harcamaları, tüketim ürünlerine odaklanacaktır. Yeni çıkan bir kıyafeti satın almak, daha önce hiç tatmadıkları İtalyan dondurmasının tadına bakmak, saçlarını en iyi şampuanla yıkamak, en son çıkan mobilyalarla ev döşemek, yüz gerdirmek, bol ödüllü dizileri izlemek veya internetten porno indirip mastürbasyon yapmak, libidonun bastırılmadan ya da yüceltilmeden <span class="CharOverride-21">harcanması</span> anlamına gelir. Anlatıcıyı ve <span class="CharOverride-21">Dövüş Kulübü</span>’ndekileri etkileyen süperegonun başlıca hedefi, libidinal enerji kanallarını tüketime aktarmaktır.</p>

    <p class="paragraf">Anlatıcı da bu yeni standartlara tümüyle uymuş gibi görünür başta. Büyük ihtimalle öyledir de. Marla Singer gelene kadar idini ve onun klasik aktivitelerinden olan cinselliği ve şiddeti bastırmış, hatta tüketime kanalize etmiş gibi görünmektedir. Anlatıcı kimliği, tüm roman boyunca bir kez bile seks yapmaz. Her türlü şiddet eyleminin karşısındadır. İdi, tamamen süperegonun denetiminde bastırılmışa benzer. Ancak aynı zamanda, egosu da bastırılmıştır. Onu diğerlerinden ayıran şey, yine bir süperego ürünü olan, satın aldığı mobilyalardır. Ama onlardan başkalarında da vardır. Audi marka arabasının tıpkısını bir başkası da kullanır. Zaten tüketim toplumunun standartlarıyla törpülenmiş süperego, insanları birer tüketici haline getirip kimliksizleştirme konusunda oldukça başarılıdır. Gerçeklik ilkesini dosdoğru kendisi oluşturmuş, haz ilkesini de başka alanlara yöneltmenin yollarını bulmuşa benzemektedir. Bu iki ilke arasında gidip gelen insan-toplum ilişkisinde, tüketimden kaçış yoktur.</p>

    <p class="paragraf">Ancak önce Marla Singer, sonra da Tyler Durden, bu tutsaklıkta kısılıp kalmamış kişilikler olarak aykırılık gösterir. Marla’yı bu haz-gerçeklik ilişkisinde gerçekliğe bağlayan şeyler halâ mevcut olsa da (yaşlanma ve bağlanma korkuları), Tyler Durden sanki tüm zincirleri kırmış gibidir. Hem Marla’nın hem de Tyler’ın egoları, anlatıcınınkinden çok daha belirgindir. Dış dünyaya, süperegoya ve hatta idlerine bile daha az hizmet etmektedirler. Ancak özellikle –daha önce Jung’un hazcı gölge-arketipi olarak da tanımlanmış olan– Tyler Durden, hem erkek olması hem de daha ayrıksı bir egoya sahip olması nedeniyle, anlatıcı için yeni ideal ego figürünü temsil eder hale gelmiştir. Bir başka deyişle, anlatıcı, ideal egosunun yerine bir başka insanı koymuştur. Toplumun standartları altında ezilen; yeni standart arayışları, destek gruplarına Marla’nın da katılması ile son bulan; ve kendi egosunu süperegonun önüne geçiremeyecek kadar güçsüz olan anlatıcı, yeni standartlarını ve ideallerini Tyler Durden’ın kişiliğinde bulmuştur. Uyması gereken kurallar artık eskisinden, bir başka deyişle, tüketim toplumununkinden farklı olacaktır. Önceden de belirtildiği gibi, ilk kural, yeni standartlara (yeni ideal egoya) okkalı bir yumruk atmaktır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-259-backlink" id="footnote-225-259">259</a>. Erich Fromm, <span class="CharOverride-21">Psikanalizin…</span> s. 47.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-260-backlink" id="footnote-225-260">260</a>. A.g.e., s. 53-57.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-261-backlink" id="footnote-225-261">261</a>. Sigmund Freud, <span class="CharOverride-21">Haz İlkesinin Ötesinde – Ben ve İd</span>, A. Babaoğlu (çev.), İstanbul, Metis Yayınları, 1923/2009, s. 75-79.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-262-backlink" id="footnote-225-262">262</a>. Anthony Elliot, <span class="CharOverride-21">Social…</span> s. 26.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-263-backlink" id="footnote-225-263">263</a>. A.g.e., s. 22-28.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-264-backlink" id="footnote-225-264">264</a>. Erich Fromm, <span class="CharOverride-21">Psikanalizin…</span> s. 48.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-265-backlink" id="footnote-225-265">265</a>. Tony Thwaites, <span class="CharOverride-21" xml:lang="en-US">Reading Freud: Psychoanalysis As Cultural Theory</span>, Londra, Sage, 2007, s. 39.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-266-backlink" id="footnote-225-266">266</a>. Sigmund Freud, <span class="CharOverride-21">Haz…</span> s. 22.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-267-backlink" id="footnote-225-267">267</a>. Sigmund Freud, <span class="CharOverride-21" xml:lang="en-US">New Introductory Lectures on Psychoanalysis</span>, J. Stratchey (çev.), New York, W.W. Norton Co., 1933/1965, s. 73.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-268-backlink" id="footnote-225-268">268</a>. A.g.e., s. 74.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-269-backlink" id="footnote-225-269">269</a>. Erich Fromm, <span class="CharOverride-21">Psikanalizin…</span> s. 51.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-270-backlink" id="footnote-225-270">270</a>. Sigmund Freud, <span class="CharOverride-21">Haz…</span> s. 85.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-271-backlink" id="footnote-225-271">271</a>. A.g.e., s. 23.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-272-backlink" id="footnote-225-272">272</a>. Sigmund Freud, <span class="CharOverride-21" xml:lang="en-US">New</span><span class="CharOverride-21">…</span> s. 75-77.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-273-backlink" id="footnote-225-273">273</a>. A.g.e., s. 75.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-274-backlink" id="footnote-225-274">274</a>. A.g.e., s. 77.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-275-backlink" id="footnote-225-275">275</a>. Sigmund Freud’dan aktaran, Preston J. Cole, <span class="CharOverride-21">The…</span> s. 45.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-276-backlink" id="footnote-225-276">276</a>. Sigmund Freud, <span class="CharOverride-21">New…</span> s. 77.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-277-backlink" id="footnote-225-277">277</a>. Sigmund Freud, <span class="CharOverride-21">Narsisizm Üzerine ve Schreber Vakası</span>, S. M. Tura ve B. Büyükkal (çev.), İstanbul, Metis Yayınları, 1914/2007.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-278-backlink" id="footnote-225-278">278</a>. Robert Bocock, <span class="CharOverride-21" xml:lang="en-US">Sigmund Freud – Revised Edition</span>, Londra, Routledge, 1983/2002, s. 75-78.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-279-backlink" id="footnote-225-279">279</a>. Sigmund Freud, <span class="CharOverride-21">Haz…</span> s. 89-90.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-280-backlink" id="footnote-225-280">280</a>. Sigmund Freud, <span class="CharOverride-21">New…</span> s. 78.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-281-backlink" id="footnote-225-281">281</a>. Sigmund Freud, <span class="CharOverride-21">Haz…</span> s. 85.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-282-backlink" id="footnote-225-282">282</a>. A.g.e., s. 95.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-283-backlink" id="footnote-225-283">283</a>. Sigmund Freud, <span class="CharOverride-21">New…</span> s. 78.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-284-backlink" id="footnote-225-284">284</a>. Theodor W. Adorno ve Max Horkheimer, <span class="CharOverride-21">Aydınlanmanın…</span> s. 185.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-285-backlink" id="footnote-225-285">285</a>. A.g.e., s. 187.</p>
      </div>
    </div>
  </div>
</body>
</html>
