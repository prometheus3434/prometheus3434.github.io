<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-20</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-21">II</p>

    <p class="paragraf ParaOverride-12"><span class="_idGenDropcap-2">D</span><span class="CharOverride-21">övüş Kulübü</span> romanı ile çekilen film arasındaki uyuşmayan ayrıntılardan biri, anlatıcının gitmeye başladığı destek gruplarının sırası ile ilgilidir. Filmdekinin aksine, romana göre anlatıcı, tıpkı sadık bir tüketim toplumu vatandaşı gibi, doktorunun sözünü dinlemiş ve destek gruplarına katılmaya, testisleri alınmış erkekler için olanla değil, beyin parazitliler için olan grupla başlamıştır.</p>

    <p class="paragraf">Fazla bir beklentisi yoktur aslında anlatıcının. Daha doğrusu, kültürel hegemonyanın dayattığı gibi, hiçbir beklentisi de yoktur dıştakilerden. Neden orada olduğunu dahi sorgulamaz. Bu yüzden yine adsız olmayı tercih eder gittiği gruplarda. “Ben dayanışma gruplarında asla gerçek adımı söylemem.” (17) Kendi ismini paylaşmaz yine. Bazen Cornelius olur. Bazen Travis. Rupert. Lenny. Yine aynı anlatı yatmaktadır isim seçimlerinde: Tüketim toplumu herkesi aynı yapmıştır. Birörnekleştirmiştir. Standart hale getirmiştir. Adınızın ne olduğu, yaptığınız iş veya hobileriniz sizi diğerlerinden ayırmaz. Yalnızca tüketim metalarıdır sizi sözde-bireyselleştiren, türdaşlarınıza daha da yabancılaştıran. Anlatıcı, dıştakilerin toplantısında da bunu arar, doğal olarak. Ama yanılmıştır. Gördükleri, onun tümden değişiminin ilk adımları olacaktır.</p>

    <p class="paragraf">İlk gördüğü figür Chloe olur.</p>

    <p class="paragraf">“İskelet kılıklı hap kadar bir kadın, pantolonunun arkası poposundan hazin ve boş bir şekilde sarkarken, beyin parazitinin en kötü yanının kimsenin onunla yatmaması olduğunu söyledi… Chloe’nin bütün istediği son kez biriyle yatağa girmek. Yakınlık değil, seks istiyor.” (17)</p>

    <p class="paragraf">Bu dürüstlük şaşırtır anlatıcıyı. Başka birilerinden bir şeyler istemek alışık olduğu bir şey değildir çünkü. Debord’un “tatmin aldatmacası”<span class="dipnot"><a class="_idFootnoteLink" href="#footnote-225-175" id="footnote-225-175-backlink">175</a></span> dediği şeyden uzaktadır Chloe. Sağlık sigortasından tonla para kazanmıştır; arzu ettiği her şeyi tatmin edebilecek maddiyata sahiptir. Üstelik refah devletinde temel gereksinimleri zaten karşılanmaktadır. Ama o, “sarı balmumuna batırılmış bir iskeletten başka bir şey” (18) olmayan, “Joni Mitchell’in [iskeletine]” (34) benzeyen kadın, elindeki tüm imkânlara rağmen, kendisiyle yatacak kimseyi bulamamaktadır.</p>

    <p class="paragraf">Televizyondaki dizilerin, sinema salonlarındaki filmlerin, mp3 çalarlardan dinlenilen şarkıların, kulak kabartılan sesli-romanların, satın alınan hemen her metanın içini dolduran ve tarihin en çok reklamı yapılan şeyine, yani cinselliğe, olmaması gerektiği kadar uzaktır Chloe. “Bir erkek ne cevap verebilir ki buna? Yani, ne diyebilirsiniz ki?” (17) derken, şaşkınlığını belirtir anlatıcı. Chloe, bütün parasına rağmen, tüketim toplumunda en çok satılan şeye ulaşamamaktadır. Dıştakilerden biridir o. Ve anlatıcının alıştığı düzenin tam karşısındadır.</p>

    <p class="paragraf">“Chloe’nin şu andaki hali karşısında, ben hiçbir şeyim. Hatta hiçbir şey bile değilim.” (18)</p>

    <p class="paragraf">İşte böylece ilk aydınlanmasını yaşar anlatıcı. Martin Heidegger’in insanın dünyaya bırakılmışlığını (<span class="CharOverride-21">Dasein</span>) “ölüme-doğru-varlık”<span class="dipnot"><a class="_idFootnoteLink" href="#footnote-225-176" id="footnote-225-176-backlink">176</a></span> olarak açıklayışı, önceleri ona hiç bu kadar yakın gelmemiştir. İnsan doğumundan itibaren ölüme doğru koşmaktadır. Heidegger’in <span class="CharOverride-21">Sein und Zeit</span> [<span class="CharOverride-21">Varlık ve Zaman</span>] başlıklı kitabının mesajı “önemli olan <span class="CharOverride-21">neye</span> karar verdiğin değil, yaşamın meydan okumasına göğüs germen ve [toplumda], toplum kurallarında ve önemsiz şeylerde takılıp kalmayan özgün bir yaşam biçimi [seçmen]”<span class="dipnot"><a class="_idFootnoteLink" href="#footnote-225-177" id="footnote-225-177-backlink">177</a></span> ise Chloe ve destek grupları sayesinde anlatıcı, en azından Heidegger’in işaret ettiği toplum ile birey arasında var olan gerilimi keşfetmeyi başarmıştır. Henüz topluma karşı bir tavır alma, karar verme ve seçim yapma zorunlulukları anlatıcıdan uzaktır belki ama Chloe, onu uyandırmak konusunda başarılı olmuştur. Anlatıcı artık ölüme doğru koştuğunun ve bu koşuda yalnız bırakıldığının farkındadır. <span class="CharOverride-21">Memento Mori.</span><span class="dipnot"><a class="_idFootnoteLink" href="#footnote-225-178" id="footnote-225-178-backlink">178</a></span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-175-backlink" id="footnote-225-175">175</a>. Guy Debord, <span class="CharOverride-21">Gösteri…</span> s. 69.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-176-backlink" id="footnote-225-176">176</a>. Martin Heidegger, <span class="CharOverride-21">Varlık ve Zaman</span>, K. H. Ökten (çev.), İstanbul, Agora, 1927/2008, s. 43-65.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-177-backlink" id="footnote-225-177">177</a>. Robert Zimmer, <span class="CharOverride-21">Felsefe Portalı: Klasik Eserlere Giriş</span>, L. Uslu (çev.), Ankara, Arkadaş Kitabevi, 2004/2008, s. 225.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-178-backlink" id="footnote-225-178">178</a>. Latince: “Fani olduğunu hatırla.”</p>
      </div>
    </div>
  </div>
</body>
</html>
