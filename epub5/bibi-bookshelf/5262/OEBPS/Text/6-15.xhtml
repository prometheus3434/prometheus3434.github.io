<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-16">XII</p>

    <p class="paragraf ParaOverride-12"><span class="_idGenDropcap-1">A</span>dorno ve Horkheimer, Debord ve hatta Baudrillard, bu karamsar, uzlaşmaz ve bir sonu olmayan tüketici-merkezli tabloyu çizdiğinde, dünya henüz küreselleşme çılgınlığı ile sarsılmış değildi. Bahsi geçen yazarların kitaplarından en sonuncusu (Baudrillard’ınki) ilk baskısını 1970 yılında yapmıştı.</p>

    <p class="paragraf">İkinci Dünya Savaşı’nın bittiği 1945 yılı ile Soğuk Savaş’ın temsilen Berlin’de ortadan kaldırıldığı 1989 yılları arası, kültürel hegemonyanın siyasi/askeri hegemonyaya karşı sağladığı üstünlüğü (ve elbette tüketici kültürün etkisini) bariz biçimde ortaya koyan bir dönemdir. Bahsedilen yıllar arasında altın çağını yaşayan neo-realist siyaset/uluslararası ilişkiler kuramına göre, Soğuk Savaş yılları, iki kutuplu bir dünyayı temsil eder.<span class="dipnot"><a class="_idFootnoteLink" href="#footnote-225-137" id="footnote-225-137-backlink">137</a></span> Avrupa’nın batısını, Amerika kıtasını ve Asya’nın uzak doğusunu kontrol eden Amerika Birleşik Devletleri ile Avrupa’nın doğusunu ve Asya’nın çoğunluğunu kontrol eden Sovyetler Birliği, bir taraftan nükleer kuvvetlerini kullanma tehditlerini çarpıştırırken diğer taraftan kapitalist ve sosyalist ekonomik modellerinin savaşımını vermektedirler. Her ne kadar Sovyetler Birliği’nin ekonomik gücü 1980’ler itibariyle ciddi bir güç kaybı yaşamış olsa da, nükleer gücü ve asker potansiyeli halâ yerli yerinde olan demirperdenin doğusu, 1990’lara girmeden bir anda ortadan kalkar. İki-kutupluluğu hem bir ideal hem de sarsılmaz bir yapı olarak değerlendiren güç-temelli neo-realizm, bu çöküşü anlamlandırmada sınıfta kalır.<span class="dipnot"><a class="_idFootnoteLink" href="#footnote-225-138" id="footnote-225-138-backlink">138</a></span> Oysa bu noktaya kadar tartıştığımız tüketim kültürü penceresinden, Sovyetler Birliği’nin bu sözde-nedensiz yıkımı tahmini zor bir olgu değildir. Sovyetler Birliği, o günün koşullarında, yüksek ihtimalle dünyanın en tutarlı ve en kaliteli (her tür sanat dalı ve spor hakkında) eğitimini, birliğin hemen her köşesine ulaştırmakta başarılı bir sisteme sahiptir. Klasik yazarlar ve klasik enstrümanlar, Rus tarihi ve dili sınırları içerisinde, tüm vatandaşlara eksiksiz tanıtılır. En azından teoride, alınan bu eğitimlerin pratik yaşama adapte edilmesi, devlet tarafından teşvik edilir. İnsanlar mesleklerini seçmekte özgürdür. İlgi alanlarını gerçekleştirebilirler. Buraya kadar her şey ideal olabilir ve var olan bir Sovyet kültürel hegemonyasından söz edilebilir. Ama Sovyetler Birliği, kendi kültürel hegemonyasını sadece sınırlı bir alanda, kendi sınırları içinde yayabilmiştir. Ve bu noktada, Amerikan kültürel hegemonyası ile baş etmesi mümkün olmamıştır.</p>

    <p class="paragraf">Amerika-merkezli kültürel hegemonya, kültür endüstrisi, tüketim odaklı arzu-makinesini dünyanın her tarafında çalıştırmakta ve Eros-oklarını tüm dünya insanlarına doğru fırlatmakta sonsuz başarı sağlamıştır. Buna, Sovyetler Birliği vatandaşları da dahildir. Hollywood film endüstrisinin girmediği sinema salonu, Amerikalı şarkıcıların İngilizce şarkılarının duyulmadığı radyo, zengin Amerikan burjuva ailelerini anlatan dizilerin nüfuz etmediği televizyon yoktur. Tüketim, yalnızca Amerikan zor-temelli hegemonyasının yer ettiği sınırları değil, karşı cephenin sınırlarını da fethetmiştir.<span class="dipnot"><a class="_idFootnoteLink" href="#footnote-225-139" id="footnote-225-139-backlink">139</a></span> Ve Sovyetler’in buna karşı verilecek etkili bir yanıtı olmamıştır. Gramscici terimlere dökersek: Amerika Birleşik Devletleri, hem kendi etki alanında hem de dünyanın geri kalanında, hem zor hem de rıza anlamında, Protestan ahlak anlayışı, neo-liberal ekonomi politikaları ve <span class="CharOverride-21">organik entelektüelleri</span> ile askeri ve kültürel hegemonyasını kurmayı başarırken; Sovyetler Birliği, askeri ve kültürel hegemonyasını kendi sınırları dışına çıkaramamış ve bu iki-kutuplu savaşı sürdürmeyi başaramamıştır. Neo-realist kuramların gücü tek taraflı algılayan bakış açıları bu ayrımı görmekte sınıfta kalır. Eleştirel kuramlar ise çift taraflı güç (zor ve rıza) anlayışları ve kültürel hegemonyanın sınırlar-arası transferi kavramı ile tarihi aydınlatmak konusunda daha başarılıdır.<span class="dipnot"><a class="_idFootnoteLink" href="#footnote-225-140" id="footnote-225-140-backlink">140</a></span></p>

    <p class="paragraf">Baudrillard’ın <span class="CharOverride-21">La Société de consommation’</span>unun [Tüketim Toplumu] basıldığı 1970’li yılların ilk yarısı, Amerikan kültürel hegemonyasının ayırt edici özelliğinin ortaya çıkması anlamında büyük bir kırılma noktasını temsil eder. 1960’lı yıllar gibi, neredeyse yüz yıllık bir aradan sonra bir başka Kondratiev yükselişinin yaşandığı, dünya ekonomik gelişmesinin tavan yaptığı bir dönemden sonra,<span class="dipnot"><a class="_idFootnoteLink" href="#footnote-225-141" id="footnote-225-141-backlink">141</a></span> 1970’ler, sarsıcı bir petrol krizi ve hemen ardından gelen Amerikan Dolar’ının artık dünya finansal sisteminin ortak para birimi olarak kullanılmaması anlamına gelen Bretton-Woods Sistemi’nin çöküşü ile birlikte, bu pembe tabloyu tersyüz etmiştir. 1968 yılında Batı Avrupa’da ve kısmen de Amerika’da ayaklanan öğrenciler, yükselen hippi kültürü, doğum kontrol hapının icadı, Vietnam Savaşı’na gitmeyi reddeden Amerikan vatandaşları gibi aykırılıklar, belki de bu tersyüz edilişin bir sonucu olmuştur. İkinci Dünya Savaşı’ndan sonra Amerika Birleşik Devletleri’nin himayesi altına giren, Marshall Yardımları sayesinde, bu doğrultuda önce Avrupa Kömür ve Çelik Topluluğu’nu (1952), ardından da Avrupa Toplulukları’nı (1967) kuran Batı Avrupalı savaş mağduru devletler, Amerika’nın kendilerini daha fazla besleyemeyeceğini anlayıp aralarında daha fazla ortaklığa doğru yelken açmıştır.<span class="dipnot"><a class="_idFootnoteLink" href="#footnote-225-142" id="footnote-225-142-backlink">142</a></span> Bu doğrultuda, daha önce bir Avrupalı olarak bile görmedikleri Birleşik Krallık’ı bünyelerine katıp (1973), bir anlamda Amerika Birleşik Devletleri-Birleşik Krallık arasındaki Anglo-Sakson köprüleri yıkmayı dahi denemişlerdir. Bu anlamda 1970’ler, hem sivil hem de Avrupa’nın Batılı devletleri çapında, Habermas’ın “meşrulaşma krizi”<span class="dipnot"><a class="_idFootnoteLink" href="#footnote-225-143" id="footnote-225-143-backlink">143</a></span> adını verdiği duruma sahne olmuştur.</p>

    <p class="paragraf">“Bununla birlikte, bu dönem, ne politik sistemde ne de Batı kapitalizminin ekonomik sisteminde önemli değişikliklere yol [açmıştır]”.<span class="dipnot"><a class="_idFootnoteLink" href="#footnote-225-144" id="footnote-225-144-backlink">144</a></span> Habermas’ın kriz adını verdiği olgu, bir anomiye dönüşmeden ortadan kaldırılmıştır. Hippiler ile tüketimcilik arasındaki mücadeleyi açık bir farkla daha <span class="CharOverride-21">cool</span> olan<span class="dipnot"><a class="_idFootnoteLink" href="#footnote-225-145" id="footnote-225-145-backlink">145</a></span> tüketimcilik kazanmıştır. Post-yapısalcı bir bakış açısıyla, zaten böyle bir mücadele hiç var olmamıştır. İki kutuplu dünya masalı gibi, hippiler de sadece işlevsiz bir simülasyondan ibarettir. Tüketici kültürü, kendi inşasına tam gaz devam eder. Baudrillard’ın 1970’te yayımlanan kitabı, ortada herhangi bir kriz ya da anomi olmadığını, aksine tüketim aktivitesinin, kültürel hegemonyanın başlıca aracı olduğunu dünyaya bir kez daha haykırır niteliktedir.</p>

    <p class="paragraf">1970’ler, dünya siyaset sahnesinde silahlanmanın sınırlandırıldığı, Sovyetler Birliği’nin Amerika Birleşik Devletleri ve Batı Avrupalı devletlere insan hakları ve demokrasi propagandası konusunda biraz daha yaklaştığı (1973 Avrupa Güvenlik ve İşbirliği Konferansı ve 1975 Helsinki Nihai Senedi), küreselleşme eğrisinin yavaş yavaş yukarıya doğru tırmanmaya başladığı <span class="CharOverride-21">détente</span> dönemi ile sonlanmıştır.<span class="dipnot"><a class="_idFootnoteLink" href="#footnote-225-146" id="footnote-225-146-backlink">146</a></span> 1980’ler ise Reagan-Thatcher karikatürleri ile başlasa da, neo-liberal politikaların ve küreselleşmenin artık standart bir norm haline geldiği yıllar olarak hatırlanacaktır. Daha ziyade gelişmiş devletlere ve çokuluslu şirketlere <span class="CharOverride-21">serbest</span> bırakılmış ticaret, IMF ve Dünya Bankası’nın gelişmemiş ve gelişmekte olan ülkelere verdiği (rızalı) krediler, dış kaynak kullanımı (<span class="CharOverride-21">outsourcing</span>–önceleri bir firma içinde üretilen mal ve hizmetlerin başka firmalardan tedarik edilmesi) ve franchising (bir işverenin, başka bir markanın ismini ve standart ürünlerini kullanarak kâr sağlaması) faaliyetlerinin artışı ve ulusal sermaye piyasalarının uluslararası yatırımcılara açılması gibi girişimler ile sermayenin zaman ve mekân sınırları genişletilmiş, ulus-ötesine geçiş başlamıştır.<span class="dipnot"><a class="_idFootnoteLink" href="#footnote-225-147" id="footnote-225-147-backlink">147</a></span> Sermayenin serbestçe akışına açılan bu kapılar, hiç şüphesiz tüketicine kültürüne de açık olacaktır.</p>

    <p class="paragraf">1980’lerden itibaren tüketimin akışı keskin bir yol değiştirmiştir: Artık tüketim ürünlerinin hitap ettiği kitle çok daha genişlemiştir.<span class="dipnot"><a class="_idFootnoteLink" href="#footnote-225-148" id="footnote-225-148-backlink">148</a></span> Irk, din, dil, etnisite, cinsiyet veya yerel-küresel ayrımları, pazarlama endüstrisi için ortadan kalkmıştır. Kültür endüstrisinin hedef kitlesi ve ürün yelpazesi artık herkes ve her şey olmuştur. Budist Hollywood starları, fal baktıran şirket yöneticileri, dinsel ayinlerle açılışları yapılan fabrikalar, kendi yazdıkları Aydınlanma’nın sekülarizmi tezini reddeden bilim adamları, özellikle Soğuk Savaş’ın sona ermesinden sonra yeniden hortlayan mikro-milliyetçilik ve bölgesel çatışmalar ile dünya “içi boş türdeş [zamanını]”<span class="dipnot"><a class="_idFootnoteLink" href="#footnote-225-149" id="footnote-225-149-backlink">149</a></span> yaşıyordur artık. İçi boş türdeş zaman, sermayeye aittir ve sermaye bu zaman içinde kendisine karşı gelebilecek hiçbir direnişe izin vermediği gibi, tüketim ürünleri ile insan arzularını, her zaman olduğundan daha güçlü bir biçimde, etkilemeye devam ediyordur.</p>

    <p class="paragraf">Artık radyo gibi insanın hayal gücüne halâ gereksinim duyan <span class="CharOverride-21">gadget</span>’ların<span class="dipnot"><a class="_idFootnoteLink" href="#footnote-225-150" id="footnote-225-150-backlink">150</a></span> (potansiyel olarak yararsız ama birleştirici iletişim nesnelerinin) yerini, tüketiciyi tamamen edilgen role soyunduran; ona ne düşünmesi ne hissetmesi ve ne anlaması gerektiğini doğrudan gösteren, televizyon almıştır. Çok yakında pasifize eden televizyonun yanına, enformasyon bombardımanını doruğa ulaştıran ve sermayenin denetiminden sanıldığı kadar kolay kaçamayan internet de eklemlenecektir.<span class="dipnot"><a class="_idFootnoteLink" href="#footnote-225-151" id="footnote-225-151-backlink">151</a></span> Kitle iletişim araçlarının artışı, dünyayı Baudrillard’ın tanımladığı şekliyle bir <span class="CharOverride-21">drugstore</span>’a<span class="dipnot"><a class="_idFootnoteLink" href="#footnote-225-152" id="footnote-225-152-backlink">152</a></span> daha fazla yakınlaştırmıştır: “<span class="CharOverride-21">Drugstore</span> mal kategorilerini yan yana dizmez, <span class="CharOverride-21">göstergelerin alaşımını</span>, tüketici bir gösterge bütünlüğünün kısmi alanları olarak görülen tüm mal kategorilerinin alaşımını uygular. Kültür merkezi, <span class="CharOverride-21">drugstore</span>’da alışveriş merkezinin bütünleyici parçasına dönüşür… Kültür, <span class="CharOverride-21">drugstore</span>’da <span class="CharOverride-21">kültürelleştirilir</span>”.<span class="dipnot"><a class="_idFootnoteLink" href="#footnote-225-153" id="footnote-225-153-backlink">153</a></span> Bu yüzden <span class="CharOverride-21">drugstore</span>’lara bir kilo domates almaya diye gidip yirmi çeşit farklı ürünle eve döndüğünüz gibi; kültür endüstrisinde de istediğiniz tüketim malına (bu bir kitap, bir porno film, bir bardak kahve ya da yine bir kilo domates olabilir) ulaşma yolunda, birçok farklı metaya maruz kalır ve tüketim açlığınızı, sürekli tetiklenen arzularınız doğrultusunda doyurmaya çalışır halde bulursunuz kendinizi. Bazen zamanı-satın-alır, bazen Tanrı-için-alışveriş-yapar, bazen sınırlarınızı-satın-almak için ihaleye girer, bazen de ‘geleceği-<span class="CharOverride-21">hack’</span>leyip’ yaşlanmanın önüne geçiren ürünlere kavuşursunuz.<span class="dipnot"><a class="_idFootnoteLink" href="#footnote-225-154" id="footnote-225-154-backlink">154</a></span> Tüm bu alışverişlerden kârlı çıkan her zaman hegemon, yani sermaye olacaktır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-137-backlink" id="footnote-225-137">137</a>. Kenneth Waltz, <span class="CharOverride-21" xml:lang="en-US">Theory of International Politics</span>, New York, McGraw-Hill, 1979.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-138-backlink" id="footnote-225-138">138</a>. Richard N. Lebow, “The Long Peace, the End of the Cold War, and the Failure of Realism”, <span class="CharOverride-21">International Organization</span>, 48 (1), 1994, s. 249-277.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-139-backlink" id="footnote-225-139">139</a>. Julie Hessler, “Culture Trade: The Stalinist Turn Towards Consumerism”, S. Fitzpatrick (der.), <span class="CharOverride-21" xml:lang="en-US">Stalinism: New Directions</span>, New York, Routledge, 2000 içinde, s. 182-209.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-140-backlink" id="footnote-225-140">140</a>. Andrew Linklater, “The Transformation of Political Community: E.H. Carr, Critical Theory and International Relations”, <span class="CharOverride-21">Review of International Studies</span>, 23 (1), 1997, s. 321-338.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-141-backlink" id="footnote-225-141">141</a>. Eric J. Hobsbawm, <span class="CharOverride-21" xml:lang="en-US">Kısa Yirminci Yüzyıl: Aşırılıklar Çağı–1914-1991</span>, Y. Alogan (çev.), İstanbul, Everest Yayınları, 1994/2006, s. 360-369.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-142-backlink" id="footnote-225-142">142</a>. John M. Roberts, <span class="CharOverride-21" xml:lang="en-US">The Penguin History of Europe</span>, Londra, Penguin Books, 1996, s. 627-630.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-143-backlink" id="footnote-225-143">143</a>. Jürgen Habermas, <span class="CharOverride-21" xml:lang="en-US">Legitimation Crisis</span>, Londra, Heinemann, 1976.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-144-backlink" id="footnote-225-144">144</a>. Robert Bocock, <span class="CharOverride-21">Tüketim</span>… s. 12.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-145-backlink" id="footnote-225-145">145</a>. Thomas Frank, <span class="CharOverride-21" xml:lang="en-US">The Conquest of Cool: Business Culture, Counterculture, and the Rise of Hip Consumerism</span>, Chicago, Chicago University Press, 1997, s. 1-33.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-146-backlink" id="footnote-225-146">146</a>. Steven Weber, “Realism, Détente and Nuclear Weapons”, <span class="CharOverride-21">International Organization</span>, 44 (1), 1990, s. 55-82.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-147-backlink" id="footnote-225-147">147</a>. Zygmunt Bauman, <span class="CharOverride-21">Küreselleşme: Toplumsal Sonuçları</span>, A. Yılmaz (çev.), İstanbul, Ayrıntı Yayınları, 1998/2006, s. 19-34.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-148-backlink" id="footnote-225-148">148</a>. Gary Cross, <span class="CharOverride-21" xml:lang="en-US">An All-Consuming Century: Why Commercialism Won in Modern America</span>, New York, Columbia University Press, 2000, s. 193-232.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-149-backlink" id="footnote-225-149">149</a>. Partha Chatterjee, “Heterojen Zamanda Millet”, U. Özkırımlı (der.), <span class="CharOverride-21">Yirmi Birinci Yüzyılda Milliyetçilik</span>, İstanbul, Bilgi Üniversitesi Yayınları, 2008 içinde, s. 35.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-150-backlink" id="footnote-225-150">150</a>. Jean Baudrillard, <span class="CharOverride-21">Tüketim…</span> s. 138-142.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-151-backlink" id="footnote-225-151">151</a>. Lawrence Lessig, “The Internet Under Siege”, <span class="CharOverride-21">Foreign Policy</span>, Kasım 2001, s. 56-65.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-152-backlink" id="footnote-225-152">152</a>. Amerika Birleşik Devletleri’ndeki ‘mall’ adı verilen büyük alışveriş merkezlerinin bir benzeri; ya da bizim toplumumuzdaki, Migros, Carrefour, BİM gibi, birçok ürünün aynı anda teşhir edilip satıldığı mağazalar.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-153-backlink" id="footnote-225-153">153</a>. Jean Baudrillard, <span class="CharOverride-21">Tüketim…</span> s. 19.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-154-backlink" id="footnote-225-154">154</a>. Arthur Kroker ve Marilouise Kroker, <span class="CharOverride-21" xml:lang="en-US">Hacking the Future</span>, New York, New World Perspectives, 1996.</p>
      </div>
    </div>
  </div>
</body>
</html>
