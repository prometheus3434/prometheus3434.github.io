<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-17</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-18">XIV</p>

    <p class="paragraf ParaOverride-12"><span class="_idGenDropcap-1">B</span>öyle bir ortamda beyaz bir orta-sınıf Amerikalı çalışan olan anlatıcı, benzerlerinden ayrılmayan, “düşünmenin yasaklandığı”<span class="dipnot"><a class="_idFootnoteLink" href="#footnote-225-164" id="footnote-225-164-backlink">164</a></span> bir piyasa-demokrasisinde kendi yolunu bulmuş, belli bir kariyere ve paraya kavuşmuş, topluma göre kendini-kurtarmış bir birey portresi çiziyordu. Daha önce bahsedildiği, esasında çok da şikâyetçi olmadığı bir işte çalışmakta,<span class="dipnot"><a class="_idFootnoteLink" href="#footnote-225-165" id="footnote-225-165-backlink">165</a></span> belki de şikâyetçi olmayı aklına bile getirmemekte, bir şehirden başka bir şehre koşturup dururken nasıl bir tüketim kültüründe yer aldığı üzerine kafa yoracak zamanı bulamamaktaydı. Evet, kendisini rahatsız eden bir hastalığı (insomnia) mevcuttu, ama bu toplumda kim herhangi bir hastalıktan mustarip değildi ki? Tıbbileştirilmiş (<span class="CharOverride-21">medicalization</span>) ve ilaçlanmış (<span class="CharOverride-21">medicated</span>) Amerikan toplumunun başat tüketim metalarından biri insan vücudu ve ruhu olduğuna göre, hastalıklar ve ilaç kullanımı şaşırtıcı ya da sorgulatıcı bir şey olamazdı.<span class="dipnot"><a class="_idFootnoteLink" href="#footnote-225-166" id="footnote-225-166-backlink">166</a></span> Üstelik ilaç endüstrisi boşuna silah endüstrisinden sonra en büyük küresel kâr payını kapmıyordu. Bir bildikleri vardı. Herkes hastaydı.<span class="dipnot"><a class="_idFootnoteLink" href="#footnote-225-167" id="footnote-225-167-backlink">167</a></span></p>

    <p class="paragraf">Anlatıcı bu hastalığına, yine tüketim toplumunun öğrettiği yollar dahilinde bir çözüm ararken, aslında hiç de tahmin etmediği ve <span class="CharOverride-21">Dövüş Kulübü</span> ile ilgili çoğunlukla gözden kaçan bir ayrıntı meydana geldi. Kendisine yarı-Tanrıcılık oynama hakkı verilmiş doktorlardan biri, ona bu standart sorununun çözümünün, standart reçetelerde bulunmadığını söyledi.</p>

    <p class="paragraf">“Uykusuzluk sadece bir semptomdur, daha önemli bir şeyin işaretidir. Gerçek sorunu araştır. Bedenini dinle… Gerçek acının ne olduğunu görmek [istiyorsan], bir salı akşamı Birinci Komünyon’a uğra… Beyin parazitlilerini gör… Kemik erimesi hastalarını gör… Organik beyinsel bozuklukları olanları, hayata asılan kanserlileri gör…” (17)</p>

    <p class="paragraf">O da bunu yapar.</p>

    <p class="paragraf">Tüketim kültürünün kendine ve diğer insanlara yabancılaştırdığı, bir dosya dolabını andıran evinde toplumdan izole olmuş, sorgulamadan sürekli mekân ve zaman değiştirdiği işine bağlanmış, hepsinin sonucunda da yalnız kalmış anlatıcı, doktorun bu tavsiyesi ile hiç olmazsa toplumun bir parçasına, dolayısıyla da kendine, yeniden dönme şansını bulmuştur artık.</p>

    <p class="paragraf">İşte <span class="CharOverride-21">Dövüş Kulübü</span> tam da bu noktada, yabancılaşmadan topluma dönüş ayağında, ilk kırılma noktasını yaşar.</p>

    <p class="paragraf">Anlatıcı için hiçbir şey artık eskisi gibi olmayacaktır.</p>

    <p class="paragraf">Toplumun yabancılaştırdığı, toplumun izole ettiği, toplumun tükettirdiği, toplumun hasta ettiği anlatıcı, tüm bunların çaresini yine toplumda arayacaktır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-164-backlink" id="footnote-225-164">164</a>. Theodor W. Adorno, <span class="CharOverride-21" xml:lang="en-US">Critical Models: Interventions and Catchwords</span>, H. Pickford (çev.), Columbia, Columbia University Press, 1963/2005, s. 290.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-165-backlink" id="footnote-225-165">165</a>. <span class="CharOverride-21">Dövüş Kulübü</span>’nün film adaptasyonu ile romanı arasındaki farklardan biri, romanda anlatıcının işinden doğrudan nefret etmemesi hatta bir noktada “ben aslında patronumu seviyordum” (186) itirafında bulunmasıdır. Filmdeki işinden nefret eden anlatıcı portresi, kültür endüstrisinin pasifize ettiği tüketici profiline de uymamaktadır zaten.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-166-backlink" id="footnote-225-166">166</a>. Charles Barber, “The Medicated Americans”, <span class="CharOverride-21">Scientific American Mind</span>, 46 (2), 2008, s. 3-11.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-167-backlink" id="footnote-225-167">167</a>. Alan Cassels ve Ray Moynihan, <span class="CharOverride-21" xml:lang="en-US">Satılık Hastalıklar</span>, E. Yıldırım ve G. Tamer (çev.), İstanbul, Hayykitap, 2005/2006.</p>
      </div>
    </div>
  </div>
</body>
</html>
