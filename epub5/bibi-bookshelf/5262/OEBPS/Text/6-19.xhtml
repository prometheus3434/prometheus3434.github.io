<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-19</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-20">I</p>

    <p class="paragraf ParaOverride-12"><span class="_idGenDropcap-1">T</span>üketim toplumunda herkes yalnızdır. Kendilerine ve birbirlerine yabancılaşmış sözde-bireylere hiç kimse veya hiçbir kurum yardım etmez. Dayanışma, yalnızca sistemin içindekilerin, dıştakileri yeniden sistem içine çekmek için düzenledikleri bir evcilleştirme faaliyetidir. Immanuel Kant’ın “sonsuz barışı”<span class="dipnot"><a class="_idFootnoteLink" href="#footnote-225-168" id="footnote-225-168-backlink">168</a></span> (<span class="CharOverride-21">perpetual peace</span>), Jürgen Habermas’ın “iletişimsel eylemi”<span class="dipnot"><a class="_idFootnoteLink" href="#footnote-225-169" id="footnote-225-169-backlink">169</a></span> (<span class="CharOverride-21">communicative action</span>) veya Michel Foucault’nun “toplumu savunmak gerekir”<span class="dipnot"><a class="_idFootnoteLink" href="#footnote-225-170" id="footnote-225-170-backlink">170</a></span> (<span class="CharOverride-21">il faut défendre la société</span>) söylemi olsa olsa birer ütopyadır. Temel motivasyon, Darwinci bir rekabet ortamında ayakta kalmaktır. Bu savaş her ne kadar insancıllığı bir promosyon malzemesi olarak naklettirse de vahşi yaşam koşullarındaki kadar acımasız ve bireyseldir. Karşılıklı güven, bir zayıflık göstergesi, dıştakilerden biri olma nedenlerinden biridir.</p>

    <p class="paragraf">Sistemin içindekiler herhangi bir güven hissine ihtiyaç duymaz. Refah-devleti içinde zaten güvenlidir onlar. Marcuse’nin gerçek ihtiyaçlar kategorisinde bir sarsıntı olmadığı sürece ayakta kalabilecek, onları bekleyen talihe ulaşabilecek, bunları başaramazlarsa suçu kendilerinde arayacaklardır. Tekrarlardan, tekrarlanan sembollerden, tekrarlanan metalardan ve tekrarlanan cesaret verici sloganlardan biri, bir gün mutlaka onların da yanlarında olacaktır. Adeta dua eder gibi tüketmeye devam ettikçe, kültür endüstrisinin yardımı muhakkak bir gün gelecektir. Birleşmeye, başka insanlara, yabancılaşmayı geri-döndürmeye, toplumun içerisinde erimeye ihtiyaçları yoktur. Başka insanların başlarına gelen felaketler veya kitle iletişim araçları yardımıyla vekâleten tanık oldukları acılar, onlarda empati, suçluluk hissi ya da ahlaki sorgulama yaratmaz. Kitle iletişim araçlarında şahit olunanların bireylerde tetiklediği duygular, kendi hayatları için duydukları şükran hissi ve daha fazlasına sahip olmak için hissedilen açgözlülüktür. Diğerleri kadar mutsuz olmadığı için şükreden insan, bir Hollywood aktrisinin sahip olduğu eve sahip olmak için gerekirse o mutsuzlukları da yaşamaya hazır hisseder kendisini. Elde olmayan mutluluğa karşı yapılabilecek her türlü şey mubahtır artık. Zygmunt Bauman’ın deyimiyle “ahlaki kayıtsızlık”<span class="dipnot"><a class="_idFootnoteLink" href="#footnote-225-171" id="footnote-225-171-backlink">171</a></span> (<span class="CharOverride-21">the moral indifference</span>), kültür endüstrisinin içinde kalabilen herkesi sarıp sarmalamıştır.</p>

    <p class="paragraf">Dıştakiler içinse durum daha farklıdır. Kendi yaşamına son vermenin bile bir değerinin olmadığı <span class="CharOverride-21">dışarı</span>da, sistemin halâ etkisini hissettirdiği kültürel/toplumsal baskıdan kurtulmak hiç de kolay değildir. Dıştakiler fakirdir, başarısızdır, ünsüzdür; ölüme giden yoldadır. Kimse onlarla birlikte olmak istemez. Kimse, artık evcilleştirilemeyecek durumda olduğuna inandıklarına yardım etmez. Oysa onlar, belki de yardıma en çok ihtiyaç duyanlar olup tüketim kültürünün ‘bireyciliğini’<span class="dipnot"><a class="_idFootnoteLink" href="#footnote-225-172" id="footnote-225-172-backlink">172</a></span> yıkmaya hevesli olanlardır.</p>

    <p class="paragraf">Mark Seltzer, böylesi bir içtekiler-dıştakiler ayrımını dile getirmese de, tüketim kültürünün insanları hiçbir şey karşısında bir araya gelmemeye göre programlamış olduğunun farkındadır. Kendi ifadesiyle suç sistemi –biz onun bahsettiği suçlulara, dıştakiler diyelim–, bu hiçbir şey karşısında bir araya gelememe durumuna bir istisna teşkil eder. “Madem suç, şiddet, terör, travma ve yaralar dışında başka hiçbir şeyin karşısında bir araya gelemiyoruz, en azından acılarımızı birlikte çekebiliriz”<span class="dipnot"><a class="_idFootnoteLink" href="#footnote-225-173" id="footnote-225-173-backlink">173</a></span> diyen Seltzer, <span class="CharOverride-21">Dövüş Kulübü</span>’nün anlatıcısının doktor tavsiyesi ile gitmeye başladığı destek gruplarında yaşadığı ilk aydınlanmanın da altını doldurmuş olur.</p>

    <p class="paragraf">“Biz hep birlikte zavallıyız. Kurbansız suçun tam tersi”.<span class="dipnot"><a class="_idFootnoteLink" href="#footnote-225-174" id="footnote-225-174-backlink">174</a></span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-168-backlink" id="footnote-225-168">168</a>. Immanuel Kant, <span class="CharOverride-21" xml:lang="en-US">To Perpetual Peace: A Philosophical Sketch</span>, T. Humphrey (çev.), Indiana, Hackett, 1795/2003, s. 1-46.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-169-backlink" id="footnote-225-169">169</a>. Jürgen Habermas, <span class="CharOverride-21" xml:lang="en-US">The Theory of Communicative Action</span>, T. McCarthy (çev.), Boston, Beacon Press, 1981/1984.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-170-backlink" id="footnote-225-170">170</a>. Michel Foucault, <span class="CharOverride-21" xml:lang="en-US">Toplumu Savunmak Gerekir</span>, Ş. Aktaş (çev.), İstanbul, Yapı Kredi Yayınları, 1976/2002.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-171-backlink" id="footnote-225-171">171</a>. Zygmunt Bauman, <span class="CharOverride-21">Parçalanmış Hayat: Postmodern Ahlak Denemeleri</span>, İ. Türkmen (çev.), İstanbul, Ayrıntı Yayınları, 1995/2001, s. 339.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-172-backlink" id="footnote-225-172">172</a>. Philippe Corcuff, <span class="CharOverride-21">Bireycilik Sorunu: Stirner, Marx, Durkheim, Proudhon</span>, A. U. Kılıç (çev.), İstanbul, Versus Kitap, 2003/2009, s. 5-11.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-173-backlink" id="footnote-225-173">173</a>. Mark Seltzer, “The Crime System”, <span class="CharOverride-21">Critical Inquiry</span>, 30 (3), 2004, s. 557.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-174-backlink" id="footnote-225-174">174</a>. Chuck Palahniuk, <span class="CharOverride-21">Gösteri…</span> s. 263.</p>
      </div>
    </div>
  </div>
</body>
</html>
