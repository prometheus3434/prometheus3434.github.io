<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-2</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-3">II</p>

    <p class="paragraf ParaOverride-12"><span class="_idGenDropcap-1">İ</span>lk basımı 1996 yılında yapılan <span class="CharOverride-21">Dövüş Kulübü</span>, aslında Chuck Palahniuk’in yayınevlerine yolladığı ilk kitap değil. Yazar daha önce <span class="CharOverride-21">Invisible Monsters</span> [Görünmez Canavarlar] isimli kitabı ile şansını deniyor ama hiçbir yerden olumlu bir yanıt alamıyor. Yayınevleri, <span class="CharOverride-21">Görünmez Canavarlar</span>’daki hikâyeyi ve karakterleri “çok karanlık”<span class="dipnot"><a class="_idFootnoteLink" href="#footnote-225-10" id="footnote-225-10-backlink">10</a></span> buluyor. Hatta ondan önce, Palahniuk, <span class="CharOverride-21">Insomnia: If You Lived Here, You’d Be Home Already</span> isminde bir roman daha yazıyor ama hiçbir yayıncı, “Chuck’ın o zamanki karanlık tonunu anlayamıyor”<span class="dipnot"><a class="_idFootnoteLink" href="#footnote-225-11" id="footnote-225-11-backlink">11</a></span>.</p>

    <p class="paragraf">Ancak o pes etmiyor.</p>

    <p class="paragraf">Tıpkı daha sonra romanlarında savunacağı gibi, başına gelen felaketleri halihazırda başat olan kültüre uyma çağrısı olarak değil, onu reddeden bu kültürden daha fazla kopma çağrısı olarak kabul ediyor. Hem <span class="CharOverride-21">Görünmez Canavarlar</span> hem de <span class="CharOverride-21">Insomnia</span>’daki üslubunu ‘yumuşak’ gösterecek yeni bir roman üzerine kafa yormaya başlıyor. Onlardan daha karanlık bir konuyu, onlarınkinden daha sert bir üslupla yazmaya karar veriyor. Ve bu süreçte <span class="CharOverride-21">Dövüş Kulübü</span> ortaya çıkıyor.</p>

    <p class="paragraf">W.W. Norton tarafından basılan kitap, başlarda çok ilgi çekmiyor. Sert üslubu, karmaşık kurgusu, uçlarda gezen karakterleri ve yıkıcı eleştirileri ile ortalama Amerikan okuruna hitap etmiyor haliyle. Ta ki, <span class="CharOverride-21">Alien 3</span> [Yaratık 3] (1992), <span class="CharOverride-21">Se7en</span> [Yedi] (1995) ve <span class="CharOverride-21">The Game</span> [Oyun] (1996) filmleri ile adından söz ettirmiş, eskilerin ünlü klip yönetmeni, şimdinin Hollywood ikonu David Fincher tarafından keşfedilinceye kadar… Fincher, “Kitabı okur okumaz, ‘Bundan nasıl bir film çıkar?’ diye heyecanla düşünmeye başladım”<span class="dipnot"><a class="_idFootnoteLink" href="#footnote-225-12" id="footnote-225-12-backlink">12</a></span> diye söz ettiği <span class="CharOverride-21">Dövüş Kulübü</span>’nün haklarını satın alıyor ve hiç zaman kaybetmeden, uzun süredir birlikte çalıştığı Jim Uhls’la birlikte kitabın senaryolaştırılması üzerine çalışmaya koyuluyor.<span class="dipnot"><a class="_idFootnoteLink" href="#footnote-225-13" id="footnote-225-13-backlink">13</a></span> Yaklaşık iki yıl süren senaryo ve çekim aşamalarından sonra, başrollerini Brad Pitt, Edward Norton, Helena Bonham Carter, Meat Loaf ve Jared Leto gibi dünya yıldızlarının paylaştığı <span class="CharOverride-21">Dövüş Kulübü</span> filmi, yalnızca kitabın art arda yaptığı baskılarla çok satanlar arasında yer almasını sağlamıyor, aynı zamanda Chuck Palahniuk’i de dünya çapında ünlü bir yazar haline getiriyor.</p>

    <p class="paragraf">Palahniuk’e <span class="CharOverride-21">Dövüş Kulübü</span>’nü yazması için ilham veren olay hiç beklenmedik bir yerde gerçekleşiyor.<span class="dipnot"><a class="_idFootnoteLink" href="#footnote-225-14" id="footnote-225-14-backlink">14</a></span> Oregon eyaletinin Portland şehrinde yaşayan Palahniuk, şehir dışında kamp yapmaya gittiği bir hafta sonunda, tanımadığı birtakım insanlarla, şu anda hatırlayamadığı bir olay yüzünden tartışmaya giriyor. Tartışmanın şiddeti, basit bir ağız dalaşından, yumruklu-tekmeli bir dövüşe doğru evriliyor. Ancak ona asıl iham veren bu dövüşün kendisi değil, sonrasında gerçekleşenler oluyor. Dövüşten, yüzünde çizik izleri ve kollarında yaralarla ayrılan Palahniuk’e çalıştığı yerdeki hiç kimse o hafta sonu ne olup bittiğini, dövüşün sebebini ya da ayrıntılarını, hatta iyi olup olmadığını bile sormuyor. Palahniuk artık anlıyor ki çalışma arkadaşlarından hiçbiri onun özel yaşamında olup bitenle ilgilenmiyor. Bir dövüşten çıkmış, bu dövüşün sonunda yara almış arkadaşlarına ne olduğunu merak etmiyorlar. Etseler bile, belli ki ayrıntıya girmek istemiyorlar.</p>

    <p class="paragraf">İşte o anda Chuck Palahniuk soruyor: Tüm bu insanlara ne oluyor? Neden haftada en az kırk saatlerini birlikte geçirdikleri bir insanın özel hayatıyla, ölüp kalmasıyla ilgilenmiyorlar? Neden iletişimin peşinden gitmiyorlar? Onları basit, insani bir soru sormaktan ne alıkoyuyor? Niye bu kadar uzakta duruyorlar insanlar birbirlerinden ve yakına gelmeyi neden arzulamıyorlar? Küçük, kapana kısılmış, standartlaşmış hayatlarından bir anlığına bile olsa kopmak neden bu kadar zor geliyor? Bir başka insanın hikâyesi onları neden bu kadar korkutuyor?</p>

    <p class="paragraf">Ve Palahniuk, bu soruların yanıtlarını, ilk olarak <span class="CharOverride-21">Pursuit of Happiness</span> ismini verdiği kısa hikâyede yarattığı karakterler aracılığıyla aramaya başlıyor: anlatıcı, anlatıcının patronu, anlatıcının doktoru, Chloe, Bob, Marla Singer ve Tyler Durden. Onlara adeta birer makinelermişçesine üstesinden gelmeleri gereken görevler yüklüyor. Hayatlarını, karanlık yanlarını, toplumla ve birbirleriyle olan ilişkilerini, problemlerini ve (u)mutsuzluklarını ortaya seriyor. Aslında herkesin bildiği ama dile getirmekten çekindiği günlük olayları, insani arzuları ve anlam arayışını, kendi-kendini yok etme<span class="dipnot"><a class="_idFootnoteLink" href="#footnote-225-15" id="footnote-225-15-backlink">15</a></span> (<span class="CharOverride-21">self-destruction</span>) teması üzerinden anlatıyor. Belki de bu nedenle, hikâyesini okuyucularına aktaran anlatıcısına bir isim vermeye gerek duymuyor: Ne de olsa, herkes Palahniuk’in neden bahsettiğini az çok biliyor. Herkes <span class="CharOverride-21">Dövüş Kulübü</span>’nün geçtiği zamanda ve mekânda nefes alıp veriyor. Üç ana karakter, anlatıcı, Marla Singer ve Tyler Durden, illa ki birilerinin zihinlerinde canlanıyor. <span class="CharOverride-21">Dövüş Kulübü</span>, yalnızca bazı hislere ve olaylara tercüman oluyor. Dilin ucuna gelip de söylenmeyen, söylenemeyen şeyleri yazıya döküyor. Herkesçe bilinen sırları ifşa ediyor.</p>

    <p class="paragraf">Ve belki de bu yüzden, <span class="CharOverride-21">Dövüş Kulübü</span>’nü izlemek de okumak da, onun hakkında bir şeyler yazmak da hem çok zevkli hem de çok zor oluyor. <span class="CharOverride-21">Dövüş Kulübü</span>, haz verdiği kadar acı da veriyor. İnsanın kendi kendine bile itiraf edemediği gerçekleri yüzüne öyle sert ama aynı zamanda öyle rahatlatıcı bir üslupla vuruyor ki filmi izlerken ya da kitabı okurken hissedilen şaşkınlık ve sıkıntı verici acı, insanı ona bağlanmaktan alıkoyamıyor. Kim bilir belki de bu acının tatlılığı yüzünden <span class="CharOverride-21">Dövüş Kulübü</span> daha da çekici bir hale geliyor.</p>

    <p class="paragraf">Bu satırların yazarı, <span class="CharOverride-21">Dövüş Kulübü</span> üzerine birkaç satır karalamaya çalışarak, ilk iki kuralı ihlal ettiğini biliyor. Ama tıpkı Chuck Palahniuk’in betimlediği ideal dünyada olduğu gibi kuralları yıkmadan, insanın kendisi ile arasındaki mesafeyi kapatmaya çalışmadan, felaketleri de sıradan olanı kucaklar gibi kucaklamaya uğraşmadan, birkaç yumruk almadan gerçek huzura kavuşamayacağına da inanıyor. Palahniuk ve <span class="CharOverride-21">Dövüş Kulübü</span> hakkında kafa yormak tüm bu risklere, her zaman olduğu gibi, fazlasıyla değiyor.</p>

    <p class="paragraf">Evet, bu kitap bir dövüş; ama öte yandan,</p>

    <p class="paragraf">“Eğer hiçbir dövüşe katılmadıysan, kendin hakkında gerçekten ne kadar şey bilebilirsin ki?”</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a>. <a href="http://chuckpalahniuk.net/author/faq">http://chuckpalahniuk.net/author/faq</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a>. <a href="http://chuckpalahniuk.net/author/bio">http://chuckpalahniuk.net/author/bio</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a>. Gavin Smith, “One-on-One with David Fincher”, <span class="CharOverride-21">Film Comment</span>’te yayımlanan röportaj, Eylül-Ekim 1999, <a href="http://www.edward-norton.org/fc/articles/filmcom.html">http://www.edward-norton.org/fc/articles/filmcom.html</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-13-backlink" id="footnote-225-13">13</a>. Filmin senaryolaştırması sırasında David Fincher ve Jim Uhls’a Andrew Kevin Walker da yardımcı olmuştur, ancak adının filmin ayrıntılarında gözükmesini istemez. Buna rağmen Fincher, Walker’ın katkılarını onurlandırmak adına, filme hoş bir ayrıntı ekler: Filmde anlatıcıyı sorgulayan üç detektifin isimleri, jenerikte sırasıyla Andrew, Kevin ve Walker olarak akmaktadır.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a>. Sam Jemielity, “The Playboy.conversation: Chuck Palahniuk”, <span class="CharOverride-21">The Playboy Magazine</span>’de yayımlanan röportaj, Nisan 2009, <a href="http://www.playboy.com/articles/chuck-palahniuk-interview/index.html?page=1">http://www.playboy.com/articles/chuck-palahniuk-interview/index.html?page=1</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-15-backlink" id="footnote-225-15">15</a>. Jesse Kavadlo, “The Fiction of Self-Destruction: Chuck Palahniuk, Closet Moralist”, <span class="CharOverride-21">Stirrings Still</span>, 2 (2), 2005, s. 3-24.</p>
      </div>
    </div>
  </div>
</body>
</html>
