<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-28</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-29">X</p>

    <p class="paragraf ParaOverride-12"><span class="_idGenDropcap-1">K</span>uhn’un <span class="CharOverride-21">femme fatale</span> sıfatına atfettiği özelliklere sahip olmadığını aşağı yukarı belirlemiş olsak da, Marla Singer ile anlatıcı arasındaki ilişkinin, <span class="CharOverride-21">film noir</span>’larda işlenen <span class="CharOverride-21">femme fatale</span> ile erkek ana karakter arasındaki ilişkiyi andırıp andırmadığı sorusuna tam bir yanıt bulamadık. Bir başka deyişle, Jacques Lacan’ın Kadın-yoktur önermesi çerçevesinde Marla’ya (olmayan) bir rol atfedemedik. En azından şimdilik. Ancak burada, Marla Singer’ın <span class="CharOverride-21">Dövüş Kulübü</span>’ndeki rolünü, onun anlatıcı ile arasında var olan ilişkisi üzerinden bir kez daha değerlendirebilir ve bunu yapmak için de bir başka psikanalistin görüşlerini ziyaret edebiliriz: Carl Gustav Jung.</p>

    <p class="paragraf">Bilinçdışı adını verdiği kavramdan daha fazla yaşam gücü elde etme isteğini araştırmalarına yansıtmaya çalışan Jung, “bütün insan gücünün kaynağını bilinçdışında gören bir romantikti… sembollerin ve mitlerin derinliğini ve zenginliğini… derinden fark [etmişti].”<span class="dipnot"><a class="_idFootnoteLink" href="#footnote-225-212" id="footnote-225-212-backlink">212</a></span> Bu cümlenin, Jung terminolojisine uzak olanlara anlamlı gelmesi için öncelikle Jung’un kuramına kısaca göz atmak gerekiyor.</p>

    <p class="paragraf">Burada yalnızca çok kısıtlı bir bölümünün incelenebileceği Carl Jung’un çalışmaları, kişilik hakkında geniş kapsamlı bir kuram ortaya koyabilmek amacındadır. Psikoloji (ruh bilim) kelimesinin de kökünde bulunan <span class="CharOverride-21">psişe</span> (<span class="CharOverride-21">psyche</span>) terimi, bir yandan insan ruhunu, davranışlarını ve zihnini çağrıştırırken, diğer bir yandan da Jung’un çalışmalarında bir bütün olarak kişilik anlamını taşır. Psişe, bilinçli ve bilinçsiz tüm düşünceleri, duyguları ve davranış kalıplarını içinde barındırır. Bu anlamda “psişe birbirine karşıt, fakat aynı zamanda birbirini tamamlayan iki alana sahiptir: bilinç [<span class="CharOverride-21">consciousness</span>] ve bilinçdışı [<span class="CharOverride-21">unconsciousness</span>]”.<span class="dipnot"><a class="_idFootnoteLink" href="#footnote-225-213" id="footnote-225-213-backlink">213</a></span> İnsanın egosu her ikisinden de etkilenir. Ego terimi burada “bilincin denetçisi”<span class="dipnot"><a class="_idFootnoteLink" href="#footnote-225-214" id="footnote-225-214-backlink">214</a></span> (<span class="CharOverride-21">the gatekeeper to consciousness</span>) görevindedir; tüm bilinçli algılar, hatıralar, düşünceler ve duygulardan oluşur. Egonun denetimince kabul edilmeyen/geçirilmeyen hiçbir fikir, duygu, hatıra ya da algı, farkındalığa erişemez.</p>

    <p class="paragraf">Jung’a göre psişenin bilinçdışı alanı ikiye ayrılır. Kişisel bilinçdışı (<span class="CharOverride-21">personal unconscious</span>), egoya ve bilinçli alana yakında durur ve bir şekilde tecrübe edilmiş ancak yeniden farkındalığa ulaşamamış deneyimleri içerir.<span class="dipnot"><a class="_idFootnoteLink" href="#footnote-225-215" id="footnote-225-215-backlink">215</a></span> Bir başka deyişle, bir şekilde unutulmuş ya da bastırılmış hatıralar, fikirler, algılar ve duygular, kişisel bilinçdışında depolanır. Yeniden hatırlanmaları veya açığa çıkmaları nispeten kolaydır. Jung’un kompleks adını verdiği kavramlar, kişisel bilinçdışının özellikleridir ve çoğunlukla çocukluk çağındaki travmalardan kaynaklanır. “Jung kompleksleri ‘bilincin kontrolünden kaçmış ve psişenin karanlık çemberinde ayrı bir mevcudiyet oluşturmaya çalışan, ancak her an bilincin performansına yardımcı veya engel olabilen psişik varlıklar’ olarak tanımlamaktadır”.<span class="dipnot"><a class="_idFootnoteLink" href="#footnote-225-216" id="footnote-225-216-backlink">216</a></span> Bu, psişenin içindeki ayrı küçük kişilikler, kendilerini aşağılık kompleksleri, cinsel kompleksler, para ile ilgili kompleksler, yaş kompleksleri gibi çeşitli biçimlerde gösterir.</p>

    <p class="paragraf">Ancak Jung’un daha sonra üzerinde karar kıldığı bir nokta vardır ki, kompleksleri, tecrübe ile edinilmiş kişisel bilinçdışının ürünleri olmaktan çıkarıp anlamları daha derinlerde yatan olgular haline getirir. Jung’a göre psişenin ikinci alanı olan bu <span class="CharOverride-21">derinlik</span>, kolektif bilinçdışı (<span class="CharOverride-21">collective unconscious</span>) olarak adlandırılır. “Bilinçdışının kolektif bölümü bireysel egomuza özgü olan kişisel birikimleri içermez, sadece ‘genel olarak olası kalıtsal ruhsal işleyişin, yani kalıtsal beyin yapısının sonucu olan içerikleri kapsar’”.<span class="dipnot"><a class="_idFootnoteLink" href="#footnote-225-217" id="footnote-225-217-backlink">217</a></span> Carl Jung’un psikanalitik kuramının temelinde, kolektif bilinçdışı kavramı yatar: Bu kavram ile Jung, psişeyi evrim teorisi ile birleştirmeyi denemiştir.<span class="dipnot"><a class="_idFootnoteLink" href="#footnote-225-218" id="footnote-225-218-backlink">218</a></span> Ona göre “İnsan zihni evrim tarafından önceden canlandırılmıştır. Bu nedenle, birey geçmişine bağlıdır, yalnızca kendi çocukluğuna değil, ayrıca daha önemli olarak kendi türünün geçmişine ve bundan önce organik evrimin uzun geçmişine bağlıdır”.<span class="dipnot"><a class="_idFootnoteLink" href="#footnote-225-219" id="footnote-225-219-backlink">219</a></span> Kolektif bilinçdışının varlığı, kişisel edinimlere bağlı değildir. Aksine o, “başlangıçtan beri var olan [<span class="CharOverride-21">primordial</span>], gizli simgelerin rezervuarıdır… İnsanlar bu simgeleri, kendi atalarından, ilk insanlardan, insan-öncesi canlılardan ve hatta evrim basamaklarında kendisinden önce gelen hayvanlardan miras alır”.<span class="dipnot"><a class="_idFootnoteLink" href="#footnote-225-220" id="footnote-225-220-backlink">220</a></span> Jung bu önermesini ispatlamak için, karanlık korkusunu ve yılan korkusunu kullanmıştır. Yeni doğanlarda dahi bulunduğunu iddia ettiği bu korkular, tecrübelerin aktarımıyla değil, insan beyninin evrimi ile yeni nesillere aktarılırlar. Nietzsche’nin “uyurken veya rüya görürken… bizden önceki insanlığın tüm düşüncelerinin içinden geçeriz”<span class="dipnot"><a class="_idFootnoteLink" href="#footnote-225-221" id="footnote-225-221-backlink">221</a></span> şeklinde betimlediği geçmiş ile bugün arasındaki bağ, Jung’un terminolojisinde kolektif bilinçdışı adını almıştır.</p>

    <p class="paragraf">Elbette Jung’un bu çok tartışılan kuramına yönelik ciltlerce eleştiri yazılmıştır ancak burada bizi ilgilendiren, yalnızca kolektif bilinçdışında olduğu varsayılan arketipler (<span class="CharOverride-21">archetypes</span>) ile ilgili tartışmalardır. “Arketip daha antik çağlarda bile kullanılan ve Platon’un ‘ideas’ıyla eşanlamlı olan bir kavramdır… Arketipin kendisi boş, salt biçimsel bir unsurdur, kendi tasvirinin <span class="CharOverride-21">a priori</span> bir olasılığından, [tasarlanan yetiden] başka bir şey değildir. Kalıtım yoluyla aktarılanlar tasvirler değil, biçimlerdir, bu bakımdan da yine biçimsel olan içgüdülere tekabül ederler”.<span class="dipnot"><a class="_idFootnoteLink" href="#footnote-225-222" id="footnote-225-222-backlink">222</a></span> Psişik yaşam üzerinde belirleyici etkileri olan, başlangıçtan beri var olduğuna inanılan imgeler, motifler ve semboller, bilinçdışının hâkimleridir ve Jung bunlara arketipler adını vermiştir. “İster biyolojik, psiko-biyolojik ister tinsel veya idealarla dolu karakterde olsun, yaşamdaki tüm tipik ve evrensel insan varoluşları arketipsel yapı üzerinde durur… Arketipler belirli durumlarda gösterilen, fiziksel açıdan gerekli olan, içgüdüsel reaksiyonların yansımalarıdır; yaratılıştan doğal eğilimleriyle bilinci alt ederler ve psikolojik açıdan gerekli olan davranış tarzlarına yol açarlar”.<span class="dipnot"><a class="_idFootnoteLink" href="#footnote-225-223" id="footnote-225-223-backlink">223</a></span> İnsan yaşamında ne kadar tecrübelenen durum veya söylenegelen kavram varsa, her biri için birer arketip de mevcuttur: doğum, ölüm, güç, kahraman, çocuk, büyü, şeytan, anne, dev, ay, güneş, ateş, hayvanlar, vs. Ancak örneğin çocuk denildiğinde, herhangi bir insanın zihinde oluşan resim ile (mesela kendi çocuğunun yüzü ile), arketip-olan-çocuk aynı değildir. Arketipler, bireysel fotoğraflar gibi değil, evrensel negatifler gibi işlev görür.<span class="dipnot"><a class="_idFootnoteLink" href="#footnote-225-224" id="footnote-225-224-backlink">224</a></span></p>

    <p class="paragraf">Jung’un kuramında dört arketip ayrı önem teşkil eder: persona, gölge (<span class="CharOverride-21">the shadow</span>), özben (<span class="CharOverride-21">the self</span>) ve anima/animus. Persona arketipi bir toplumsal yaşamda, diğer insanlar arasına karışabilmek amacıyla, kişinin takmayı uygun bulduğu maskeleri simgeler: bu anlamda da, bir ‘yapmacıklığı’.<span class="dipnot"><a class="_idFootnoteLink" href="#footnote-225-225" id="footnote-225-225-backlink">225</a></span> İşyerinde patronunuzu sever şeklinde görünmeniz, sizin personanızdır. Tüketim toplumu doğrudan personalar üzerine kurulmuştur. Sizden takmanızı istediği maskeler hazırdır ve o maskeleri takmadığınız sürece, bu toplumda yer almanız imkânsızdır. Sosyal yaşamın dayattığı kıyafet seçimleri, davranış kalıpları veya kullanmanızı istedikleri sözcükler, personanın yapısını oluşturur. Buna karşılık gölge arketipi, kökleri en eskiye dayanan, insanın hayvani doğasını içeren modeli temsil eder.<span class="dipnot"><a class="_idFootnoteLink" href="#footnote-225-226" id="footnote-225-226-backlink">226</a></span> Yalnızca bu hayvani özellikler bastırıldığı takdirde, medeni hayata karışılabilir. Her ne kadar bu <span class="CharOverride-21">karanlık kardeşi</span> bastırmak gerekse de, gölgenin bastırılması aynı zamanda bireyin içinde taşıdığı yaratıcılığı, güçlü duyguları ve içgörüleri de olumsuz yönde etkiler. Delilik ile dahilik arasındaki bağlantı, bu nedenle gölge arketipinde aranmalıdır. Mutlu ve sahici bir hayata ancak gölge ile egonun uyumlu birlikteliği sayesinde ulaşılabilir. Özben arketipi, kişilikteki bu uyumu, düzenlenişi ve birleşimleri simgeler.<span class="dipnot"><a class="_idFootnoteLink" href="#footnote-225-227" id="footnote-225-227-backlink">227</a></span> Bir başka deyişle, arketipler arasında ve arketipler ile ego arasındaki ilişkileri düzenleme ilkeleri, özben olarak adlandırılır. Özbenliğin tanınması ve bir düzene oturtulması yıllar alan bir süreçtir ve sonucunda çoğu zaman başarıya ulaşılmaz. O bir idealdir ve bu ideale ancak meditasyon, dini ritüeller ve rüyalar üzerine psikanalitik çalışmalar ile ulaşılabilir.</p>

    <p class="paragraf">Dördüncü ve son ana arketip olan anima ve animus, özbenden sonra bireysel eksiksizliğe ve bütünlüğe ulaşmanın ikinci evresi ve <span class="CharOverride-21">ruh-imgesidir.</span><span class="dipnot"><a class="_idFootnoteLink" href="#footnote-225-228" id="footnote-225-228-backlink">228</a></span> Erkekte anima ve kadında animus olarak tasavvur edilen ruh-imgesinin arketipi “her zaman psişenin tamamlayıcı olan karşı cins bölümünü simgeler… Birey olarak içimizde taşıdığımız diğer cinsin imgesini ve ayrıca türlerin üyelerini temsil eder… Tıpkı kendi gölgemizi bir başka insan üzerinden deneyimleyerek fark etmemiz gibi, temel karşı cins unsurlarımızı da bir başkası üzerinden deneyimleriz”.<span class="dipnot"><a class="_idFootnoteLink" href="#footnote-225-229" id="footnote-225-229-backlink">229</a></span> Anima, erkek psişenin içinde barındırdığı kadınsı yanı; animus ise kadın psişesinin içinde barındırdığı erkeksi yanı temsil eder. Buna göre, her insan, psişesinde karşı cinsin özelliklerini barındırır ve bu özellikleri de evrimsel bir süreçte deneyimlediği ve kalıtsal olarak edindiği imgeler ışığında oluşturmuştur. Toplumun bireyden takmasını istediği maskeler (persona), örneğin bir erkeğin kişiliğinde bulunan kadınsı yanları tamamen bastırmasına neden olmuşsa, “erkek bilinçdışında bir zayıflık ve kolay etkilenebilirlik”<span class="dipnot"><a class="_idFootnoteLink" href="#footnote-225-230" id="footnote-225-230-backlink">230</a></span> taşır hale gelecektir. Benzer bir bastırmanın kadına katacağı özellikler ise “gurur değil, eylemsizlik ve kendine güven eksikliği”<span class="dipnot"><a class="_idFootnoteLink" href="#footnote-225-231" id="footnote-225-231-backlink">231</a></span> olacaktır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-212-backlink" id="footnote-225-212">212</a>. Erich Fromm, <span class="CharOverride-21" xml:lang="en-US">Psikanalizin Bunalımı</span>, K. E. Kına (çev.), İstanbul, Say Yayınları, 1970/2005, s. 56.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-213-backlink" id="footnote-225-213">213</a>. Jolande Jacobi, <span class="CharOverride-21" xml:lang="en-US">Carl Gustav Jung Psikolojisi</span>, M. Arap (çev.), İstanbul, İlhan Yayınları, 1959/2002, s. 19-20.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-214-backlink" id="footnote-225-214">214</a>. Calvin S. Hall ve Vernon J. Nordby, <span class="CharOverride-21" xml:lang="en-US">A Primer of Jungian Psychology</span>, New York, Taplinger, 1973, s. 34.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-215-backlink" id="footnote-225-215">215</a>. Edward A. Bennet, <span class="CharOverride-21">Jung Aslında Ne Dedi?</span>, I. Çobanlı (çev.), İstanbul, Say Yayınları, 1966/2006, s. 68-69.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-216-backlink" id="footnote-225-216">216</a>. Jolande Jacobi, <span class="CharOverride-21">Carl…</span> s. 57-58.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-217-backlink" id="footnote-225-217">217</a>. Carl G. Jung’dan aktaran, a.g.e., s. 23.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-218-backlink" id="footnote-225-218">218</a>. Carl G. Jung, <span class="CharOverride-21">Analitik Psikoloji</span>, E. Gürol (çev.), İstanbul, Payel Yayınevi, 1997, s. 143-156.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-219-backlink" id="footnote-225-219">219</a>. Calvin S. Hall ve Vernon J. Nordby, <span class="CharOverride-21">A…</span> s. 39.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-220-backlink" id="footnote-225-220">220</a>. A.g.e., s. 39.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-221-backlink" id="footnote-225-221">221</a>. Friedrich Nietzsche’den aktaran, Jolande Jacobi, <span class="CharOverride-21">Carl…</span> s. 67.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-222-backlink" id="footnote-225-222">222</a>. Carl G. Jung, <span class="CharOverride-21" xml:lang="en-US">Dört Arketip</span>, Z. A. Yılmazer (çev.), İstanbul, Metis Yayınları, 1959/2009, s. 17-21.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-223-backlink" id="footnote-225-223">223</a>. Jolande Jacobi, <span class="CharOverride-21">Carl…</span> s. 63.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-224-backlink" id="footnote-225-224">224</a>. Carl G. Jung, <span class="CharOverride-21">Analitik...</span> s. 165-185.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-225-backlink" id="footnote-225-225">225</a>. Edward A. Bennet, <span class="CharOverride-21">Jung...</span> s. 119.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-226-backlink" id="footnote-225-226">226</a>. A.g.e., s. 121-122.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-227-backlink" id="footnote-225-227">227</a>. Calvin S. Hall ve Vernon J. Nordby, <span class="CharOverride-21">A…</span> s. 51-52.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-228-backlink" id="footnote-225-228">228</a>. Edward A. Bennet, <span class="CharOverride-21">Jung...</span> s. 123-138.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-229-backlink" id="footnote-225-229">229</a>. Jolande Jacobi, <span class="CharOverride-21">Carl…</span> s. 154-155.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-230-backlink" id="footnote-225-230">230</a>. Calvin S. Hall ve Vernon J. Nordby, <span class="CharOverride-21">A…</span> s. 47.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-231-backlink" id="footnote-225-231">231</a>. Jolande Jacobi, <span class="CharOverride-21">Carl…</span> s. 158.</p>
      </div>
    </div>
  </div>
</body>
</html>
