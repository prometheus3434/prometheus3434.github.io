<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-9">V</p>

    <p class="paragraf ParaOverride-12"><span class="_idGenDropcap-1">T</span>üketimin ne anlam ifade ettiğini aşağı yukarı çözmeye çalıştık, ama halâ kilit bir soruya yanıt vermedik: İnsan neden tüketir?</p>

    <p class="paragraf ParaOverride-12">Aslında hep tüketmiştir. O, doğuştan bir tüketicidir. Gereksinimleri vardır ve bu gereksinimleri karşılamak için ihtiyaç duyduğu şeyleri bulur, yapar, yaptırır, satın alır, sömürür ve en nihayetinde, tüketir. Ancak bu doğal aktivitenin ona bir kimlik kazandırması, yukarıda da bahsedildiği gibi, yirminci yüzyıl ile birlikte ortaya çıkan tarihsel bir olgudur. Bu yüzden, belki de soruyu şu şekilde sormak daha mantıklı olacaktır: İnsanın, kendi kimliğini içinde arayacağı bir kavram olarak tüketime dahil olmasının altında yatan sebep(ler) ne olabilir? Eğer bu soruya anlamlı bir yanıt bulabilirsek, anlatıcının içinde bulunduğu koşulları ve düzeni algılamaya biraz daha yaklaşabiliriz.</p>

    <p class="paragraf">Tüketimin henüz etkin bir şekilde kuramsallaştırılmış bir kavram olmaması, esas soruya yanıt bulmak için başka toplumsal teorilerden yardım almayı gerektiriyor. Bocock, insanın tüketim güdüsünü, Marksist teoriye ve onun öne sürdüğü yabancılaşma (<span class="CharOverride-21">alienation</span>) kavramına dayanarak açıklamaya çalışıyor.<span class="dipnot"><a class="_idFootnoteLink" href="#footnote-225-46" id="footnote-225-46-backlink">46</a></span> Bunu yaparken, genellikle Leninizm ile karıştırılan politik-ideolojik Marksizmin yerine, bizzat Karl Marx’ın ekonomik olduğu kadar sosyo-kültürel bir boyutu da olan Marksist kuramını merkeze alıyor. Marksist kuramın yüzlerce cilde sığmayan değerlendirmelerini, burada tekrarlamak elbette söz konusu veya gerekli değil. Basitçe iddia edilebilirse, Marksizm, toplumsal gelişmenin ve tarihsel ilerlemenin temeli olarak ekonomik ilişkileri görüyor: Bir toplumun maddi üretim ilişkilerindeki değişiklikler (tarihsel materyaller), o toplumun şekillenişinde ana rolü oynar kabul ediliyor. Bu nedenle Marx, analizini üretim modelleri, bilhassa da Sanayi Devrimi’nden sonra merkez model hale gelen kapitalizm üzerine yoğunlaştırıyor.</p>

    <p class="paragraf">Aslında Marx’a göre “Şimdiye kadarki tüm toplum tarihi sınıf mücadeleleri tarihidir. Özgür insan ve köle, patrisyen ve pleb, derebeyi ve serf, lonca üyesi usta ve kalfa, kısacası ezen ve ezilen, sürekli bir karşıtlık içinde”<span class="dipnot"><a class="_idFootnoteLink" href="#footnote-225-47" id="footnote-225-47-backlink">47</a></span> bulunmuştur. Kapitalizmi, öncüllerinden ayıran özellik, bu sınıf tarihi mücadelelerini, üreten (işçi) ile ürettiren (sermaye sahibi) arasında yaşatmasındadır. Tamamen kâr odaklı bu düzende sermaye sahibi, kâr elde etme amacı ile işçilerin ürettiklerinden <span class="CharOverride-21">artı-değer</span> sağlar. Marksist teoride kilit rol oynayan artı-değer kavramı, üretilen malların değeri ile bu malların üretimi için sermaye sahibi tarafından işçiye ödenen ücret arasındaki fark ile açıklanır.<span class="dipnot"><a class="_idFootnoteLink" href="#footnote-225-48" id="footnote-225-48-backlink">48</a></span> Aslında uygarlığın ilerlemesi için artı-değer’e illa ki ihtiyaç vardır. Ancak buradaki sorun, malların üretimi ile satışı arasında kalan bu değerin, topluma hiçbir şekilde geri kazandırılmadan, doğrudan sermayenin cebine girmesidir. Eğer Marksizmin savunduğu bir genel ahlak anlayışı varsa –ki Norman Geras’a göre bu, diğer birçok şeyle birlikte, özellikle insanlık onurunun, koşulsuz toplumsal barışın ve insanın kendini-gerçekleştirmesinin garanti altına alınması olabilir<span class="dipnot"><a class="_idFootnoteLink" href="#footnote-225-49" id="footnote-225-49-backlink">49</a></span> – bu anlayış dahilinde artı-değer, yalnızca toplumsal ahlakın çözülmesinin değil, aynı zamanda işçinin kendine yabancılaşmasının da temelinde yer alır.</p>

    <p class="paragraf">Kendine yabancılaşma nasıl meydana gelir? Charlie Chaplin filmlerinden hatırlayacağınız basit bir üretim sekansı hayal edin. Dur durak vermeden ilerleyen bir tezgâh, tezgâhın üzerinden aynı aralıklarla geçen ürünler, tezgâhın arkasında bekleyip her geçen ürüne aynı işlemi yapmakla (vidalamak, parlatmak, yağlamak, bir şeyler eklemek, vs.) yükümlü işçiler ve en nihayetinde meydana çıkan eksiksiz üretim malları. Tüm bu işlem sırasında en kritik rolü oynayan işçinin yerine koyun kendinizi. Mesela pahalı bir araba fabrikasında çalışıyor olun. Ellerinizde şekillenen onlarca arabanın bir tanesinin satıldığı fiyatla, günlük, haftalık ya da aylık elinize geçen parayı karşılaştırın şimdi de. Marksist teorinin bu karşılaştırma sonucunda sizden görmenizi istediği şey, o arabaları yapan işçiler olarak sizlerin de, artık o ürünün yapımında yer eden (bir tekerlek gibi, jantlar gibi, motor gibi, koltuklar gibi) bir nesne olduğunuzdur.<span class="dipnot"><a class="_idFootnoteLink" href="#footnote-225-50" id="footnote-225-50-backlink">50</a></span> Böylelikle, yabancılaşmanın ilk adımı olan nesneleşme (<span class="CharOverride-21">objectification</span><span class="dipnot"><a class="_idFootnoteLink" href="#footnote-225-51" id="footnote-225-51-backlink">51</a></span>) gerçekleşmiş olur.</p>

    <p class="paragraf">Marksizmin sizden görmenizi beklediği bir diğer şey ise yine yukarıda anlatılana benzer bir üretim sahnesinde ve şüphesiz sonrasında da, işçiler olarak sizlerin, birbiriniz arasındaki iletişim(sizlik)tir.<span class="dipnot"><a class="_idFootnoteLink" href="#footnote-225-52" id="footnote-225-52-backlink">52</a></span> Unutulmamalı ki, kâr-odaklı kapitalizmi ayakta tutan en önemli motiflerden biri de rekabettir. Rekabet yalnızca sermaye sahipleri arasındaki tekel elde etme savaşlarında yaşanmaz. Kapitalizmin ve sermayenin kurnazlığı, kendi bağlamındaki rekabet rejimini, üstelik de yaşama pozitif değer katan bir olgu gibi, işçiler-arası ilişkilere de dayatabilmiş olmasıdır.<span class="dipnot"><a class="_idFootnoteLink" href="#footnote-225-53" id="footnote-225-53-backlink">53</a></span> Bu manipüle edilmiş rekabet kültürü, işçinin kendine yabancılaşmasının ikinci adımını da oluşturmuş olur. Buna göre işçiler (proletarya), sermaye sahiplerinin gözüne girmek adına, birbirlerinden uzaklaşır (<span class="CharOverride-21">estrangement</span><span class="dipnot"><a class="_idFootnoteLink" href="#footnote-225-54" id="footnote-225-54-backlink">54</a></span>). Tıpkı herhangi bir bireyin toplumdan kopuk yaşamasının doğuracağı sonuçlar gibi, bu durum da hem (sözde-) bireyselleşmeye hem de yabancılaşmanın son adımı olan türüne yabancılaşmaya (<span class="CharOverride-21">alienation from species</span><span class="dipnot"><a class="_idFootnoteLink" href="#footnote-225-55" id="footnote-225-55-backlink">55</a></span>) giden yolları açar.</p>

    <p class="paragraf">Nesneleşmiş ve diğer işçilerden (kendi sınıfından) uzaklaşmış işçi, artık üretim sürecinin mekanik bir parçasıdır. Hislere ve duygulara profesyonellikte yer olmadığı için duyguları yok kabul edilir. İhtiyaçları zaten maaşı ile karşılanıyordur. Batı Avrupa’nın genelinde, en azından on dokuzuncu yüzyılın ortalarından sonra<span class="dipnot"><a class="_idFootnoteLink" href="#footnote-225-56" id="footnote-225-56-backlink">56</a></span>, öğle yemekleri, kumanyaları, hatta belki iş yerlerine ulaşım imkânları dahi sağlanmıştır. Bugünlerde ise bir takımın parçası olduğunu unutmasın diye, türdaşlarıyla birlikte bowling oynamaya, takım ruhunu yücelten eğitici seminerlere katılmaya ve çalıştığı yer ve kişilerle bir bütün (yeni bir tür aile) olduğu fikrini kanıksamaya başlamıştır. Artık iş dışında bir hayatı olmasa da olur. İşçide yaratıcı aktivitenin kaybı (<span class="CharOverride-21">the loss of creative activity</span><span class="dipnot"><a class="_idFootnoteLink" href="#footnote-225-57" id="footnote-225-57-backlink">57</a></span>) hepsiyle beraber gelir. Yapması gereken işler önceden belirlenmiş ve mekanikleştirilmiş olan işçinin yaratıcılığına ve ruhuna gerek kalmaz. Artık emek araçsallaştırılmıştır. Hayatının büyük bir bölümünü (kaba bir hesapla üçte birini) geçirdiği işi sırasında işçi ise kendine/insanlığına yabancılaşmıştır.</p>

    <p class="paragraf">Bir havaalanından diğerine yol alırken, arada şahit olduğu feci kazaları hiçbir duygu gösterisine mahal vermeden rapor eden anlatıcıyı getirin aklınıza.</p>

    <p class="paragraf">Aslında Marksist teorinin anlattığı yabancılaşma kavramı bu noktaya kadardır. İşçileri yabancılaştıran ve parayı elinde tutan sermaye, bilhassa “modern sanayinin ve dünya pazarının kurulmasından bu yana, sonunda, modern temsili devlette, tüm siyasal egemenliği ele [geçirmiştir]. Modern devlet iktidarı, tüm burjuva sınıfının ortak işlerini yürüten bir komiteden başka bir şey değildir”.<span class="dipnot"><a class="_idFootnoteLink" href="#footnote-225-58" id="footnote-225-58-backlink">58</a></span> Başta ekonomi (üretim şekilleri) olmak üzere, siyaset, ahlak, aile ve birey de sermayenin elindedir artık. On dokuzuncu yüzyılı neredeyse savaşsız, bolca sömürgeleştirme hamleleriyle ve elbette piyasanın kendi kendini düzenlemesi diskuruyla geçiren sermaye, tıkandığı noktada savaşları patlatır.<span class="dipnot"><a class="_idFootnoteLink" href="#footnote-225-59" id="footnote-225-59-backlink">59</a></span> Dünyanın genelindeki üretici (işçi) sınıf(ı), artık savaşan (asker) sınıf(ı) haline getirilmiştir. İki dünya savaşı boyunca, devletin silah ve yaptırım gücünü de kontrol eden sermaye, işçilere asker rolünü uygun görmüştür.</p>

    <p class="paragraf">Ama neden? Üretime ve mallarını ürettirdiği işçilere ve elbette bu ikisi arasındaki farkın getirdiği artı-değere muhtaç gözüken kapitalizm, neden bir anda üreticilerini, eli silahlı erlere dönüştürmüştür? Bir başka deyişle, artık üretime değil, üretilenin yıkımına yapılan bu yatırımın sebebi nedir?</p>

    <p class="paragraf">Bu soruların yanıtları, David Harvey’nin sermaye birikimi (<span class="CharOverride-21">capital accumulation</span>) teorisinde bulunabilir. Harvey’nin teorisi, Marksist bir bakış açısı ve doğrusal bir tarih anlayışı içerisinde, kapitalizmin olası çözülüşünü arar. Ona göre sermaye, “kendi ayrı coğrafyasını oluşturacak şekilde zaman ve mekân içinde”<span class="dipnot"><a class="_idFootnoteLink" href="#footnote-225-60" id="footnote-225-60-backlink">60</a></span> hareket edebilen bir yapıdır. Bu yapının çıkış noktası, elbette üretim için zenginlerin ellerinde tuttukları yatırım parasıdır. Bu paranın sermaye haline gelmesi, karşılanan işçi ücretleri ve üretim araçları ile sağlanır. Bunun sonucunda yalnızca üretilen mal veya hizmetler değil, aynı zamanda kapitalizmin esas hedefi olan (artı-değer kaynaklı) kâr da elde edilmiş olur. Bu çevrimin (para-sermaye-kâr) sürekliliği adına, kârın elde edilmesi şarttır. Ne kadar fazla kâr elde edilirse, çevrimin başka ürünler/hizmetler için tekrarı o kadar olasılık dahilinde olacaktır. Elde edilen kâr, bir kez daha işçi ücretlerini ve üretim araçlarını sağlamakta kullanılıp sermaye haline getirilir ve en nihayetinde yeni ürün/hizmet ve yeni kâr elde edilir. Çevrim böylelikle sürer gider. Her yeni çevrim, yeni bir sermayenin oluşumuna neden olacağı (böyle istendiği) için, bir müddet sonra malların, hizmetlerin, yeni anaparaların ve sermayenin biriktiği gözlemlenir. Bu öylesine güçlü bir arzudur ki, “devlet, kapitalistlerin faaliyetlerine karşı düşmanca ya da kayıtsız bir tutum takındığında devletin koyduğu kanunlara karşı gelebilirler. Bu kanunsuzluk, güçlü kapitalist devletlerde bile mafya, uyuşturucu kartelleri ve benzeri gibi sapkın formlara dönüşebilir”.<span class="dipnot"><a class="_idFootnoteLink" href="#footnote-225-61" id="footnote-225-61-backlink">61</a></span></p>

    <p class="paragraf">Ancak, burada dikkat edilmesi gereken husus, bu çevrim teorisinin, biriken sermaye miktarına karşı olan hassasiyetidir. Sermayenin kontrol altına almaya çalıştığı zaman ve mekân olguları, sürekli sermaye birikimini arzu etmez.<span class="dipnot"><a class="_idFootnoteLink" href="#footnote-225-62" id="footnote-225-62-backlink">62</a></span> Bunun ana nedeni, her iki faktörün de sınırlı oluşudur. Sınırlı zamanın ve sınırlı mekânın tüketemediği fazla üretim malları ve sermaye için, ilk çözüm olarak zaman ve mekânı olabildiğinde genişletmek akla gelir (“<span class="CharOverride-21">temporal deferral and geographical expansion</span>”<span class="dipnot"><a class="_idFootnoteLink" href="#footnote-225-63" id="footnote-225-63-backlink">63</a></span>). Dünya tarihinde sömürgecilik sürecinin başlaması ile kapitalizmin gelişmesi arasındaki paralellik, bu çözüme güzel ve bir o kadar da kanlı bir örnek oluşturur. Yeni elde edilen yerler, devletler için bir gösteriş kaynağı olmanın çok ötesinde, ulusal sermaye için, sermaye birikimini yeniden-değerlendirme kaynağıdır da aynı zamanda. Belçikalı <span class="CharOverride-21">De Beers</span> mücevher üreticileri ile Sierra Leone tarihi arasındaki yakınlık, böyle bir ilişkinin sıradan bir göstergesidir yalnızca. Günümüzde bu sorun, eskiden olduğu gibi doğrudan kanlı yöntemleri talep eden çözümleri gerektirmez. 1980’lerden itibaren günlük dile de yerleşen küreselleşme ile artık küçük işletmeciler ve hatta bireylerin sermayeleri bile, zamansız ve mekânsız bir ortamda değerlendirilebilmektedir (“zaman-mekân sıkışması”<span class="dipnot"><a class="_idFootnoteLink" href="#footnote-225-64" id="footnote-225-64-backlink">64</a></span>). Sermaye kendi yarattığı zamanları ve mekânları, neredeyse, sınırsız bir hale getirmeyi başarabilmiştir.</p>

    <p class="paragraf">Esas sorumuzun başlangıç noktasına, iki dünya savaşı sırasında üretici işçilerin birer askere dönüştürülmesinin nedenine, geri dönersek, henüz sermayenin elinde o günün işçileri tarafından da pohpohlanan bir küreselleşme aygıtının olmadığının farkına varmakta gecikmeyiz. Yirminci yüzyılın başlarının bir diğer özelliğinin de, özellikle kısa süre önce birliklerini sağlayan Avrupa’nın yeni güçleri Almanya ve İtalya’nın varlığından sonra, giderek daha fazla rekabet isteyen ve zorlaşan sömürgecilik olduğu hatırlanırsa; aşırı biriken malların değerlendirilmesi amacıyla (tercihen küçük ölçekli) savaşlara neden ihtiyaç duyulduğu şüphesiz daha iyi anlaşılabilecektir. Tüm bunlara bir de 1929 Ekonomik Buhranı’nı eklersek, ortaya çıkan tabloda sermaye sahiplerinin iki seçenekle karşı karşıya kalmış olduklarını görebiliriz: ya biriken sermayeyi topluma yarar sağlayacak şekilde yeniden-değerlendirmeye sokmak (örneğin, yeni otoyollar, demiryolları vb. açmak) ya da işgücünden daha fazla yararlanmayı bırakarak benzer kâr oranlarını daha az işçi ve birikmiş malların yeniden satışa sunulması ile yakalamaya çalışmak. Bilhassa Büyük Buhran sırasında tavan yapan işsizlik oranları anımsanırsa<span class="dipnot"><a class="_idFootnoteLink" href="#footnote-225-65" id="footnote-225-65-backlink">65</a></span>, sermaye sahiplerinin hangi alternatifi seçmeye daha fazla meyilli oldukları da rahatlıkla anlaşılabilecektir. İşsizliğin büyük bir ekonomik kargaşaya yol açmasını engellemenin bir yolu, şüphe yok ki işsiz-amaçsız yığınları, kutsal bir görev üstlenen amaçlı askerler haline getirmektir.<span class="dipnot"><a class="_idFootnoteLink" href="#footnote-225-66" id="footnote-225-66-backlink">66</a></span> Kendine yabancılaşmış işçi grubunun artık bir amacı da vardır. Ülkeleri için kendilerini feda ederler. Dünyaya barış getirirler; kimileri bunu yüz binlerce insanın üzerine atom bombası atarak bile yapabilir. Artık kimlikleri budur: eski üreticiler, yeni askerler.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-46-backlink" id="footnote-225-46">46</a>. A.g.e, s. 42-59.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-47-backlink" id="footnote-225-47">47</a>. Karl Marx ve Friedrich Engels, <span class="CharOverride-21" xml:lang="en-US">Komünist Parti Manifestosu</span>, E. Özalp (çev.), İstanbul, NK Yayınları, 1848/2005, s. 11.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-48-backlink" id="footnote-225-48">48</a>. Friedrich Engels, “Marx’ın Artı-Değer Teorisi”, M. Erdost (der.), <span class="CharOverride-21">Felsefe Metinleri: Karl</span> <span class="CharOverride-21">Marx ve Friedrich Engels</span>, A. Bilgi (çev.), Ankara, Sol Yayınları, 1977/2009 içinde, s. 191-195.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-49-backlink" id="footnote-225-49">49</a>. Norman Geras, “Minimum Utopia: Ten Theses”, <span class="CharOverride-21" xml:lang="en-US">Socialist Register</span>’da yayımlanan makale, 2000, <a href="http://www.marxists.org/reference/subject/philosophy/works/us/geras1.htm">http://www.marxists.org/reference/subject/philosophy/works/us/geras1.htm</a>.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-50-backlink" id="footnote-225-50">50</a>. A.g.e., K. Somer (çev.), s. 19-35.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-51-backlink" id="footnote-225-51">51</a>. Robert Bocock, <span class="CharOverride-21">Tüketim</span>… s. 53.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-52-backlink" id="footnote-225-52">52</a>. Karl Marx, <span class="CharOverride-21">1844 El Yazmaları: Ekonomi Politik ve Felsefe</span>, K. Somer (çev.), Ankara, Sol Yayınları, 1932/2011, s. 138-153.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-53-backlink" id="footnote-225-53">53</a>. Karl Marx ve Friedrich Engels, <span class="CharOverride-21">Alman İdeolojisi (Feuerbach)</span>, S. Belli (çev.), Ankara, Sol Yayınları, 1845-1846/2010, s. 96-104.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-54-backlink" id="footnote-225-54">54</a>. Robert Bocock, <span class="CharOverride-21">Tüketim</span>… s. 53.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-55-backlink" id="footnote-225-55">55</a>. A.g.e., s. 54-55.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-56-backlink" id="footnote-225-56">56</a>. Dick Geary, <span class="CharOverride-21" xml:lang="en-US">European Labour Protest 1848-1939</span>, Londra, Croom Helm, 1981, s. 13-24.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-57-backlink" id="footnote-225-57">57</a>. Robert Bocock, <span class="CharOverride-21">Tüketim</span>… s. 56.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-58-backlink" id="footnote-225-58">58</a>. Karl Marx ve Friedrich Engels, <span class="CharOverride-21">Komünist…</span> s. 13.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-59-backlink" id="footnote-225-59">59</a>. Karl Polanyi, <span class="CharOverride-21">Büyük Dönüşüm: Çağımızın Siyasal ve Ekonomik Kökenleri</span>, A. Buğra (çev.), İstanbul, İletişim Yayınları, 1944/2005, s. 33-70.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-60-backlink" id="footnote-225-60">60</a>. David Harvey, <span class="CharOverride-21" xml:lang="en-US">Yeni Emperyalizm</span>, H. Güldü, (çev.), İstanbul, Everest Yayınları, 2003/2004, s. 76.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-61-backlink" id="footnote-225-61">61</a>. A.g.e., s. 77.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-62-backlink" id="footnote-225-62">62</a>. A.g.e., s. 91-97.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-63-backlink" id="footnote-225-63">63</a>. Giovanni Arrighi, “Spatial and Other ‘Fixes’ of Historical Capitalism”, C. Chase-Dunn ve S. J. Babones (der.), <span class="CharOverride-21" xml:lang="en-US">Global Social Change: Historical and Comparative Perspectives</span>, Maryland, The Johns Hopkins University Press, 2006 içinde, s. 202.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-64-backlink" id="footnote-225-64">64</a>. David Harvey, <span class="CharOverride-21" xml:lang="en-US">Postmodernliğin Durumu</span>, İstanbul, Metis Yayınları, 1999, s. 174-177.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-65-backlink" id="footnote-225-65">65</a>. Robert E. Lucas ve Leonard A. Rapping, “Unemployment in the Great Depression: Is There A Full Explanation?”, <span class="CharOverride-21" xml:lang="en-US">The Journal of Political Economy</span>, 80 (1), 1972, s. 186-191.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-66-backlink" id="footnote-225-66">66</a>. David H. Henderson, “The Myth of US Prosperity during World War II”, <span class="CharOverride-21">Antiwar.com</span>’da yayımlanan makale, Mart 20, 2006, <a href="http://www.antiwar.com/henderson/?articleid=8727">http://www.antiwar.com/henderson/?articleid=8727</a></p>
      </div>
    </div>
  </div>
</body>
</html>
