<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-40</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-41">X</p>

    <p class="paragraf ParaOverride-12"><span class="_idGenDropcap-1">F</span>reud’un süperego ya da ideal ego kavramsallaştırmasının temelinde özdeşleşme kavramı yatar. “Psikanalize göre özdeşleşme, bir başka insanla kurulan duygusal bağın ilk dışavurumudur”.<span class="dipnot"><a class="_idFootnoteLink" href="#footnote-225-288" id="footnote-225-288-backlink">288</a></span> Doğumdan hemen sonra libido yalnızca kendine dönükken (otoerotizm – <span class="CharOverride-21">auto-eroticism</span>), daha sonra erkek-çocuk,<span class="dipnot"><a class="_idFootnoteLink" href="#footnote-225-289" id="footnote-225-289-backlink">289</a></span> baba figürüne özel bir ilgi gösterip kendisini babasıyla özdeşleştirir.<span class="dipnot"><a class="_idFootnoteLink" href="#footnote-225-290" id="footnote-225-290-backlink">290</a></span> Bir başka deyişle, erkek çocuğun özdeşleştiği ilk kişi babasıdır ve bu özdeşleşme süperego oluşumunun da ilk adımı olarak görülür. Ancak bu aşamadan sonra işler rayından çıkar. İleriki aşamalarda, erkek çocuk önceleri yalnız kendisine yönelttiği libidosunu, artık (bir kadın olarak) annesine yöneltmeye başlamıştır. Bu durumda, çocuğun kendisini özdeşleştirdiği babası ile arasında, annesine yönelttiği libidinal ilgi nedeniyle, ilk gerilim/rekabet ortaya çıkar. Freud bu karşıtlığa, mitolojik bir hikâyeden alıntı yaparak Oidipus Kompleksi adını vermiştir.<span class="dipnot"><a class="_idFootnoteLink" href="#footnote-225-291" id="footnote-225-291-backlink">291</a></span></p>

    <p class="paragraf">Baba ile çocuk arasında yaşanan gerilimin iki boyutu vardır: Çocuk bir yandan kendisini koruyan ve daha önce kendisi ile özdeşleştirdiği baba figürüne sevgi beslerken, diğer yandan onunla giriştiği rekabetten dolayı babasından nefret eder.<span class="dipnot"><a class="_idFootnoteLink" href="#footnote-225-292" id="footnote-225-292-backlink">292</a></span> Bu ikilemin, yani Oidipus Kompleksinin çözülmesi için özdeşleşmenin öne çıkması gerekir ki bu da anneye karşı olan libidinal arzunun bastırılması ile gerçekleşebilir. İşte idin/hazzın bastırılması ilk kez bu dönemde gerçekleşir. Bundan böyle, baba ile özdeşleşmenin etkisiyle, “çocuğun egosu babasının yasakladığını yasaklar ve cezalandırdığını cezalandırır hale gelir”.<span class="dipnot"><a class="_idFootnoteLink" href="#footnote-225-293" id="footnote-225-293-backlink">293</a></span> Baba figürü, ilk başlarda aşağı yukarı tüm ego idealini temsil eder. Ancak daha sonra, bilinçdışındaki bu özdeşleşme, toplumun diğer yakın kesimlerine, diğer (lider) insanlara ve toplumun kurumlarına aktarılır. <span class="CharOverride-21">Gerçeklik</span>, bu şekilde nesneleşir. Süperego, hemen hemen tüm davranış kalıpları, düşünceler ve duygular üzerinde aşkın normları koyan ve onu oluşturan kurumlarca <span class="CharOverride-21">aşırılıklar</span> olarak nitelendirilen her şeyi sansürleyen geleneksel-elek görevini görmeye başlar.<span class="dipnot"><a class="_idFootnoteLink" href="#footnote-225-294" id="footnote-225-294-backlink">294</a></span></p>

    <p class="paragraf">“Her ne kadar ego ağırlıklı olarak bireyin ebeveynleriyle özdeşleşmesinden türüyor olsa da, bunun yanında kişinin kendi kimliğini aradığı tüm toplumsal gruplardan da öğeleri barındırır – ırkı, ekonomik sınıfı, dini, milleti, vs”.<span class="dipnot"><a class="_idFootnoteLink" href="#footnote-225-295" id="footnote-225-295-backlink">295</a></span></p>

    <p class="paragraf">Süperegonun gücünün kaynaklandığı yer olan baba figürünü kavramak konusunda yol aldığımıza göre, şimdi spotları yeni bir süperego olarak Tyler Durden’ın gücünü nereden aldığı sorusuna çevirebiliriz. Sorunun cevabını <span class="CharOverride-21">Dövüş Kulübü</span> romanının içinde rahatlıkla bulabiliyoruz.</p>

    <p class="paragraf">“Tyler babasını hiç tanımamış.” (48)</p>

    <p class="paragraf">Baba figürü olmadan yetişmek, en azından metaforik olarak, bireyin kendi egosunun başkalarınca süperego olarak tanınabilmesini kolaylaştırır mı; kolaylaştırırsa bunu nasıl başarır soruları ne yazık ki yanıtlanabilmesi kolay sorular değil. Freud’un kuramına göre, böyle bir olasılık dahilinde bile, çocuğun kendisini özdeşleştirebileceği, baba figürünün yerine geçebilecek bir figür bulması fazlasıyla muhtemeldir.<span class="dipnot"><a class="_idFootnoteLink" href="#footnote-225-296" id="footnote-225-296-backlink">296</a></span> Öte yandan, böyle bir özdeşleştirme olmasa bile, öğretmenler, siyasetçiler, din adamları, liderler, hatta içinde yaşanılan mahallenin kurallarını koyan ağabeyler gibi toplumsal kurumların, bu açığı hızla doldurabilecekleri de fazlasıyla aşikârdır. Sonuçta, Lacan’ın da belirttiği gibi, ortada bir baba figürü olmasa dahi, “Babanın-Adı” <span class="dipnot"><a class="_idFootnoteLink" href="#footnote-225-297" id="footnote-225-297-backlink">297</a></span> (<span class="CharOverride-21">Name-of-the-Father</span>) yasası toplumu etkilemeye devam edecektir. Elbette bu yasayı yıkan, en azından bu yasanın yanına kendi standartlarını da eklemeyi başaran tarihsel figürler de vardır. Christopher Williams, Chuck Palahniuk’in romanlarındaki din temasını inceleyen makalesinde, Tyler Durden’ın anlatıcı için sergilediği rol modelin bir çeşit “İsa-kopyası” <span class="dipnot"><a class="_idFootnoteLink" href="#footnote-225-298" id="footnote-225-298-backlink">298</a></span> olduğunu söylerken her ne kadar Freudyen bir bakış açısı izlemiyor olsa da, tam olarak bu figürlerden birini ima eder. İsa Peygamber, hiç şüphesiz <span class="CharOverride-21">babasızlık</span> kavramının en çok bilinen ve tartışılan fenomenidir. Dini dogmalar, onun babasız olarak, Tanrı’nın bir mucizesi şeklinde dünyaya geldiği anlatısı üzerine kuruludur. Yalnız anneden-doğan İsa Peygamber, sergilediği mucizeler ve elçisi olduğu yeni dinle, açıkça eski Babanın-Adı yasasını yıkıp kendisininkini getirme uğraşındadır. Garip bir rastlantıyla, üç büyük dinin diğer iki peygamberi olan Musa ve Muhammed peygamberler de babasız büyümüştür. Tektanrılı dinlerin atası kabul edilen İbrahim Peygamber, babasına ve babasının dinine/putlarına yüz çevirmesi ile övülegelir. Bu dört kutsal şahsiyetin ortak noktası, kendilerinden önce var olan düzeni (İbrahim Peygamber çoktanrıcılığı, Musa Peygamber firavunun dinini, İsa Peygamber yozlaştırılan tektanrılı dini, Muhammed Peygamber de Arap putperestliğini) değiştirmeleri, bu düzenin yerine Tanrı’nın sözlerini getirmeleridir. Babanın-Adı yasası, Tanrı’nın-Sözü yasası ile değiştirilmiş ve bu değiştirme işlemine, babalarının yasasını yıkan dört kutsal figür aracı olmuştur. Kuhniyen paradigma değişimi:<span class="dipnot"><a class="_idFootnoteLink" href="#footnote-225-299" id="footnote-225-299-backlink">299</a></span> babasız özne ve tümüyle yenilen yapı. Tyler Durden’ın anlatıcı ve tüketim toplumu ile kurduğu ilişkinin bu dört hikâye ile de çok fazla ortak yanı olduğu ortadadır.</p>

    <p class="paragraf"><span class="CharOverride-21">Dövüş Kulübü</span>’nde, babasını tanımamış Tyler Durden’ın karşısına, babası ile ilişkisi, sorunlu olduğu kadar da tipik/klasik bir tüketim toplumu hikâyesini andıran anlatıcı yerleştirilmiştir. “Ben babamı altı sene kadar tanıdım” der anlatıcı ve ekler, “ama hiçbir şey hatırlamıyorum. Benim babam her altı yılda bir yeni bir şehirde yeni bir aile kurar. Buna aile demek ne derece doğru bilmiyorum; yeni bir şube açar demek belki daha uygun… Benim babam hiç üniversiteye gitmemiş olduğundan, benim üniversiteye gitmem çok önemliydi. Üniversite bitince şehirlerarası telefonda ona dedim ki, şimdi de olacak? Babamın bir fikri yoktu. Bir iş bulup yirmi iki yaşına girdiğimde, gene şehirlerarası, telefonda sordum: Şimdi ne olacak? Babamın bir fikri yoktu; olmadığı için de dedi ki, evlen”. (48-49)</p>

    <p class="paragraf">Sağlam bir baba figürü olmadığı için, Oidipus Kompleksini aştıktan sonra, hedefinden hiç şaşmadan toplumun kurallarına teslim olmuş anlatıcının, yepyeni bir baba/otorite figürüne; bu kez Tyler Durden’a, uyması da zor olmamıştır elbette. O ilk gece, Tyler kendisine vurmasını istediğinde, birazcık duraksamış, halihazırda üyesi olduğu tüketim endüstrisinin kurallarına ve ahlak anlayışına kulak verip tanımadığı ve kendisine hiçbir zarar vermemiş birine vurmak istememiştir. Hem kendisine vurulmasını isteyen birisi de, olsa olsa bir akıl hastasıdır. Ama Tyler, onu ikna etmeyi başarır. Ona vücudunda herhangi bir yara izi olmadan ölmek istemediğini söyler. Televizyonda birbirini döven ya da dövermiş gibi yapan adamları seyretmekten bıktığını söyler: Bergercı bir bakış açısıyla, <span class="CharOverride-21">adamları seyretmek</span>, yeni peyda olmuş bir tüketim icadıdır zaten. Ve bir insan, hiçbir kavgaya girmemişse, kendisi hakkında, “kendine zarar verme hakkında” (51) ne bilebilir ki?</p>

    <p class="paragraf">Kabul eder anlatıcı. “O sıralarda hayatım aşırı tamamlanmış görünüyordu. Belki de kendimizi daha iyi bir şeye dönüştürmek için her şeyi kırıp dökmemiz gerekiyor” (51) diyerek anlatır kabul etme nedenini. İdini serbest bırakmaktır, kırıp dökmekten kastı. Amacı, saldırganlığını, içinde hep var olan şiddeti bir anlığına olsun serbest bırakıp süperegonun bastırmalarına kısa bir ara vermektir. Bulundukları barın otoparkında, etrafta kimsecikler yokken, kimseye gösteri yapmıyorken, Tyler’ın çenesine doğru bir yumruk savurur. İstediği yumruğu atamamıştır aslında. Bir daha denemek ister ama Tyler izin vermez. Hemen o da savurur yumruğunu anlatıcının göğsünün tam ortasına. İkisi de daha önce hiç gitmedikleri bir yerdedirler şimdi ve nereye kadar gidebileceklerini keşfetmek için, toplumun gücünü ne kadar daha üstlerinden atabileceklerini test etmek için girişirler birbirlerine. Yumruk, tekme, tokat, ellerine geçen diğer nesneler… Ne varsa yapıştırırlar birbirlerine.</p>

    <p class="paragraf">“Sanki Tyler’ı değil de, bu dünyada yolunda gitmeyen her şeyi un ufak etme şansını en sonunda yakalamış gibi hissettim kendimi. Kuru temizleyiciden yaka düğmeleri kırılmış olarak dönen gömleklerim. Hesabımın yüz dolar eksiye geçtiğini söyleyen bankam. Bilgisayarımı açarak DOS yürütme komutlarımı kurcalayan patronum. Ve Marla Singer, dayanışma gruplarımı benden çalan kadın. Dövüş bittiğinde hiçbir şey çözülmemişti, ama hiçbir şeyin de önemi yoktu.” (52)</p>

    <p class="paragraf">Anlatıcının bahsettiği yolunda gitmeyen tüm şeyler, kültürel hegemonyanın, tüketimin kendisine zorla dayattığı yanlış ihtiyaçlar, ölüme-doğru-varlık’ı hiçbir zaman etkilemeyecek uğraşlardır. Hepsi boştur. Evet, hiçbiri ortadan kalkmamıştır belki ama bir anlığına da olsa, tek bir mükemmellik anı için, hiçbirinin önemi yoktur. İd, belki de anlatıcının hayatında ilk defa, süperegoya galip gelmiştir. Ve aslında egonun halâ kaybettiğini gösteren bu sonuç, bir anlığına olsa da, anlatıcıyı rahatlatmaya yetmiştir. Destek gruplarından daha iyidir bu. En azından hissedilen acı gerçektir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-288-backlink" id="footnote-225-288">288</a>. Sigmund Freud’dan aktaran, Preston J. Cole, <span class="CharOverride-21">The…</span> s. 47.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-289-backlink" id="footnote-225-289">289</a>. Sigmund Freud’un kuramları çoğunlukla erkek çocuk temelli olup, kendisi bu yüzden feminizm –hatta kadın– karşıtı olmakla suçlanır. Bu eleştirinin doğruluk payı konusunda herhangi bir tartışmaya girmek ise bu noktada yersizdir; zira <span class="CharOverride-21">Dövüş Kulübü</span>’nün anlatıcı karakterinin erkek olması, Freud’un çalışmalarını kullanmayı belki daha da anlamlı kılmaktadır.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-290-backlink" id="footnote-225-290">290</a>. Sigmund Freud, <span class="CharOverride-21">Haz…</span> s. 91-92.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-291-backlink" id="footnote-225-291">291</a>. Robert Bocock, <span class="CharOverride-21" xml:lang="en-US">Sigmund…</span> s. 49-57.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-292-backlink" id="footnote-225-292">292</a>. Sigmund Freud, <span class="CharOverride-21">Haz…</span> s. 93.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-293-backlink" id="footnote-225-293">293</a>. Preston J. Cole, <span class="CharOverride-21">The…</span> s. 47.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-294-backlink" id="footnote-225-294">294</a>. Sigmund Freud, <span class="CharOverride-21">New…</span> s. 178.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-295-backlink" id="footnote-225-295">295</a>. Preston J. Cole, <span class="CharOverride-21">The…</span> s. 52.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-296-backlink" id="footnote-225-296">296</a>. Sigmund Freud, <span class="CharOverride-21">Haz…</span> s. 95-96.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-297-backlink" id="footnote-225-297">297</a>. Jacques Lacan, <span class="CharOverride-21" xml:lang="en-US">Ecrits: The First Complete Edition in English</span>, B. Fink (çev.), New York, W.W. Norton Co., 1977/2006, s. 465.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-298-backlink" id="footnote-225-298">298</a>. Christopher G. Williams, “Nihilism and Buddhism in A Blender: The Religion of Chuck Palahniuk”, C. Kuhn ve L. Rubin (der.), <span class="CharOverride-21" xml:lang="en-US">Reading Chuck Palahniuk: American Monsters and Literary Mayhem</span>, Londra, Routledge, 2009 içinde, s. 170.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-299-backlink" id="footnote-225-299">299</a>. Thomas S. Kuhn, <span class="CharOverride-21">Bilimsel Devrimlerin Yapısı</span>, N. Kuyaş (çev.), İstanbul, Kırmızı Yayınları, 1962/2008, s. 97-111, 123-133.</p>
      </div>
    </div>
  </div>
</body>
</html>
