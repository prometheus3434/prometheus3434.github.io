<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-35</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-36">V</p>

    <p class="paragraf ParaOverride-12"><span class="_idGenDropcap-1">S</span>orun, terör ve kendini-terörize-etmek eylemlerinin Tyler Durden tarafından nasıl algılandığıdır. Burada yapılan, politik ve genelgeçer anlamlarıyla terörizmi ya da terörist eylemleri Tyler Durden üzerinden yüceltmek değil, <span class="CharOverride-21">Dövüş Kulübü</span>’nün algıladığı biçimiyle terörizmi deşifre etmeye çalışmak ve diğerinden ayrı bir konuma yerleştirmektir. Bunun için, Arthur Danto ve Baudrillard’ın çalışmaları ile <span class="CharOverride-21">Dövüş Kulübü</span>’ndeki terör kavramını karşılaştıran, Evan Schneider’in 2010 tarihli çalışmasına<span class="dipnot"><a class="_idFootnoteLink" href="#footnote-225-251" id="footnote-225-251-backlink">251</a></span> göz atmak, büyük fayda sağlayacaktır.</p>

    <p class="paragraf">Schneider’in <span class="CharOverride-21">Dövüş Kulübü</span>’nü tartışırken kullandığı terör kavramı, tıpkı bu çalışmada anlaşıldığı gibi, insanın zihninde olup kendi yok oluşuna ya da yok oluş tehdidine karşı bilinçdışı tarafından kışkırtılagelmiş bir olgudur. Kışkırtma, burada terör eyleminin amacını açıklayacak kadar kilit bir eylemdir. Schneider’in Nietzsche’yi terörist bir filozof olarak niteleyen ve entelektüellerin fikirleriyle ulaşabildikleri insanları etkileyebilme gücünü de zihinsel bir terör eylemi olarak gözlemleyen Arthur Danto’ya<span class="dipnot"><a class="_idFootnoteLink" href="#footnote-225-252" id="footnote-225-252-backlink">252</a></span> yaptığı vurgu önemlidir. Tyler Durden’ın şu ana dek incelenmiş olan eylemlerindeki kilit nokta ve bireysel terörizminin altyapısı, tüketim toplumunun kendisini yok eden, birörnekleştiren ve yerine-konulabilir bir nesne haline getiren tehdidine karşı çıkılmasından ibarettir. Bu bir ben-halâ-buradayım savaşıdır. Ve unutulmamalı ki, bu her şeyi ile kendini tekrar eden dünyada bir farklılık yaratan, “düş gücünü harekete geçirebilen tek şey terörizmdir”.<span class="dipnot"><a class="_idFootnoteLink" href="#footnote-225-253" id="footnote-225-253-backlink">253</a></span> Amaç, basitçe, kendi varlığını hatırlamak ve hatırlatmaktır.</p>

    <p class="paragraf">Aile filmlerinin arasına bilinçdışını hedef alan <span class="CharOverride-21">pornografik</span> parçalar sıkıştırmak, büyük davetlerde yemekleri <span class="CharOverride-21">kirletmek</span> veya sabun yapımında insanların kendi yağlarını kullanıp grotesk bir <span class="CharOverride-21">geri-dönüşüm</span>e imza atmak, Tyler Durden’ın topluma kendini hatırlatma yollarıdır. Bu eylemler, insanlara fiziksel zarar vermez. Aksine, tamamen zihinleri hedef almıştır. Örneğin, parfüm şişelerine karşı yaptığı –aslında yapmadığı– terör eyleminin ev sahibesine verdiği zarar tamamen psikolojiktir. Kadın bir anksiyete krizine girer ve “Bunu bana kim yapmış olabilir? Kim benden bu kadar nefret ediyor olabilir?” (82) diye yakınarak ağlar. Alacağı cevap, en uzak ihtimalde, bir intikam ile sonuçlanmaktan başka hiçbir işine yaramaz. Anksiyete atağı er ya da geç geçecektir. Banyosu, kırılan parfüm şişelerinin birbirine karışmış berbat kokusundan bir şekilde arınacaktır. Hatta bu olayı öğrenen diğer davetliler bile bir müddet sonra olan biteni unutacaktır. Buradaki terörizm, sadece zihinseldir. Anlıktır. Bir tür kendini-hatırlatma eylemidir. Tüketim toplumu gibi son derece organize bir oluşumun bile, en absürd şekilde de olsa, bir gün hazırlıksız yakalanabileceği bir karşıt-eylemin var olduğunu zihinlere kazımaktır.</p>

    <p class="paragraf">Tyler’ın eylemlerinde ahlaki bir sorgulama vardır. Yaptığı işler, toplum tarafından hiç şüphesiz yanlış diye adlandırılacaktır; çünkü tıpkı Orwell’ın Yenikonuş’unda olduğu gibi, kavramlara hükmeden hegemondur. İster Jung’un kolektif bilinçdışı kuramındaki gibi uzun yıllar içerisinde gelişmiş ister dönemsel çevrimler halinde empoze edilmiş olsun, hegemonun ahlak anlayışı, toplumun kendisinden çıkmış gibi algıladığı bir çerçevedir. Tyler Durden ve eylemleri bu çerçevenin dışına taşar. Bu çerçevenin dışına çıkan eylemler de, yanlış eylemler, hatta terör eylemleri olarak görülür. Çerçeveye ve içindekilere saldırır. Ve bu yüzden, toplumsal tabulara saldıran filozoflar (örneğin, Danto’ya göre Nietzsche; Baudrillard’a göre ‘kuramsal anlamda’ bizzat kendisi<span class="dipnot"><a class="_idFootnoteLink" href="#footnote-225-254" id="footnote-225-254-backlink">254</a></span>) birer terörist olarak kabul edilebilirlerse, Tyler Durden da bir teröristtir.</p>

    <p class="paragraf">Baudrillard, bahsi geçen hegemonun kodladığı ahlaki kavramlar üzerinden, benzer bir terör tanımı yapar. Onun terör algısı, gerçek değil, semboliktir. Terörist saldırıyı hazırlayan taraf için, saldırı bir terör eylemi değil aksine ahlaki bir zorunluluktur. Saldırılan taraf ise ahlaki açıdan aşağılanmış kurbanı temsil eder. 11 Eylül 2001 saldırılarını örnek vaka olarak alan Baudrillard, İkiz Kuleler’e saldırı düzenleyen El Kaideli hava korsanlarının birer şehit mi yoksa terörist mi olduğunu sorar.<span class="dipnot"><a class="_idFootnoteLink" href="#footnote-225-255" id="footnote-225-255-backlink">255</a></span> Şehitliği ya da teröristliği gerçekte ne belirler? Veya ortada belirlenebilecek bir şey var mıdır? Schneider’ın da hatırlattığı gibi, aslında gerçekten var olan tek eylem, terör hareketinin kurbanlarının (ve onları sevenlerin) acılarıdır. Acı, hatıralarda birikir. Terörün hatırlatıcı özelliği bir kez daha eylemi tanımlar hale gelmiştir.</p>

    <p class="paragraf">Tyler Durden’ın eylemleri –her kim tarafından nasıl adlandırılırsa adlandırılsın– kendini-hatırlatmaya yönelik eylemlerdir. İkinci bölümde bahsedildiği gibi, bireylere kimlik kazandıran şey, Charles Taylor’a göre, bizi fark edilir kılan eylemlerdir. Farklılıklar, bir birey olarak “olmak ya da olmamak”<span class="dipnot"><a class="_idFootnoteLink" href="#footnote-225-256" id="footnote-225-256-backlink">256</a></span> kararının değişkenleridir. Tüketim toplumunun organize bir biçimde bireylikten sürüde yer alan siluetlere çevirdiği insanlar, dikte edilmiş eylemleri ile fark edilirliklerini kaybetmiştir. Tyler’ın eylemleri ise hegemonun kurallarını terörize ettiği için, onu diğerleri arasında fark edilir kılar. Tyler Durden’ın, tüketim toplumundaki diğer (sözde-) bireylerden farkı, her şeyin ötesinde, bir kimlik sahibi olmasıdır. Kıyafetlerinden işlerine, eylemlerinden eylemlerini sağlayan sözlerine kadar Tyler, diğer herkes ve her şeyden ayrılan, fark edilen ve ileride de kendisini hatırlatacak olan bir profil sergiler.</p>

    <p class="paragraf">Onun bu farklılığının <span class="CharOverride-21">farkına</span> ilk varan, anlatıcı olacaktır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-251-backlink" id="footnote-225-251">251</a>. Evan P. Schneider, “The Case of Raymond K. Hessel: The Terrorism of Tyler Durden”, <span class="CharOverride-21">EvanPSchneider.com</span>’da yayımlanan makale, Şubat 2, 2010, <a href="http://evanpschneider.wordpress.com/2010/02/02/the-case-of-raymond-k-hessel-the-terrorism-of-tyler-durden/">http://evanpschneider.wordpress.com/2010/02/02/the-case-of-raymond-k-hessel-the-terrorism-of-tyler-durden/</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-252-backlink" id="footnote-225-252">252</a>. Arthur Danto, <span class="CharOverride-21" xml:lang="en-US">Nietzsche: Hayatı, Eserleri ve Felsefesi</span>, A. Cevizci (çev.), İstanbul, Paradigma Yayıncılık, 1965/2002.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-253-backlink" id="footnote-225-253">253</a>. Jean Baudrillard, <span class="CharOverride-21">Simülakrlar...</span> s. 116.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-254-backlink" id="footnote-225-254">254</a>. A.g.e., s. 110-117.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-255-backlink" id="footnote-225-255">255</a>. Jean Baudrillard, “The Spirit of Terrorism”, R. Bloul (çev.), <span class="CharOverride-21">Le Monde</span>’da yayımlanan makale, Kasım 2, 2001, <a href="http://www.egs.edu/faculty/jean-baudrillard/articles/the-spirit-of-terrorism/">http://www.egs.edu/faculty/jean-baudrillard/articles/the-spirit-of-terrorism/</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-256-backlink" id="footnote-225-256">256</a>. Linda Nicholson, <span class="CharOverride-21" xml:lang="en-US">The Play of Reason: From the Modern to the Postmodern</span>, Ithaca, Cornell University Press, 1998, s. 129-143.</p>
      </div>
    </div>
  </div>
</body>
</html>
