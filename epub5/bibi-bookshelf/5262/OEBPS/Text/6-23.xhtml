<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-23</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-24">V</p>

    <p class="paragraf ParaOverride-12"><span class="_idGenDropcap-1">P</span>eki neden? Nedir Bob’ın sırrı? Hikâyesi neyi hatırlatmıştır ya da öğretmiştir anlatıcıya da onu iki yıllık bir toplumsal temastan sonra ilk kez, bir anlığına da olsa, kopartabilmiştir bağlarını tüketim toplumundan ve ironik bir biçimde, başka bir topluluk içinde, başka bir insanda bulabilmiştir huzuru? Doktorun yönlendirdiği, Chloe’nin uyandırdığı anlatıcıyı rahatlığa kavuşturan ne vardır Bob’da? Bob’ın rolü nedir <span class="CharOverride-21">Dövüş Kulübü</span>’nde?</p>

    <p class="paragraf">Her şeyden önce Bob, çoktan başlamış katartik bir sürecin ayaklarından biridir anlatıcı için. Tüketim toplumu, içeriden dışarıya (dıştakilere) bakmak gibi bir gereksinim oluşturmadığından, büyük ölçüde de buna izin vermediğinden dolayı, bu toplumun sadık fertlerinden biri olan anlatıcı için tüm bu destek grupları yeni bir tecrübedir. Chloe ile farkına vardığı sistemin dışlayıcılığı ve bazen bireyin elinde olmayan sebeplerden dolayı meydana gelmiş dışlanmışlığı (ölümcül bir hastalığı) bile kabul etmeyişi, Bob figüründe, sistemin bizzat bir tüketim ürünü haline getirdiği bireyleri artık iş görmedikleri anda dışarı itişine doğru evrilmiştir. Doktorun tavsiyesine uymayıp destek gruplarına katılma kararı vermese, bu hikâyeden ya haberi olmayacaktır ya da bu hikâye onun için önemli bir haber değeri taşımayacaktır. Ama içeriden duyulmayanlar, dışarıda acıtır. Kültürel hegemona karşı bir hayal kırıklığı doğurur. Belki de hep mevcut olan, kayıtsız şartsız güveni sarsar. Gramscici rıza yara alır. Başka bir dayanak arayışına girer anlatıcı. Kültürün içinde doğmuş olan ümitlerini tüketir.</p>

    <p class="paragraf">Bob’dan sonra, iki yıldır düzenli olarak takip etme takıntısına düştüğü ama bir türlü kendisine rahatlık vermeyen destek grupları, anlam kazanır. “Kafalarına doğrultulmuş o görünmez silahla” (17) birbirine gülümseyen, ölüme doğru varlıkları hızlanmış insanlar, bir anda eski bir hikâyeyi hatırlatır hale gelir anlatıcı için.</p>

    <p class="paragraf">Filmde kendisine yer bulmayan bir hikâyede, anlatıcı bizi geçmişine götürür. Üniversitede okuduğu zamanlarda penisinde çıkan bir siğilden bahseder. Daha doğrusu bu sorunu için gittiği hastanede kendisine karşı takınılan tavırdan. Doktorların ilgisinden. Aslında konunun penisteki siğille de bir alakası yoktur. Muayenesini yapan doktorun, anlatıcının ayağındaki (“yanı başında küçük bir Yeni Zelanda olan koyu kırmızı bir Avustralya” (103) şeklinde tasvir ettiği) doğum izini, yanlışlıkla yalnızca genç erkeklerde görülen ve vücudun herhangi bir yerinde çıkan bir leke ile ilk belirtisini veren nadide bir kanser türüne benzetişidir anlattığı. Doktorun bu yanlış tanısından sonra anlatıcının çevresini diğer doktorlar ve onların meraklı bakışları sarmış; işin aslı anlaşıldığında ise etrafında hiç kimse kalmamıştır.</p>

    <p class="paragraf">“Kanser böyle işte” der anlatıcı, “her zaman hatalar olabilir. Belki de önemli olan, vücudunun küçük bir parçasında bir aksilik çıkacak olursa, kendinin geri kalanını unutmamaktır”. (103)</p>

    <p class="paragraf">Aynen yanlış teşhis edilen kanser gibidir destek grubundakiler. Onlardaki aksilik, toplumun geri kalanına unutturulmuştur. Bunu hatırlamanın sonuçları yıkıcı olacaktır.</p>

    <p class="paragraf">Ama hemen değil.</p>

    <p class="paragraf">Önce huzuru yeniden bulur anlatıcı. Bir hastane köşesinde kendisine gösterilen ve unutamadığı o ilgiyi yeniden bulmuştur Bob’ın kolları arasında. Sanki kendisine bir kez daha yanlışlıkla kanser teşhisi konmuştur ve bir anda, çok yakında ölecek biri gibi tüm ilginin odağı oluvermiştir. Ve bir defa daha, kendisinde hiçbir hastalık bulunmamasına rağmen, Bob’ın samimiyetinden mutluluk duyar. Huzur bulur. Yarın uyandığında ölmüş olabileceğini düşünüyordur diğer insanlar. Yıllar sonra ilk defa yeniden ilgilenmiştir birileri onunla. Yanlış teşhis koyan doktorlar. Destek grubunda onu da ölüyor zannedenler.</p>

    <p class="paragraf">“İşte bu özgürlüktü. Bütün umutlarınızı kaybetmek özgürlüktür. Ben hiçbir şey söylemeyince, gruptaki insanlar en kötüsünü düşünüyorlardı. Daha beter ağlıyorlardı. Ben de daha beter ağlıyordum. Yukarıdaki yıldızlara bak, hop, gittin bile.” (20)</p>

    <p class="paragraf">“Bir dayanışma grubundan çıkıp eve dönerken, daha önce hiç olmadığı kadar canlı hissediyordum kendimi…; dünyadaki yaşamın etrafına doluştuğu, küçük, sıcak bir merkezdim ben.” (20)</p>

    <p class="paragraf">Kimsenin görmediği bir kanseri olmuştur yeniden. Ölüm kavramının akla bile getirilmediği –yoksa tüketemezsiniz– tüketim toplumundan, “ölümün halka açık olduğu”<span class="dipnot"><a class="_idFootnoteLink" href="#footnote-225-182" id="footnote-225-182-backlink">182</a></span> destek gruplarına düşmüştür ve mutludur artık anlatıcı. “Her akşam ölüyor ve her sabah [doğuyordur].” (20) Heidegger’in ölüme koşan varlığı, varoluşunun (<span class="CharOverride-21">Existanz</span>) anlamını destek gruplarında bulmayı başarmıştır. Artık uyuyabiliyordur.</p>

    <p class="paragraf">“Dayanışma gruplarını işte bu yüzden seviyordum. İnsanlar ölmekte olduğunuzu sanırlarsa, bütün dikkatlerini size veriyorlardı… Çek defterleriyle ve radyo şarkılarıyla ve dağılmış saçlarıyla ilgili her şey pencereden uçup gidiyordu… İnsanlar kendi konuşma sıralarını beklemek yerine sizi dinliyorlardı. Ve konuştukları zaman da size hikâyeler anlatmıyorlardı. İki kişi konuşurken aranızda bir şey kuruluyordu ve daha sonra ikiniz de öncekinden farklı oluyordunuz.” (106)</p>

    <p class="paragraf">İletişim. İşte <span class="CharOverride-21">Dövüş Kulübü</span>’ndeki ve destek gruplarındaki kilit nokta budur. Kendine ve türdaşlarına yabancılaşmış sözde-birey bu katlanılamaz paradoksunda en çok <span class="CharOverride-21">iletişimi</span> kaybediyordur. Kopuyordur olması gereken toplumsal bağlar aradan. Toplum, bilinçdışından gelen semboller dışında ve elbette hegemonun istekleri dışında iletişim kurmuyordur sizinle. Doğan, büyüyen, ölen siz; bu süreçte yalnızca size söylenilenleri yapıyorsunuzdur. Anlatıcının durumu, sırf bu yüzden “bir köpek satın alıp adını ‘eş dost’ [<span class="CharOverride-21">Entourage</span>] koymayı” (147) planlayacağı kadar acıklıdır. Oysa birey olmak için karşılıklı iletişime ihtiyaç vardır. Bir alıcıya ve bir vericiye değil, alıcı ile verici arasındaki temasa gerek vardır. Rousseaucu bir “toplum sözleşmesine”<span class="dipnot"><a class="_idFootnoteLink" href="#footnote-225-183" id="footnote-225-183-backlink">183</a></span> (<span class="CharOverride-21">social</span> <span class="CharOverride-23">contract</span>) olmasa da toplumsal temasa (<span class="CharOverride-21">social</span> <span class="CharOverride-23">contact</span>). Belki bu teması “göndermeli ağrı”<span class="dipnot"><a class="_idFootnoteLink" href="#footnote-225-184" id="footnote-225-184-backlink">184</a></span> (<span class="CharOverride-21">referred pain</span> – bireyin kendisinde (ya da belli bir organında) var olmayan bir ağrıyı/acıyı kendisindeymiş, o organdaymış gibi hissetmesi) yoluyla kurabiliyordur anlatıcı ama nihayet bir yol bulmuştur. Önceden hiç aramadığı bir yol olsa da, o yolda gitmek, anlatıcıya huzur veriyordur.</p>

    <p class="paragraf">“Eğer halâ fark etmediyseniz, tüm kitaplarım, başka insanlarla bir biçimde bağlantı kurmanın yollarını arayan, yalnız insanlar hakkındadır”.<span class="dipnot"><a class="_idFootnoteLink" href="#footnote-225-185" id="footnote-225-185-backlink">185</a></span></p>

    <p class="paragraf">Chuck Palahniuk’in başka insanlarla bir biçimde bağlantı kurmanın yollarını arayan ilk yalnız insanı hiç şüphesiz anlatıcıdır. Bob, bu bağlantının kurulmasında, anlatıcıya yardımcı olan son adımda yer alır. Öyle olduğunu bilmeden.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-182-backlink" id="footnote-225-182">182</a>. Antonio C. de Rocha, “Disease and Community In Chuck Palahniuk’s Early Fiction”, <span class="CharOverride-21">Stirrings Still</span>, 2 (2), 2005, s. 109.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-183-backlink" id="footnote-225-183">183</a>. Jean-Jacques Rousseau, <span class="CharOverride-21" xml:lang="en-US">Toplum Sözleşmesi</span>, V. Günyol (çev.), İstanbul, Adam Yayıncılık, 1762/1999.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-184-backlink" id="footnote-225-184">184</a>. Mark Seltzer, “The… s. 557.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-185-backlink" id="footnote-225-185">185</a>. Chuck Palahniuk, <span class="CharOverride-21">Stranger…</span> s. xv.</p>
      </div>
    </div>
  </div>
</body>
</html>
