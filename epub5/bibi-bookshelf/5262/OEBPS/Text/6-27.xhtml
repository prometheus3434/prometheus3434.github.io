<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-27</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-28">IX</p>

    <p class="paragraf ParaOverride-12"><span class="_idGenDropcap-1">T</span>am da bu noktada, anlatıcı ile Marla Singer arasındaki ilişkinin niteliği üzerinde düşünmekte fayda var. Kuhn’a göre Marla, “son derece açık bir şekilde <span class="CharOverride-21">femme fatale</span> özelliklerine sahiptir: Şehirlidir, çekicidir, tehditkârdır, ideal annelik özelliklerinden uzaktır ve evcimen değildir”.<span class="dipnot"><a class="_idFootnoteLink" href="#footnote-225-206" id="footnote-225-206-backlink">206</a></span> Peki, Marla, Kuhn’un f<span class="CharOverride-21">emme fatale</span> rolüne atfettiği bu özelliklere gerçekten sahip midir? Öncelikle, o aslında tam olarak şehirlilik kıstaslarına uyan bir karakter değildir. <span class="CharOverride-21">Dövüş Kulübü</span> her ne kadar içinde geçtiği mekânları tanımlamasa da, gelişmiş bir şehirli hayatının ortasında yer alan anlatıcısı ile bir şehirli romanı sayılabilir. Ancak tüketim toplumunda kendisine yer bulan şehirli kadın figürü, Marla’yı tanımlamaz. Marla’nın düzenli bir işi yoktur. Hiyerarşik veya bürokratik bir kurumda/şirkette çalışmaz. Boş zamanlarında alışveriş merkezlerini dolaşıp kazandığı paraları kıyafetlere harcama klişesinin bir parçası olmaz. Gece kulüplerinde eğlenmez. En büyük hobisi, destek gruplarına katılmaktır. <span class="CharOverride-21">Sex and the City</span> kadınlarıyla uzaktan yakından bir benzerliği bulunmaz. Tüm bunlar nedeniyle, Marla’ya şehirli kadın benzetmesinde bulunmak çok doğru olmayacaktır. Bunun yanında, romanın film adaptasyonunda Helena Bonham Carter’ın oynadığı karakter baz alınsa bile, Marla Singer’ın geleneksel bir <span class="CharOverride-21">çekiciliği</span> olduğundan bahsetmek güçtür. Şehirli kadınlar gibi giyinmez, sürekli sigara içer, bir deri bir kemikten ibarettir, saçları dağınıktır, vs. Olsa olsa bir tek-gecelik-ilişki malzemesi olabilir Marla, bir sevgili adayı değil. Romana göre ise “şekilsiz bir yığın halinde birbirine dolanmış siyah kısa saçları” (16), “ilmekleri fırlamış çorapları” (108), bir sürü deliğe rağmen küpesiz kulakları, üzerinde pul pul kalkmış derileriyle çatlak dudakları olan, “kireç kadar solgun” (16) bir kadını çekici sıfatıyla tanımlamak zaten zor olacaktır.</p>

    <p class="paragraf">Belki Marla’nın tehditkâr olduğu doğrudur. Sonuçta, her an ölmeye hazır birinden gelebilecek her türlü tehdide açık olmak gerekiyor olabilir. Ama Regent Otel’deki odasında, komodinin hemen üzerinde bulunan devasa vibratör hakkında “Korkma, o senin için bir tehdit değil” (59) yorumunu yapıp karşısındaki erkeği rahatlatmaya çalışan bir kadından bahsedildiğini de unutmamak gerekir. Annelik meselesine gelindiğinde ise tüketim toplumundaki rollerle karşılaştırıldığında, Marla’nın annelik düşü de diğer çalışan kadınlardan daha karamsar değildir. Kariyer kadınları için annelik zaten gitgide düşünülemez bir seçenek halini almıştır.<span class="dipnot"><a class="_idFootnoteLink" href="#footnote-225-207" id="footnote-225-207-backlink">207</a></span> Annelik bugün kadınlar için, özellikle Amerika’da, büyük şehir merkezlerinden banliyölere dönüşü olmayan bir yolculuk anlamına gelmektedir. Ve son olarak da Marla Singer’ın evcimen olmayışı sadece bir gelecek projeksiyonundan/tahmininden ibaret olmalıdır. Zira o, yine pikaresk bir model içerisinde, bizzat <span class="CharOverride-21">ev</span>ini aramaktadır. Tüketim toplumu ona bir ev, yuva olamamıştır. Tıpkı kendi dosya dolabını dekore eden anlatıcının bir türlü hayallerindeki eve ulaşamaması gibi Marla da, hayatının bu evresinde, içinde huzur bulacağı evi bulamamış ve hâlâ onu aramakta kabul edilmelidir. Destek gruplarında tanıdığı insanlar, onları rahatlatan komşuları olabilir. Ama henüz hiçbir yer, onun evi sayılamaz.</p>

    <p class="paragraf">Beck ve Beck-Gernsheim, günümüz kadının bireyleşmesinin iki kutuplu bir düzlem üzerinde gerçekleştiğini iddia eder: Buna göre, bugünün kadını ya “hayatını başkaları için yaşamaya” devam edecek, ya “kendi hayatı olan kadın” profiline uygun bir hayat sürecek ya da hayatının bir döneminde bu iki kutup arasında bir geçiş yaşayacaktır.<span class="dipnot"><a class="_idFootnoteLink" href="#footnote-225-208" id="footnote-225-208-backlink">208</a></span> Çocuğu olduktan sonra işini bırakan kadınları düşünün. Tek-taş yanılsamasına kapılıp aslında halâ beyaz atlı prenslerini bekleyenleri. Yetmiş yaşlarından sonra bile hâlâ üniversite kürsülerini bırakmayanları... Marla ise çoktan aşmıştır bu sınırları. O, bu düzleme sığmaz. Ona bu gidiş-gelişte bir yer bulunamaz. Modernitenin, geç-modernitenin, post-modernitenin, günümüz hayatının dışındadır Marla. Kişiliğini bile var olan, dayatılan sınırların dışında bulmuştur aslında.</p>

    <p class="paragraf">Kuhn’un <span class="CharOverride-21">femme fatale</span> karakteri ile özdeşleştirdiği özelliklerin Marla Singer için geçerli olmaması, her ne kadar bu iddiayı çürütmeye yetecek olsa da, işe bir de kavramın kendisi açısından bakmak gerekir. <span class="CharOverride-21">Femme fatale</span> olgusuna tam bir tanım vermekten kaçınsa da, 1991 yılında basılan kitabında Mary Ann Doane, özellikle on dokuzuncu yüzyıl edebiyatından başlamak üzere, yirminci yüzyılın sinema perdesindeki hikâyelere de yansıyan; hikâyelerin ana (erkek) karakterlerini baştan çıkarıcı özelliklere (çekicilik, gizem, cinsellik, zekâ) sahip olan, ancak hikâyenin belirli bir bölümünde ana karakterleri, hayatlarını altüst edecek yollara sokan kadın karakterlere bu ismin verilmesini uygun gördüğünü yazmıştır.<span class="dipnot"><a class="_idFootnoteLink" href="#footnote-225-209" id="footnote-225-209-backlink">209</a></span> Özellikle <span class="CharOverride-21">film noir</span> olarak adlandırılan Hollywood yapımı suç dramlarının ana karakterlerinden olan <span class="CharOverride-21">femme fatale</span> “hem adamların hayatlarını mahveder hem de bir iktidar arzusu takıntısı olduğu için kendi keyif şehvetinin kurbanıdır, hem birlikte olduğu kişileri fena halde manipüle eder hem de ne idüğü belirsiz, üçüncü bir kişiye kul köle olur”.<span class="dipnot"><a class="_idFootnoteLink" href="#footnote-225-210" id="footnote-225-210-backlink">210</a></span></p>

    <p class="paragraf">Slavoj Žižek için <span class="CharOverride-21">femme fatale</span> karakterler, “Lacan’ın ‘Kadın yoktur’ önermesinin mükemmel bir örneğidir: Kadın ‘erkeğin semptomu’ndan başka bir şey değildir, büyüleme gücü var olmayışının boşluğunu maskeler… Yargı yetimizi ve ahlaki tavrımızı kaybetmemize neden olan şey, büyüleme nesnesi olarak Kadın değildir, tam tersine, bu büyüleyici maskenin ardında gizli kalan ve maskeler düştüğünde ortaya çıkan şeydir: Ölüm dürtüsünü bütünüyle kabullenen saf özne boyutudur… Başka bir deyişle, <span class="CharOverride-21">femme fatale</span>’in asıl tehditkâr yönü, <span class="CharOverride-21">erkekler</span> için ölümcül olması değil, <span class="CharOverride-21">kendi</span> kaderini bütünüyle kabullenen ‘saf’, patolojik-olmayan bir özne örneği sunmasıdır. Kadın bu noktaya ulaştığında, erkeğe sadece iki tavır kalır: Ya ‘arzusundan vazgeçer’, kadını reddeder ve hayali, narsisist kimliğini yeniden kazanır… ya da semptom olarak kadınla <span class="CharOverride-21">özdeşleşir</span> ve intiharı andıran bir eyleme girişerek kaderiyle buluşur”.<span class="dipnot"><a class="_idFootnoteLink" href="#footnote-225-211" id="footnote-225-211-backlink">211</a></span></p>

    <p class="paragraf">Žižek’in bu anlatımına göre Marla’nın <span class="CharOverride-21">Dövüş Kulübü</span>’nde bir <span class="CharOverride-21">femme fatale</span> görevi görüp görmediği konusunda bir yorum yapmak şu anda mümkün görünmüyor. Bu yüzden, çalışmanın sonunda, bu tanımı yeniden hatırlamak gerekecektir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-206-backlink" id="footnote-225-206">206</a>. Cynthia Kuhn, “I… s. 42.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-207-backlink" id="footnote-225-207">207</a>. Rachel Bowlby, <span class="CharOverride-21" xml:lang="en-US">Still Crazy After All These Years: Women, Writing and Psychoanalysis</span>, Londra, Routledge, 1992, s. 76-94.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-208-backlink" id="footnote-225-208">208</a>. Ulrich Beck ve Elisabeth Beck-Gernsheim, <span class="CharOverride-21">Individualization: Institutionalized Individualism and Its Social and Political Consequences</span>, Londra, Sage, 2001/2003, s. 54-84.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-209-backlink" id="footnote-225-209">209</a>. Mary Ann Doane, <span class="CharOverride-21" xml:lang="en-US">Femme Fatale: Feminism, Film Theory, Psychoanalysis</span>, New York, Routledge, 1991, s. 1-16.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-210-backlink" id="footnote-225-210">210</a>. Slavoj Žižek, <span class="CharOverride-21">Yamuk</span>… s. 94.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-211-backlink" id="footnote-225-211">211</a>. A.g.e., s. 95-96.</p>
      </div>
    </div>
  </div>
</body>
</html>
