<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-52</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-53">V</p>

    <p class="paragraf ParaOverride-12"><span class="_idGenDropcap-1">“A</span>nlatıcının içindeki şiddeti kendisine yönlendirmesi ve o anda kapitalist düzenin küçük bir parçası [olan müdür karakterini] bu sayede manipüle ederek çalışmadan para kazanmak yönündeki taleplerini almayı başarması, sistemin karşısında kazanılan küçük bir [zaferdir]”.<span class="dipnot"><a class="_idFootnoteLink" href="#footnote-225-379" id="footnote-225-379-backlink">379</a></span> Ancak bu ufak <span class="CharOverride-21">işçi zaferi</span>’nin ötesinde, Tyler Durden’ın da anlatıcının da patronlarına karşı elde ettikleri en önemli zafer, kazandıkları kimlik ve fark edilirlik ile ilgilidir. Kendini dövme ve dövdürme eylemleri, Freud’un tasvir ettiği uygarlıkta kimlik kazanmanın yolunun gerçeklik ilkesine harfi harfine uyumdan geçmeyeceğini göstermiştir. Şiddet bu toplumda her zaman baskılanması gereken bir eylem olarak görülüyorken, haz ilkesinin enerji kaynaklarından olan bu öldürme içgüdüsünü bir başkasına veya kendi vücuduna yansıtma, şüphesiz fark yaratan bir eylem olacaktır. Daha önce de değinildiği gibi, Tyler’ın ve anlatıcının bu şiddet içeren eylemleri olmasa, sıradan ve her an yerlerine yenisinin konulabileceği tüketici kimliklerinin ötesine geçemeyeceklerdir. Kendilerini ruhen terörize etmelerine izin verdikleri <span class="CharOverride-21">patron</span> karakterlerinin önünde, neredeyse ölümü dahi göze alacak kadar dayak yemek işçi-işveren, yönetilen-yöneten veya köle-efendi ilişkilerindeki şiddet ve terör dinamiklerini doğrudan doğruya tersine çeviren eylemlerdir.</p>

    <p class="paragraf">Žižek’in bahsettiği gibi, kendini dövme ya da başkasına dövdürme eylemlerinin sonucu, “efendi olanın lüzumsuzlaşmasıdır”.<span class="dipnot"><a class="_idFootnoteLink" href="#footnote-225-380" id="footnote-225-380-backlink">380</a></span> Ruhani bir biçimde terörize edilen kitlelerin, ortada bir terör olacaksa, bunu kendi ellerine almalarıdır. Ve bu şekilde bakıldığında, Tyler Durden’ın liderliğinde oluşan bu tersine-dönüş tam anlamıyla bir devrimdir. Žižek, bunu, Bataillecı bir bakış açısıyla “devrim olmadan devrim arzusunun”<span class="dipnot"><a class="_idFootnoteLink" href="#footnote-225-381" id="footnote-225-381-backlink">381</a></span> karşısına koyar. Ancak, Chuck Palahniuk’in karakterlerini yalnızca Georges Bataille’ın felsefesi ile açıklamak, onun varoluşsalcı yönünü görmezden gelmek olacağından,<span class="dipnot"><a class="_idFootnoteLink" href="#footnote-225-382" id="footnote-225-382-backlink">382</a></span> bu ‘devrimsiz devrim’in insan varoluşuna kimlik ve amaç kazandıran yönünü de unutmamak gerekir. Søren Kierkegaard’ın varoluşsal kaygısını her daim içinde barındıran, hatta bunu bir manipüle etme aracı olarak tüketicilere dayatmaktan çekinmeyen kültür endüstrisinde bir kimlik sahibi olmaya çalışmak, şüphe yok ki, acı veren bireysel bir eylem olarak kabul edilir. Ancak Tyler Durden’ın Babanın-Adına oluşturduğu yeni-terörizm, hem anlatıcıya hem de dövüş kulübünün diğer katılımcılarına arzuladıkları o fark yaratıcı kimliğin kendi içlerinde var olduğunu hatırlatır. Şiddet, öncelikle kendine (özellikle de personaya) doğrultulmuş biçimde ortaya çıkarken, şimdi diğer insanları da hedef alabilmektedir.</p>

    <p class="paragraf">Devrim diye adlandırılan bu gelişmenin yolu henüz tümüyle bir bireyselleşme projesinden geçmez. Tyler Durden “modernitenin meta-anlatılarını yapısöküme uğratmak isteyen postmodern bir varoluşçu”<span class="dipnot"><a class="_idFootnoteLink" href="#footnote-225-383" id="footnote-225-383-backlink">383</a></span> olarak tanımlanabilecek olsa dahi, bu amacını hayata geçirmek için bireysel enerjinin yeterli olmayacağının farkındadır. Bireylere kimlik kazandıracak varoluşçu bir devrim, ortaklaşa bir çabanın ürünü olmalıdır. Anlatıcının patronu, Bağımsız Sinema İşletmeleri Sendikası Başkanı ya da Pressman Otel Müdürüne karşı kazanılan, olsa olsa küçük ölçekli bir mücadelenin zaferidir. Kültürel hegemonyanın, kendilerine verdiği güç ile sadist birer kukla haline getirdiği işverenlere, efendilere ve yönetenlere, yani hasta olan diğer bireylere karşı kazanılan zaferler, yalnızca ana yemekten önce sunulan atıştırmalıklar kadar zevk verebilir. “Robin Hood Garson” (115) ya da ezilenlerin savunucusu bir makinist kadar romantik ve bir o kadar da lokaldir tüm bu olanlar. Oysa yapılması gereken, bu kazanımı ve bu hazzı bütün bir uygarlığa doğru genişletmektir. Bunun için de yeni bir yapılanmaya gidilmesi şarttır: Kargaşa Projesi.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-379-backlink" id="footnote-225-379">379</a>. Paul Kennett, “Fight… s. 53.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-380-backlink" id="footnote-225-380">380</a>. Slavoj Žižek, “The… s. 117.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-381-backlink" id="footnote-225-381">381</a>. Georges Bataille’dan aktaran, a.g.e., s. 124.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-382-backlink" id="footnote-225-382">382</a>. Robert Bennett, “The Death of Sisyphus: Existentialist Literature and the Cultural Logic of Chuck Palahniuk’s Fight Club”, <span class="CharOverride-21" xml:lang="en-US">Stirrings Still</span>, 2 (2), 2009, s. 65-80.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-383-backlink" id="footnote-225-383">383</a>. A.g.e., s. 75.</p>
      </div>
    </div>
  </div>
</body>
</html>
