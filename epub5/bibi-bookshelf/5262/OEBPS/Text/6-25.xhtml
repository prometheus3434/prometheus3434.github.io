<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-25</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-26">VII</p>

    <p class="paragraf ParaOverride-12"><span class="_idGenDropcap-1">“B</span>u silah, bu anarşi, bu patlama, aslında hepsi Marla Singer’la ilgili.” (12)</p>

    <p class="paragraf ParaOverride-12">“Bugün, iki yıllık başarıdan sonra bugün her şey değişti; çünkü bu kadın bana bakarken ağlayamıyorum. Dibe vuramıyorum, dolayısıyla kurtulmam olanaksız… Dört gündür uyku uyumadım.” (20-21)</p>

    <p class="paragraf">Marla Singer.</p>

    <p class="paragraf">Her şeyi mahveden kadın. Başkalarının acılarını vekâleten yaşayarak kendince bir hiçlik yaratmış ve bu sayede ölüme koşan yolculuğunun kendisine huzur vermesini sağlamış anlatıcının huzurunu kaçıran, uykusuzluğunu geri getiren kadın. Testis kanserli ya da testisleri alınmış erkeklerin arasında sigarasından dumanlar tüttürerek, erkek olmayan erkekleri gözlemleyen kadın. Anlatıcının gittiği diğer destek gruplarında da gözlemlediği kadın.</p>

    <p class="paragraf">Peki, neden mahvediyor Marla her şeyi? Neden giriveriyor kendini ve başka insanları zaten önemsemeyen anlatıcının hayatına ve neden çıkmak bilmiyor oradan bir türlü? Neden rahatsız ediyor anlatıcıyı, ağzının içinde çıkmış ve diliyle oynamadan edemediği, iyileşmek bilmeyen bir yara gibi?</p>

    <p class="paragraf">Aslında her şey çok açık değil mi?</p>

    <p class="paragraf">“Onun bakışları altında, ben bir yalancıyım. Sahtekâr kadın. Yalancı olan o… O anda Marla’nın yalanı benim yalanıma ayna tutuyor ve ben yalandan başka bir şey göremiyorum. O kadar insanın gerçeğinin arasında.” (21)</p>

    <p class="paragraf">Marla Singer’ın varlığı, ilk olarak yalanını kendine hatırlattığı için rahatsız eder anlatıcıyı. Bir yalan üzerinden, göndermeli bir acı aracılığıyla yaşadığı tüm-umutların-kaybedilmesi hikâyesinin bir yanılsama olduğunu hatırlatır Marla. “Kanlı canlı”<span class="dipnot"><a class="_idFootnoteLink" href="#footnote-225-202" id="footnote-225-202-backlink">202</a></span> kanıtı olur, anlatıcının, yalanının ve daha önemlisi, gerçekte toplumda üstlen(eme)diği rolün. İçtekilerden biri olduğunu bağırır anlatıcıya. Halâ içindeki umut kırıntılarını ispiyonlar. İçten içe sevmeye devam ettiği patronunu ve işini hatırlatır ona. Dışarıda olup huzur içinde ölmeyi bekleyenlerden biri olmadığını, içeride, kültürün tam göbeğinde yer aldığını bağırır suratına.</p>

    <p class="paragraf">“İşte Marla gözlerini devire devire sigara içiyor ve ben hıçkıran bir halının altına gömülüyüm ve ansızın ölüm bile, naylon çiçeklerin arasında oracıkta düşüp ölmek bile bütün anlamını kaybediyor.” (21)</p>

    <p class="paragraf">Marla ile tek kelime bile konuşmamışken, Marla belki anlatıcının varlığından bile habersizken, onda bulduğu bu sahtekâr, yalancı ve her an ispiyonlamaya hazır söylemin altında başka şeyler de yatar aslında. Marla’nın da sistemin içinden gelmesine kızar anlatıcı. Onun da henüz dıştakilerden biri olmayışına. Hangi dıştaki kadın gelip otururdu ki testisleri ile ilgili sorunları olan erkeklerin arasına? Hangi dıştaki kadın gözlemlerdi onları? Öte yandan, o erkeklerin söyledikleri hangi şeyler ilgisini çekerdi ki içerideki kadınların? Bir alışveriş merkezine gidip oraya buraya saldırmak yerine burada ağlaşan erkekleri hangi normal kadın izlerdi? Çözemiyordu işte Marla’yı. Bir yara gibi kabuğunu yoldukça yeniden büyüyordu Marla. Ve ister istemez, anlatıcının ilgisini çekiyordu.</p>

    <p class="paragraf">Anlatıcı, önce ondan kurtulmaya karar verdi. Bir sonraki bağırsak parazitleri toplantısının kucaklaşma faslında yanına gidecek, gidip “o sersem kaltağın koluna [yapışacak]” ve “Marla, seni adi sahtekâr, çek git buradan” (22) diyecekti.</p>

    <p class="paragraf">“Bu benim hayatımdaki tek gerçek şey ve sen onu mahvediyorsun… Sen burada oldukça ben uyuyamıyorum. Burası bana lazım. Çek git.” (22)</p>

    <p class="paragraf">“Turist” (22) diyordu Marla’ya. Burningham’ın enfes bir biçimde yakaladığı gibi; anlatıcı için Marla, sanki pikaresk bir romandan fırlamış serseri, vasıfsız, oradan oraya gezen ama bu sırada toplumun (işverenlerinin) değer yargıları ile alay ederek, toplumsal ahlak eleştirisi yapan tiplere (<span class="CharOverride-21">picara</span>) benziyordu.<span class="dipnot"><a class="_idFootnoteLink" href="#footnote-225-203" id="footnote-225-203-backlink">203</a></span> Tüketim toplumunun içinin de dışının da foyasını meydana çıkarıyordu. En çok da anlatıcınınkinin.</p>

    <p class="paragraf">Daha fazla dayanamazdı. Chloe’nin mutlu haberini –ölümünü; “Allahım, ne kadar güzel bir an olabilirdi bu” (33) –aldığı gün, Marla’nın varlığı ile bu haberin içine ettiği gün, rehberli meditasyon sırasında o lanet sarayın yedi renkli kapısından içeri giremediği, çakralarını açamadığı, iyileştirici topunu yakalayamadığı, güç-hayvanı olarak Marla’yı gördüğü gün, kolları ile onu kıskıvrak yakaladı.</p>

    <p class="paragraf">“Ee, Marla, söyle bakalım, elma sever misin?” (35)</p>

    <p class="paragraf">Ona, buradan ve diğer gruplardan çekip gitmesini söyledi. Ölmediğini. Onu ele vereceğini. Ama Marla sanki tüm bunlara hazırlıklıymış gibi, “sen de ölmüyorsun… beni ele verirsen… ben de seni ele veririm” (36) diye yanıtladı onu. “Kız dersini iyi [çalışmıştı].” (36) Anlatıcı haftayı bölüşmeyi teklif etti ona ama nafile. Anlatıcının elinde yalnızca Omuz Omuza Erkekçe kalmıştı.</p>

    <p class="paragraf">Her şey eskiye dönmüştü.</p>

    <p class="paragraf">Umutsuzluk gitmişti.</p>

    <p class="paragraf">Ölüme doğru yol alan hızlı koşuda mola verilmişti.</p>

    <p class="paragraf">Uykusuzluk geri gelmişti.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-202-backlink" id="footnote-225-202">202</a>. Andrew H. Soon Ng, “Muscular… s. 121.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-203-backlink" id="footnote-225-203">203</a>. Bruce R. Burningham, <span class="CharOverride-21" xml:lang="en-US">Tilting Cervantes: Baroque Reflections on Postmodern Culture</span>, Nashville, Vanderbilt University Press, 2008, s. 57-58.</p>
      </div>
    </div>
  </div>
</body>
</html>
