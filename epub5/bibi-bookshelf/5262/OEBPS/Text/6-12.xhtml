<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-12</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-13">IX</p>

    <p class="paragraf ParaOverride-12"><span class="_idGenDropcap-1">P</span>eki, ama nasıl? Nasıl başarıyor kültür endüstrisi, sana-istediğin-her-şeyi-verecek olduğu yanılsamasına inandırmayı insanlar; ne isteyeceklerini de bizzat kendisi belirleyecek olmasına rağmen? Hemfikirleştiren güldürü nasıl alabiliyor eleştirinin yerini? Direnmenin modası nasıl geçiyor? En önemlisi, nasıl hâkim olabiliyor (tüketim) arzular(ın)a kültür endüstrisi?</p>

    <p class="paragraf">“Gösteri, mevcut düzenin kendisi hakkında verdiği kesintisiz söylev, onun övgü dolu monoloğudur. Yaşam koşullarının totaliter yönetimi döneminde iktidarın kendi portresidir”.<span class="dipnot"><a class="_idFootnoteLink" href="#footnote-225-98" id="footnote-225-98-backlink">98</a></span></p>

    <p class="paragraf">Eğer kültür endüstrisi bir eğlence katedrali ise onun yarattığı toplum da, Guy Debord’un betimlediği gibi, bir gösteri toplumu olacaktır. Aslında Debord’un <span class="CharOverride-21">gösterisi</span> “kendini hem bizzat toplum olarak, hem toplumun bir parçası olarak ve hem de bir <span class="CharOverride-21">birleştirme aracı</span> olarak sunar”.<span class="dipnot"><a class="_idFootnoteLink" href="#footnote-225-99" id="footnote-225-99-backlink">99</a></span> O, “metanın toplumsal yaşamı <span class="CharOverride-21">tümüyle işgal etmeyi</span> başardığı andır”.<span class="dipnot"><a class="_idFootnoteLink" href="#footnote-225-100" id="footnote-225-100-backlink">100</a></span> “Tüketim sayesinde mutlu bir şekilde birleşmiş toplum imajında, gerçek bölünmeye ancak bir sonraki tüketim başarısızlığına kadar <span class="CharOverride-21">ara verilmiştir</span>”.<span class="dipnot"><a class="_idFootnoteLink" href="#footnote-225-101" id="footnote-225-101-backlink">101</a></span> Bu yüzden, aynılaşmış ve aynı derecede kendine ve birbirine yabancılaşmış toplumu bu şekilde tutmak amacıyla, tüketimin sürekli başarılı kılınması şarttır. Bu da arzu-nesnelerinin, yine aynı hegemonya tarafından belirtilmesiyle; bir başka deyişle, tüketimde neyin istenilip neyin istenilmeyeceğine de egemenin karar vermesiyle gerçekleşir. Kültürel hegemonya, tüketim arzularına hâkim olmak durumundadır.</p>

    <p class="paragraf">Adorno ve Horkheimer’in önceden belirttiği gibi, kültür endüstrisinde yer alan her şey bir metadır. Tüketilebilir. Kayıt altına alınabilir. İç içe geçmiş endüstriyel komplekslerde üretilir. Satılabilir. İkame edilebilir. Ancak metanın anlamlandırılabilmesi, fark edilebilmesi, bir kimliğe kavuşturulması için göstergeye dönüştürülmesi şarttır. Ve burada devreye, semboller girer.<span class="dipnot"><a class="_idFootnoteLink" href="#footnote-225-102" id="footnote-225-102-backlink">102</a></span></p>

    <p class="paragraf">Tüketimcilik, bir semboller dizisinin tüketici için anlamlı hale getirilmesi olarak tanımlanırsa; bu tanımın içeriğinde hatırlanması gereken en önemli faktör, anlamlı hale getirme işleminde var olan her unsurun bir toplum ürünü olduğudur. Bir başla deyişle, “modern tüketimde doğal olan hiçbir şey yoktur; bu sonradan kazanılan, öğrenilen, insanların arzu duymaları için toplumsal olarak eğitildikleri bir olgudur”.<span class="dipnot"><a class="_idFootnoteLink" href="#footnote-225-103" id="footnote-225-103-backlink">103</a></span> Amaç, zaten hegemonya tarafından eğitilen insanların <span class="CharOverride-21">arzularının tetiklenmesi</span> ve Berger’a yapılan bir atıfla, <span class="CharOverride-21">görme biçimlerinin</span> değiştirilmesidir. Sembollere anlam yükleyebilme, yalnızca somut göstergelere yanıt verebilen hayvanlardan, insanları ayıran bir özelliktir.<span class="dipnot"><a class="_idFootnoteLink" href="#footnote-225-104" id="footnote-225-104-backlink">104</a></span> İnsan hareketleri bu anlamda bir anlamlı semboller bütünüdür (<span class="CharOverride-21">symbolization</span>). Tıpkı tüketimin kendisi gibi.</p>

    <p class="paragraf">İşte bu benzerliği öne çıkaran ve bunu tüketimin banalleşmesinde kullanan, reklamcılık endüstrisi olmuştur. “Tarihte hiçbir toplum böylesine kalabalık bir imgeler yığını, böylesine yoğun bir mesaj yağmuru [görmediyse]”,<span class="dipnot"><a class="_idFootnoteLink" href="#footnote-225-105" id="footnote-225-105-backlink">105</a></span> bunun birincil sorumlusu reklamcılık endüstrisidir. Kültür endüstrisinin en temel kollarından biri olarak görülebilecek reklam yapanlar, sembollerini her zaman o-an üzerine kurar. Çoğunlukla geçmişten (var-gösterilenlerden) bahseder (nostalji, temel bir arzu-yapımı makinesidir). Gelecek yalnızca bir umut olarak gösterilir: Lacancı arzunun yerini endişeye bırakışına kadar geçen sürede beliren umut. Verdiği bir başka olumlu mesaj da, alternatifleri sergilemesi imajıyla, özgür iradenin kullanılmasında bir katalizör görevi gördüğü olgusudur. Oysa kültür endüstrisinde olduğu gibi reklamcılıkta da bütün sektörler iç içe geçmiştir ve alternatifler yine hegemonlar tarafından belirlenmiştir (özgür iradenin, dolayısıyla da rasyonel insanın “halesinin kaybolması”<span class="dipnot"><a class="_idFootnoteLink" href="#footnote-225-106" id="footnote-225-106-backlink">106</a></span>). Yiyeceğiniz patates cipsi ile mısır cipsi arasında yaptığınız seçim anlıktır. Birini tüketmeniz, diğerinden vazgeçmeniz anlamına geldiği için (fırsat maliyeti – <span class="CharOverride-21">opportunity cost</span>), tüketilmeyen diğeri konusunda merak ve arzu duymanıza neden olacaktır. Reklamlar genel bir çekicilik ve kıskançlık üretimi sürecidir. Çekici gelen metayı tüketme arzusu ne zaman ki satın almaya dönüşür, tüketici o anda, her ne kadar artık gerçek endişeyi yaşıyor olsa da, bir kimlik sahibi olur. <span class="CharOverride-21">Ben</span> oluşur. “Bu kıskanılası Ben’i yaratan nedir öyleyse? Başkalarının duyduğu kıskançlıktır elbette. Reklam, nesneleri değil toplumsal ilişkileri amaçlar. Reklam, zevk değil mutluluk vaat eder bize: Dışarıdan, başkalarının gözüyle görülen bir mutluluk. Kıskanılmanın getirdiği bu mutluluk da çekicilik yaratır”.<span class="dipnot"><a class="_idFootnoteLink" href="#footnote-225-107" id="footnote-225-107-backlink">107</a></span></p>

    <p class="paragraf">“Reklam imgesi alıcıdan, aslında onun kendisine karşı duyduğu sevgiyi çalar; sonra da bu sevgiyi ona, alacağı ürünün fiyatına yeniden satar”.<span class="dipnot"><a class="_idFootnoteLink" href="#footnote-225-108" id="footnote-225-108-backlink">108</a></span></p>

    <p class="paragraf">Bocock, –çoğunlukla bilinçdışının ürünleri olan– bu arzuların, belli bir sosyo-kültürel (artık buna kültürel endüstriyel de diyebiliriz) ortam içinde nasıl geliştirildiğini anlamak için Lacan’ın psikanalitik teorisine başvurmuştur.<span class="dipnot"><a class="_idFootnoteLink" href="#footnote-225-109" id="footnote-225-109-backlink">109</a></span> Bu teoriye göre, bilinçdışı öğrenilir.<span class="dipnot"><a class="_idFootnoteLink" href="#footnote-225-110" id="footnote-225-110-backlink">110</a></span> Bu öğrenme sürecinde, birey öncelikle imgesel dönemden (<span class="CharOverride-21">the Imaginary</span>) geçer. Konuşma-öncesi bu dönemde, kişi (bebek) henüz anne bedeninden ayrılmamıştır ve tıpkı bir hayvan gibi yalnızca somut göstergelere tepki verir; henüz kimlik ortaya çıkmamıştır. Bireyin bu dönemden çıkışı sancılı olur. İlk bastırmanın (<span class="CharOverride-21">repression</span>) ortaya çıktığı simgesel dönem (<span class="CharOverride-21">the Symbolic</span>), kişinin kendisini diğer insanlardan ve nesnelerden ayırdığı, soyut sembollere tepki vermeye başladığı ve en nihayetinde bir kimlik geliştirme sürecinde yol aldığı dönemdir. İşte arzular tam da bu dönemde oluşturulur ve bu özdeşleşme (<span class="CharOverride-21">identification</span>) dönemi de sosyo-kültürel bir ortamda meydana geldiğinden, bireysel arzulardan söz etmek yerine, toplumsal arzulardan söz etmek çok daha anlamlı bir hale gelir. Dil, öteki ve sembollerin düzeni türlü yapısal kavramlar gibi tüketim sembolleri de toplumsal bir olgudur. Bir başka deyişle, sembolik dönemde öğrenilenler (kurallar, anlamlar, ahlak, arzular vs.) kültür endüstrisinin öğretileridir (pedagoji). Reklamların yaptığı bu toplumsal arzuları tetiklemek ve yeniden-üretmektir.</p>

    <p class="paragraf">Belki de sembolik döneme hitap etmelerinden dolayı, reklamların içeriğinde cinsellik ve hadım edilme (kastrasyon–<span class="CharOverride-21">castration</span>) korkusu<span class="dipnot"><a class="_idFootnoteLink" href="#footnote-225-111" id="footnote-225-111-backlink">111</a></span> her zaman başroldedir.<span class="dipnot"><a class="_idFootnoteLink" href="#footnote-225-112" id="footnote-225-112-backlink">112</a></span> Ancak bu, her reklamın cinselliği doğrudan konu ettiği anlamına gelmez. Semboller daha çok dolaylı yoldan ulaştırılır tüketiciye. Bu deodoranı sıkmazsanız, hoşlandığınız kişi sizi beğenmez. Şu arabayı almazsanız, kimse peşinizden koşmaz. O restoranda, mum ışığında evlenme teklif etmezseniz, reddedilirsiniz. Bahçe içinde, yüzme havuzlu, oyun parklı konutlarda eviniz bulunmazsa, çocuklarınızın yüzleri gülmez. Onları iyi üniversitelerde okutamıyorsanız, kötü birer ebeveyn olmuşsunuzdur. Tüketmezseniz, bir yanınız hep eksik kalır.</p>

    <p class="paragraf">Pierre Bourdieu gibi tüketim üzerine yazan kimi yazarlar, tüketici kültürünün, insan gereksinimlerinin tümünü yaratmadığını; belli başlı bazı tüketim mallarının halâ bu kültüre ait olmadıklarını ve bu ürünlerle (<span class="CharOverride-21">goods production</span>), sonradan kültürel sermayenin yarattığı arzuların (<span class="CharOverride-21">taste production</span>) arasında bir fark bulunduğunu öne sürer.<span class="dipnot"><a class="_idFootnoteLink" href="#footnote-225-113" id="footnote-225-113-backlink">113</a></span> Buna benzer bir başka ayrım da, Frankfurt Okulu’ndan, Herbert Marcuse’den gelmiştir. Marcuse, insan ihtiyaçlarını gerçek ihtiyaçlar (<span class="CharOverride-21">true needs</span>) ve sahte ihtiyaçlar (<span class="CharOverride-21">false needs</span>) olarak ikiye ayırır: Bireysel özgürlük, ifade özgürlüğü ve gerçek mutluluğa erişebilme kapasitesi gibi kültürel hegemonya tarafından bastırılmaya itilmiş olgular ilk kısımda yer alırken; aynı hegemonyanın yarattığı kapitalist-materyalist arzuların tümü ikinci grupta yer alırlar.<span class="dipnot"><a class="_idFootnoteLink" href="#footnote-225-114" id="footnote-225-114-backlink">114</a></span> Son olarak, Georges Bataille’a göre de tüketim faaliyeti ikiye ayrılmalıdır: “Azaltılabilir olan ilki, verili bir toplumun bireyleri için, yaşamın korunmasına ve üretici faaliyetin sürmesine gereken asgari kullanımla temsil edilir: dolayısıyla, yalnızca üretici faaliyetin temel koşuludur. İkinci kısım ise üretici olmadığı söylenen harcamalarla temsil edilir: lüks, yaslar, savaşlar, tapınmalar, gösterişli anıtların yapımı, oyunlar, gösteriler, sanatlar, sapkın (yani üreme ereğinden uzaklaşmış) cinsel faaliyet, en azından ilkel koşullarda, kendinde-amaçları olan faaliyeti temsil ederler”.<span class="dipnot"><a class="_idFootnoteLink" href="#footnote-225-115" id="footnote-225-115-backlink">115</a></span></p>

    <p class="paragraf">Oysa Jean Baudrillard, kendi ifadesiyle “tüketim toplumu”nda böyle ayrımlara yer vermez. Ona göre, içinde yaşadığımız toplum, tüketimi, gereksinimlerden soyutlanmış, anlamın sadece göstergeler ve semboller içerisinde yer bulabildiği ve yalnızca sembollerin ve göstergelerin tüketildiği bir sürece dönüştürmüştür. “Tüketim toplumu var olmak için nesnelerine ihtiyaç duyar, daha doğrusu onları <span class="CharOverride-21">yok etmeye</span> ihtiyaç duyar. Nesnelerin ‘kullanım’ı sadece nesnelerin yavaş yavaş <span class="CharOverride-21">kaybolmasına</span> götürür… Tüketim sadece üretimle yok etme arasındaki aracı bir terimdir”.<span class="dipnot"><a class="_idFootnoteLink" href="#footnote-225-116" id="footnote-225-116-backlink">116</a></span> Bu yok etme dürtüsünden dolayıdır ki, tüketim toplumunun ideolojisi, “etrafı kuşatılmış, zengin ve tehlike altında bir Kudüs [olmaktır]”.<span class="dipnot"><a class="_idFootnoteLink" href="#footnote-225-117" id="footnote-225-117-backlink">117</a></span></p>

    <p class="paragraf">Adorno ve Horkheimer’in kültür endüstrisini tartışırken üzerinde durduğu, Aydınlanma toplumunda refah devletinin yaygınlaşması gözlemi, Baudrillard’a göre bir yanılsamadan ibarettir. “[Refah Devleti’nin] ve tüketim toplumunun tüm politik oyunu, niceliksel olarak otomatik bir eşitleme ve herkes için bütünsel bir refah anlamına gelen nihai bir <span class="CharOverride-21">denge</span> düzeyi perspektifinde, mal yoğunluğunu arttırarak çelişkilerini aşmaktan ibarettir”.<span class="dipnot"><a class="_idFootnoteLink" href="#footnote-225-118" id="footnote-225-118-backlink">118</a></span> Buna göre, temel gereksinimler, üretim fazlasından karşılanır. Harvey’nin teorisine geri dönüş. Bahsedilen denge öylesine kurgulanmıştır ki, zenginlerin sayıları ne olursa olsun, toplumdaki bolluk-kıtlık oranı hiç değişmez. Demokrasi, olmayan demokrasi; eşitlik ise bulunmayan eşitlik durumundadır. Sürekli övgüler düzülen büyüme toplumu, aslında bolluk toplumunun tersidir; çünkü zenginler, kazandıklarına göre çok daha az tüketirken (<span class="CharOverride-21">under-consumption</span>), yoksullar kazandıklarından fazlasına özendirilir (<span class="CharOverride-21">over-consumption</span>).</p>

    <p class="paragraf">Öğretilen ihtiyaçları kendi rızalarına dayatılan ve her zaman belli bir konformizmin hayalini kurup kendisine verilen standart paketler içerisinde özgür seçimlerini yapan <span class="CharOverride-21">Homo Economicus</span>, toplumsal statüsüne, tüketerek ulaş(tırıl)ır. Tüketim artık materyalist değil, idealist bir aktivite olup çıkmıştır. Tüketilenler nesneler (<span class="CharOverride-21">materials</span>) değil, düşüncelerdir (<span class="CharOverride-21">ideas</span>). Bu durumda tüketim, ekonomik faaliyetini de geri plana atmış, doğrudan toplumsal kimliğine bürünüvermiştir; bu, aynı zamanda, tüketen insanın da <span class="CharOverride-21">Homo Economicus</span> olmaktan çıkıp <span class="CharOverride-21">Homo Socius</span>’a (ya da Ralf Dahrendorf’un tanımladığı şekliyle <span class="CharOverride-21">Homo Sociologicus</span>’a<span class="dipnot"><a class="_idFootnoteLink" href="#footnote-225-119" id="footnote-225-119-backlink">119</a></span>) evrildiği anlamına gelir. Ve tüketimin, onun bu evrimi kışkırtıcı özelliğinin, en büyük özelliği de sürekli oluşudur. Lacan’ın ele geçirildiği anda, bireyde endişe yaratan arzu-nesneleri gibi, tüketilen idealler de asla ama asla doyuma ulaştırıcı olmaz; her zaman tüketicide bir boşluk/eksiklik duygusu yaratır. Satın almak fikrinin yarattığı heyecan, tüketim ile doldurulmaz; aksine, katlanır. Bu yüzden, tüketim “artık nesnelerin işlevsel pratiği, mülkiyet vb. olarak değil; basit birey ya da topluluk prestiji işlevi olarak da değil; ama iletişim ve değiş tokuş sistemi olarak durmadan verilip alınan ve yeniden yaratılan göstergeler kodu olarak, <span class="CharOverride-21">dil</span> olarak tanımlandığı [noktadır]”.<span class="dipnot"><a class="_idFootnoteLink" href="#footnote-225-120" id="footnote-225-120-backlink">120</a></span></p>

    <p class="paragraf">Ve bu dilin içinde bulunduğu ağız, kitle iletişim araçlarıdır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-98-backlink" id="footnote-225-98">98</a>. Guy Debord, <span class="CharOverride-21">Gösteri…</span> s. 43.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-99-backlink" id="footnote-225-99">99</a>. A.g.e., s. 36.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-100-backlink" id="footnote-225-100">100</a>. A.g.e., s. 52.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-101-backlink" id="footnote-225-101">101</a>. A.g.e., s. 68.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-102-backlink" id="footnote-225-102">102</a>. Robert Bocock, <span class="CharOverride-21">Tüketim</span>… s. 60-81.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-103-backlink" id="footnote-225-103">103</a>. A.g.e., s. 61.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-104-backlink" id="footnote-225-104">104</a>. Robert Bocock benzer bir argümanı Susanne Langer’a atıfta bulunarak yineler. Ayrıntılı bir inceleme için bknz. Robert E. Innis, “The Symbolic Animal”, R. E. Innis (der.), <span class="CharOverride-21" xml:lang="en-US">Susanne Langer In Focus: The Symbolic Mind</span>, Indiana, Indiana University Press, 2009 içinde, s. 208-249.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-105-backlink" id="footnote-225-105">105</a>. John Berger, <span class="CharOverride-21">Görme…</span> s. 129.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-106-backlink" id="footnote-225-106">106</a>. Walter Benjamin, Spencer Lloyd ve Mark Harrington, “Central Park”, <span class="CharOverride-21">New German Critique</span>, 34 (1), 1985, s. 38.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-107-backlink" id="footnote-225-107">107</a>. John Berger, <span class="CharOverride-21">Görme…</span> s. 132.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-108-backlink" id="footnote-225-108">108</a>. A.g.e., s. 134.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-109-backlink" id="footnote-225-109">109</a>. Robert Bocock, <span class="CharOverride-21">Tüketim</span>… s. 92-95.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-110-backlink" id="footnote-225-110">110</a>. Anthony Elliot, <span class="CharOverride-21" xml:lang="en-US">Social Theory Since Freud: Traversing Social Imaginaries</span>, Londra, Routledge, 2004, s. 36-41.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-111-backlink" id="footnote-225-111">111</a>. Bilinçdışı, kastrasyon korkusu, bireyin özdeşleşmesi gibi konulara ileride daha geniş kapsamlı olarak geri dönülecektir.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-112-backlink" id="footnote-225-112">112</a>. Richard Elliot, Abigail Jones, Andrew Benfield ve Matt Barlow “Overt Sexuality in Advertising: A Discourse Analysis of Gender Responses”, <span class="CharOverride-21">Journal of Consumer Policy</span>, 18 (2), 1995, s. 187-217.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-113-backlink" id="footnote-225-113">113</a>. Pierre Bourdieu, <span class="CharOverride-21" xml:lang="en-US">Distinction: A Social Critique of the Judgment of Taste</span>, R. Nice (çev.), New York, Routledge, 1979/1984, s. 230-243.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-114-backlink" id="footnote-225-114">114</a>. Herbert Marcuse, <span class="CharOverride-21">Tek-Boyutlu İnsan: İleri İşleyim Toplumunun İdeolojisi Üzerine İncelemeler</span>, A. Yardımlı (çev.), İstanbul, İdea Yayınları, 1964/2010, s. 21-24.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-115-backlink" id="footnote-225-115">115</a>. Georges Bataille, <span class="CharOverride-21" xml:lang="en-US">Lanetli Pay</span>, I. Ergüden (çev.), Ankara, Dost Kitabevi, 1949/2010, s. 23.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-116-backlink" id="footnote-225-116">116</a>. Jean Baudrillard, <span class="CharOverride-21">Tüketim…</span> s. 46.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-117-backlink" id="footnote-225-117">117</a>. A.g.e., s. 30.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-118-backlink" id="footnote-225-118">118</a>. A.g.e., s. 53.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-119-backlink" id="footnote-225-119">119</a>. Ralf Dahrendorf, <span class="CharOverride-21">Homo Sociologicus: Ein Versuch zur Geschichte, Bedeutung und Kritik der Kategorie der sozialen Rolle,</span> Wiesbaden, VS Verlag für Sozialwissenschaften, 1958/2006.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-120-backlink" id="footnote-225-120">120</a>. Jean Baudrillard, <span class="CharOverride-21">Tüketim…</span> s. 111.</p>
      </div>
    </div>
  </div>
</body>
</html>
