<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-16</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-17">XIII</p>

    <p class="paragraf ParaOverride-12"><span class="_idGenDropcap-1">M</span>eşrulaşma krizi atlatılmış, Soğuk Savaş’ın sözde-ayırdığı dünya yeniden kültür endüstrisinin dişlileri arasına girmiş, tüketim kendini açık açık başrolde izletmeye başlamıştır. Artık herkes tüketici, her şey bir metadır. En azından artık bu bilgi bile bir meta haline gelmiştir. Standarttır. İnsan beyni, yarı-bilinçli bir süzgeçten, bilinçsiz bir eleğe doğru yol almıştır. Mevcut her arzusu tetiklendiği için, çalıştığı iş dışında kalan zamanı hangilerine yetiyorsa, o arzularını doyurmakla <span class="CharOverride-21">tüketir</span> hayatını. Bu her yerde böyledir. Ama Amerika Birleşik Devletleri’ndeki tüketiciler, tüm bu tüketim kültürünün denek kobayları olarak diğer türdaşlarından ayrılır: Amerikan yabancılaşması.</p>

    <p class="paragraf"><span class="CharOverride-21">Dövüş Kulübü</span>’nün anlatıcısının bahsettiği de bu değil midir zaten?</p>

    <p class="paragraf">Amerikan kültürü, yaygın inanışa göre, liberal ve demokratik değerler üzerinde kurulmuş olsa da, Milton Friedman’ın 1962 yılında açıkça yazdığı –itiraf ettiği– gibi, tüm bunların özünde kapitalist, bireysel kâr-elde etme anlayışı yatar.<span class="dipnot"><a class="_idFootnoteLink" href="#footnote-225-155" id="footnote-225-155-backlink">155</a></span> Buna göre özgürlük, para kazanmanın yollarına herhangi bir kurum tarafından taş konulmamasıdır. Bu kurumlara toplum, kilise örgütler ve elbette devlet de dahildir. Bourdieu’nun başarıyla özetlediği gibi:</p>

    <p class="paragraf">“Birleşik Devletler’de devlet ikiye bölünür, bir tarafta yalnızca ayrıcalıklı olanlar için toplumsal garantiler sağlayan bir devlet vardır, ki bu ayrıcalıklılar kendilerini sigorta sistemi ile daha da ayrıcalıklı kılarlar; ve diğer tarafta da halk tabakasına karşı baskıcı ve polislik yapan bir devlet bulunur”.<span class="dipnot"><a class="_idFootnoteLink" href="#footnote-225-156" id="footnote-225-156-backlink">156</a></span></p>

    <p class="paragraf">Özgürlük para kazanmaktır ve toplumsal kurumların tek işlevi, para kazanmanın yollarını, halihazırda parası olanlar için tıkamamak, gerekli durumlarda da, yine parası olanlara yardımcı olacak faaliyetlerde bulunmaktır. Adorno ve Horkheimer’in sözde-bireyselliği bir kez daha iş başındadır. Herkesin bir birey olarak kendi gereksinimlerini karşılama şansı vardır ama zenginler her zaman daha fazla desteklenir. Planlama ile rastlantı arasındaki farksızlık bir kez daha ortaya çıkar. Egemen olanların düzeninde ırkçılık halâ yaygındır: United Colors of Benetton reklam panolarını aklınıza getirirseniz, sadece tüketirken eşit olduğunuzu anımsarsınız. Toplumsal adaletten bahsetmek söz konusu bile değildir: Amerikan hapishanelerindeki göçmenler ve siyahların sayısı, beyaz Anglosakson Protestanlara göre onlarca kat daha fazladır. Kurumsal ırkçılığın her yerde mevcut olduğu gerçeği gibi, fakir olanın dışlanması da Amerikan kültürünün bir parçası haline gelmiştir.</p>

    <p class="paragraf">Şurası açıktır ki, kültür endüstrisinin Amerika ayağında, bireyi kimse, hele devlet asla, kurtarmayacaktır. Amerikalılar bu fikri öylesine kanıksamışlardır ki, 2008 ekonomik krizi ile birlikte batan Amerikan şirketlerine (oysa o şirketler kendilerini <span class="CharOverride-21">Çokuluslu</span> olarak tanımlamıştır) yapılan devlet yardımlarını algılayamamıştır bile.<span class="dipnot"><a class="_idFootnoteLink" href="#footnote-225-157" id="footnote-225-157-backlink">157</a></span> Dünyanın başka yerlerinde Amerikan devletinin bu yaptığının bariz bir sosyal devletçilik uygulaması olduğu yankılansa da Amerikan vatandaşları bunun farkına dahi varamamıştır. Kültür endüstrisinin kobayları, tüketimin narkotik etkisi gösterdiği hipergerçekliklerinde aslolan ile dayatılan ayrımını yapamaz hale getirilmiştir zaten.</p>

    <p class="paragraf">Mendieta, “Tüketmek Amerikalıdır” der ve ekler:“Tüketim yoluyla sivil dinimizi canlandırır, ülkemize ve anavatanımıza karşı görevlerimizi yerine getiririz”.<span class="dipnot"><a class="_idFootnoteLink" href="#footnote-225-158" id="footnote-225-158-backlink">158</a></span> Tüketim, yeni çeşit bir ahlaktır Amerikan vatandaşları için. Yeni normlar, kurallar ve ritüeller meydana getirir. “Satın almak iyidir, tüketmek ise kurtuluştur… Devasa miktarlar belirsizliğe, hatta kaygıya dönüştürülür. Her şeyden bu kadar fazla varsa, yapılan her seçim bir inanç [sıçramasıdır]”.<span class="dipnot"><a class="_idFootnoteLink" href="#footnote-225-159" id="footnote-225-159-backlink">159</a></span> Baudrillard’ın <span class="CharOverride-21">drugstore</span>’larının en büyüğü Amerikan tüketim kültürüdür. Her şeyden o kadar fazla vardır ki, bu fazlalık seçim yapmayı Søren Kierkegaard’ın <span class="CharOverride-21">angst</span>’ına<span class="dipnot"><a class="_idFootnoteLink" href="#footnote-225-160" id="footnote-225-160-backlink">160</a></span> (kaygıya) dönüştürür. Yaptığınız her seçim, bir başka şeyi seçememeniz, yani tüketememeniz anlamına gelir ve bu da hem üstesinden gelinmesi güç korkulara (Kierkegaard’a göre <span class="CharOverride-21">dread</span>) hem de psikolojik sorunlara (Sigmund Freud’a göre <span class="CharOverride-21">neurosis</span>) yol açar.<span class="dipnot"><a class="_idFootnoteLink" href="#footnote-225-161" id="footnote-225-161-backlink">161</a></span> Amerikan toplumu, tüketimin psikolojik bir etken olduğu böyle bir ortamda nefes alıp verir.</p>

    <p class="paragraf">Amerikan vatandaşları için işlevde aynı olmak –tüketmek– bir huzur, rahatlama kaynağı iken, bireyleri (sözde-) birbirinden ayıran, aldıkları ürünlerdir. A marka cep telefonu bir Amerikalıyı X kategorisine (sınıfına, statü grubuna) sokarken, B marka cep telefonu bir diğerini Y kategorisine (sınıfına, statü grubuna) yerleştirir. Temelde yaptıkları işlem, 1950’li yıllardan beri kültür endüstrisinin dayattığı ve tetiklediği arzuları (hiper-) gerçekleştirmek olsa da, Amerikalılar dünyanın geri kalanından ayrılmak derecesinde tüketim ile özdeşleşmiş, kimlik yaratımını tüketime bağlamış durumdadırlar. Tüketim, onlar için artık banal bir obsesyondur. Üstelik “Amerikan kültürü [de], Birleşik Devletler’in bir numaralı ihraç ürünüdür”<span class="dipnot"><a class="_idFootnoteLink" href="#footnote-225-162" id="footnote-225-162-backlink">162</a></span>. Bir başka deyişle, yapılan şey, bu obsesyonun küresel düzeyde yayılmasını sağlamaktır. “Toplumun McDonaldization”ı,<span class="dipnot"><a class="_idFootnoteLink" href="#footnote-225-163" id="footnote-225-163-backlink">163</a></span>’ bu obsesyon yayılımını tarif eden kavramlardan biridir. Rasyonelleşmenin yerini aldığı iddia edilen ve yaygın bir fast-food restoranı ile sembollenen tüketim; merkezi Amerika Birleşik Devletleri’nden olmak üzere hem Amerikan toplumuna hem de dünyaya yayılmakta, hegemonyanın birörnekleştirici kültürüne temel katkıyı sağlamaktadır. Amerikan vatandaşları, bu şemada, ilk denek (kültür) tüketiciler(i) olarak adlandırılabilir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-155-backlink" id="footnote-225-155">155</a>. Milton Friedman, <span class="CharOverride-21" xml:lang="en-US">Kapitalizm ve Özgürlük</span>, D. Erberk ve N. Himmetoğlu (çev.), İstanbul, Plato Yayınları, 1962/2008, s. 9-29.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-156-backlink" id="footnote-225-156">156</a>. Pierre Bourdieu’den aktaran, Henry A. Giroux, “Private… s. 2-3.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-157-backlink" id="footnote-225-157">157</a>. Michael Parenti, “Capitalism’s Self-Inflicted Apocalypse”, <span class="CharOverride-21">ZCommunications</span>’da yayımlanan makale, Ocak 19, 2009, <a href="http://www.zcommunications.org/capitalisms-self-inflicted-apocalypse-by-michael-parenti">http://www.zcommunications.org/capitalisms-self-inflicted-apocalypse-by-michael-parenti</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-158-backlink" id="footnote-225-158">158</a>. Eduardo Mendieta, “Surviving American Culture: On Chuck Palahniuk”, <span class="CharOverride-21">Philosophy and Literature</span>, 29 (2), 2005, s. 398.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-159-backlink" id="footnote-225-159">159</a>. A.g.e., s. 398.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-160-backlink" id="footnote-225-160">160</a>. <span class="apple-style-span" xml:lang="en-US">Søren</span> Kierkegaard, <span class="CharOverride-21" xml:lang="en-US">Kaygı Kavramı</span>, T. Armaner (çev.), İstanbul, Türkiye İş Bankası Yayınları, 1844/2006, s. 34-39.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-161-backlink" id="footnote-225-161">161</a>. Preston J. Cole, <span class="CharOverride-21" xml:lang="en-US">The Problematic Self in Kierkegaard and Freud</span>, New Haven, Yale University Press, 1971.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-162-backlink" id="footnote-225-162">162</a>. Eduardo Mendieta, “Surviving… s. 394.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-163-backlink" id="footnote-225-163">163</a>. George Ritzer, “The ‘McDonaldization’ of Society”, <span class="CharOverride-21">Journal of American Culture</span>, 6 (1), 1983, s. 100-107.</p>
      </div>
    </div>
  </div>
</body>
</html>
