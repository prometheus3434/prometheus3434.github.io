<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-59</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-60">XII</p>

    <p class="paragraf ParaOverride-12"><span class="_idGenDropcap-1">B</span>u noktada hikâyenin geri kalanına geçmeden önce bir mola verip Kargaşa Projesi hakkında yapılan yorumlar üzerine kısaca kafa yormakta fayda var.</p>

    <p class="paragraf">Chuck Palahniuk, <span class="CharOverride-21">Dövüş Kulübü</span>’nde Kargaşa Projesi’nin kuruluşundan sonrasını, Tyler Durden ile anlatıcı arasındaki ilişkiye ve anlatıcının uygarlığın tasfiyesine yönelik isteklerine ve korkularına ayırmıştır. Anlatıcı başta, dövüş kulübünde melek suratlı çocuğu hastanelik ederek, Tyler’a Kargaşa Projesi’ni kurma ilhamını verir. Özgelişimsel düzeye isyan, soygelişimsel düzeye isyana evrilmek üzeredir. Ancak hem Bob’dan duydukları hem de Kargaşa Projesi’nin Tyler Durden-merkezli kuralları, onu ikinci plana itilmiş bir ruh haline, dolayısıyla da Tyler’ın bu yeni projesine karşı kuşku ile yaklaşmaya doğru yöneltmiştir. Üstelik Kargaşa Projesi’nin toplumdaki şiddet tekelini üzerine almak isteyen yaklaşımı da anlatıcıyı korkutmuştur. Ve tam bu noktada, Tyler da bir anda ortadan kaybolmuştur. Anlatıcının destekten şüpheye doğru evrilen bu tavrını yeniden canlandırmak için, Tyler’ın planı uzaktan da olsa, anlatıcıyı işin içine yeniden çekmek olacaktır. Bunun için, tamirci çocuk ve üç uzay maymunu yardımıyla, anlatıcıya Kargaşa Projesi’nin amacını yeniden hatırlatacak ve bu projede her bir bireyin hem ne kadar önemli hem de ne kadar önemsiz olduğuna kendisini inandıracak bir hayat tecrübesi yaşatacaktır. Bu araba yolculuğu sırasında anlatıcı, destek gruplarından sonra belki de ilk defa ölüme-doğru-varlığını yeniden hatırlamış, bir kez daha huzura kavuşmuştur. Öyle ki, Tyler’a kayıtsız şartsız desteğini ispatlamak için, kendisine hatırlatılan şeyleri hiç tanımadığı bir başkasına, Raymond K. Hessel’a da –hem de silah zoruyla– hatırlatacaktır. Bundan böyle Kargaşa Projesi’nde çatlak bir ses, herhangi bir itaatsizlik kalmamıştır.</p>

    <p class="paragraf">En azından bir süre için.</p>

    <p class="paragraf">David Fincher ve Jim Uhls’un senaryosunda ise işler biraz daha farklı gelişir. Tıpkı romanda olduğu gibi, filmde de anlatıcı Tyler Durden’ın ev ödevlerinden, Raymond K. Hessel’a medeniyet dersi verirken silah kullanmasından, şiddet eylemlerinden, Kargaşa Projesi’nden ve kurulan ordudan rahatsızlık duyar. Ancak filmin senaryosu, Tyler Durden’ın terörizminin hedef aldığı Tarih anlayışını ya da Freudyen uygarlığı, tüketim toplumuna ve bilhassa da erkek-egemen kültürün yok edilip kadınsılaştırılmasına indirgemiştir. Bir başka deyişle, cesur da olsa halâ bir Hollywood yapımı olan film, din gibi, siyaset gibi, anarşi gibi <span class="CharOverride-21">büyük kavramlara</span> dokunmaktan kaçınmıştır. Bu kaçınmanın yarattığı en büyük problem, Kargaşa Projesi’nin kuramsal altyapısının, Tyler Durden’ın zihinsel terörizminin praksisinin ve anlatıcının Kargaşa Projesi’nden uzaklaşmasının alt-metninin tam olarak doldurulamaması olur. Slavoj Žižek gibi bir filozof dahi, <span class="CharOverride-21">Dövüş Kulübü</span>’nü film versiyonu üzerinden değerlendirdiği için, Kargaşa Projesi’ni dövüş kulüplerinden evrilen “faşist bir organizasyon”<span class="dipnot"><a class="_idFootnoteLink" href="#footnote-225-414" id="footnote-225-414-backlink">414</a></span> olarak tanımlamaktan kaçınmaz.</p>

    <p class="paragraf">Henry Giroux’nun <span class="CharOverride-21">Dövüş Kulübü</span> üzerine yaptığı çalışmada da benzer bir söyleme rastlanır. Giroux, Kargaşa Projesi’ni faşizme yapılan bir güzelleme olarak değerlendirirken, genel olarak <span class="CharOverride-21">Dövüş Kulübü</span>’nü de “insan bedenini, acıyı bir zevk aracı olarak algılayan bir alıcıya indirgemekle”<span class="dipnot"><a class="_idFootnoteLink" href="#footnote-225-415" id="footnote-225-415-backlink">415</a></span> suçlar. Son derece ironik bir biçimde, Giroux’nun <span class="CharOverride-21">Dövüş Kulübü</span> yorumuna getirdiği eleştiride, Jesse Kavadlo da Kargaşa Projesi’ni dünyayı kurtarmak gibi <span class="CharOverride-21">ulvi</span> bir amaçla kurulmuş olan proto-faşist bir yapılanma olarak değerlendirecektir.<span class="dipnot"><a class="_idFootnoteLink" href="#footnote-225-416" id="footnote-225-416-backlink">416</a></span> Ancak iki yazar arasında belirgin bir fark bulunur: Giroux, <span class="CharOverride-21">Dövüş Kulübü</span>’nü, kurtuluşu bireysel çabada aramayı öneren liberal bir manifesto olarak görürken, Kavadlo onu kolektif bir ayaklanma çağrısı olarak algılar. Kargaşa Projesi’nin <span class="CharOverride-21">faşizan</span> anlatısı, Giroux’ya göre bir diktatörlük övgüsü iken, Kavadlo için kapitalist sistemin giderayak insanlığa ödettiği bedele yapılan sağlam bir vurgudur.</p>

    <p class="paragraf">Žižek’in, Giroux’nun ve Kavadlo’nun Kargaşa Projesi’nin filmde aktarılan faşizan doğası üzerinde durmalarının kabul edilebilir yanları olduğu doğrudur. Tyler Durden’ın kurmaya çalıştığı ordu, ister istemez faşizan bir organizasyonu çağrıştırır. Tyler, hiç şüphesiz dört başı mamur bir liderdir: Kendisini ve eylemlerini sorgulatmaz, kendisine güvenmeyenleri veya ihanet edenleri anında projenin dışına atar ve akılda kalıcı sloganlar aracılığıyla yaratmak istediği kültürün rıza boyutunu oluşturmada da başarılı olur. Üstelik filmde anlatıldığı kadarıyla, bireyleri yabancılaştıran, kendinden ve türünden uzaklaştıran tüketici ve kadınsılaştırıcı kültürü yok etmeyi, <span class="CharOverride-21">müritler</span>’ine bir ilke edindirecek kadar din-vari bir biçimde sunabilmiştir. İmparatorluklar döneminde çoğunlukla insanları birbirine bağlayıcı/yapıştırıcı görevi gören din veya ulus-devletler döneminde aynı görevi üstelenen milliyetçilik gibi, tüketici kültürünü yok etme ideolojisi de, Tyler Durden’ın dünyasında benzer işlevi sergiliyor gibi görülebilir.</p>

    <p class="paragraf">Ancak <span class="CharOverride-21">Dövüş Kulübü</span> romanında, bu sayılanların bir adım ötesi anlatılmaktadır. Tyler Durden’ın amacı, her şeyden önce sarıp sarmalayıcı tüketim kültürünü de içine alacak şekilde süregelen Tarih’i yerle bir etmek ve daha önemlisi yerine yenisini koymaktır. Tyler’ın isteği, muhafazakâr bir arzudan çok, devrimci bir yeniden başlangıçtır. İnsanın mutluluğu ve bağımsızlığı üzerine kurulu bir gelecek hayalidir. Buradaki faşizm, Michel Foucault’nun bahsettiği “hepimizin içinde olan, zihnimize ve günlük davranış kalıplarımıza yer etmiş, gücü sevmemizi sağlayan”<span class="dipnot"><a class="_idFootnoteLink" href="#footnote-225-417" id="footnote-225-417-backlink">417</a></span> bireysel faşizmdir. Amaç faşizan bir dikta rejimi oluşturmak değildir. Üstelik faşist diktatörlerin aksine, Tyler bu uğurda kendini feda edeceğini de çeşitli örneklerle defalarca kendisini takip edenlere ispat etmiş durumdadır. Geleneksel faşist diktatörlüklere hiç benzemeyen şekilde, Tyler’ın hayal ettiği dünya, benliklerden (<span class="CharOverride-21">self</span>) ve egolardan arınmış bir dünyadadır. İçinden dini öğelerin sıyrıldığı bir Budizmdir. Sömürülenler ile sömürenlerin yer değiştirmesi değildir beklenen: Aksine, istenilen şey, kuralları kendi koyan bireylerin eşitliğidir. Mutsuzluk üzerine değil, bilakis insanın mutluluğu üzerine kurulan Freudyen bir Tarih’tir. Kurulacak yeni dünyada hegemon, insanın haz ilkesi olacaktır. Kargaşa Projesi’nin militarist organizasyon şeması, yalnızca son bir fedakârlığı temsil etmektedir. Uzay maymunlarından beklenen, sabunun keşfinde kurban edilen insanların oynadığı rolün bir benzeridir. Tarih’i <span class="CharOverride-21">temizlemek</span> için, sabun metaforunun taşıdığı önem bu yüzden değerlidir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-414-backlink" id="footnote-225-414">414</a>. Slavoj Žižek, “The… s. 121.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-415-backlink" id="footnote-225-415">415</a>. Henry A. Giroux, “Private… s. 16.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-416-backlink" id="footnote-225-416">416</a>. Jesse Kavadlo, “The… s. 7-8.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-417-backlink" id="footnote-225-417">417</a>. Michel Foucault’dan aktaran, Peter Matthews, “The Politics of Voice In Chuck Palahniuk’s Lullaby”, C. Kuhn ve L. Rubin (der.), <span class="CharOverride-21" xml:lang="en-US">Reading Chuck Palahniuk: American Monsters and Literary Mayhem</span>, Londra, Routledge, 2009 içinde, s. 167.</p>
      </div>
    </div>
  </div>
</body>
</html>
