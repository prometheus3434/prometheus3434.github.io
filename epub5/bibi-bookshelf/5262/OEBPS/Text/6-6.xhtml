<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-6</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-7">III</p>

    <p class="paragraf">Anlatıcının işi, çokuluslu bir araba firmasında ürün iptal koordinatörlüğüdür. Çalıştığı firmanın ürettiği arabaların yaptığı kazalar sonrası, o kazalarda meydana gelen hasarlar hakkında raporlar yazar, notlar tutar. Sonraları “Hayatınızı mahvetmenin en iyi yolu not tutmaktır”<span class="dipnot"><a class="_idFootnoteLink" href="#footnote-225-18" id="footnote-225-18-backlink">18</a></span> diyecek olan Chuck Palahniuk’in ilk ana karakteridir o ve sahiden de hayatını mahvetmekle meşguldür.</p>

    <p class="paragraf">Bir şehirden başka bir şehre aralıksız yolculuklar yapar. Bir saat önce başka bir saat diliminde, bir saat sonra başka bir saat dilimindedir. Uçaklar, birer taksiye dönüşmüştür onun için. Zaman ve mekân bir konserve kutusunda bir arada saklanmaktadır sanki.</p>

    <p class="paragraf">Gittiği şehirlerde sadece bir günlüğüne bulunur. Uçaktan iner. Kaza yerlerine gider. Raporları hazırlar. Onun için ayrılan otele giriş yapar. Odasına girer. Televizyonu açar. Duş alır. Yatağa uzanır. Uyumaya çalışır. Çoğunlukla beceremez.</p>

    <p class="paragraf">Yaptığı iş mekaniktir. Kaza geçiren bir kümedeki araç sayısını tespit eder, bu rakamı araçların tahmini arıza sıklığı ve sorunu mahkeme dışında çözmek için gereken ortalama tazminat ile çarpar. Eğer bu işlemler sonucunda ortaya çıkan rakam, araçları geri çekme maliyetinden büyükse araçları geri çekme, küçükse geri çekmeme yönünde görüş bildirir.</p>

    <p class="paragraf">O bir makinedir. On sekizinci yüzyıl Sanayi Devrimi ile kas gücünün yerine geçen, hesaplayabilme becerisinin yüzü ak bir göstergesidir. Kimliksizdir. Adsızdır. Yönsüzdür. Dayanaksızdır. Kolayca tüketilebilir. Yerine yenisi getirilebilir. Onu diğerlerinden ayıran şey… yoktur. Bir enformasyon bombardımanında, yere yatmış, elleriyle kafasını korumaya çalışan, işgal altında bir bireydir o.</p>

    <p class="paragraf">“İstediğim şeyler gün geçtikçe hep istemeye eğitilmiş olduğum şeylermiş gibi görünmeye başladı. Herkesin istediği şeylerdi bunlar”.<span class="dipnot"><a class="_idFootnoteLink" href="#footnote-225-19" id="footnote-225-19-backlink">19</a></span></p>

    <p class="paragraf">“İstediğimle, istemeye koşullandırıldığım şey arasındaki farkı kestiremiyorum. Gerçekte istediğim şeyle, istemeye zorlandığım şeyin ne olduğunu söyleyemiyorum. Sözünü ettiğim şey özgür irade”.<span class="dipnot"><a class="_idFootnoteLink" href="#footnote-225-20" id="footnote-225-20-backlink">20</a></span></p>

    <p class="paragraf">Anlatıcının özgür iradesi var mıdır?</p>

    <p class="paragraf">“Biz bu dünyanın bize söylediği oluruz”.<span class="dipnot"><a class="_idFootnoteLink" href="#footnote-225-21" id="footnote-225-21-backlink">21</a></span></p>

    <p class="paragraf">Gelin anlatıcının evine bir göz atalım. “Ev dediğim, bir gökdelenin on beşinci katındaki bir [daire]; dullar ve genç profesyoneller için bir çeşit dosya dolabı.” (39) Yan odadan ya da yukarıdan/aşağıdan gelen her türlü sese karşı korumalı. Kalın duvarlı. Camları açılmayan. Klimalı. Işık düzeyini kendisi otomatik olarak ayarlayan. Hava geçirmez. Dışarıdan tümüyle korunaklı. Toplum ile sahibi arasında var olabilecek her türlü ilişkiyi kesmeye programlı. Bireyselleşmeye açılan bir kapı; ya da, “sözde-bireyselleşmeye” (<span class="CharOverride-21">pseudo-individualization</span>).<span class="dipnot"><a class="_idFootnoteLink" href="#footnote-225-22" id="footnote-225-22-backlink">22</a></span></p>

    <p class="paragraf">Ve mobilyaları. Somon çürüğü bir ying ve turuncu bir yang deseni oluşturacak biçimde tasarlanmış Njurunda sehpaları. Erika Pekkari imzalı Haparanda koltuk takımı. Johanneshov koltuğu. Strinne koltuk örtüleri. Rislampa/Har kâğıt lambaları. Alle çatal-bıçak takımı. Vild ayaklı saat. Klipsk kitap rafları. Hemlig şapka kutuları. Yedi değişik renkte (orkide, fuşya, kobalt, fildişi, siyah, yumurta kabuğu ve koyu kırmızı) Mommala yorgan takımı. Kalix mobilya cilası. Steg zigon.</p>

    <p class="paragraf">“[Onları] almazsam ölürdüm.” (42)</p>

    <p class="paragraf">“Bütün bunları satın almak için ömrümü verdim ben.” (42)</p>

    <p class="paragraf">Siz vermediniz mi?</p>

    <p class="paragraf">“Bu… yuva yapma içgüdülerine tutsak düşen bir tek ben [değilim]. Eskiden tuvalete porno dergileriyle giren tanıdıklarım, şimdi IKEA mobilya kataloğuyla giriyorlar. Hepimizde… aynı kâğıt lambalardan var… Mobilya satın alırsınız… Sonra hayallerinizdeki yatak. Perdeler. Halılar.” (41-42)</p>

    <p class="paragraf">Hadi listeyi biraz daha uzatalım. Kaç yıldır çalışıyorsunuz kullandığınız araba için? Ne kadar faiz ödüyorsunuz ev kredinize? Kaç patron fırçası daha yemeniz gerekiyor yeni taktıracağınız çelik kapı için? Nefret ettiğiniz kaç insana efendim diye hitap ediyorsunuz, henüz izlemediğiniz ve muhtemelen de hiç izlemeyeceğiniz ama zamanında sadece on iki dakikada tamamını internetten indirdiğiniz bir film için? Kaç bayram geçirdiniz sevdiğiniz bir çocuğa harçlık vermeden, mağazadan çıkar çıkmaz aynısını başkasının üzerinde gördüğünüz o harika kazağı almak için? Kaç işgünü uzaklıktasınız hep hayalini kurduğunuz o tatile?</p>

    <p class="paragraf">Ne kadar farklı verilen cevaplar birbirinden?</p>

    <p class="paragraf">Adınız ne kadar etkiliyor toplumdaki yerinizi? Siz olmasaydınız ne olurdu sahi? Hangi işleyişine zarar gelirdi büyük resmin? “Mekanik uygarlık”<span class="dipnot"><a class="_idFootnoteLink" href="#footnote-225-23" id="footnote-225-23-backlink">23</a></span>ta yeriniz, rolünüz ne sizin? Biyolojik olarak sizi sevmeye programlı olanların dışında, kaç insan gerçekten etkilenir ölümünüzden? Adınızı kim hatırlar bir nesil sonra?</p>

    <p class="paragraf">Tıpkı sizinki gibi, anlatıcının da adı önemli değildir bu yüzden.<span class="dipnot"><a class="_idFootnoteLink" href="#footnote-225-24" id="footnote-225-24-backlink">24</a></span> <span class="CharOverride-21">Post-scriptum.</span><span class="dipnot"><a class="_idFootnoteLink" href="#footnote-225-25" id="footnote-225-25-backlink">25</a></span> O, tüketimin kilit rol oynadığı bir toplumsal ilişki(sizlik)ler ağının, herhangi bir ferdidir sadece. İster bu yapıya Theodor Adorno ve Max Horkheimer’in izinden gidip kültür endüstrisi<span class="dipnot"><a class="_idFootnoteLink" href="#footnote-225-26" id="footnote-225-26-backlink">26</a></span> (<span class="CharOverride-21">the culture industry</span>) ismini verin, ister onu Guy Debord gibi gösteri toplumu<span class="dipnot"><a class="_idFootnoteLink" href="#footnote-225-27" id="footnote-225-27-backlink">27</a></span> (<span class="CharOverride-21">la société du spectacle</span> <span class="CharOverride-21">/ society of the spectacle</span>) olarak niteleyin, isterseniz de Jean Baudrillardcı bir bakış açısıyla tüketim toplumu<span class="dipnot"><a class="_idFootnoteLink" href="#footnote-225-28" id="footnote-225-28-backlink">28</a></span> (<span class="CharOverride-21">consumer society</span>) ile özdeşleştirin. Burada isimlerin hiçbir önemi yoktur. İçinde bulunulan zamanı modern, geç-modern veya post-modern diye adlandırmak bir fark yaratmaz. Burada sıfatların da bir önemi yoktur. Önemli olan tek şey, şu anda içinde yaşanılan ve tüketim kavramını merkez dinamiklerine yerleştirmiş toplumun, tüm bu sayılanların bir örneği, melezi ve karışımı olduğu ve her şeyin üzerinde egemenlik kurduğudur.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-18-backlink" id="footnote-225-18">18</a>. Chuck Palahniuk, <span class="CharOverride-21" xml:lang="en-US">Ninni</span>, F. U. Irıklı (çev.), İstanbul, Ayrıntı Yayınları, 2002/2007, s. 210.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-19-backlink" id="footnote-225-19">19</a>. Chuck Palahniuk, <span class="CharOverride-21" xml:lang="en-US">Görünmez Canavarlar</span>, F. U. Irıklı (çev.), İstanbul, Ayrıntı Yayınları, 1999/2004, s. 153.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-20-backlink" id="footnote-225-20">20</a>. Chuck Palahniuk, <span class="CharOverride-21">Ninni</span>… s. 223.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-21-backlink" id="footnote-225-21">21</a>. Ergin Yıldızoğlu, <span class="CharOverride-21">Köpeğin Ahlakı: Estetik, Otonomi ve Siyaset Üzerine</span>, İstanbul, Gri Yayınevi, 2005, s. 7.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-22-backlink" id="footnote-225-22">22</a>. Theodor W. Adorno, “On Popular Music”, R. Leppert (der.), <span class="CharOverride-21">Essays On Music</span>, S. H. Gillespie (çev.), Berkeley, University of California Press, 2002 içinde, s. 445.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-23-backlink" id="footnote-225-23">23</a>. Ivan Chtcheglov, “Formulary For A New Urbanism”, K. Knabb (der.), <span class="CharOverride-21">Situationist International: Anthology</span>, Berkeley, Bureau of Public Secrets, 1953/2006 içinde, <a href="http://www.bopsecrets.org/SI/Chtcheglov.htm">http://www.bopsecrets.org/SI/Chtcheglov.htm</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-24-backlink" id="footnote-225-24">24</a>. Cynthia Kuhn, “I Am Marla’s Monstrous Wound: Fight Club and the Gothic”, C. Kuhn ve L. Rubin (der.), <span class="CharOverride-21" xml:lang="en-US">Reading Chuck Palahniuk: American Monsters and Literary Mayhem</span>, Londra, Routledge, 2009 içinde, s. 40.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-25-backlink" id="footnote-225-25">25</a>. Jacques Derrida, <span class="CharOverride-21">İsim Hariç</span>, D. Eryar (çev.), İstanbul, Kabalcı Yayınları, 1993/2008.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-26-backlink" id="footnote-225-26">26</a>. Theodor W. Adorno ve Max Horkheimer, <span class="CharOverride-21">Aydınlanmanın Diyalektiği: Felsefi Fragmanlar</span>, N. Ülner ve E. Ö. Karadoğan (çev.), İstanbul, Kabalcı Yayınları, 1944/2010.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-27-backlink" id="footnote-225-27">27</a>. Guy Debord, <span class="CharOverride-21">Gösteri Toplumu ve Yorumlar</span>, A. Ekmekçi ve O. Taşkent (çev.), İstanbul, Ayrıntı Yayınları, 1967/2006.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-28-backlink" id="footnote-225-28">28</a>. Jean Baudrillard, <span class="CharOverride-21">Tüketim Toplumu: Söylenceleri / Yapıları</span>, H. Dileçaylı ve F. Keskin (çev.), İstanbul, Ayrıntı Yayınları, 1970/2008.</p>
      </div>
    </div>
  </div>
</body>
</html>
