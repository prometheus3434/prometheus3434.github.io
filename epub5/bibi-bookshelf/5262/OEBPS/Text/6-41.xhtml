<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-41</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-42">XI</p>

    <p class="paragraf ParaOverride-12"><span class="_idGenDropcap-1">A</span>nlatıcı ile Tyler Durden’ın birebir kavgalarının nasıl olup da bir anda topluma yayılmayı başarabilmiş olduğu <span class="CharOverride-21">Dövüş Kulübü</span> romanında hiç açıklanmazken, filmde ise yalnızca “Sonraki dövüşe ben de katılabilir miyim?” sorusu ile geçiştirilir. Oysa Tyler ile anlatıcı arasındaki dövüşün, içine birçok insanı da çekmeyi başarıp bir dövüş <span class="CharOverride-21">kulübüne</span> dönüşmesini sağlayan olayın nedenlerini tartışmak önemlidir. İnsanların bir dövüş kulübüne, muhtemelen birilerine temiz bir sopa atmaya ya da birilerinden temiz bir sopa yemeye çeken sır nedir? Dövüş kulübüne talebi oluşturan etkenler nelerdir?</p>

    <p class="paragraf">Bu sorulara verilebilecek olası bir yanıt, Amerikan toplumu özelinde tüketim kültürü eleştirisi ile Freud’un kavramsallaştırdığı yaşam enerjisinin tüketim nesneleri üzerinden harcanması fikrinin kesiştikleri yoldan geçecektir. Önceki bölümlerde belirtildiği gibi, Amerika Birleşik Devletleri’nde yaşayan insanlar, kültürel hegemonyanın ve kültür endüstrisinin kobayları konumundadır. Zamanı ve mekânı, teknolojiyi ve sıcak parayı kullanarak sıkıştırmayı başaran küreselleşme sayesinde dünyanın dört bir köşesini etkisi altına alan kültürel hegemonya, maddi ve fikir bazındaki prototiplerini öncelikle Amerikan toplumu üzerinde test eder.<span class="dipnot"><a class="_idFootnoteLink" href="#footnote-225-300" id="footnote-225-300-backlink">300</a></span> Eninde sonunda pazarlamaları bir biçimde başarıya ulaştırılacak ürünler ve fikirler, dünyanın en demokratik, en liberal, seçme özgürlükleri en yüksek olarak tanıtılan toplumunun elinden geçmeden –ki Paul Feyerabend’e göre mutlak özgürlüğün imkânsızlığı bir yana, koşullu bir özgürlüğü bile bu dünyada “elde etmek olağanüstü zordur”,<span class="dipnot"><a class="_idFootnoteLink" href="#footnote-225-301" id="footnote-225-301-backlink">301</a></span>– onların beğenisine sunulmadan başka mekânlar aramayı, kötü bir satış stratejisi olarak görür. Demokrasinin, liberalliğin ve özgür iradenin aynı (pazarlamacı) hegemon tarafından tanımlanmış oldukları gerçeği, dünyanın diğer bölgelerindeki insanlar tarafından önemsenmez. Bir şeyi <span class="CharOverride-21">Amerikalılar bile</span> beğeniyorsa, o şey mutlaka beğenilmelidir.</p>

    <p class="paragraf">Bizzat Hollywood’da çekilen filmleri derecelendiren Amerikalıların verdiği Oscar veya Altın Küre ödülleri ile sinema salonlarına izleyici çekilir. <span class="CharOverride-21">America’s Got Talent</span> yarışmasından çıkan kişilerin albümleri satın alınır. Youtube’da milyonlarca kişinin tıkladığı videoların izlenme sebebi ya içerisinde bir biçimde cinsel göndermelerin bulunması ya da İngilizce konuşulmasıdır. Amerika’da best-seller olmuş bir kitap dünyanın diğer (organik-) entelektüellerinden de yüksek oranda övgü alır.</p>

    <p class="paragraf">Ancak tüm bunları sağlamanın ilk koşulu, öncelikle Amerikan toplumunu, hegemon kültüre ses çıkaramaz, karşı koyamaz ve hatta onu sorgulayamaz hale getirmektir. Bir Amerikalı ilkin kendisini demokrat, liberal, sürüyle alternatif arasından kendi özgür iradesi ile seçtiğini satın alabilen, refah seviyesi yüksek ve (u)mutlu bir insan olarak hissetmediği sürece, onun bu özellikleri üzerinden yapılacak propagandanın da bir değeri kalmayacaktır. Balık baştan kokacağına göre, balığın başının kitabına uygun bir biçimde şekillendirilmesi şarttır. Bunun için de ilk yapılması gereken şey, toplumu bireyselliğine alıştırmaktır.<span class="dipnot"><a class="_idFootnoteLink" href="#footnote-225-302" id="footnote-225-302-backlink">302</a></span> Eğer toplumsal aktörler bireyselleşmişse, ortada bir tür karşıt-bireyselleşme olan Habermasçı iletişimsel eylemin gerçekleşmesi de imkânsız hale gelir. Daha anlaşılır kelimelerle ifade etmek gerekirse, bireyler ne kadar kendi-çıkarları üzerinde düşünmeye itilirlerse, onları yeniden bir araya getirmek o kadar zorlaşacaktır. İşte bu, toplum adı verilen kurumun “kuşatma altında”<span class="dipnot"><a class="_idFootnoteLink" href="#footnote-225-303" id="footnote-225-303-backlink">303</a></span> olması demektir. Burada tanımlanan toplum kavramının tam olarak neyi kastettiğinin bir önemi yoktur. Bu Amerikan toplumu da olabilir, Greenpeace eylemcileri de olabilir, Dünya Ticaret Örgütü’nde toplananlar veya ona karşı protesto eylemleri yapanlar da olabilir, anlatıcının destek grupları da olabilir ve en nihayetinde dövüş kulüpleri de olabilir. Önemli olan, bir-araya-gelmek eylemini, artık Makyavelyen bir hal almış kişisel çıkarlarına hatta içsel dürtülerine tezat oluşturacak bir eylem olarak gören bireylerin varlıklarıdır/inşa edilmişlikleridir.</p>

    <p class="paragraf">İşte Amerikan toplumu, bu <span class="CharOverride-21">kuşatmadan</span> –bir-araya-gelmeye karşı gelen hegemon propagandadan– nasibini en fazla alan toplum konumundadır.<span class="dipnot"><a class="_idFootnoteLink" href="#footnote-225-304" id="footnote-225-304-backlink">304</a></span> Neo-liberal yasalar, Amerikalıların devlet ve devletin görevleri algılarını asgari düzeye indirmiştir. Toplumsal olan her şey aşağılanır hale gelmiştir. Öyle ki, adları bile toplumsal olan yardım kuruluşları, sistemde içtekiler-dıştakiler ayrımını yapmayı normal görür. Kültürel ve tüketim ile ilgili yasalara/farzlara kendiliğinden uymayanları cezalandırır. İyi yaşam (<span class="CharOverride-21">good life</span>) bir Amerikalı için bireysel özgürlükler algısının sağladığı her şeyi elde etmektir. Sahip olunan bir ev veya en azından uzun vadeli bir mortgage planı, taksitleri ödenmiş bir araba, tatmin dolu bir cinsel hayat, harcamaların yüksek tutulabileceği haftalık alışveriş merkezi turları, yüksek çözünürlüklü bir televizyon, yüksek hızda internet bağlantısına sahip bir laptop ve elbette gelecek vaat eden bir iş, ortalama Amerikan vatandaşlarının ortak hayalleridir. Dünyada ya da çevrelerinde var olan açlık, sağlık hizmetlerinin yetersizliği, eşitsizlikler, ırkçılık veya diğer toplumsal sorunlar, bireysel mutluluğun önüne konulamaz. Hayat piyasalaştırılmış ve özelleştirilmiştir.</p>

    <p class="paragraf">Mekanik ve önceden belirlenmiş hayatların insan doğasına aykırılığı bile bir şekilde sistem içerisinde halledilmiştir. Anlatıcı gibi sistemin hasta ettiği kişiler için özenle hazırlanmış ilaçlar mevcuttur. Uykusuzluk problemi çekenler için benzodiazepinler, depresyondakiler için serotonin geri alım inhibitörleri, hassas bağırsak sendromundan mustaripler için antikolinerjikler, panik atak geçirenler için monoamin oksidaz inhibitörleri, fibromiyaljiyle baş edemeyenler için siklobenzaprinler, reflüsü olanlar için proton pompası inhibitörleri, karpal tünel sendromu yaşayanlar için kortikosteroidler, huzursuz bacak sahipleri için dopamin agonistleri, her türlü psikiyatrik sorunda başvurulabilecek bilişsel davranış terapileri ve pek tabiitüm bu ilaçlar ve terapiler işe yaramıyorsa her an danışılabilecek, akupunktur ve bitkisel tedavileri içeren Doğu tıbbı ile herkesin sorunu kontrol altına alınmıştır.</p>

    <p class="paragraf">Özellikle erkekleri hedef alan bir başka Amerikan kültürü sorunu ise kadınsılaşma korkusudur. Daha önce de bahsedilen bu korku, anlatıcı örneği özelinde bir başka semptoma daha kavuşur: babasız büyümek. Amerikan toplumu gitgide “babasız bir toplum”<span class="dipnot"><a class="_idFootnoteLink" href="#footnote-225-305" id="footnote-225-305-backlink">305</a></span> olma yolunda ilerlemektedir. Reşit olmayan insanlar arasında korunmasız cinsel ilişkiye girme sıklığının artması, istenmeyen hamileliklere ve henüz çocuk denilebilecek yaşta anne-baba olan ebeveynlere yol açmaktadır. Bu durum her iki ebeveynin yaşantısını olumsuz etkilese de, belki anne ile çocuk arasında doğum sırasında oluşan bağlardan veya belki de anne figürünün toplumda kutsanmasından dolayı, çoğu evlilik-dışı dünyaya gelmiş çocuk, annesinin ve annesinin ailesinin yanında yetişmektedir.<span class="dipnot"><a class="_idFootnoteLink" href="#footnote-225-306" id="footnote-225-306-backlink">306</a></span> Çocuklarını kabul etmeyen, onların varlığından haberdar olmayan veya onları yetiştirmek isteyip de buna cesaret edemeyen baba figürlerinin sorumsuzlukları bir tarafa, toplumun Amerikan erkeğinden istedikleri ve bunların getirdiği baskının da, babasız toplumun ortaya çıkmasında rolü olduğu kabul edilmelidir. Amerikalı erkeklerin yalnızca okul, iş, ev, cinsel ve toplumsal hayatlarında başarılı olmaları beklenmez. Onlar geleneksel olarak <span class="CharOverride-21">erkeğe ait</span> belli görevleri (avcı/toplayıcı ya da üretici) yerine getirmesi yetmeyen, bundan böyle, önceleri <span class="CharOverride-21">kadınsı</span> diye algılanan işleri de yapması istenen kişilerdir. Baba-Adı’na konuşan toplumun isteklerinin altında ayakta kalmaları oldukça zorlaşmıştır. Örnek alınacak bir baba figürünün olmaması da, toplumun beklentilerini aşamamış, toplumsal Oidipus Kompleksi’nin üstesinden gelememiş bir erkek-toplumu yaratmıştır.</p>

    <p class="paragraf"><span class="CharOverride-21">Dövüş Kulübü</span>’nün erkekleri, Tyler Durden da dahil olmak üzere, babasız toplumun ve kadınsılaşma korkusunun etkisi altındadır. Adeta kültürel hegemon, tüketim toplumu ve hadım edici (<span class="CharOverride-21">emasculating</span>) reklam endüstrisi birleşmiş ve Amerikan erkekleri üzerine çöken bir kara bulut haline gelmiştir. Babasını hiç tanımamış Tyler Durden ile babasının beklentilerinin sürekli altında kalmış anlatıcı figürü sadece birer başlangıçtır. Omuz Omuza Erkekçe isimli dayanışma grubundaki erkekler de, toplumsal beklentilerin altında kalmış, hatta kadınsılaşmış bireylerdir. Bob, toplumun ondan beklentilerini karşılamak uğruna, bizzat onun tarafından alay edilen bir erkek-kadındır.</p>

    <p class="paragraf">Ve dövüş kulübünün diğer erkekleri.</p>

    <p class="paragraf">“Dövüş kulübünde gördüğünüz şey, kadınlar tarafından yetiştirilmiş bir erkekler kuşağıdır.” (48)</p>

    <p class="paragraf">“Eğer erkeksen, Hıristiyansan ve Amerika’da yaşıyorsan, Tanrı modeli olarak babanı görürsün. Ve bazen de babanı iş hayatında bulursun.” (186)</p>

    <p class="paragraf">İş hayatlarında mutluluğun yakınına bile uğrayamamış, evliliklerinde istediklerini bulamamış, tüketim toplumunun talihli bir ferdi olamamış, hiç görmedikleri babalarının yerine koyabilecekleri rol modelini hayatları boyunca aramakla meşgul olmuş erkeklerin buluştuğu yerdir dövüş kulübü. Suzanne Clark’ın “annecilik”<span class="dipnot"><a class="_idFootnoteLink" href="#footnote-225-307" id="footnote-225-307-backlink">307</a></span> (<span class="CharOverride-21">momism</span>) terimiyle açıklamaya çalıştığı gibi, hem erkek gücünün sürekli pohpohlandığı hem de fazlasının şiddetle kınandığı bir yetiştirici-anne kültüründe büyümüş yönsüz erkeklerin, başlarında hazzı baskılamalarını emreden bir (anne/toplum) figürü olmadan bir araya gelebildikleri tek yerdir. Lacan’a göre esas kaygıyı oluşturan “anneden ayrılamama”<span class="dipnot"><a class="_idFootnoteLink" href="#footnote-225-308" id="footnote-225-308-backlink">308</a></span> korkusu, dövüş kulübünde ortadan kalkmıştır artık: Birey, nihayet kendi başına kalmıştır.</p>

    <p class="paragraf">“Dövüş kulübüne gelenlerin çoğu, dövüşemeyecek kadar korktukları bir şey yüzünden oradadır. Birkaç dövüşten sonra çok daha az korkmaya başlarsınız.” (53)</p>

    <p class="paragraf">Korktukları o şey, toplumun ta kendisi ve toplum görünümünde hiç görmedikleri babaları, dövüş kulübüne itmiştir onları. “Belki de kendimizi tamamlamak için bir babaya ihtiyacımız yoktu” (52) diyen anlatıcı gibi, kendileri olmanın, nihayet varlıklarını (gerçekten <span class="CharOverride-21">var</span> olduklarını) başka insanlara da teyit ettirmenin (<span class="CharOverride-21">fark edilirlik</span>), bir kimlik sahibi olmanın fırsatını bulmuşlardır dövüş kulübünde. Evet, kavgaların sonunda acı çekiyorlardır ama en azından gerçektir bu acı. Vekâleten, televizyon dizilerinde, haberlerde, reality-show’larda, filmlerde gördükleri değil, kendilerinin bizzat hissettikleri bir acıdır bu. Gerçektir. Hiçbir yerden yansımaz. Şiddetse şiddettir. Ama gerçektir. Dövüş kulübünden önce, en son ne zaman herhangi bir şey hissetmişlerdir ki? Yaşamışlar mıdır gerçekten dövüş kulübüne katılana kadar? “Hiçbir şey durağan [değilken]”, hayatta kusursuz yapmaya uğraştıkları şeyler, kendileri, görünümleri, eğitim hayatları, iş hayatları, evleri, arabaları, hiçbir zaman tanımlayamadıkları boşluklar yaratıyorken, “<span class="CharOverride-21">Mona Lisa</span> bile [bozuluyorken]”;</p>

    <p class="paragraf">“Belki de kendini geliştirmek aranan cevap değildi… Belki de cevap, kendine zarar vermekti.” (48)</p>

    <p class="paragraf">“Yaşadığınızı hiçbir zaman dövüş kulübünde olduğu gibi hissetmezsiniz. Sizi seyreden onca kişinin ortasında, oradaki tek ışığın altında, öbür çocukla karşı karşıya olduğunuz zaman. Dövüş kulübünde önemli olan, dövüşten yenik ya da galip çıkmak değildir… [Dövüş kulübüne gelen adam] her şeyin altından kalkabileceğine emindir… İnsanların ağzından kiliselerde olduğu gibi histerik çığlıklar yükselir; ve pazar akşamüzeri uyandığınızda kendinizi kurtulmuş hissedersiniz.” (50)</p>

    <p class="paragraf">Kurtulmak. İşte anahtar kelime budur. Dövüş kulübü, katılanlarını “nevrotik kültürden”<span class="dipnot"><a class="_idFootnoteLink" href="#footnote-225-309" id="footnote-225-309-backlink">309</a></span> (<span class="CharOverride-21">the neurotic culture</span>) kurtarır. Ve Preston Cole’un bu mükemmel tabiri, <span class="CharOverride-21">Dövüş Kulübü</span> ile Freud’un çalışmalarını birbirine kesiştirmek konusunda adeta işlenmesi gereken bir maden rolünü üstlenir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-300-backlink" id="footnote-225-300">300</a>. Carrie McLaren ve Jason Torchinsky, <span class="CharOverride-21" xml:lang="en-US">Ad Nauseam: A Survivor’s Guide to American Consumer Culture</span>, New York, Faber and Faber Inc., 2009, s. 43-94.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-301-backlink" id="footnote-225-301">301</a>. Paul Feyerabend, <span class="CharOverride-21">Özgür Bir Toplumda Bilim</span>, A. Kardam (çev.), İstanbul, Ayrıntı Yayınları, 1987/1999, s. 230.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-302-backlink" id="footnote-225-302">302</a>. Zygmunt Bauman, <span class="CharOverride-21">Bireyselleşmiş Toplum</span>, Y. Alagon (çev.), İstanbul, Ayrıntı Yayınları, 2001/2005.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-303-backlink" id="footnote-225-303">303</a>. Zygmunt Bauman, <span class="CharOverride-21">Society Under Siege</span>, Cambridge, Polity Press, 2002.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-304-backlink" id="footnote-225-304">304</a>. Henry A. Giroux, “Private… s. 1-4.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-305-backlink" id="footnote-225-305">305</a>. David Blankernhorn, <span class="CharOverride-21" xml:lang="en-US">Fatherless America: Confronting Our Most Urgent Social Problem</span>, Pennsylvania, Harper Collins, 1995.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-306-backlink" id="footnote-225-306">306</a>. Janice S. Crouse, “The Incontrovertible Facts About Fathers”, <span class="CharOverride-21">Concerned Women for America</span>’da yayımlanan makale, Şubat 26, 2008.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-307-backlink" id="footnote-225-307">307</a>. Suzanne Clark, <span class="CharOverride-21" xml:lang="en-US">Cold Warriors: Manliness On Trial In the Rhetoric of the West</span>, Illinois, Southern Illinois University Press, 2000, s. 170.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-308-backlink" id="footnote-225-308">308</a>. Jean-Pierre Cléro, <span class="CharOverride-21">Lacan Sözlüğü</span>, Ö. Soysal (çev.), İstanbul, Say Yayınları, 2002/2011, s. 79.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-309-backlink" id="footnote-225-309">309</a>. Preston J. Cole, <span class="CharOverride-21">The…</span> s. 121.</p>
      </div>
    </div>
  </div>
</body>
</html>
