<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-42</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-43">XII</p>

    <p class="paragraf ParaOverride-12"><span class="_idGenDropcap-1">Ö</span>nceleri belirtildiği gibi, Freud’un kariyeri bireyler üzerine bir araştırma olarak başlayıp özellikle Birinci Dünya Savaşı’ndan itibaren toplumsal bir düzeye doğru evrilmiştir. Öyle ki, önceleri insan davranışlarını, algılarını, düşüncelerini ve duygularını, bilhassa libido ve libidinal enerji kavramlarıyla açıklamaya çalışan Freud, savaş yılları boyunca insanın doğuştan getirdiği şiddeti gözlemleme imkânı bulmuş ve bu keşfini, libido ile birlikte insan kişiliğini etkileyen ikinci ana unsur olarak tanımladığı <span class="CharOverride-21">öldürme içgüdüsü</span> kavramına yansıtmıştır.<span class="dipnot"><a class="_idFootnoteLink" href="#footnote-225-310" id="footnote-225-310-backlink">310</a></span> Freud’un burada yaptığı, esaslı bir kültür eleştirisidir. Ona göre kültür, “yaşam içgüdüsü ile öldürme içgüdüsü arasındaki devamlı süregelen çatışmadır”.<span class="dipnot"><a class="_idFootnoteLink" href="#footnote-225-311" id="footnote-225-311-backlink">311</a></span> Yaratım ile yıkım süreçlerinin arasında gidip gelen bu çatışma, ancak yaşam içgüdüsünün yüceltilmesi ve ölüm/yıkım içgüdüsüne üstünlük sağlaması ile olumlu bir yöne doğru ilerleyebilecektir. Freud’un kuramı, bu açıdan karamsar bir tablo çiziyor gibi görünse de, bu iki insani içgüdüden birinin, diğerine galip gelebileceği umudunu da içinde taşır.<span class="dipnot"><a class="_idFootnoteLink" href="#footnote-225-312" id="footnote-225-312-backlink">312</a></span></p>

    <p class="paragraf">Freud’un bireysel düzeyden toplumsal olana doğru yol alan çalışmalarında süperego tanımı kilit bir yer edinse de, esas başlangıç noktasının 1913 tarihli <span class="CharOverride-21">Totem und Tabu</span> [Totem ve Tabu]<span class="dipnot"><a class="_idFootnoteLink" href="#footnote-225-313" id="footnote-225-313-backlink">313</a></span> adlı kitap olduğu söylenebilir. Kitabın başlangıç noktası, Freud’un Emile Durkheim ve Max Weber ile hemfikir olduğu, rasyonel insan düşüncesi ile ilkel düşünce (<span class="CharOverride-21">la pensée sauvage</span>) arasında ciddi bir fark gözlemlenebileceği önermesidir.<span class="dipnot"><a class="_idFootnoteLink" href="#footnote-225-314" id="footnote-225-314-backlink">314</a></span> Bocock’ın bu açıklamasına göre rasyonel düşünce, bugün olsa olsa tarihöncesi insanlarda, günümüzün ilkel kabilelerinde, geleneksel/tarihsel uygarlıkların düşüncelerinde, çocuklarda ve modern hayatta psikiyatrik sorunlardan mustarip kişilerde görülebilecek ilkel düşünce modellerinden her anlamda daha üstündür. Freud, bu düşüncesine kanıt aramak için Avustralya Aborjinleri üzerine bir araştırma yapmaya karar vermiştir.</p>

    <p class="paragraf">Freud’un incelediği Melanezya, Polinezya ve Malay halkları, birbirleriyle ırksal yönden akraba olmayıp bugünün modern uygarlıklarından ciddi farklılıklar gösterir. Yerleşik evleri yoktur, toprağı işlemezler, köpek hariç herhangi bir hayvanı evcilleştirmezler, avlayabildikleri her şeyi yerler, kralları veya bir Tanrı figürleri yoktur, onun yerine birtakım hayvanlar ve nesnelerden oluşan totemik amblemlere sahiptirler. Bu yüzden, Freud’a göre, “bu zavallı, çıplak yamyamlardan, cinsel hayatlarında bizim anladığımız şekilde ahlaklı davranmalarını, cinsel dürtülerini büyük ölçüde frenlemelerini kesinlikle bekleyemeyiz. Fakat buna rağmen, bu insanların en büyük titizlik ve kılı kırk yaran bir katılıkla, ensest nitelikli cinsel ilişkilerden kaçınmayı hedeflediklerini görürüz. Hatta sosyal organizasyonları sanki bütünüyle bu hedefe yöneliktir ya da bu hedefin elde edilmesiyle bir bağlam içinde tutulmaktadır”.<span class="dipnot"><a class="_idFootnoteLink" href="#footnote-225-315" id="footnote-225-315-backlink">315</a></span></p>

    <p class="paragraf">İşte Avustralya yerlilerinden öğrenmiş olduğu, ilkel kabilelerin ensest-karşıtı ve totemik hayvanları/nesneleri yücelten bir sosyal ahlaka sahip oldukları bilgisi, Freud’un toplumsal kuramının (ya da adaptasyonunun) da temelini oluşturur. “İlkel kabilelerin en küçük ensest olanağından, hatta uzaktan da olsa onu anımsatan bir ilişkiden [kaçınmalarının]”,<span class="dipnot"><a class="_idFootnoteLink" href="#footnote-225-316" id="footnote-225-316-backlink">316</a></span> totemik amblemlere saygısızlığın en büyük cezaları hak ettirecek bir davranış olarak kabul edilmesinin sebeplerini ve bugün bireylerin bazı <span class="CharOverride-21">nevrotik</span> davranışları ile ilkel kabilelerin bu sözde-günahtan arınmak için düzenledikleri animist ayinler arasındaki benzerliklerin altyapısını psikanalizde arar. Ona göre ilkel kabilelerde ensest ilişki ve totemlerin ifası sonrasında düzenlenen toplu cezalandırma ayinleri ile nevrotik bireylerin psikiyatrlarıyla aralarındaki ilişki arasında büyük bir benzerlik bulunmaktadır.<span class="dipnot"><a class="_idFootnoteLink" href="#footnote-225-317" id="footnote-225-317-backlink">317</a></span></p>

    <p class="paragraf">Freud, bu benzerliğin sebebini ararken, August Comte’un daha önceden işaret ettiği insan aklının gelişiminin üç aşamasından yararlanır.<span class="dipnot"><a class="_idFootnoteLink" href="#footnote-225-318" id="footnote-225-318-backlink">318</a></span> Buna göre insan aklı, ilk olarak animist bir gelişim gösterir; tıpkı çocuklar gibi kendi kudretine inanıp ruhlar aracılığıyla dünyanın gidişatına yön verebileceğini düşünür. İkinci aşamada, insan aklının çizdiği yol dinidir; kendi kudretine inanmaktan vazgeçip mutlak kudreti Tanrı(y/lar)a adar. Üçüncü ve son aşamada ise insan aklı bilimsel hale gelir; böylece, kendi aklının, diğer her şeyden üstün olduğunu kavrar. Freud’a göre bu üçüncü aşamaya gelene kadar var olan inanç sistemleri, bilhassa ölüm ile ilişkilendirilmiş bilinçdışı arzular üzerine kuruludur. Ensest ilişkiye girenleri ve totemik hayvanlara ve nesnelere zarar verenleri anında cezalandırarak <span class="CharOverride-21">kurtuluş</span> arayan/uman animizm, bu arzuların kültürel ya da büyülü pratikler olarak ortaya çıkışı olarak tanımlanabilirse; Freud’a göre, modern insanın nevrozları da, aynı arzuların kişide obsesyon, anksiyete ya da histeri biçiminde ortaya çıkması şeklinde pekâlâ tanımlanabilir.<span class="dipnot"><a class="_idFootnoteLink" href="#footnote-225-319" id="footnote-225-319-backlink">319</a></span> Psikiyatrik seanslar da, tıpkı toplu gösteriler ile totemin ortadan kaldırılması gibi, terapötik ve sağaltıcı ayinlerdir.</p>

    <p class="paragraf">Freud, tüm bu benzerliklerin ve iddiaların temeline, bir kez daha Baba figürünü ve Oidipus Kompleksi’ni yerleştirmiştir. Bunu yapmasındaki temel neden, tıpkı modern medeniyetlerin Baba’nın-soyundan-gelme anlayışında olduğu gibi, ilkel medeniyetlerde de totemin-soyundan-gelme anlayışının var olmasıdır. Freud bu benzerliği anlatırken, Charles Darwin’den ödünç aldığı ilksel horda/güruh (<span class="CharOverride-21">the primal horde</span><span class="dipnot"><a class="_idFootnoteLink" href="#footnote-225-320" id="footnote-225-320-backlink">320</a></span>) terimini kullanacaktır.</p>

    <p class="paragraf">İlksel horda, homo sapienslerin ilk organize grubu anlamına gelir ve insanın diğer canlı türlerinden tümüyle farklılaştığı zamanı işaret eder. Freud’un bu kavramsallaştırmasının önemi, erkekler arasındaki eş kavgası ve ensestin yasaklanmasında yatar. Buna göre;</p>

    <p class="paragraf">“Darwin gelişmiş maymunların yaşamsal alışkanlıklarına bakarak, insanın da önceleri küçük gruplar halinde yaşadığını düşünmüştü. Bu gruplar içinde, en yaşlı ve en güçlü erkeğin kıskançlığı, cinsel çokeşliliği önlüyordu… Cinslerin genelde çokeşli olmaları doğal şartlar altında çok çok zayıf bir olasılıktır… en muhtemel görüş, insanın başlangıçta küçük topluluklar halinde yaşadığı ve her erkeğin bir kadına sahip olduğu, gücü yettiğinde ise birkaç kadına sahip olduğu ve bunları bütün diğer erkeklere karşı kıskançlıkla savunduğu görüşü olur… Kovularak dışlanmış olan genç erkekler, etrafta dolaşırlar. Bunlar da dişi arayışında başarılı olduklarında, aynı aile içindeki ensesti önleyeceklerdir”.<span class="dipnot"><a class="_idFootnoteLink" href="#footnote-225-321" id="footnote-225-321-backlink">321</a></span></p>

    <p class="paragraf">İşte Freud’un toplumsal kuramı, tam da bu yaşlı-erkek (Baba) ile genç erkekler arasındaki çekişmenin üzerine kurulacaktır.<span class="dipnot"><a class="_idFootnoteLink" href="#footnote-225-322" id="footnote-225-322-backlink">322</a></span> Bu gerilim/çekişme, uygarlığın başlangıcını oluşturacaktır. Tıpkı animist bir ayinde kurban edilen totem hayvanı veya ensest ilişkiye girmiş bireyler gibi, ilksel hordadan uygarlığa geçişte de Baba figürünün öldürülmesi gerekmektedir. Babalarına karşı hem (onları diğer kötülüklerden korumasından dolayı) sevgi hem de (onların başta anneleri olmak üzere, bir kadından fazlasına cinsel ilgi göstermesini yasak etmesinden dolayı) nefret duyan oğulları, kendi toplumsal organizasyonlarını, ancak ve ancak babalarını öldürdükten sonra meydana getirebilecektir. Fakat babanın ölümü, erkek kardeşler arasında bir rahatlama değil aksine pişmanlık yaratır. “Totem hayvanıyla eksiksiz özdeşleşme ve ona karşı duyulan zıt değerli hisler”,<span class="dipnot"><a class="_idFootnoteLink" href="#footnote-225-323" id="footnote-225-323-backlink">323</a></span> Oidipus Kompleksi’ni aşmanın, bir birey olmanın adımlarıdır. Oğulların pişmanlığı, öldürülmüş babanın kurallarının daha da sert biçimde uygulanmaya devam etmesini gerektirir (<span class="CharOverride-21">deferred obedience</span><span class="dipnot"><a class="_idFootnoteLink" href="#footnote-225-324" id="footnote-225-324-backlink">324</a></span>). Bu anlamda, ensest tabusu, sosyal organizasyonun zarar görmeden, herhangi bir karmaşaya mahal vermeden devam etmesini sağlamak için olduğu yerde bırakılır. Ancak bunun sonucu en çok, öldürülen baba figürünün statüsünde görülür. Artık o hem bir kurban hem de sözüne sonuna kadar uyulacak bir Tanrı modelidir (<span class="CharOverride-21">double presence of the Father</span><span class="dipnot"><a class="_idFootnoteLink" href="#footnote-225-325" id="footnote-225-325-backlink">325</a></span>).</p>

    <p class="paragraf">Baba figürü bir kez daha haz ilkesini kısırlaştıran ve gerçeklik ilkesini onun yerine koyan araç olmuştur. Freud’a göre, kültür/uygarlık’ın tanımı da tam olarak budur: haz ilkesinin bastırılması ve gerçeklik ilkesinin uygulamaya konulması. Herbert Marcuse, 1955 tarihli kitabı <span class="CharOverride-21">Eros und Kultur: Ein philosophischer Beitrag zu Sigmund Freud’da</span> [Eros ve Uygarlık: Freud Üzerine Felsefi Bir İnceleme] haz ilkesinden gerçeklik ilkesine geçişi, medeniyetin beşiğine yerleştirmiştir.</p>

    <p class="paragraf">“Freud’a göre, insan tarihi onun baskılanışının tarihidir. [Kültür] insanın yalnızca toplumsal değil, ama ayrıca yaşambilimsel varoluşunu, insan varlığının yalnızca parçalarını değil ama onun içgüdüsel yapısının kendisini zorlamaktadır. Gene de, bu zorlama ilerleme önkoşulunun kendisidir. Doğal hedeflerini izlemek üzere özgür bırakıldıklarında, temel insan içgüdüleri tüm kalıcı birliktelik ve korunum ile bağdaşmaz olacaklardır: Birleştikleri yerde bile yok edeceklerdir. Denetimsiz Eros tıpkı öldürücü eşi, ölüm içgüdüsü denli öldürücüdür… İçgüdüler öyleyse hedeflerinden saptırılmalı, amaçlarında engellenmelidir. Uygarlık birincil hedeften –yani gereksinimlerin bütünsel doyumundan– etkili olarak vazgeçildiği zaman başlamaktadır”.<span class="dipnot"><a class="_idFootnoteLink" href="#footnote-225-326" id="footnote-225-326-backlink">326</a></span></p>

    <p class="paragraf">1927 tarihli <span class="CharOverride-21">Die Zukunft einer Illusion</span> [Bir Yanılsamanın Geleceği],<span class="dipnot"><a class="_idFootnoteLink" href="#footnote-225-327" id="footnote-225-327-backlink">327</a></span>, Freud’un toplumsal kuramının, süperego ve ölüm içgüdüsü kavramlarıyla genişletilmiş halini sunar – ve “hâlâ sürmekte olan pek çok sert tartışmayı [başlatır]”.<span class="dipnot"><a class="_idFootnoteLink" href="#footnote-225-328" id="footnote-225-328-backlink">328</a></span> Freud’a göre kültür kavramı, “bir yandan doğanın kuvvetlerine egemen olabilmek ve insan gereksinimlerinin doyumu uğruna sunduğu gönenci ele geçirebilmek için insanların kazanmış oldukları tüm bilgi ve yeteneği, öte yandan insanların birbirleri ile ilişkilerini ve özellikle eldeki gönencin dağılımını ayarlayabilmek için zorunlu olan tüm düzenlemeleri kapsar”.<span class="dipnot"><a class="_idFootnoteLink" href="#footnote-225-329" id="footnote-225-329-backlink">329</a></span> Bu tanımıyla Freud, bir anlamda, liberalizmin (daha sonra da neo-liberalizmin) üzerine kurulmuş olduğu insanın çalışmayı seven bir varlık olduğu ve tümüyle rasyonel kararlar verdiği tezlerini reddeder.<span class="dipnot"><a class="_idFootnoteLink" href="#footnote-225-330" id="footnote-225-330-backlink">330</a></span> Nietzsche’nin üstüne basa basa söylediği gibi, insanın aslında doğadan nefret etmeye ve onu kötülüğün esas kaynağı olarak görmeye şartlandırıldığını ve bu yüzden, rasyonel olanın doğa karşıtı olmak zorunda olduğunu iddia eder.<span class="dipnot"><a class="_idFootnoteLink" href="#footnote-225-331" id="footnote-225-331-backlink">331</a></span> Doğayı kontrol altına almadan gelişme olmaz. Ve doğanın içine, paradoksal olarak, insan da girer. Buna göre, Gramscici zor kavramı, uygarlığın gelişimi için yerine getirilmesi gereken şartlardan biridir.</p>

    <p class="paragraf">Buradan da anlaşılacağı gibi, bilinçdışında insanlar uygarlığa karşıdır. Haz ilkesinden vazgeçip gerçeklik ilkesine sarılmak, insanların bilinçdışında arzuladıkları bir olgu olamaz. Bu durumda –Freud böyle bir tanım getirmemiş olsa da– kültürel hegemonun zor vasıtasıyla insanın temel içgüdülerini bastırma ve yüceltme mekanizmalarını araması normal karşılanmalıdır. Doğanın gücüne karşı koyabilmek için teknolojik ilerlemeler, çalışarak kazanç elde edebilme gücü, insanlara “uğrunda ölmek için bir sebep”<span class="dipnot"><a class="_idFootnoteLink" href="#footnote-225-332" id="footnote-225-332-backlink">332</a></span> veren milliyetçilik akımları, sanat ve insanlara ruhun varlığını, bedenin acizliğini ve dünyada yaptıkları hataları ödeyecekleri bir öteki-dünyanın olduğunu ezberlettiren din kurumları, hem bastırma hem de yüceltme mekanizmalarının çalışmakta oldukları alanlardır. Bu bastırma-yüceltme mekanizmaları, bir jenerasyondan diğerine, semboller ve bahsedilmeyen diğer kurumlar aracılığıyla kültürel bir taşınma yaşar.<span class="dipnot"><a class="_idFootnoteLink" href="#footnote-225-333" id="footnote-225-333-backlink">333</a></span> Bu nokta, yalnızca Freud’un <span class="CharOverride-21">Totem ve Tabu</span>’da üzerinde durduğu Darwinci kalıtımsal mirastan ayrılmasının işareti değil, aynı zamanda ikinci bölümde açıklamaya çalışılan ve <span class="CharOverride-21">Dövüş Kulübü</span>’nün zamanını ve mekânını tasvir ettiği iddia edilen kültür endüstrisi ve tüketim toplumu kavramlarına altyapı hazırladığı noktadır. Bir başka deyişle, Adorno, Horkheimer, Marcuse gibi Frankfurt Okulu üyelerini, hatta Baudrillard ve Lacan gibi postmodern yazarları da etkileyen toplumsal düşünce, Freud’un nesilden nesle kültürel norm aktarımı fikridir.<span class="dipnot"><a class="_idFootnoteLink" href="#footnote-225-334" id="footnote-225-334-backlink">334</a></span></p>

    <p class="paragraf">Freud’u bu yazarlardan (Lacan ve Marcuse hariç) ayıran, ancak bir o kadar da Palahniuk’in örneklediği babasız Amerikan toplumuna yaklaştıran nokta ise onun kuramının, bireylerin kültürel kurumlara reaksiyonunu, ebeveynleri (özellikle de babaları) ile olan ilişkilerine bağlıyor oluşudur<span class="dipnot"><a class="_idFootnoteLink" href="#footnote-225-335" id="footnote-225-335-backlink">335</a></span> (Kayıp) baba figürü bir kez daha kişinin toplumsal kurumlara mecburiyetinin ve yakınlığının derecesini belirleyen temel öğe olmuştur. Ancak psikanaliz, bu dereceler arasında pozitif ya da negatif bir korelasyon çizmeyi reddeder. Babasız büyüyen bir çocuğun Tanrı-tanımazlığa yaklaşması ihtimali ile tüm toplumsal kurumları birer dini vecibe gibi kabul etmesi olasılığı arasındaki fark tahmin edilebilir değildir. Burada önemli olan, kişinin toplumsal baskılarla (haz ilkesini reddetmesi ile) nasıl başa çıkabileceğinin, onun çocukluk çağında yaşadığı tecrübelerle belirleniyor oluşudur.</p>

    <p class="paragraf"><span class="CharOverride-21">Das Unbehagen in der Kultur</span> [Uygarlık ve Hoşnutsuzlukları] (1930), Freud’un psikanalitik toplum araştırmalarının zirve noktası ve onun toplumsal kuramının ana kaynağıdır. Kitap, Freud’un “uyarlanmış psikolojiden başka hiçbir şey olmayacak, sosyoloji alanındaki görüşlerinin tam bir özetini [verir]”.<span class="dipnot"><a class="_idFootnoteLink" href="#footnote-225-336" id="footnote-225-336-backlink">336</a></span> Birinci Dünya Savaşı’nın yıkıntılarının, Rus Devrimi’nin sosyalist uyanışının, Almanya’da Nazilerin sessizce gerçekleşen iktidar yürüyüşlerinin ve dünya ekonomisini tersyüz etmekte olan Büyük Buhran’ın etkisi altında, halihazırda var olan toplumsal düzeni sorgulayan Freud, insanların uygar toplumdan hoşnutsuz (<span class="CharOverride-21">discontent</span>) olma nedenlerini, kitabın esas problematiği olarak belirlemiştir. Freud’un asıl merak ettiği nokta, Aydınlanma’nın ve Sanayi Devrimi’nin <span class="CharOverride-21">çağ</span> atlattırdığı toplumsal yaşamı, savaşlarla, ekonomik düzensizliklerle ve ırkçı rejimlerle yıkma içgüdüsünün nedenleridir.<span class="dipnot"><a class="_idFootnoteLink" href="#footnote-225-337" id="footnote-225-337-backlink">337</a></span> Bir başka deyişle, haz ilkesinin istekleri doğrultusunda, “eğer insan yalnızca mutsuzluktan kaçmayı ya da acıya dayanmayı başarabildiği için kendini daha şimdiden mutlu [gören]”<span class="dipnot"><a class="_idFootnoteLink" href="#footnote-225-338" id="footnote-225-338-backlink">338</a></span> bir varlıksa, savaşların, yıkımların, her an yeniden üretilen acıların nedeni nedir? Aydınlanma ve Sanayi Devrimi, demokrasi ve sekülarizm, liberal ekonomi ve refah devleti, insanı neden mutlu etmemiştir? Var olan tüm bu hoşnutsuzlukların sebebi nedir?</p>

    <p class="paragraf">Freud, bu soruların yanıtını ikili içgüdü kuramının (<span class="CharOverride-21">dual-instinct theory</span>) ikinci versiyonunu tanıttığı bu kitabında yanıtlamaya çalışır: cinsel içgüdüler ve ölüm içgüdüsü.<span class="dipnot"><a class="_idFootnoteLink" href="#footnote-225-339" id="footnote-225-339-backlink">339</a></span> Aslında sorun, halâ akıl ile tutkular/arzular arasındaki gerilimden doğmaktadır. Akıl, gerçeklik ilkesi sayesinde egonun bilinçli bölümünü ele geçirmeye uğraşırken; arzular ve istekler, haz ilkesinin güdümü altında bilinçdışına hitap etmektedir.</p>

    <p class="paragraf">Cinsel içgüdülerden başlanılacak olursa, <span class="CharOverride-21">Bir Yanılsamanın Geleceği</span>’nde de belirtildiği gibi, en büyük ve en kolay ulaşılabilir <span class="CharOverride-21">haz</span> kaynağı olan cinsellik ile uygarlık arasında, ilksel hordaya dayandırılabilecek bir gerilim ve çatışma mevcuttur (<span class="CharOverride-21">civilization at the expense of libidinal energy</span><span class="dipnot"><a class="_idFootnoteLink" href="#footnote-225-340" id="footnote-225-340-backlink">340</a></span>). İnsanoğlu, ancak cinsel içgüdülerini bastırdıktan/yücelttikten ve gerçeklik ilkesini, Babanın-Adı doğrultusunda haz ilkesinden üstün kıldıktan sonra, uygar hayata geçmeyi başarabilmiştir. Freud’a göre din, bilim ve sanat, cinsel içgüdülerin tam olarak doyuma ulaşamamasından kaynaklanan hayal kırıklıkları, acılar ve imkânsızlıklarla baş etmenin yolları olarak öne çıkmıştır. Ancak bu sayılan üç olgudan yalnızca din herkese hitap edebilir. Bilime ve sanatsal faaliyetlere yönelmek, olsa olsa kısıtlı bir azınlık grubunun talihidir. Üstelik Freud’a göre, zamanla “din bile verdiği sözü tutamaz. Eğer inanan insan sonunda Tanrı’nın “anlaşılmaz buyruklarından” söz etmeye zorlandığını görüyorsa, çektiği acıda son bir avunç olanağı ve haz kaynağı olarak ona kalan şeyin yalnızca koşulsuz bir boyun eğme olduğunu kabul etmektedir”.<span class="dipnot"><a class="_idFootnoteLink" href="#footnote-225-341" id="footnote-225-341-backlink">341</a></span> Aydınlanma’nın sekülerleştirdiği Sanayi Devrimi sonrası toplumu, bu dini-aydınlanmayı yaşamaya, kendinden önceki toplumlardan şüphesiz daha yakın olacaktır. Bu durumda, hoşnutsuzlukları karşılayacak araçlar daha da kısıtlanmıştır. Geriye uyuşturucular, aşk, sevilen bir işte çalışmak veya psikanalitik terapi gibi farklı ve yararlılıkları/zararlılıkları kendi aralarında ve kişiden kişiye fazlasıyla değişen baş etme yolları kalmıştır.</p>

    <p class="paragraf">Freud’un fark etmiş olduğu bu çıkmaz sokak, ölüm içgüdüsü kuramına zemin hazırlamıştır. Libidinal enerjinin, uygarlığın herhangi bir alanına yüceltilmesi durumu dışında, bireyde bulunan ölüm içgüdüsünden kaynaklanan, karşılıklı-düşmanlık ve şiddet faktörleri, bu alanda devreye girer.<span class="dipnot"><a class="_idFootnoteLink" href="#footnote-225-342" id="footnote-225-342-backlink">342</a></span> İnsanın içinde var olduğu iddia edilen yok etme isteği, haz ilkesinin bastırılması ile birleşir ve uygarlığın varoluşunu tehdit eden güçlü bir etmen halini alır. Bir kez daha içgüdüsel arzular, rasyonel düşünüş yanılgısına üstün gelmiştir.</p>

    <p class="paragraf">“Komşunu kendin gibi seveceksin”, insanın içindeki şiddeti ve yok etme isteğini önceden fark etmiş toplumsal kurumların, bu noktada dinin, ölüm içgüdüsünü bastırma yollarından biri olagelmiş bir söylemdir. Freud, bunu sorgular.<span class="dipnot"><a class="_idFootnoteLink" href="#footnote-225-343" id="footnote-225-343-backlink">343</a></span> Ona göre, tanıdığı bir insanı sevmesi gerekliliğinin toplum tarafından dile getirilmesine gerek yoktur. Daha önce hiç konuşmadığı, tanışmadığı ve hatta yüzünü bile görmediği bir başka insanı sevmesi gerekliliği ise onda olsa olsa şüphe uyandıracaktır. Öte yandan, yaşamış, yaşamakta olan ve yaşayacak bütün insanları sevmeyi içine alan bir evrensel sevgi argümanı da Freud’u korkutur: Evrensel sevgiden bir tek insanın payına düşecek sevginin ona yetmeyebileceği fikri de, tarihte var olan ve sevilmesi asla mümkün olmayan şahsiyetler kadar korkutucudur. Ayrıca ilksel hordadaki erkek kardeşlerin, babalarını öldürdükten sonra bir araya gelip babalarının kurallarına daha sıkı sıkıya bağlanmalarının gerekçesinde, küçük de olsa bir ölçüde birbirlerine-güvensizlikleri yatmamakta mıdır? Herkesi sevmeyi öğütleyen aynı toplumsal kurumlar değil midir, birbirine-güvensizlik üzerine kurulan? Ve bu bir paradoks yaratmamakta mıdır?</p>

    <p class="paragraf">İşte bu paradoks, ölüm içgüdüsünü daha da parlatır.<span class="dipnot"><a class="_idFootnoteLink" href="#footnote-225-344" id="footnote-225-344-backlink">344</a></span> İnsan şiddetinin, birleşik ve barışçıl toplumlar birliği yaratmanın önüne geçmesi bu yüzdendir. Savaşlar, bir araya gelmemenin sembolleridir. Yıkım, uygarlıktan duyulan hoşnutsuzluğu, insanı tatmin edecek şekilde bastırmanın bir aracıdır. Ancak burada da gerçeklik ilkesi ile haz ilkesi bir defa daha karşı karşıya gelir. Süperego ile ego çatışmaya başlar.<span class="dipnot"><a class="_idFootnoteLink" href="#footnote-225-345" id="footnote-225-345-backlink">345</a></span> Yıkma ve savaşma eylemleri, paradoksal biçimde, toplumsal ahlak tarafından istenmeyen eylemler olarak görüldüklerinden, kişide suçluluk duygusu yaratır. Bizzat işlenmeyen işler için dahi, suçluluk hissedilmeye başlanır. Afrika’da açlıktan ölen çocuklar, Ruanda’daki iç savaş, Doğu Türkistan’da yapılan nükleer denemeler veya Filistin’de yaşanan acılar birer <span class="CharOverride-21">insanlık</span> <span class="CharOverride-21">dramı</span> halini alır, böyle adlandırılmaya başlanır. Eğer süperegonun ego üzerindeki baskısı daha az şiddetliyse, bu kez de yıkım ve çatışmanın boyutları egolar-arasına taşar. Egosu güçlü insanlar, belki de kendilerine ve başkalarına yönelttikleri bir şiddet ortaya çıkarır. Bastırılan her şiddet eylemi (aynı zamanda cinsellik eylemi de), süperegoyu daha da güçlendirir ve bu da şiddetin egoya doğrultulması fikrini daha da arttırır. Bastırılma-suçluluk-yeniden bastırma işlemleri bilinçdışında gerçekleşir.</p>

    <p class="paragraf">Uygarlık için ödenen bedel, insanın mutsuzluğudur.</p>

    <p class="paragraf">Oysa insan davranışının amacı, Freud’a göre mutluluk olmalıdır: “Ama mutluluk yalnızca dar anlamıyla değil, aynı zamanda neşe, haz, zihinsel huzur ve hoşnutluk anlamında [aranır] – tüm arzuların tatmin edilmesi. Yaşam haz-acı ilkesiyle yönetilir. En yoğun biçimde bu, yalnızca geçici bir olay olarak ortaya çıkar; haz ilkesinin herhangi bir uzantısı yalnızca hafif bir hoşnutluk olarak yaşanır. Bu nedenle insan mutluluğunun evrenin amacı olması pek olası değildir ve mutsuzluk olasılıkları daha yakındır. Bunların üç kaynağı bulunur: bedensel acı, dış dünyadan gelen tehlikeler ve –belki de hepsinden daha acı verici olan– sevdiğimiz insanlarla ilişkilerimizdeki bozukluklar”.<span class="dipnot"><a class="_idFootnoteLink" href="#footnote-225-346" id="footnote-225-346-backlink">346</a></span></p>

    <p class="paragraf">Mutsuzluk arttıkça, suçluluk da artar. İlksel hordada baba katli, oğullar arasında pişmanlık (<span class="CharOverride-21">remorse</span>) yaratmıştır.<span class="dipnot"><a class="_idFootnoteLink" href="#footnote-225-347" id="footnote-225-347-backlink">347</a></span> Eylem birebir işlendiği için, hissedilen pişmanlığın suçluluk duygusuna dönüşmesi zaman alacaktır. Oysa modern insan, her daim suçluluk duygusu ile cebelleşmektedir: O babayı öldürmemiştir. Fakat toplumsal kurumlar, babayı öldürdüğü fikrini/yanılgısını ona durmadan hatırlatır. Kültürel hegemonya, süperego, bu hatırlatmayı başarıyla uygular. Tüm dinler Tanrı-Baba’nın kuralları ile çevrelenmiştir. Onlara karşı gelecek en ufak bir hareket (günah), kişide doğrudan suçluluk duygusu yaratır. Devlet-baba, özellikle ataerkil toplumlarda, Tanrı gibi kutsanmıştır. Devletin sınırlarına zarar gelmesi <span class="CharOverride-21">günah</span>; onu canı pahasına savunmak <span class="CharOverride-21">sevap</span>; ve elbette onun uğruna ölmek de bir <span class="CharOverride-21">ödüldür</span>. Her türlü farklı eylem, suçluluk duygusu ve vicdan azabı ile cezalandırılacaktır. Bu iki büyük kurum dışında, çevrilen filmler, söylenen şarkılar, izlenen diziler, resmedilen tablolar, yazılan kitaplar ve her gün maruz kalınan görüntüler/simülasyonlar da babanın-ölümü ve bunun yaratacağı trajedi üzerine kuruludur. Babanın-ölümü, tüketilmeyen ürünlerdir. Satın alınmayan diğer alternatiflerdir. Reddedilmiş iş teklifleridir. Uyulmamış patron emirleridir. Geç kalınmış toplantılardır. Anne-baba ile edilen kavgalardır. İçilen sigaralardır. Tüketilen alkol ürünleridir. Çalışılmamış sınavlardır.</p>

    <p class="paragraf">Suç, haz yaratıcı her eylemin yanı başındadır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-310-backlink" id="footnote-225-310">310</a>. Ernest Jones, <span class="CharOverride-21">Sigmund Freud: Hayatı ve Eserleri</span>, E. Kapkın ve A. T. Kapkın (çev.), İstanbul, Kabalcı Yayınları, 1961/2004, s. 555-560.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-311-backlink" id="footnote-225-311">311</a>. Preston J. Cole, <span class="CharOverride-21">The…</span> s. 53.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-312-backlink" id="footnote-225-312">312</a>. Erich Fromm, <span class="CharOverride-21">Psikanalizin…</span> s. 51-52.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-313-backlink" id="footnote-225-313">313</a>. Sigmund Freud, <span class="CharOverride-21">Totem ve Tabu</span>, A. Kanat (çev.), İzmir, İlya Yayınevi, 1913/2010.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-314-backlink" id="footnote-225-314">314</a>. Robert Bocock, <span class="CharOverride-21" xml:lang="en-US">Sigmund…</span>, s. 82-83.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-315-backlink" id="footnote-225-315">315</a>. Sigmund Freud, <span class="CharOverride-21">Totem…</span> s. 56.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-316-backlink" id="footnote-225-316">316</a>. Ernest Jones, <span class="CharOverride-21">Sigmund...</span> s. 406.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-317-backlink" id="footnote-225-317">317</a>. Tony Thwaites, <span class="CharOverride-21">Reading…</span> s. 119.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-318-backlink" id="footnote-225-318">318</a>. Robert Bocock, <span class="CharOverride-21" xml:lang="en-US">Sigmund…</span>, s. 87.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-319-backlink" id="footnote-225-319">319</a>. Tony Thwaites, <span class="CharOverride-21">Reading…</span> s. 119.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-320-backlink" id="footnote-225-320">320</a>. Robert Bocock, <span class="CharOverride-21" xml:lang="en-US">Sigmund…</span>, s. 88-92.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-321-backlink" id="footnote-225-321">321</a>. Charles Darwin’den aktaran, Sigmund Freud, <span class="CharOverride-21">Totem...</span> s. 220-221.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-322-backlink" id="footnote-225-322">322</a>. A.g.e., s. 242-244.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-323-backlink" id="footnote-225-323">323</a>. A.g.e., s. 228.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-324-backlink" id="footnote-225-324">324</a>. Robert Bocock, <span class="CharOverride-21" xml:lang="en-US">Sigmund…</span>, s. 91.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-325-backlink" id="footnote-225-325">325</a>. A.g.e., s. 91.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-326-backlink" id="footnote-225-326">326</a>. Herbert Marcuse, <span class="CharOverride-21">Eros ve Uygarlık: Freud Üzerine Felsefi Bir İnceleme</span>, A. Yardımlı, (çev.), İstanbul, İdea Yayınları, 1955/1985, s. 37.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-327-backlink" id="footnote-225-327">327</a>. Sigmund Freud, <span class="CharOverride-21">Bir Yanılsamanın Geleceği – Uygarlık ve Hoşnutsuzlukları</span>, A. Yardımlı (çev.), İstanbul, İdea Yayınları, 1927/1930/2000.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-328-backlink" id="footnote-225-328">328</a>. Ernest Jones, <span class="CharOverride-21">Sigmund...</span> s. 649.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-329-backlink" id="footnote-225-329">329</a>. Sigmund Freud, <span class="CharOverride-21">Bir...</span> s. 5-6.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-330-backlink" id="footnote-225-330">330</a>. Robert Bocock, <span class="CharOverride-21" xml:lang="en-US">Sigmund…</span>, s. 99-104.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-331-backlink" id="footnote-225-331">331</a>. Friedrich Nietzsche, <span class="CharOverride-21">Deccal: Hıristiyanlığa Lanet</span>, A. Kaya (çev.), İstanbul, Say Yayınları, 1888/2008, s. 19-20.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-332-backlink" id="footnote-225-332">332</a>. Benedict Anderson, <span class="CharOverride-21">Hayali Cemaatler: Milliyetçiliğin Kökenleri ve Yayılması</span>, İ. Savaşır (çev.), İstanbul, Metis Yayınları, 1983/2007, s. 161.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-333-backlink" id="footnote-225-333">333</a>. Tony Thwaites, <span class="CharOverride-21">Reading…</span> s. 132.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-334-backlink" id="footnote-225-334">334</a>. Anthony Elliot, <span class="CharOverride-21">Social…</span> s. 28-31, 41-42.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-335-backlink" id="footnote-225-335">335</a>. Robert Bocock, <span class="CharOverride-21" xml:lang="en-US">Sigmund…</span>, s. 103.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-336-backlink" id="footnote-225-336">336</a>. Ernest Jones, <span class="CharOverride-21">Sigmund...</span> s. 657.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-337-backlink" id="footnote-225-337">337</a>. Tony Thwaites, <span class="CharOverride-21">Reading…</span> s. 132-133.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-338-backlink" id="footnote-225-338">338</a>. Sigmund Freud, <span class="CharOverride-21">Bir…</span> s. 67.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-339-backlink" id="footnote-225-339">339</a>. Robert Bocock, <span class="CharOverride-21" xml:lang="en-US">Sigmund…</span>, s. 104.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-340-backlink" id="footnote-225-340">340</a>. A.g.e., s. 105.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-341-backlink" id="footnote-225-341">341</a>. Sigmund Freud, <span class="CharOverride-21">Bir...</span> s. 74.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-342-backlink" id="footnote-225-342">342</a>. Robert Bocock, <span class="CharOverride-21">Sigmund...</span> s. 107-109.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-343-backlink" id="footnote-225-343">343</a>. Sigmund Freud, <span class="CharOverride-21">Bir…</span> s. 35.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-344-backlink" id="footnote-225-344">344</a>. Tony Thwaites, <span class="CharOverride-21">Reading…</span> s. 82-83.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-345-backlink" id="footnote-225-345">345</a>. A.g.e., s. 41-43.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-346-backlink" id="footnote-225-346">346</a>. Ernest Jones, <span class="CharOverride-21">Sigmund...</span> s. 657-658.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-347-backlink" id="footnote-225-347">347</a>. Sigmund Freud, <span class="CharOverride-21">Bir…</span> s. 112-113.</p>
      </div>
    </div>
  </div>
</body>
</html>
