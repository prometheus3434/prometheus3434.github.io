<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-24</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-25">VI</p>

    <p class="paragraf ParaOverride-12"><span class="_idGenDropcap-1">A</span>ncak destek gruplarındaki bu katartik rolü dışında, Bob’ın anlatıcıya yakın gelen bir özelliği daha vardır. Ne de olsa anlatıcı, Bob ile tanışmadan önceki iki yıl boyunca, dıştaki insanlarla tanışmaya, onların dertlerini dinlemeye, hatta dertlilerden biri olarak görülmeye devam etmiştir. Chloe ile olan tuhaf ilişkisi (Chloe’nin kendisiyle yatmak istemesi) belki böylesi bir yakınlığın kurulmasını engellemiştir ama anlatıcının gittiği onca grup arasında Bob’ın yanındaki rahatlığını sağlayabilecek bir kişi de pekâlâ çıkabilmelidir.</p>

    <p class="paragraf">Bob’ı özel kılan şey, açık konuşmak gerekirse, memeleridir (<span class="CharOverride-21">bitch tits</span>). Patterson ve Brown’a göre, destek gruplarının anlatıcıya sağladığı şey yalnızca toplumsal iletişim değildir; işin içinde bir de “insan sıcaklığı”<span class="dipnot"><a class="_idFootnoteLink" href="#footnote-225-186" id="footnote-225-186-backlink">186</a></span> (<span class="CharOverride-21">human warmth</span>) vardır. Furstenberg’in araştırmasının gösterdiği gibi, modern Amerikan ailesi ile Amerika kıtasına ilk yerleşen Avrupalı aileler arasındaki ortak noktalardan biri, aile yakınlığından uzak bir biçimde yetiştirilen çocuklar olmuştur.<span class="dipnot"><a class="_idFootnoteLink" href="#footnote-225-187" id="footnote-225-187-backlink">187</a></span> Çocukluk çağından sonra unutulan aile sevgisi ve yakınlık, Amerikan kültürüne yerleşmiş öğelerden biri haline gelmiştir. Tıpkı bir annenin kolları altına aldığı bir bebek gibi, anlatıcı da Bob’ın büyük göğüsleri ve sarıp sarmalayan kolları arasında, insan sıcaklığını yeniden bulmuştur.</p>

    <p class="paragraf">Bob’ın orada olmaması gereken memeleri dışında, bir de orada olması gereken testisleri vardır tabii. Daha doğrusu yoktur. “Tıpkı bir anne gibi, Bob muazzam göğüslerini, kucaklamasını ve sevgisini, anlatıcıyı rahatlatmak için kullanıyordu, önce ağlamasına yardımcı oldu, sonra da uyumasına, her iki bebeklik ihtiyacını gidermesine”.<span class="dipnot"><a class="_idFootnoteLink" href="#footnote-225-188" id="footnote-225-188-backlink">188</a></span> Anlatıcının “Bebekler bile bu kadar deliksiz uyumazlar” (20) demesinde, şüphesiz bir haklılık payı bulunuyordur.</p>

    <p class="paragraf">Bu göreceli olarak yüzeysel yorum, Bob’ın memelerinin <span class="CharOverride-21">Dövüş Kulübü</span>’ndeki tek işlevi de değildir. Fazla testosteronun tetiklediği östrojen artışının bir sonucu olan o devasa memeler, insan sıcaklığını anımsatan anne metaforu olmanın yanında, aynı zamanda Amerikan toplumunun bir başka özelliğine daha atıfta bulunur: tüketim kültürü tarafından “hadım edilmiş erkeklik”<span class="dipnot"><a class="_idFootnoteLink" href="#footnote-225-189" id="footnote-225-189-backlink">189</a></span> (<span class="CharOverride-21">castrated masculinity</span>).</p>

    <p class="paragraf">Bir önceki bölümde bahsedilen, on dokuzuncu yüzyıldan yirmi birinci yüzyıla doğru ilerleyen dönemde, önce üretim toplumundan asker toplumuna, oradan da tüketim toplumuna doğru yöneliş, toplumdaki kadın-erkek rollerinin değişmesine de yol açmıştır. Geleneksel anlayışın resmettiği kadın-erkek ilişkisinde; erkek üreten, eve-ekmek-getiren, kadın ise ev işlerini, çocuk bakımını üstlenip getirilen ekmeği pişiren rollerdedir. Veblen’in başarıyla anlattığı on dokuzuncu yüzyılın sonları Amerikan burjuvazisinde kadının rolü, bu geleneksel tablodan çok da farklı değildir: zengin kocalarının ne kadar zengin olduklarını, seçtikleri tüketim ürünleri ile kendi statü sosyal grubuna belli etmek ve yeniden belli etmek.<span class="dipnot"><a class="_idFootnoteLink" href="#footnote-225-190" id="footnote-225-190-backlink">190</a></span> Belki geleneksel kadın profilinden bir ölçüde sapma yaşanmıştır ama kadın, halâ üretici kulvara geçememiştir.</p>

    <p class="paragraf">Weatherford’a göre, üretim toplumundan askeri topluma geçişin yaşandığı iki dünya savaşı arasındaki dönemde de, geleneksel kadın-erkek rollerinden ciddi bir sapma yaşanmamıştır: Ortada, Sanayi Devrimi’nin zihinlere yerleştirdiği anlamda bir üretim bulunmadığından, erkekler başka bir uğraşla, savaşmakla, yükümlüyken; birkaç istisna dışında, ‘evde onları bekleyen eş’ rolünde, savaşa çoğunlukla geri planda katkıda bulunan kadın resmi, varlığını korumaya devam etmiştir.<span class="dipnot"><a class="_idFootnoteLink" href="#footnote-225-191" id="footnote-225-191-backlink">191</a></span> Hatta toplumun normal işleyişi için gerekli olan kimi tüketim mallarının üretimi, savaşa giden erkekler nedeniyle kadın işçilere kaldıysa da, negatif ayrımcılık ile dağıtılan maaşlar ve eşitlikten yoksun çalışma koşulları ile savaş dönemindeki kadınların, üretim toplumunun basit çarklarını döndürmesine izin dahi verilmemiştir.</p>

    <p class="paragraf">Ancak 1950’lerden sonra bu tablo değişmeye başlar. Tüketim kültürünün gelişiminde kadınsılık (<span class="CharOverride-21">femininity</span>) önemli bir yer tutar.<span class="dipnot"><a class="_idFootnoteLink" href="#footnote-225-192" id="footnote-225-192-backlink">192</a></span> Burada bahsedilen kadınsılık terimi, biyolojik bir yargıdan değil, tarihsel bir bağlamdan doğmuştur. Tarihseldir çünkü tüketim kültürünün merkez ideolojiye yerleştiği dönem öncesinde tüketim eylemi, kadınlara atfedilmiştir. Oysa bugün, her iki cinsiyet de birer tüketicidir. Yeni erkek kimliğinde eskisi gibi üretici veya asker/savaşçı tanımları yer almaz: Böyleleri ancak dıştakilerdir. Artık erkek de bir üründür, gösterilendir ve tüketilir hale gelmiştir.</p>

    <p class="paragraf"><span class="CharOverride-21">Gösterilen</span> demişken, bir kez daha John Berger’a ve ardından da Bob’a dönmemiz gerekiyor. Berger’a göre geleneksel kadın ile geleneksel erkeği ayıran, gözlemin perspektifidir: “Erkekler <span class="CharOverride-21">davrandıkları gibi</span>, kadınlarsa <span class="CharOverride-21">göründükleri gibidirler</span>. Erkekler kadınları seyrederler. Kadınlarsa seyredilişlerini seyrederler. Bu durum, yalnız erkeklerle kadınlar arasındaki ilişkileri değil, kadınların kendileriyle ilişkilerini de belirler”.<span class="dipnot"><a class="_idFootnoteLink" href="#footnote-225-193" id="footnote-225-193-backlink">193</a></span> Buna göre, tüketim-öncesinde erkek, yalnızca gözlemleyen rolündeyken, kadın ise hem gözlemleyen hem de gözlemlenendir. Erkek, özne; kadın ise hem özne hem nesnedir. Bu yüzden Avrupa geleneğinde resmedilen “kadınlar, orada bir açlığı gidermek için bulunurlar: Kendi açlıklarını doyurmak için değil”.<span class="dipnot"><a class="_idFootnoteLink" href="#footnote-225-194" id="footnote-225-194-backlink">194</a></span> Ressamların, seyircilerin ve resim sahiplerinin geleneksel olarak erkek, resmedilenlerin ise kadın olması bundandır.</p>

    <p class="paragraf">Oysa bugünün tüketim toplumu, reklam endüstrisi aracılığıyla, bu geleneksel kalıpları değiştirmiştir. Reklam panolarını yalnız güzel kadınlar değil, yarı-çıplak yakışıklı erkekler de süslemeye başlamıştır. Yunan Tanrıları heykellerinin yapılış amacı gibi, erkekliklerini, böylece de güçlerini sergileyip onlara saygıda bulunmak değildir artık amaç. Erkek vücutları, erkeğin resmedilişi, artık bir pazarlama aracı haline gelmiştir. Erkekler reklamlarda, tüketici olarak kadının, toplum tarafından tetiklenmiş, çoğunlukla da cinsel arzularının doyurulması için bulunur. Artık erkek de bir bakış nesnesi olmuştur.</p>

    <p class="paragraf">Üstelik yeni-tüketim, erkekleri yalnızca resmetmekle nesneleştirmez. Onlara yeni görevler de yükler. Toplumdaki geleneksel sosyo-seksüel çatışma konularından yola çıkan reklamlar, bilinen erkek rollerini tersyüz eder.<span class="dipnot"><a class="_idFootnoteLink" href="#footnote-225-195" id="footnote-225-195-backlink">195</a></span> Reklamlar aracılığıyla topluma, muhafazakâr toplum algısında ‘kadın işleri’ olarak şekillenen görevlerde yer alan erkekler gösterilir. Evlere temizliğe giden, yemek pişiren, gelen müşterileri kapıda karşılayan, çocuklara bakan, çöpleri toplayan erkekler… Bu işleri yaptıkları yetmiyormuş gibi etek giyen, mücevher takan, makyaj yapan, başarılı bir kadının arkasında duran erkekler… Bu resmin tam karşısında ise büyük firmalarda yöneticilik yapan, spor takımlarına taraftar olan, puro içen, kravat takan, tek gecelik ilişkiler yaşayan kadınlar…</p>

    <p class="paragraf">Tüm bu gelişmeler toplumsal birer ilerleme gibi görülse de, bilhassa Amerikan kültüründe erkeklik (<span class="CharOverride-21">manhood</span>) algısının tam karşısına kurulup bu müesseseye ciddi tehditlerde bulunur; genç Amerikalı erkeklerin bir çeşit “kimlik krizi”<span class="dipnot"><a class="_idFootnoteLink" href="#footnote-225-196" id="footnote-225-196-backlink">196</a></span> yaşamalarına neden olur. Tüketilen erkeklik algısı, “kadınsılaşma korkusu”<span class="dipnot"><a class="_idFootnoteLink" href="#footnote-225-197" id="footnote-225-197-backlink">197</a></span> (<span class="CharOverride-21">the fear of feminization</span>) ile birleştirilmiştir. Tüketim toplumunun başarı-yanılsamasında, başarısız olan erkekler kadınsılaşmakla itham edilir hale gelmişlerdir. Ve bu kültürde erkekler için başarılı olmak hiçbir zaman mümkün olamaz. Toplum onlardan sürekli yeni şeyler yapmasını bekler. Hem geleneksel erkek rolleri dışına çıktıklarında <span class="CharOverride-21">aşağılanırlar</span> hem de sürekli kadınsı rollerde afişe edilirler. Bu nedenle “[erkekler], kültürün kendilerinden beklentilerinin yalnızca <span class="CharOverride-21">bir kısmını</span> karşılayabilir… kendilerini her zaman beklentilerin aşağısında kalmış [<span class="CharOverride-21">inferior</span>] hissederler”.<span class="dipnot"><a class="_idFootnoteLink" href="#footnote-225-198" id="footnote-225-198-backlink">198</a></span> Bir zamanların dominant toplum figürleri olan erkekler, artık kadınlarla eşit ve her zaman beklentilerin altındadır. Erkekler için yeni heteroseksüellik budur.<span class="dipnot"><a class="_idFootnoteLink" href="#footnote-225-199" id="footnote-225-199-backlink">199</a></span></p>

    <p class="paragraf">Oscar Wilde, on dokuzuncu yüzyılın kadın-erkek ilişkileri üzerine yaptığı ustalıklı gözlemlerinin birinde şöyle der: “Kadınlar, maddenin aklın üzerindeki zaferini temsil ederler; erkeklerse aklın ahlak üzerindeki zaferini”.<span class="dipnot"><a class="_idFootnoteLink" href="#footnote-225-200" id="footnote-225-200-backlink">200</a></span> Oysa yirmi birinci yüzyıl, bu zaferlerin altüst oluşuna tanıklık etmektedir. Artık zaferlerin cinsiyetler veya toplumsal rollerle bir alakası kalmamıştır. Tüketim, maddeyi hem aklın ve hem de aynı anda ahlakın üzerine yüceltmiş, paketlemiş, bir ürün haline getirmiş ve sonuçta da dünya çapındaki tüketicilere pazarlamayı başarmıştır. Maddenin ve dolayısıyla da aklın ve ahlakın üzerindeki hâkimiyet, bundan böyle tümüyle tüketime geçmiştir.</p>

    <p class="paragraf">Bob, anlatıcı için, hem Berger’ın görüşlerini hem de kadınsılaştırıcı Amerikan kültürünün erkeklik üzerindeki etkilerini sembolleştiren figür olmuştur. Bob’ın esas işi spor salonu işletmeciliğidir. Her şeyin bir görüntüden ve gösteriden ibaret olduğu tüketim kültüründe, hiç kimse spor salonuna daha sağlıklı olmak/kalmak için gitmez. Amaç her zaman daha iyi görünmektir. Daha sıkı bir cilt, daha kaslı bir vücut, daha fit bir görünüm. Vücutlarını şekilden şekle sokan, germe-esneme hareketleri yapan, terleyen, yarı-çıplak insanlar için aynı zamanda, bolca cinsel çağrışıma sahip, sosyal bir tanışma ortamıdır spor salonları. Erkeklere de, kadınlara da aynı rolleri dayatır. Tüketmek ve tüketilebilmek için güzel görünmek zorunda olduklarını hatırlatır. Bu kültürde başarılı sayılmak için iyi bir görünüme duydukları ihtiyaç algısını tetikler.</p>

    <p class="paragraf">Bunun dışında, Bob’ın kendisi de iyi görünmek zorundadır. O, aynı zamanda bir vücut geliştiricisidir. Rönesans dönemi tablolarında resmedilen kadınlar gibi, öylece durmaktır görevi. Kendisine iletilen komutlara göre baldırlarını, üst-kollarını, sırtını ve göğsünü sokar şekilden şekle. Muazzam vücudu, tüyleri temizlenmiş cildi, patlayacakmış gibi duran kasları ve yüzünden eksik etmediği sert bakışları ile bir Yunan Tanrı’sıdır Bob. Ama geleneksel rolünü kaybetmiştir. Önünde tapılan Yunan heykellerinden farklı olarak, Bob’ın bu muhteşem sanat eseri vücudu eleştiri altındadır. Ona bakılır. Eksikliklerine göre puan kırılır. Gözlemleyen değildir Bob. Gözlemlenen ve eleştirilendir. Onun resimlerine bakıp kendini tatmin eden kadınların ve diğer erkeklerin tüketim maddesidir. O, geleneksel anlamda, bir kadındır. Gösteri, onu bir kadın haline getirmiştir.</p>

    <p class="paragraf">Daha acıklı olanı ise gerçek bir erkekte olması gereken her şeye sahip olan Bob’ı bir kadın haline getiren gösterinin, bu uğurda kendisini sahiden de bir kadına dönüştürmüş olmasıdır. Başarılı olmamanın kendisini kadınsılaştıracağı fikri ile büyütülmüş Bob, bir zamanlar kazandığı başarıların bedelini bugün testisleri alınmış ve birçok kadınınkinden daha büyük göğüslere sahip olmuş bir erkek olarak ödemektedir. Gösterinin dayattığı güzel görünüm, kadınsı duruşlara ve steroidlere, steroidler testislerin kaybına ve büyük göğüslere, alınan testisler ve kocaman göğüsler ise kadınlığa götürmüştür Bob’ı. O, gösterinin, tüketimin, kültürel hegemonyanın ironik ve trajikomik bir başarı-hikâyesidir. En güçlü erkekten, en ucube kadına evrilmiştir. Toplumun kendisinden istediğini yaptığı için onun en dışına itilmiş, köhne bir bodrum katında kendisi gibi dışlanmışlarla bir araya gelip yine ‘kadın gibi’ zırıl zırıl ağlamakta, huzur bulmaya çalışmaktadır.</p>

    <p class="paragraf">İşte Bob’ın bu çıkmazı huzura kavuşturmuştur anlatıcıyı. Uykusuzluğu için gittiği doktor, onu istemeden de olsa sistemin dışındakiler ile tanıştırmış; Chloe’den “yaşarken istediğimiz her şeyi ele geçirebileceğimiz güzel bir yaşamın [simgesi]”<span class="dipnot"><a class="_idFootnoteLink" href="#footnote-225-201" id="footnote-225-201-backlink">201</a></span> olan cinselliğe dahi, sistemin dışında kaldıkça kavuşulamayabileceğini öğrenmiş; ve Bob sayesinde de, ne kadar içinde kalmaya çalışırsa çalışsın, gerçek bir tüketim ürününe ne kadar dönüşürse dönüşsün, erkekliğinin paradoksal başarısızlık mahkûmiyetinden kaçamayacağının ve bir gün o sistemin dışında kalacağının farkına varmıştır.</p>

    <p class="paragraf">Artık özgürdür. Savaşı, hem de savaşmadan, kaybedeceğini anlamak, tüm umutları yitirmek, onu tuhaf bir huzura, mutluluğa kavuşturmuştur. Sürekli mutlu ve umutlu bir geleceğin üzerine kurulmuş tüketim toplumunun büyütüp hasta ettiği anlatıcı, bu hastalıktan çıkışını, hastalığa neden olan semptomu (tüketimi) asla ortadan kaldıramayacağı bilinci sayesinde aşmayı başarmıştır. Tüketim, onun ve toplumun görünmez kanseridir. Onları tutsak etmiş, hapsetmiş ve bırakmamaya yemin etmiştir. Ta ki işine yaramaz hale gelinceye kadar. İşte bu yüzden ölüme-doğru-varlık olarak anlatıcı, artık dıştakilerden biri olmayı ya da ölmeyi beklemektedir.</p>

    <p class="paragraf">“Her kalkış ve inişte, uçak bir tarafa doğru fazlaca yattığında, kaza olsun diye dua ederdim. Hepimizin çaresizlik içinde öleceği, insan bedenlerinin uçağın gövdesinde sıkışıp kalacağı o anı düşünmek uykusuzluğuma ilaç gibi gelir, üstüme dayanılmaz bir uyku çökerdi.” (23)</p>

    <p class="paragraf">Ettiği dua, belki bir uçak kazası ile değil ama kafalarına birer görünmez silah doğrultulmuş hasta insanların ve Bob’ın anaç memelerinin arasında gerçeğe dönüşmüştür. Kurtulamayacak olmanın verdiği huzura sahiptir artık anlatıcı. Bir anlamda, semptomunu yok sayıp vücudunun geri kalanına odaklanmayı başarmıştır sonunda. Uyuyabiliyordur artık.</p>

    <p class="paragraf">Ta ki…</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-186-backlink" id="footnote-225-186">186</a>. Anthony Patterson ve Stephen Brown, “No Tale, No Sale: A Novel Approach to Marketing Communication”, <span class="CharOverride-21">The Marketing Review</span>, 5 (1), 2005, s. 324.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-187-backlink" id="footnote-225-187">187</a>. Frank F. Furstenberg, “Industrialization and the American Family”, <span class="CharOverride-21">American Sociological Review</span>, 31 (3), 1966, s. 326-337.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-188-backlink" id="footnote-225-188">188</a>. Jesse Kavadlo, “The… s. 9.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-189-backlink" id="footnote-225-189">189</a>. Andrew H. Soon Ng, “Muscular Existentialism in Chuck Palahniuk’s Fight Club”, <span class="CharOverride-21">Stirrings Still</span>, 2 (2), 2005, s. 117.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-190-backlink" id="footnote-225-190">190</a>. Thorstein Veblen, <span class="CharOverride-21">The…</span> s. 43-62.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-191-backlink" id="footnote-225-191">191</a>. Doris Weatherford, <span class="CharOverride-21">American Women and World War II,</span> New Jersey, Castle Books, 1990/2008, s. 265-284.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-192-backlink" id="footnote-225-192">192</a>. Joanne Hollows, <span class="CharOverride-21">Feminism, Femininity and Popular Culture</span>, Manchester, Manchester University Press, 2000, s. 113-116.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-193-backlink" id="footnote-225-193">193</a>. John Berger, <span class="CharOverride-21">Görme…</span> s. 47.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-194-backlink" id="footnote-225-194">194</a>. A.g.e., s. 55.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-195-backlink" id="footnote-225-195">195</a>. Cynthia Willett, “Baudrillard, <span class="CharOverride-21">After Hours</span>, and the Postmodern Suppression of Socio-Sexual Conflict”, <span class="CharOverride-21">Cultural Critique</span>, 34 (3), 1996, s. 143-161.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-196-backlink" id="footnote-225-196">196</a>. Michael S. Kimmel, “Consuming Manhood: The Feminization of American Culture and the Recreation of the Male Body, 1832-1920”, S. Ervo ve T. Johansson (der.), <span class="CharOverride-21" xml:lang="en-US">Bending Bodies: Moulding Masculinities, Volume II</span>, Londra, Ashgate, 2003 içinde, s. 48.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-197-backlink" id="footnote-225-197">197</a>. Alex Tuss, “Masculine Identity and Success: A Critical Analysis of Patricia Highsmith’s <span class="CharOverride-21" xml:lang="en-US">The Talented Mr. Ripley</span> and Chuck Palahniuk’s <span class="CharOverride-21" xml:lang="en-US">Fight Club</span>”, <span class="CharOverride-21" xml:lang="en-US">The Journal of Men’s Studies</span>, 12 (2), 2004, s. 95.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-198-backlink" id="footnote-225-198">198</a>. Terry Lee, “Virtual Violence in Fight Club: This Is What Transformation of Masculine Ego Feels Like”, <span class="CharOverride-21" xml:lang="en-US">Journal of American and Comparative Cultures</span>, 25 (3), 2002, s. 418-419.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-199-backlink" id="footnote-225-199">199</a>. Bob Pease, <span class="CharOverride-21" xml:lang="en-US">Recreating Men: Postmodern Masculinity Politics</span>, Londra, Sage, 2000, s. 76-91.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-200-backlink" id="footnote-225-200">200</a>. Oscar Wilde, <span class="CharOverride-21">Dorian Gray’in Portresi</span>, F. Çolak (çev.), İstanbul, Kültür Bakanlığı Yayıncılık, 1890/2009, s. 65.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-201-backlink" id="footnote-225-201">201</a>. John Berger, <span class="CharOverride-21">Görme…</span> s. 144.</p>
      </div>
    </div>
  </div>
</body>
</html>
