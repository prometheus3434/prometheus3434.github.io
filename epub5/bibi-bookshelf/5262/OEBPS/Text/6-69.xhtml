<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-69</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-70">III</p>

    <p class="paragraf ParaOverride-12"><span class="_idGenDropcap-1">“B</span>urjuvanın yaşamı iş ile özel hayat, özel hayatı gösteriş ile mahremiyet, mahremiyeti de evliliğin asık suratlı birlikteliği ile tamamıyla yalnız olmanın, yani kendisinden ve herkesten kopuk olmanın acı tesellisi arasında gidip gelir. Böylece burjuva… dostluğu ancak [toplumsal temas] olarak, yani içsel bakımdan birbirine kayıtsız insanların toplumsal teması olarak düşünebilen büyük şehir sakinine dönüşmüştür… Kahraman-modellerine karşı beslenen sevgi, insana nefes aldırmayan öykünme sayesinde nihayet bireyselleşme çabasından kurtulmuş olmanın verdiği gizli tatminden beslenmektedir. Bu kendi içinde çelişkili ve dağılmakta olan kişinin, varlığını kuşaklarca sürdüremeyeceği, sistemin bu türden bir psikolojik yarılma nedeniyle yıkılacağı ya da insanların bireysellik yerine yalan dolanla ikame edilen bu türden bir şablona artık katlanmayacağı konusunda herhangi bir umut beslemek boşunadır”.<span class="dipnot"><a class="_idFootnoteLink" href="#footnote-225-454" id="footnote-225-454-backlink">454</a></span></p>

    <p class="paragraf">Theodor Adorno ve Max Horkheimer’in 1944 yılında yayımladığı <span class="CharOverride-21">Aydınlanmanın Diyalektiği</span> başlıklı kitaptan alınmış bu paragraf, yazıldığı zamanın ruhunun, toplumun duyarlı kesimlerine beraberinde getirdiği umutsuzluk içinde kaleme alınmış. Yazarlar, dönemin ruhunu ve hayal kırıklığını anlatmak için burjuva bireyden bahsediyorlar. Yalnız kalmış bir bireyden. İşi ile özel hayatı arasındaki farksızlığın acısını yaşayan bir bireyden. Toplumla temas etmeyen bir bireyden. Birbirine kayıtsız insanların olsa olsa bir güruh oluşturabildiği bir dünya zamanında yaşamaya çabalayan bir bireyden. Tüketerek, model olarak gösterilen insanlara, fırsatlara ve konumlara ulaşmaya uğraşan bir bireyden. Bireyselleşme çabasından sıyrıldığını sanan bir bireyden. Herhangi birinden. Ve bu insanlığından kopmuş bireyin ve bireyciliğin daha uzun zaman (belki de ilelebet) kendinden şüphe duymayacağını söylüyorlar. İçinde bulunduğu uyuşturan koşulları sorgulamayacağını, bir şeyleri değiştirecek bir devrime kalkışmayacağını ve belki de bunları aklına bile getirmeyeceğini öngörüyorlar. Bunlar için gerekli psikolojik yarılmanın artık mümkün olmadığını, çünkü hegemon kültürün artık yalnızca vücutlara değil, zihinlere ve ruhlara da hükmettiğini belirtiyorlar. Çıkış yok, diyorlar.</p>

    <p class="paragraf">Chuck Palahniuk’in <span class="CharOverride-21">Dövüş Kulübü</span>, Adorno ve Horkheimer’in bu umutsuz tablosunu anlatıyor aslında baştan sona. Onların burjuva bireyinin yerine anlatıcıyı koyuyor. Anlatıcının hikâyesiymiş gibi, bize bizim hikâyemizi anlatıyor. Terry Lee’nin yazmış olduğu gibi, iki düzeyde işlev görüyor <span class="CharOverride-21">Dövüş Kulübü</span>: sosyolojik ve psikolojik.<span class="dipnot"><a class="_idFootnoteLink" href="#footnote-225-455" id="footnote-225-455-backlink">455</a></span> Chuck Palahniuk, romanın ilk yarısını anlatıcının yaşamına ayırarak, içinde yaşadığı ve dışarıdan gözlemlediği dünyanın sosyolojik eleştirisini yapıyor. İnsan olmanın gerektirdiği iletişim, üretim, aşk, mutluluk gibi tüm özelliklerini kaybetmiş anlatıcı figürü ile gerçekte kendini ve çevresini anlatıyor. “İnsanlar kitaplarımı benim için yazıyor”<span class="dipnot"><a class="_idFootnoteLink" href="#footnote-225-456" id="footnote-225-456-backlink">456</a></span> derken, aslında <span class="CharOverride-21">Dövüş Kulübü</span>’nde anlattığı en absürd hikâyeleri bile, çevresindekilerden duyduğunu anlatmak istiyor. Bir başka kitabında, yanına yaklaşıp “Margaret Thatcher’ın benim spermimi yemişliği vardır… en az beş defa”<span class="dipnot"><a class="_idFootnoteLink" href="#footnote-225-457" id="footnote-225-457-backlink">457</a></span> diyen bir garsonun varlığından bahsediyor. O, herkesin hikâyesini anlatıyor. Tekil ve çoğul. Bireysel ve toplumsal. Farklı ve aynı. Gerçek ve simülasyon. Anlatıcı ve Tyler Durden.</p>

    <p class="paragraf">Yalnızca kapitalizmin, neo-liberalizmin, tüketiciliğin ve insan hayatını hiçe sayan ideolojilerin eleştirisini yapmakla kalmıyor Palahniuk; yabancılaşmadan, türünden uzaklaşmadan, yaratıcı aktivitenin kaybından, nevrotik kültürden, tüketim toplumundan, acımasız hegemondan, gözlemleyen ile gözlemlenenin, özne ile nesnenin yer değişiminden ve en az onlar kadar önemli olan insanın kapana kısılmışlığından dem vuruyor. Onu, bu eleştirileri yapan diğer yazarlardan farklı kılan ise hiç şüphesiz üslubu ve yarattığı karakterler oluyor. Tüm bu sayılanlar ne kadar acımasızsa, Palahniuk de okuyucusuna karşı o kadar acımasız oluyor. İnsanın midesinin kaldıramayacağı, zihninin köşesinden geçiremeyeceği, ifade etmeye çekineceği sahneleri en ince detayına kadar anlatmaktan geri durmuyor. Aktarmaya çalıştığı toplum ne kadar sert yumruk atıyorsa bireylere, o da ona sert yumruklarla karşılık vermeyi yeğliyor. Bu yüzden <span class="CharOverride-21">Dövüş Kulübü</span>’nün ilk etapta basılmasını bile beklemiyor: Tıpkı daha önce yazdığı <span class="CharOverride-21">Görünmez Canavarlar</span>’da olduğu gibi, <span class="CharOverride-21">Dövüş Kulübü</span>’nün, basılması için gönderildiği tüm yayınevlerinden ret kararı alacağını düşünüyor.<span class="dipnot"><a class="_idFootnoteLink" href="#footnote-225-458" id="footnote-225-458-backlink">458</a></span></p>

    <p class="paragraf">Ama bazen mucizeler oluyor. Tıpkı anlatıcıya olduğu gibi.</p>

    <p class="paragraf"><span class="CharOverride-21">Dövüş Kulübü</span>’nün ikinci yarısında, Palahniuk sosyolojik açıdan yerin dibine batırıp hiçbir çıkış yolunun olmadığını gözlemlediği modern toplumda, Adorno ve Horkheimer’in <span class="CharOverride-21">olmaz</span> dedikleri <span class="CharOverride-21">psikolojik yarılma</span>’nın gerçekleşip gerçekleşmeyeceği üzerine kafa patlatıyor. Bunu yaparken de, gerçek bir psikolojik yarılmayı kullanıyor: psikoz. Palahniuk’in yazı dilindeki ironi buraya da sıçrıyor ve bizzat toplumun uyuşturup hasta ettiği anlatıcı karakteri, ruhsal rahatsızlığının sonucu olarak aynı topluma/kültüre savaş açıyor.</p>

    <p class="paragraf">Bunu yaparken, insan psikolojisinin iki <span class="CharOverride-21">baba</span>’sından, Carl Jung ve Sigmund Frued’dan, sonuna kadar yararlanmayı seçiyor. Önce anlatıcının âşık olmasını bekliyor. Palahniuk, belki de edebiyat tarihinde ilk defa aşkı, kişiliğin farkına varmak şeklinde ama mümkün olduğunca üstü kapalı bir biçimde tanımlamış oluyor. Marla Singer karakterinden önce kendinden vazgeçmeye çalışan, hatta bunu yaparken huzur bulan anlatıcı, Marla ile birlikte kişiliğini ve kişiliğinin ona yaşattığı acıları yeniden çekmeye başlıyor. Aşk acısına antidepresan yazan modern aşk doktorlarına küfrü basıyor.</p>

    <p class="paragraf">Ama anlatıcı, şerefli bir üyesi olduğu toplumun kurallarından dışarı çıkamıyor. Marla Singer’ın temsil ettiği anima arketipi ile baş edebilmek için bilinçdışının derinliklerinden/idden gölge arketipini yaratmak zorunda kalıyor: Tyler Durden. Tyler, anlatıcının olmak isteyip de olamadığı ve yapmak isteyip de yapamadığı her şeyi temsil eden bir karakter olarak inşa ediliyor. Tüketim toplumuna, kültür endüstrisine ve kadınsılaştıran hegemonyaya karşı dimdik ayakta duruyor. Hepsini içine alan uygarlığa ve Tarih’e karşı çıkıyor. Tehditler savuruyor. Ama hepsinden öte, Marla’nın anlatıcının zihninde yarattığı Kierkegaardcı ‘kaygı’ya yanıt oluyor. Mazoşist anlatının yön verdiği anlatıcı, “ruhundaki savaşı”<span class="dipnot"><a class="_idFootnoteLink" href="#footnote-225-459" id="footnote-225-459-backlink">459</a></span> (<span class="CharOverride-21">psychomachia</span>) önceleri ancak <span class="CharOverride-21">ölerek</span>, ya da egosunu kaybederek, yok edebileceğine inanırken; Tyler ile birlikte kendini <span class="CharOverride-21">değiştirerek</span>, ya da bir alter-ego yaratarak, savaştan galip çıkmayı arzular hale geliyor.</p>

    <p class="paragraf">Chuck Palahniuk bu psikolojik yarılmanın kuramsal altyapısını Freud’un toplumsal psikanalitik çalışmaları ile kuruyor. Amerikan toplumu özelinde modern toplumu, babasız ve annesel süperego doğrultusunda hareket eden bir toplum olarak betimliyor. Bu toplumda tüketimin, basit sanatların, kadınsılaşmanın, gösteri dünyasının yüceltilmesinin nedenlerini, bu iki faktöre bağlıyor. Ancak daha önemlisi Palahniuk de, tıpkı Freud gibi, modern uygarlığın bireylerin mutsuzluğu üzerine kurulu olduğuna inanıyor. Tyler Durden, mutsuzluğun ortaya çıkmasına neden olan haz ilkesi ile gerçeklik ilkesi arasındaki ilişkiyi tersine çevirmeyi salık verdikçe, insanın içindeki öfkeyi üreten modern uygarlıktan (Tarih’ten) intikam almanın yollarını göstermiş oluyor.</p>

    <p class="paragraf">“Peki insan neye öfkeleniyor? Bunda kuşku yok: kendi türünün çöküşüne”.<span class="dipnot"><a class="_idFootnoteLink" href="#footnote-225-460" id="footnote-225-460-backlink">460</a></span></p>

    <p class="paragraf">Palahniuk, Tyler Durden üzerinden betimlediği uygarlık sosyopatolojisinde yine sert üslubundan taviz vermiyor. Zihinsel terörizmini inşa ediyor. Şiddeti hegemonun kurumlarının (ya da elitlerin/yönetenlerin) elinden alıp uygarlık karşıtı bir grubun (ya da halkın/yönetilenlerin) eline vermekten çekinmiyor. Mutluluk reçetesini, gerçek bir kimliğe sahip olma arayışında buluyor ve kimlik tanımını da fark edilirliğe bağlıyor. Herkesin ve her şeyin birbirinden bu kadar uzak ama aynı zamanda da birbirine bu kadar benzer olduğu modern toplumda fark yaratmanın her türlü yolunun savunusunu yapıyor. Buna şiddet dahil olsa bile.</p>

    <p class="paragraf">Tyler Durden’ın entelektüel şiddeti aracılığıyla tüm toplumdan alınan öç, önce iki kişi arasındaki kavgadan yayılıp <span class="CharOverride-21">dıştakilerin</span> bir araya geldiği dövüş kulüplerine, oradan da hedefinde uygarlığın tasfiyesi olan Kargaşa Projesi’ne uzanıyor. Tyler bir kişinin kahramanı olmaktan, binlerce insanın kahramanı ve umudu olmaya evriliyor: yeni bir özgelişimden, yeni bir soygelişime.</p>

    <p class="paragraf">Ancak tam da her şey yolunda gidiyor, Adorno ve Horkheimer’in umutsuzlukla reddetmek zorunda kaldığı psikolojik yarılma bütün bir topluma yayılıyorken, toplum bir kez daha devreye girip alter-ego ile süperego dengesini, süperego lehine bozmaya uğraşıyor. Anlatıcı psikozunun farkına vardığında, yeniden korkuya kapılıp tüm bu şiddet için suçluluk duygusu hissetmeye başlıyor. Ona bugüne kadar öğretilenlere, inandıklarına ve ahlaki normlara karşı gelmek istemiyor. Bir <span class="CharOverride-21">femme fatale</span> olarak Marla’yla özdeşleşip onu korumak istiyor. Bunu yapmazsa, Tyler’a geri döneceğini biliyor. Bu yüzden de bir karar veriyor. Tyler Durden, anlatıcının kahramanıyken bir anda hasta beyninin yarattığı bir halüsinasyon olarak kalıveriyor. Binalar patlamıyor, uygarlık yıkılmıyor, Tarih başa sarılmıyor ve anlatıcı Marla’yla birlikte geçireceği hayata ulaşamadan akıl hastanesine kaldırılıyor.</p>

    <p class="paragraf">Uzun sözün kısası, Palahniuk’e göre de, Adorno ve Horkheimer haklı çıkıyor. Modern birey, gelebildiği yer her ne olursa olsun, bir yerden sonra hegemon kültüre ve onun yarattığı topluma teslim oluyor. Psikolojik yarılma, en azından şimdilik, yalnızca halüsinasyonlarda, hayallerde, rüyalarda kalıyor. Umut başka bahara erteleniyor. Belki de hiç gelmeyecek bir bahara.</p>

    <p class="paragraf">Ama Chuck Palahniuk, bu ilk romanıyla, “arzu adına, devrim adına ya da biçimlerin özgürleşmesi adına köktenci bir eleştiri [olasılığının]”<span class="dipnot"><a class="_idFootnoteLink" href="#footnote-225-461" id="footnote-225-461-backlink">461</a></span> halâ mevcut olduğunu kanıtlarken, insanlara hiç olmazsa şunu hatırlatmış oluyor:</p>

    <p class="paragraf">“Bizler kaos olarak gördüğümüz, bir felaket olarak adlandırdığımız şeylerle barışmak ve onları kabul etmek zorundayız. Çünkü yalnız bu şeyler sayesinde kurtarılabilir ve kendimizi değiştirebiliriz. Felaketleri memnuniyetle karşılamalı ve her zaman kendilerinden kaçtığımız şeyleri mutlulukla kabul etmeliyiz. Çünkü sadece bu şeylerde, başka hiçbir yerde ve hiçbir şeyde bulamayacağımız kurtuluş umudunu bulabiliriz”.<span class="dipnot"><a class="_idFootnoteLink" href="#footnote-225-462" id="footnote-225-462-backlink">462</a></span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-454-backlink" id="footnote-225-454">454</a>. Theodor W. Adorno ve Max Horkheimer, <span class="CharOverride-21">Aydınlanmanın…</span> s. 207.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-455-backlink" id="footnote-225-455">455</a>. Terry Lee, “Virtual… s. 420-421.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-456-backlink" id="footnote-225-456">456</a>. Ron Hogan, “Chuck Palahniuk”, <span class="CharOverride-21">Beatrice</span>’te yayımlanan röportaj, Aralık 2000, <a href="http://www.beatrice.com/interviews/palahniuk/">http://www.beatrice.com/interviews/palahniuk/</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-457-backlink" id="footnote-225-457">457</a>. Chuck Palahniuk, <span class="CharOverride-21">Stranger…</span> s. 212.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-458-backlink" id="footnote-225-458">458</a>. Stuart Jeffries, “Bruise Control”, <span class="CharOverride-21">The Guardian</span>’da yayımlanan makale, Mayıs 12, 2000, <a href="http://www.guardian.co.uk/books/2000/may/12/fiction.chuckpalahniuk">http://www.guardian.co.uk/books/2000/may/12/fiction.chuckpalahniuk</a></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-459-backlink" id="footnote-225-459">459</a>. Christina Angel, “This Theatre of Mass Destruction: Medieval Morality and Jacobean Tragedy In Palahniuk’s Novels”, C. Kuhn ve L. Rubin (der.), <span class="CharOverride-21" xml:lang="en-US">Reading Chuck Palahniuk: American Monsters and Literary</span> Mayhem, Londra, Routledge, 2009 içinde, s. 49.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-460-backlink" id="footnote-225-460">460</a>. Friedrich Nietzsche, <span class="CharOverride-21">Putların…</span> s. 86.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-461-backlink" id="footnote-225-461">461</a>. Jean Baudrillard, <span class="CharOverride-21">Kötülüğün…</span> s. 16.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-462-backlink" id="footnote-225-462">462</a>. Geoffrey Kleinman, “Chuck Palahniuk: Author of Fight Club”, <span class="CharOverride-21">DVDTalk</span>’ta yayımlanan röportaj, 2000, <a href="http://www.dvdtalk.com/interviews/chuck_palahniuk.html">http://www.dvdtalk.com/interviews/chuck_palahniuk.html</a></p>
      </div>
    </div>
  </div>
</body>
</html>
