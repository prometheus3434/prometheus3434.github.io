<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-10</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-11">VII</p>

    <p class="paragraf ParaOverride-12"><span class="_idGenDropcap-1">A</span>ma neden? Asker rolleri nasıl bir anda tüketici rollerine dönüştü herkes için? Ülkesi için canını verirken nasıl düştü tüketmezse-ölecek hastalığına insanlar? Neden kaçış yok tüketicilikten? Anlatıcının da örnek bir ferdi olduğu “geç-dönem kapitalizminde ortaya çıkan materyalist ve insanlıktan çıkartıcı koşullardan”<span class="dipnot"><a class="_idFootnoteLink" href="#footnote-225-69" id="footnote-225-69-backlink">69</a></span> kaçış neden olası değil? Herkes neden bu kapana kısılmış bekliyor? Tüketmeden neden olmuyor?</p>

    <p class="paragraf">Bu soruların yanıtı için önce, kapitalist sermaye sahiplerinin önderliğinde yaratıldığını ima ettiğimiz hegemonya (<span class="CharOverride-21">hegemony</span>) tanımını yapmamız şart. Bunun için de söz konusu kavramı sosyal teori yazınına dahil eden Antonio Gramsci’nin düşüncelerini ziyaret etmemiz gerekiyor.</p>

    <p class="paragraf">Gramsci’nin, 1920’ler ve 1930’lar İtalyan faşizminin yoğun baskısı altında kaleme aldığı Marksizm eleştirisi, en basit anlatımıyla, Marx’ın öngördüğünün aksine kapitalizmin yaşam eğrisinde inişe geçtiği noktada olmak bir yana; oluşturduğu askeri, ahlaki, entelektüel ve siyasi kapasite ile kendi yaşam ömrünü güçlendirmekte ve uzatmakta olduğu iddiasını taşır.<span class="dipnot"><a class="_idFootnoteLink" href="#footnote-225-70" id="footnote-225-70-backlink">70</a></span> Buna göre, klasik Marksizm, kapitalizmin kısa süre sonra çöküşe geçip sosyalizme yol vereceği önermesinde yanılmakta, kapitalizmin sosyo-kültürel gücünü görmezden gelmekle hata etmektedir. Çünkü bir hegemon gücünü, hem insanlar üzerinde uygulayabileceği silahlı/askeri baskıdan (zor – <span class="CharOverride-21">coercion</span>) hem de insanları halihazırda var olan sistemin, olabilecek alternatifler içerisinde en iyisi olduğuna ikna etme kabiliyetinden (rıza – <span class="CharOverride-21">consent</span>) almaktadır.<span class="dipnot"><a class="_idFootnoteLink" href="#footnote-225-71" id="footnote-225-71-backlink">71</a></span> İşin güç boyutunu silahlı kuvvet uygulama becerisi (ki bunu Weber’in devlet tanımı da bize sağlamaktadır) kotarırken, rıza boyutunda çok çeşitli faktörler devreye girmektedir.</p>

    <p class="paragraf">Gramsci’nin belirttiği gibi, “bütün hegemonya ilişkileri zorunlu olarak pedagojik bir ilişkidir ve bu yalnız bir ulusun içinde değil, bunu oluşturan çeşitli güçler arasında ve uluslararası ölçüde ulusal uygarlıklar bileşimi ile kıtalar arasında da kendini gösterir”.<span class="dipnot"><a class="_idFootnoteLink" href="#footnote-225-72" id="footnote-225-72-backlink">72</a></span> Tıpkı sermayenin yaptığı gibi, zamanı ve mekânı belirleyen hegemonyayı oluşturan toplumsal kuvvetler (maddi olanaklar, kurumlar ve fikirler<span class="dipnot"><a class="_idFootnoteLink" href="#footnote-225-73" id="footnote-225-73-backlink">73</a></span>) bizzat sermaye sahiplerinin kontrolü altındadır. İster üretim ilişkileri düzeyinde ister devlet-toplum kompleksleri arasında ister de daha büyük ölçekte (sistemler) cereyan etsin, bu toplumsal kuvvetler, küresel egemen tabakaların düşünme biçimlerinden güç alır ve daha önemlisi, yönetilenlere de kendi rızalarını etkileyecek biçimde manipüle edilerek kabul ettirilir.<span class="dipnot"><a class="_idFootnoteLink" href="#footnote-225-74" id="footnote-225-74-backlink">74</a></span> İşte <span class="CharOverride-21">tarihsel blok</span> (“doğa ile düşünce arasındaki birlik”<span class="dipnot"><a class="_idFootnoteLink" href="#footnote-225-75" id="footnote-225-75-backlink">75</a></span>) tam da bu noktada sağlanmış olur: Toplumsal düzeni sağlayan ekonomik-kurumsal kimlik, toplumun kültürü ile harmanlanmıştır.<span class="dipnot"><a class="_idFootnoteLink" href="#footnote-225-76" id="footnote-225-76-backlink">76</a></span> Gramsci’nin kullandığı <span class="CharOverride-21">pedagoji</span> sözcüğü burada ayrıca bir önem kazanır:<span class="dipnot"><a class="_idFootnoteLink" href="#footnote-225-77" id="footnote-225-77-backlink">77</a></span> Egemen fikirler, bu hegemonik düzen içerisinde, öğretmen rolünü oynar; öğrencileri ise halk temsil eder. “Aynı akıl yürütme, öncesel olarak bilimsel kurumların eksiksiz şekilde kurulması için de geçerlidir. Devlet, millet adı altında, ilerleme yolunu göstermek için halkın eğitimi üzerinde doğrudan bir güç kazandığı her durumda özgürlük anlatısına müracaat etmektedir… Bu tavır, özgürlük anlatısı bağlamında, devletin meşruluğunu kendinden değil, halktan aldığı olgusunu gözden kaçırmaktadır”.<span class="dipnot"><a class="_idFootnoteLink" href="#footnote-225-78" id="footnote-225-78-backlink">78</a></span> Her şey (düzenin sağlanması ve elbette yeniden-üretimi) rıza çerçevesinde olmuş gibi gösterilir. Sonuçta da herkes memnun olmalıdır.</p>

    <p class="paragraf">Bu noktada kilit soru, toplumsal rızayı oluşturan faktörlerin ne olduğu ve olabileceğidir. Gramsci’ye göre rızayı maskeleyen en önemli kurumlardan biri metafizik/dindir.<span class="dipnot"><a class="_idFootnoteLink" href="#footnote-225-79" id="footnote-225-79-backlink">79</a></span> Katolik düşünce ile burjuvazinin iç içe geçmişliğini gözlemleyen Gramsci<span class="dipnot"><a class="_idFootnoteLink" href="#footnote-225-80" id="footnote-225-80-backlink">80</a></span>, burjuvanın dini pratikleri kullanarak kültürel hegemonya yaratmaya çabaladığını, bu sayede oluşturduğu üst-yapı (<span class="CharOverride-21">superstructure</span>) ile de kitlelerin rızasını kazanmakta çoğunlukla başarılı olduğunu belirtir.<span class="dipnot"><a class="_idFootnoteLink" href="#footnote-225-81" id="footnote-225-81-backlink">81</a></span> Ona göre, herhangi bir ideolojinin hegemonya kazanması –ya da hegemonik hale gelebilmesi – için insanların ruhani ihtiyaçlarına da yanıt verir hale gelmesi gerekmektedir.<span class="dipnot"><a class="_idFootnoteLink" href="#footnote-225-82" id="footnote-225-82-backlink">82</a></span></p>

    <p class="paragraf">Başat elementi din olmasa da, kapitalist sermayenin yaratmayı başardığı (Gramscici) kültürel hegemonyanın, egemen olmayanların rızasını şekillendirdiği iddiası, tıpkı Holub’un öne sürdüğü gibi, Frankfurt Okulu’nun eleştirel teorisinin de dayanak noktalarından biri olmuştur.<span class="dipnot"><a class="_idFootnoteLink" href="#footnote-225-83" id="footnote-225-83-backlink">83</a></span> Bu iki düşünce sistemi arasındaki paralellik, tüketim kavramı ile kültür yoluyla şekillendirilen kapitalist rıza anlayışını bir arada değerlendirmeye yardımcı olacaktır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-69-backlink" id="footnote-225-69">69</a>. David Simmons ve Nicola Allen, “Reading Chuck Palahniuk’s <span class="CharOverride-21" xml:lang="en-US">Survivor</span> and <span class="CharOverride-21" xml:lang="en-US">Haunted</span> as A Critique of ‘The Culture Industry’”, C. Kuhn ve L. Rubin (der.), <span class="CharOverride-21" xml:lang="en-US">Reading Chuck Palahniuk: American Monsters and Literary Mayhem</span>, Londra, Routledge, 2009 içinde, s. 116.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-70-backlink" id="footnote-225-70">70</a>. Renate Holub, <span class="CharOverride-21" xml:lang="en-US">Antonio Gramsci: Beyond Marxism and Postmodernism</span>, Londra, Routledge, 1992/1999, s. 3-11.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-71-backlink" id="footnote-225-71">71</a>. Steve Jones, <span class="CharOverride-21" xml:lang="en-US">Antonio Gramsci</span>, Londra, Routledge, 2006, s. 41-56.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-72-backlink" id="footnote-225-72">72</a>. Antonio Gramsci, <span class="CharOverride-21">Hapishane Defterleri: Felsefe ve Politika Sorunları – Seçmeler –</span>, A. Cemgil (çev.), İstanbul, Belge Yayınları, 1935/2007, s. 53.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-73-backlink" id="footnote-225-73">73</a>. Robert W. Cox, “Social Forces, States and World Orders: Beyond International Relations Theory”, <span class="CharOverride-21">Millenium: Journal of International Studies</span>, 10 (2), 1981, s. 136.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-74-backlink" id="footnote-225-74">74</a>. Robert W. Cox, “Gramsci, Hegemony and International Relations: An Essay in Method”, S. Gill (der.), <span class="CharOverride-21">Gramsci, Historical Materialism and International Relations</span>, Cambridge, Cambridge University Press, 1993 içinde, s. 49-66.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-75-backlink" id="footnote-225-75">75</a>. Antonio Gramsci, <span class="CharOverride-21">Hapishane…</span> s. 225.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-76-backlink" id="footnote-225-76">76</a>. David Forgacs, <span class="CharOverride-21">Gramsci</span>… s. 234-235.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-77-backlink" id="footnote-225-77">77</a>. Henry A. Giroux, “Private… s. 19-25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-78-backlink" id="footnote-225-78">78</a>. Jean-François Lyotard, <span class="CharOverride-21" xml:lang="en-US">Postmodern Durum</span>, A. Çiğdem (çev.), Ankara, Vadi Yayınları, 1979/1997, s. 75.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-79-backlink" id="footnote-225-79">79</a>. Antonio Gramsci, <span class="CharOverride-21">Hapishane</span>… s. 159-161.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-80-backlink" id="footnote-225-80">80</a>. Bu noktaya kadar gösterilmeye çalışılan Protestanlık-burjuvazi ilişkisinden farklı olarak, Gramsci’nin Katolikliği incelemesi, onun Katolik-İtalyan kökenlerine bağlanabilir.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-81-backlink" id="footnote-225-81">81</a>. David Forgacs, <span class="CharOverride-21">Gramsci</span>… s. 230-234.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-82-backlink" id="footnote-225-82">82</a>. John Fulton, “Religion and Politics in Gramsci: An Introduction”, <span class="CharOverride-21">Sociology of Religion</span>, 48 (3), 1987, s. 197-216.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-83-backlink" id="footnote-225-83">83</a>. Renate Holub, <span class="CharOverride-21">Antonio</span>… s. 11-19.</p>
      </div>
    </div>
  </div>
</body>
</html>
