<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-14</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="split"></p>

    <p class="arabaslik_orta" id="_idParaDest-15">XI</p>

    <p class="paragraf ParaOverride-12"><span class="_idGenDropcap-1">E</span>ğer yukarıdaki listeyi uzattıkça uzatabilecek örnekleriniz varsa, bilin ki siz de bir parçası ve aynı zamanda sebebisiniz bu kültür endüstrisinin. Gerçi, nasıl olmayacaksınız ki zaten? Tüketici kültürün en önemli sırrına geldi şimdi sıra: Devamlılığına. Çıkmazlığına. Sistemin bağlayıcılığına.</p>

    <p class="paragraf">Adorno ve Horkheimer’in, Alexis de Tocqueville’nin günümüzden iki yüz yıl önce yazmış olduğu satırlarından alıntıladığı gibi; kültür endüstrisinin egemenliği altında “tiranlık, bedeni özgür bırakır ve saldırısını dosdoğru ruha yöneltir. Hükümdar artık şöyle demez: Ya benim gibi düşün ya da öl. Şöyle der: Benim gibi düşünmemekte özgürsün; yaşamın, malın, mülkün, her şeyin senin olarak kalacak, ama bugünden itibaren aramızda bir yabancısın”.<span class="dipnot"><a class="_idFootnoteLink" href="#footnote-225-128" id="footnote-225-128-backlink">128</a></span></p>

    <p class="paragraf">Kendine ve türüne yabancı tüketici, tüketimin kurallarına uymadığı müddetçe, hegemona da yabancılaşır. Bu durumda artık ekonomik gücü de sıfırlanmıştır. Temel gereksinimleri olarak gördüğü şeylere bile uzaktır. Dıştakilerden biri olmuştur. Sistemin ona yardım etme çabalarını bile hiçe saymış kabul edilir. Sonunda da sistem ve ürünleri (diğer insanlar) tarafından yetersizlikle itham edilir. Saygın bir matematik profesörüyken seri katile dönüşen Ted ‘Unabomber’ Kaczynski gibi olur. Sorunu seri katil olmak da değildir üstelik. İzleyenler bayılır seri katil hikâyelerine. Hannibal Lecter’ın sofistike kanibalizminden haz duyar. Ted Bundy’nin çocukken kardeşlerine bebek bakıcılığı yaptığı gerçeğinin gözüne gözüne sokulmasına bayılır. Onlar hakkında yazılmış şarkıları ve yapılmış filmleri en çok satanlar arasına sokar. Kaczynski’nin durumu ise farklıdır. Onun birilerini öldürüp öldürmediği bile kesin değildir. Onu dıştakilerden biri haline getiren şey, saygın bir profesörken tüketim toplumunun dayattığı şehirli yaşamı terk edip bir ormanın içine, modern her türlü icattan uzağa yerleşmiş olmasıdır. Onun öldürmüş olabileceği herkes, önünde parlak gelecekler bulunan birer kurbanken; Lecter’ın-leşlerinin saygısızlıklarından rahatsız olunur. Dexter Morgan gibi bir eş adayı aranırken, Kaczynski’nin çirkinliği ön plana çıkarılır.</p>

    <p class="paragraf">Bir kez çıkıldıysa <span class="CharOverride-21">dışarı</span>, bir daha sisteme geri dönmek neredeyse imkânsızdır. Bu nedenle, asla ama asla dışarı çıkılmamalıdır. Sınırlar geçilmemelidir. Zira “kapitalist üretim [bizzat tüketicilerin] bedenlerini ve ruhlarını öyle bir kuşatmıştır ki, önlerine konulan her şeye direniş göstermeden kapılıverirler. Hükmedilenlerin, hükmedenlerden gelen ahlakı onlardan fazla ciddiye alması gibi, günümüzün aldatılan kitleleri de başarı mitosuna gerçekten başarılı olmuş kişilerden çok daha fazla kapılmaktadır. Kitlelerin kendi istekleri vardır. Onları köleleştiren ideolojide şaşmaz biçimde ısrar ederler”<span class="dipnot"><a class="_idFootnoteLink" href="#footnote-225-129" id="footnote-225-129-backlink">129</a></span>. İşte bu yüzden ne kendileri dışarı çıkmaya yeltenirler ne de dışarı çıkanları affederler. “Herkes sistem içinde kendisine artık yardım edemeyeceğini bilir ve ideoloji bunu hesaba katmak zorundadır”.<span class="dipnot"><a class="_idFootnoteLink" href="#footnote-225-130" id="footnote-225-130-backlink">130</a></span></p>

    <p class="paragraf">Bugün en büyük günah dışarıda kalmaktır. Yoksullar tembel falan değil, bilakis son derece tehlikelidir toplumun gözünde. Çünkü gerçekten çok zordur bu toplumda yoksul kalmak. Yoksullar mutlaka bir şekilde dışarı çıkmak istemiştir zamanında; en azından ilan edilen budur. Tüketim toplumunda trajik olan değil yoksul olan problemdir: Trajik olan yalnızca “henüz evcilleştirilmemiş”<span class="dipnot"><a class="_idFootnoteLink" href="#footnote-225-131" id="footnote-225-131-backlink">131</a></span> olandır, illa ki bir şekilde evcilleştirilir; “geç kapitalizmde var olmak hiç bitmeyen erginlenme ayinidir”.<span class="dipnot"><a class="_idFootnoteLink" href="#footnote-225-132" id="footnote-225-132-backlink">132</a></span> Çünkü “herkes mutluluğa kavuşabilir, yeter ki etiyle kemiğiyle teslim olsun ve mutluluk talebinden vazgeçsin”.<span class="dipnot"><a class="_idFootnoteLink" href="#footnote-225-133" id="footnote-225-133-backlink">133</a></span></p>

    <p class="paragraf">Maaşlılar, emir erleridir. Her işi yaparlar. Muhakkak bir üniversiteden mezun olmuşlardır. Bilgisayar kullanırlar. Microsoft Office programlarını orta düzeyde bilirler. Çat pat da olsa yabancı dilleri vardır. Öğrenmeye ve takım çalışmasına açıktırlar. Dinamik bir ortamda parlak bir gelecektir, kariyer planları köşesinde yazdıkları. Kitap okumayı, müzik dinlemeyi ve sinemaya gitmeyi severler. En az bir yıl, profesyonel bir takımda lisanslı sporculuk yapmışlardır. Yolculuk yapmaya engel teşkil edecek bir durumları yoktur. Varsa belirtirler. B tipi sürücü belgesine sahiptirler ama gerekirse, diğer tiplerde de araç kullanabilirler. Sigara içmezler. Alkol kullanmazlar. En az ayda bir tane olmak üzere, free shop’tan aldıkları bir parfüm şişesini bitirirler. Espri anlayışları pek tabii sofistikedir. Hepsinin İngilizce yazılmış özgeçmişlerinde belirtilir bunlar. Ve eğer en büyük günah dışarıda kalmaksa; şeytanın vücut buldukları da, onların sahip olmadıkları zekâya sahip olmalarına karşın, halâ bir baltaya sap olamamış tiplerdir. Ama öyle ya da böyle, seri-üretilmemiş her şey gibi, onlar da bir gün ya bu toplumdan silinecek ya da bu topluma geri dönecektir. Er ya da geç.</p>

    <p class="paragraf">“Tüketim bir söylendir. Yani tüketim <span class="CharOverride-21">çağdaş toplumun kendisi üstüne bir söz</span>, toplumumuzun kendisiyle konuşma tarzıdır. Bir anlamda, tüketim toplumunun tek nesnel gerçekliği tüketim <span class="CharOverride-21">fikridir</span>, günlük söylem ve entelektüel söylem tarafından sürekli yinelenen ve <span class="CharOverride-21">sağduyu</span> gücüne ulaşmış olan bu yansımalı ve söylemsel bileşimdir”.<span class="dipnot"><a class="_idFootnoteLink" href="#footnote-225-134" id="footnote-225-134-backlink">134</a></span> İşte bu yüzden, tüketimden çıkış yoktur. Kaçış bir hayaldir. “<span class="CharOverride-21">Escape</span> [kaçma], tıpkı <span class="CharOverride-21">elopement</span> [kocaya kaçma] gibi, kişileri başlangıç noktasına geri götürmeye yazgılıdır”.<span class="dipnot"><a class="_idFootnoteLink" href="#footnote-225-135" id="footnote-225-135-backlink">135</a></span> Yabancılaşma bir farzdır. Durkheimcı anomi, artık bir imkânsızlıktır; intihar, anlamsızdır.<span class="dipnot"><a class="_idFootnoteLink" href="#footnote-225-136" id="footnote-225-136-backlink">136</a></span> Zira normlar belli, sarsıntılar minimal ve değişim de olanaksızdır. Kültür endüstrisine girmek, orada ölmek demektir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-128-backlink" id="footnote-225-128">128</a>. Alexis de Tocqueville’den aktaran, Theodor W. Adorno ve Max Horkheimer, <span class="CharOverride-21">Aydınlanmanın…</span> s. 178.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-129-backlink" id="footnote-225-129">129</a>. Theodor W. Adorno ve Max Horkheimer, <span class="CharOverride-21">Aydınlanmanın…</span> s. 179.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-130-backlink" id="footnote-225-130">130</a>. A.g.e., s. 201.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-131-backlink" id="footnote-225-131">131</a>. A.g.e., s. 203.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-132-backlink" id="footnote-225-132">132</a>. A.g.e., s. 204.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-133-backlink" id="footnote-225-133">133</a>. A.g.e., s. 204.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-134-backlink" id="footnote-225-134">134</a>. Jean Baudrillard, <span class="CharOverride-21">Tüketim…</span> s. 254.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-135-backlink" id="footnote-225-135">135</a>. Theodor W. Adorno ve Max Horkheimer, <span class="CharOverride-21">Aydınlanmanın…</span> s. 190.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-136-backlink" id="footnote-225-136">136</a>. Emile Durkheim, <span class="CharOverride-21" xml:lang="en-US">Suicide: A Study in Sociology</span>, A. Spaulding ve G. Simpson (çev.), New York, The Free Press, 1897/1979, s. 241-276.</p>
      </div>
    </div>
  </div>
</body>
</html>
