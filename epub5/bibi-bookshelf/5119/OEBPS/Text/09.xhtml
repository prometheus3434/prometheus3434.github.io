<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h1>9. ZAMAN</h1>

  <div class="epigraf">
    <span>“Geçmiş ile gelecek arasında bir ayrımı ön varsaymadan deneyim kelimesi bir anlam bile kazanamaz.”</span> <cite>Carl von Weizsäcker</cite> <span>“Arkamda kanatlı savaş arabasıyla zamanın<br/>Duyarım koştuğunu peşimden her an”</span> <cite>Andrew Marvell</cite>
  </div>

  <div style="clear: both;"></div>

  <p class="nonindent">Yeni fiziğin doğuşunu iki büyük devrim sağladı: Kuantum kuramı ve görelilik kuramı. Bunlardan neredeyse tamamen Einstein’ın çalışmasına borçlu olduğumuz ikincisi bir uzay, zaman ve hareket kuramıdır. Yarattığı sonuçlar kuantum kuramıyla eşit ölçüde şaşırtıcı ve derindir ve evrenin doğasıyla ilgili samimi kabul gören birçok görüşe meydan okur. Bu meydan okuma en çok da kuramın dünyanın bütün büyük dinlerinin eskiden beri yoğun olarak ilgilendiği bir konu olan zamanı ele alışında geçerlidir.</p>

  <p>Zaman, dünya tecrübemizde öyle temel bir yere sahiptir ki onu her kurcalama girişimi büyük bir kuşkuculuk ve dirençle karşılaşır. Görelilik kuramının kusursuz öngörülerini boşa düşürebilen tek bir deneyin bile olmadığı seksen yılı aşkın başarısına rağmen, şahsen halen daha her hafta amatör bilimcilerden Einstein’ın çalışmasında yanlışlar bulmaya çabalayan, sağduyuya uygun geleneksel zaman kavrayışını geri getirmeye kalkışan yazılar alıyorum.</p>

  <p>Kişisel kimlik (benlik, ruh) kavrayışımız hafıza ve <em>süreğen</em> deneyimle yakından bağlantılıdır. “Ben varım” ifadesinin şu andaki beyanı yeterli değildir. Bir birey <em>olmak</em> hafıza gibi bazı birleştirici özelliklerle birlikte esasen deneyimin devamlılığına işaret eder. Konunun ardında yatan son derece duygusal ve dinsel anlamlar, hem yeni fiziğin iddialarına karşı gösterilen direnci hem de bilim insanları ve bilim alanı dışından başka kişilerin görelilik kuramının akıl almaz sonuçlarına karşı duyduğu büyük hayranlığa açıklık kazandırmaktadır.</p>

  <p>1905 yılında yayımlanan özel görelilik kuramı, maddi cisimlerin hareketi ile elektromanyetik düzensizliklerin yayılımı arasında görülen çelişkiyi uzlaştırma çabalarından doğdu. Daha net ifade edersek ışık sinyallerinin davranışı düzgün hareketlerin hepsinin tamamen göreli olduğu şeklindeki eskiden beri kabul gören ilkeyi açıkça çiğniyor gibi gözüküyordu. Buradaki teknik ayrıntılara girmeyelim. Sonuçta Einstein ışık sinyallerinin işin içine girdiği durumlar da dahil olmak üzere görelilik ilkesini yeniden tesis etti ancak bu bir bedel karşılığında oldu.</p>

  <p>Özel görelilik kuramının ilk zayiatı zamanın mutlak ve evrensel olduğu inancıydı. Einstein zamanın aslında esnek olduğunu ve hareket yoluyla genişletilip daraltılabileceğini gösterdi. Her gözlemci beraberinde kendi kişisel zaman ölçeğini taşır ve bu genel olarak bir başkasınınkiyle aynı olmaz. Kendi çerçevemizde zaman bize asla eğilmiş olarak görünmez fakat bizim zamanımız daha farklı hareket eden başka bir gözlemciye göreli olarak onların zamanlarına ayak uydurmayarak bükülmüş olabilir.</p>

  <div class="picture">
    <img src="../Images/r19.jpg" alt=""/> 

    <div class="caption">
      Şekil-19: Artık fizikçiler için rutin bir deneyim olan zaman genişlemesi etkisi, hızlı hareket eden hassas atomik saatler veya bozunum oranları bilinen atomaltı parçacıklar kullanılarak gösterilebilir. Hareket eden saat diğer saate göre daha yavaş işler. Bir astronotun yüksek hızlı bir uzay yolculuğundan dünyadaki kardeşinden birkaç yıl daha genç bir halde döndüğü ünlü “ikizler etkisi” buradan doğmaktadır.
    </div>
  </div>

  <p>Zaman ölçeklerindeki bu tuhaf yerinden oynama bir tür zaman yolculuğuna da kapıları aralıyor. Bir anlamda hepimiz zaman yolcularıyız, geleceğe doğru yol alıyoruz, ama zamanın esnekliği bazı insanların ona diğerlerinden daha hızlı ulaşmasını sağlıyor. Hızlı hareket kendi zaman ölçeğinizi frenlemenizi olanaklı kılarak dünyanın adeta yanınızdan geçip gitmesine izin veriyor. Bu stratejiyle uzak bir ana hareketsiz durmaya oranla daha çabuk ulaşmak mümkün. İlkesel olarak 2000 yılına birkaç saat içinde ulaşılabilir.<a class="noteref" href="#f7" id="fref7">7*</a> Ancak fark edilebilecek derecede bir zaman bükülmesi elde etmek için saniyede on binlerce kilometrelik hızlar gereklidir. Şu an elimizde olan roket hızlarında sadece son derece kesin ölçümlere sahip atomik saatler dakikalık genişlemeleri tespit edebilmektedir. Bu etkilerde en önemli nokta ışık hızıdır. Işık hızına yaklaşıldıkça zaman bükülmesi artar. Kuram herhangi birinin ışık sınırını aşmasını yasaklar; bu zamanı tersine çevirme etkisi yaratırdı.</p>

  <p>Yüksek hızlı atomaltı parçacıkların kullanımıyla zamanı çarpıcı biçimde iç içe geçirip kısaltmak mümkündür. Işık hızına çok yakın dev bir hızlandırıcı içerisinde döndürülen müon adlı parçacıklar hareketsiz olsalardı (yaklaşık bir mikrosaniye içerisinde bozunuma uğrarlar) elde edilecek sonuçtan onlarca kat fazla süre “canlı tutulmuşlardır.”</p>

  <p>Aynı olağanüstü etkiler aynı şekilde esnek olan uzay üzerinde de sıkıntılar yaratmaktadır. Zaman gerildiğinde uzay büzülür. Bir tren istasyonundan hızla geçen bir trenin üzerindeyken istasyondaki saat sizin referans sisteminizden bakıldığında platform üzerindeki bir taşıyıcıya göreli olarak çok az daha yavaş işler. Bunun telafisi olarak da platform size biraz daha kısa olarak görünür. Elbette alışageldiğimiz hızlarda aşırı küçük oldukları için bu etkileri hiç fark etmeyiz ama bunların duyarlı cihazlarla ölçümü hiç de zor değildir. Uzay ve zamanın karşılıklı bükülmeleri, (küçülen) uzayın (genişleyen) zamana dönüşümü olarak görülebilir. Ancak zamanın bir saniyesi korkunç büyüklükte (net ifade edersek yaklaşık 300.000 kilometrelik) bir uzay değerindedir.</p>

  <p>Bu tarz zaman bükülmeleri çok tutulan bir bilimkurgu numarasıdır, ancak bunlarda kurgusal bir yön yoktur. Gerçektirler. Bunun tuhaf görüngülerinden biri ikizler etkisi olarak adlandırılır. İkizlerden gezgin olanı ışık hızına yakın bir hızda yakınlardaki bir yıldıza fırlatılır. Evde bekleyen ikiz on yıl boyunca onun dönüşünü bekler. Uzay roketi geri döndüğünde dünyada kalan kardeş ikiz kardeşinin kendisinin on yılına karşılık sadece bir yıl yaşlandığını görür. Dünyada on yıl geçerken yüksek hız onun yalnızca bir yıllık bir zamanı tecrübe etmesine olanak vermiştir.</p>

  <p>Einstein daha sonra kuramını kütleçekim etkilerini de kapsayacak şekilde genelleştirmeye girişti. Ortaya çıkan genel görelilik kuramı, kütleçekimi bir kuvvet olarak değil uzayzaman geometrisinde bir bükülme olarak kapsamına aldı. Bu kuramda uzayzaman okulda öğretilen geometrinin alışıldık kurallarına uyan şekilde “düz” değil, eğrisel ve bükülmüştür ve hem uzay bükülmelerine hem de zaman bükülmelerine izin vermektedir.</p>

  <p>2. Bölümde tartıştığımız gibi modern aletler o kadar duyarlıdır ki uzay roketlerindeki saatler tarafından dünyanın kütleçekimsel zaman bükülmesi bile saptanabilmektedir. Dünyanın kütleçekiminin daha zayıf olduğu uzayda zaman gerçekten de daha hızlı akmaktadır.</p>

  <div class="picture">
    <img src="../Images/r20.jpg" alt=""/> 

    <div class="caption">
      Şekil-20: Kütleçekim zamanı yavaşlatır. Bu deneysel olarak dünya üzerinde bile gösterilebilir. Kulenin üzerindeki saat yerdeki saate göre ileri gider.
    </div>
  </div>

  <p>Kütleçekim ne kadar kuvvetliyse zaman bükülmesi o kadar belirgindir. Kütleçekim etkisinin bazı yıldızlarda zamanın bizimkine göre yüzde birkaç oranında yavaşlayacağı kadar şiddetli olduğu bilinmektedir. Aslında bu yıldızlar kontrol dışı zaman bükülmelerinin başladığı eşiğin ağzındadır. Eğer böylesi bir yıldızın kütleçekimi birkaç kat daha büyük olsaydı bu durumda zaman bükülmesinin artışı kritik bir kütleçekim değerinde zaman tümden ufalanarak durana dek sürerdi. Dünyadan bakıldığında yıldızın yüzeyi hareketsiz biçimde donmuş olurdu. Fakat bu olağanüstü zamansal durmayı göremezdik çünkü bunu görmemize aracılık edecek ışık da aynı cansızlığa kapılır ve ışığın frekansı tayfın görülebilen alanının ötesine düşerdi. Yıldızın görünümü de siyah olurdu.</p>

  <p>Kuram bu koşullarda bir yıldızın hareketsiz kalamayacağını ve kendi yoğun kütleçekimine yenik düşerek bir mikrosaniye içerisinde içe doğru patlayarak bir uzayzaman tekilliğine sürükleneceğini, arkasındaysa uzayda bir delik, bir kara delik bırakacağını öngörmektedir. Böylece sabık yıldızın zaman bükülmesinden geriye boş uzaya bıraktığı izi kalır.</p>

  <p>Bu nedenle kara delikler ebediyete giden hızlı yolu temsil ederler. Bu uç olayda uzay roketine bağlı ikiz kardeş geleceğe sadece daha hızlı ulaşmakla kalmaz, göz açıp kapayıncaya kadar geçen bir sürede <em>zamanın sonuna</em> ulaşabilir! Deliğe girdiği anda onun göreli “şimdi” belirlemesine göre dışarıda ebediyetin tümü geçip gitmiş olacaktır. Bu yüzden bir kez deliğe girdi mi bir zaman bükülmesine tutsak düşecek ve gücü dışarıdaki evrene geri dönmeye yetmeyecektir çünkü dışarıdaki evren olup bitmiş olacaktır. Evrenin geri kalanı açısından bakıldığında o gerçek anlamda zamanın sonunun ötesinde olacaktır. Delikten dışarı çıkması için içeri girmeden önce dışarı çıkmış olması gerekecektir. Bu saçmadır ve bir kaçış olmadığını gösterir. Deliğin kütleçekiminin insafsız tutuşu talihsiz astronotu, bir mikrosaniye sonrasında zamanının sınırına ve yok olmaya ulaşacağı tekilliğe doğru sürükler; tekillik “hiçbir yere” ve “hiçbir zamandaya” doğru tek yönlü bir yolculuğun sonuna işaret eder. Bu fiziksel evrenin sona erdiği bir yersizliktir.</p>

  <p>Zaman kavrayışımızda görelilik kuramıyla birlikte gerçekleşen devrimi en iyi şöyle özetlemek mümkün: Daha önce zaman maddi cisimlerden ve gözlemcilerden bağımsız, mutlak, sabit ve evrensel olarak görülürdü. Bugün zamanın <em>dinamik</em> olduğu görülüyor. Zaman uzayabilir ve daralabilir, bükülebilir ve hatta bir tekillikte tamamen durabilir. Saat oranları mutlak değil, hareketin durumuna veya gözlemcinin kütleçekim durumuna görelidir.</p>

  <p>Zamanı evrenselliğin deli gömleğinden kurtarmak ve her gözlemcinin zamanının ileri doğru özgür ve bağımsız biçimde akmasına izin vermek bizi çok uzun zamandır var olan bazı varsayımları terk etmek zorunda bırakır. Örneğin “şimdi”nin belirlenmesi konusunda oybirliğiyle sağlanmış bir anlaşma olamaz. İkizler deneyinde roketteki ikiz uzaydaki yolculuğunda merak edebilir: “Acaba <em>şimdi</em> dünyadaki ikizim ne yapıyor?” Fakat ikisinin göreli zaman ölçeklerindeki kayma roket çerçevesinde “şimdi”nin dünya üzerinde hükmedilen “şimdi”den çok farklı bir an olduğu anlamına gelir. Evrensel bir “şimdiki zaman” yoktur. Eğer birbirlerinden ayrı yerlerde gerçekleşen iki olay, A ve B, bir gözlemci tarafından eşanlı olarak görülüyorsa, başka bir gözlemci A’nın B’den önce olduğunu görecek, bir başkası da B’nin daha önce olduğunu görebilecektir.</p>

  <p>İki olayın zaman sıralamasının farklı gözlemcilere farklı görünebileceği düşüncesi paradoksal gibi görünüyor. Hedef silah doğrultulmadan önce parçalanabilir mi? Nedensellik sağ olsun ki bu gerçekleşmez. A ve B olaylarının belirsiz bir dizilime sahip olması için bu olayların ışığın o aralıkta A konumundan B konumuna gidişinin olanaksız olacağı kadar kısa bir süre içerisinde gerçekleşmeleri şarttır. Görelilik kuramında bütün kuralları ışık sinyalleri belirler ve bu özel durumda da herhangi bir etkinin veya sinyalin kendilerinden daha hızlı yolculuk etmesini yasaklarlar. Eğer ışık A ile B’yi birbirine bağlayacak kadar hızlı değilse hiçbir şey bağlayamaz demektir, dolayısıyla A ve B birbirlerini herhangi bir biçimde etkileyemezler. Aralarında nedensel bir bağ yoktur; A ve B’nin zaman sıralamasını değiştirmek neden ve sonucun yerini değiştirmek anlamına gelmez.</p>

  <p>Evrensel bir şimdiki zaman olmaması olgusunun kaçınılmaz kurbanlarından biri, zamanın geçmiş, bugün ve gelecek biçiminde düzenli bölünmesidir. Bu kavramlar birisinin o andaki yerelliğinde bir anlam taşıyabilir fakat her yere uygulanamazlar. “Mars’ta <em>şimdi</em> ne oluyor?” gibi sorular söz konusu gezegen üzerindeki belirli bir ana atıfta bulunma amacını taşır. Ancak daha önce gördüğümüz gibi, hızla dünyadan uzaklaşan bir uzay roketinde aynı anda aynı soruyu sormuş bir uzay yolcusu Mars’taki başka bir ana atıfta bulunmuş olurdu. Aslında dünyanın (hareketine bağlı olarak) yakınındaki bir gözlemcinin sahip olabileceği Mars üzerindeki olası “şimdi”lerin aralığı birkaç dakikaya yayılır. Bahsi geçen noktaya uzaklık arttıkça bu “şimdi”lerin aralığı da aynı şekilde artar. Uzaktaki bir kuasar için “şimdi” milyarlarca yıldan fazla bir aralığa karşılık gelebilir. Yürüyerek dolaşma etkisi bile bir kuasardaki “şimdiki zamanı” binlerce yıl değiştirir!</p>

  <p>Geçmiş, bugün ve gelecek arasındaki ayrımların kalkması çok büyük bir adımdır çünkü yalnızca şimdinin “gerçekten var olduğunu” varsaymanın cazibesi çok büyüktür. Genellikle, hiç düşünmeksizin, geleceğin henüz şekillenmemiş ve belki de belirlenmemiş, geçmişin ise yaşanmış, anımsanmış ama terk edilmiş olduğu farz edilir. İnsanlar geçmiş ve geleceğin var olmadığına inanmak isterler. “Bir zamanda” gerçekliğin yalnızca bir anı gerçekleşiyor gibi görünür. Görelilik kuramı bu tarz yaklaşımları saçmalık haline getirir. Geçmiş, bugün ve gelecek eşit derecede gerçek olmak zorundadır, çünkü bir kişinin geçmişi bir başkasının bugünü ve bir diğerinin geleceğidir.</p>

  <p>Fizikçilerin zamana yaklaşımı göreliliğin etkilerini tecrübe etmişliklerine dayanır ve her ne kadar fizikçiler bu konuda hiç tereddüt etmeseler de bilim dışından kimselere bu çok yabancı gelir. Bir fizikçi zamanı <em>gerçekleşen</em> bir olaylar dizisi olarak görmez. Aksine tüm bir geçmiş ve gelecek orada <em>hazır bulunur</em> ve zaman, uzay nasıl belirli bir yerden başlayarak genişliyorsa ona çok benzer şekilde verili herhangi bir andan iki yöne doğru uzanmaktadır. Aslında benzetme bir analojiden daha fazlasıdır çünkü uzay ve zaman görelilik kuramında ayrılmaz biçimde beraber dokunmuş hale gelir ve fizikçilerin <em>uzayzaman</em> dedikleri şeyde birleşir.</p>

  <p>Bizim psikolojik zaman algımız fizikçilerin modelinden o kadar köklü biçimde ayrışır ki birçok fizikçinin bile bazı bileşenlerin göz ardı edilip edilmediğinden kuşkuya düştüğü olmuştur. Eddington bu konuda zamanın laboratuar aletleri ile duyularımızdan geçerek izlediği alışıldık rotaya ek olarak zihinlerimizin içerisine girdiği bir çeşit “arka kapının” varlığından bahsetmiştir. Zaman duyumumuz her nasılsa örneğin mekânsal uyum veya madde duyumumuzdan daha temeldir. Bedensel bir deneyim olmaktan çok içsel bir deneyimdir. Zamanın <em>geçişini</em> hissederiz; o kadar belirgin bir duyumdur ki bu deneyimimizin en temel yönünü oluşturur. Bütün düşüncelerimiz ve eylemlerimizin onun karşısında algılandığı hareketli bir zemindir.</p>

  <p>Birçok fizikçi bu gizemli zaman akışını araştırırken büyük akıl karışıklıkları yaşamıştır. Bütün fizikçiler evrende termodinamiğin ikinci yasasının işlemesi sonucunda bir geçmiş-gelecek asimetrisi olduğunu kabul ederler. Fakat bu yasanın temeli dikkatle araştırıldığında asimetrinin yok olup gittiği görülür.</p>

  <p>Bu paradoksu şöyle anlatabiliriz. Yalıtılmış, kapalı bir odada bir kolonya şişesinin kapağının kesilmiş olduğunu varsayalım. Aradan bir süre geçtikten sonra kolonya buharlaşacak ve bütün odaya yayılacak, kokusunu herkes fark edecektir. Sıvı kolonyadan güzel kokulu havaya (düzenden düzensizliğe) geçiş, geri çevrilemez bir nitelik taşır. Ne kadar uzun zaman geçerse geçsin yayılmış kolonya moleküllerinin kendiliğinden kolonya şişesine geri dönmelerini ve tekrar sıvı hale geçmelerini bekleyemeyiz. Kolonyanın buharlaşma ve yayılması bize geçmiş ile gelecek arasındaki asimetri için klasik bir örnek sağlamaktadır. Kokunun şişeye geri döndüğünü gösteren bir film gördüğümüzde hemen filmin film makinesinde geriye doğru oynatıldığı hükmüne ulaşırız. Geri döndürülebilir değildir.</p>

  <div class="picture">
    <img src="../Images/r21.jpg" alt=""/> 

    <div class="caption">
      Şekil-21: Fizikçiler zamanı geçmekte olan bir şey olarak değil, burada iki uzay boyutu çıkartılarak iki boyutlu bir çizim olarak gösterilmiş olan dört boyutlu bir yapının, “uzay-zamanın” bir parçası olarak hazır biçimde görürler. Çizimdeki bir nokta bir “olay”dır. Kıvrımlı çizgiler dolanıp duran cisimlerin izlediği yollardır; kesikli çizgi iki cisim arasında yollanmış bir ışık sinyalinin izlediği yoldur. Çizimi kesen yatay çizgi, bir gözlemcinin bakış açısından bir anda bütün uzaydan alınmış bir kesitin temsilidir. Daha farklı hareket eden diğer gözlemci eğik bir kesiti gerektirir. Dolayısıyla dünyanın anlam kazanması için zamansal (dikey) bir uzantının olması gerekir. Tek bir ortak “şimdiki zamanı” temsil eden evrensel bir kesit yoktur. Bu nedenle evrensel bir geçmiş, bugün ve gelecek bölümlenmesi olanaksızdır.
    </div>
  </div>

  <p>Ancak burada da bir paradoks vardır. Kolonya milyarlarca molekülün bombardımanının etkisi altında buharlaşır ve yayılır. Aralıksız ısıl çalkalanma içerisindeki hava molekülleri, kolonya moleküllerinin kolonya havayla ayrılmaz biçimde karışmış hale gelinceye dek rastgele tekrar tekrar çarpışmalarına, tekrar tekrar sürtünerek ilerlemelerine hizmet eder. Öte yandan moleküler çarpışmaların her biri tümüyle geri döndürülebilir niteliktedir. İki molekül yaklaşır, birbirlerinden seker ve geri çekilirler. Bunda herhangi bir zaman asimetrisi yoktur. Ters süreç de yaklaşma, sekme ve geri çekilme şeklinde olabilir.</p>

  <div class="picture">
    <img src="../Images/r22.jpg" alt=""/> 

    <div class="caption">
      Şekil-22: Maddeyi atomik düzeyde incelediğimizde dünyadaki zaman asimetrisinin kökeni bir muammadır. Herhangi iki molekül arasındaki çarpışma tamamıyla geri döndürülebilir niteliktedir ve ayrıcalıklı bir geçmiş-gelecek uyumlanması sergilemez.
    </div>
  </div>

  <p>Zaman okunun gizemi (simetrik biçimde çarpışan moleküllerden nasıl bir geçmiş-gelecek asimetrisi doğabildiği) çok sayıda seçkin fizikçinin hayal gücünü meşgul etmiştir. Sorunu ilk tanımlayan kişi on dokuzuncu yüzyılın sonlarında Ludwig Boltzmann olmuştur ama tartışma bugün hâlâ sürmektedir. Kimi bilimciler zaman okundan sorumlu olan maddi olmayan özgün bir nitelik, bir zaman akışının var olduğunu ileri sürmüştür. Bu iddiaya göre sıradan molekül hareketleri zaman üzerinde bir geçmiş-gelecek asimetrisi etkisinde bulunma yeteneğine sahip değildir, dolayısıyla zaman akışı denilen bu fazladan bileşene gerek duyulmaktadır. Bu akışın kökeninin izini kuantum süreçlerinde veya evrenin genişlemesinde bulma yönünde girişimler bile olmuştur. Zaman akışı inancı, hayat kuvveti inancıyla birçok yönden benzerlik taşımaktadır (ve aynı ölçüde şaibelidir).</p>

  <p>Burada yapılan hata zaman asimetrisinin tıpkı yaşam gibi bütüncü bir kavram olduğu ve tek tek moleküllerin özelliklerine indirgenemeyeceği gerçeğinin gözden kaçırılmasıdır. Moleküler düzeydeki simetri ile makroskobik düzeydeki asimetri arasında bir tutarsızlık yoktur. Bunlar iki ayrı betimleme düzeyidir. Dolayıyla zamanın gerçekten “akmadığını” ve her şeyin zihinde olup bittiğini düşünmek mümkündür.</p>

  <p>Zaman akışının algılarımızdaki kökenini tespit etmeye çalıştığımızda benliğin anlaşılması yönündeki çabalarda çarptığımız aynı içinden çıkılmaz paradoks ve kargaşayla karşılaşıyoruz ve bu iki sorunun birbirleriyle son derece bağlantılı olduğu izlenimine kapılmamak çok zor. Kendimizi, kendi benliklerimizi ancak zamanın akarsuyu içerisinde algılayabiliyoruz. Hofstadter bizim bilinç ve kendinin farkındalığı dediğimiz şeyleri “kendine-gönderimin dönüp duran girdaplarının” ürettiğini yazmıştı ki ben de psikolojik zaman akışını harekete geçirenin işte bu girdap olduğuna kuvvetli bir biçimde inanıyorum. Bu nedenle de zihnin gizinin ancak zamanın gizini anladığımızda çözüleceği düşüncesindeyim.</p>

  <p>Sanat ve edebiyatta zamanın naif imgelerine çok sık rastlamaktayız: Zaman oku, zaman nehri, zamanın arabası, zamanın ilerlemesi. Sıkça söylenen bir şey de, bilincimizin şu anı veya “şimdiki zamanının” zamanın içerisinde geçmişten geleceğe doğru istikrarlı biçimde ilerlediği, öyle ki en sonunda 2000 yılının “şimdi” olacağı ve aynı sebeple bu cümleyi okuduğunuz anın arkada bırakılarak tarih olmuş olacağıdır. Bazen de şimdiki zamanın çapa atmış olduğu ve zamanının kendisinin de bir nehrin kenardan izleyenin yanından geçişi gibi aktığı düşünülür. Bu imgeler bizim özgür irade duygumuza kopmazcasına bağlıdır. Gelecek henüz şekillenmemiştir ve bu yüzden gelmeden önce bizim eylemlerimizce şekillenebilir gibi gözükmektedir. Tüm bunların saçmalık olduğundan emin olabilir miyiz?</p>

  <p>Bu üstteki imgeleri savunmayı denediğimizde hemen sorunlar baş gösterecektir. Bir fizikçi ile bir şüpheci arasında 1983 yılında yapılacak bir konuşmanın şu şekilde akması çok muhtemeldir:</p>

  <div class="notice">
    <div class="page-area">
      <p><span class="name">Şüpheci</span>Bir yerde Einstein’ın şu sözüne rastladım: “Vurgusunu şimdi üzerine yapan öznel zamanın nesnel bir anlamı olmadığı… geçmiş, bugün ve gelecek arasındaki ayrımın ne kadar direşken olursa olsun sadece bir yanılsama olduğu fikrini kabul etmek zorundasınız.” Einstein’ın kafadan çatlak olduğuna artık iyice inandım.</p>
    </div>

    <div class="page-area">
      <p><span class="name">Fizikçi</span>Hiç de değil. Dış dünyada geçmiş, bugün ve gelecek diye bir şey yok. Şimdiki zaman nasıl cihazlarla belirlenebilir? Bu tamamen psikolojik bir kavram…</p>
    </div>

    <div class="page-area">
      <p><span class="name">Şüpheci</span>Hadi canım, ciddi ol biraz. Geleceğin henüz gerçekleşmediğini, geçmişinse yaşandığını herkes bilir; nasıl yaşandığını da hatırlarız. Nasıl olup da geçmiş ile yarını veya bugünü birbirinden ayırt edemezsin?</p>
    </div>

    <div class="page-area">
      <p><span class="name">Fizikçi</span>Elbette dizilim halindeki çeşitli günler arasında bir ayrım yapman gerekir ama benim karşı çıktığım senin kullandığın etiketler. Eminim sen bile yarının asla gelmediğini kabul edersin.</p>
    </div>

    <div class="page-area">
      <p><span class="name">Şüpheci</span>Kelime oyunu yapıyorsun. Yarın gelir, sadece bu olduğunda biz ona bugün deriz.</p>
    </div>

    <div class="page-area">
      <p><span class="name">Fizikçi</span>Aynen öyle! O gün her güne bugün denir. Deneyimlendiğinde her ana “şimdi” denir. Tek bir geçmiş ve gelecek biçimindeki bölünme dille ilgili bir karışıklığın sonucu. Bunu anlaman için şöyle yardımcı olayım. Zamanın her bir anı için belirli bir tarih tahsis edilebilir. Örneğin 3 Ekim 1997, saat 14.00. Tarihlendirme sistemi keyfidir fakat bir kez resmi biçimde anlaştık mı bu kez belli bir olay ve anın tarihi nihai biçimde kesinleşmiş olur. Tüm olaylara tarih etiketleri vererek geçmiş, bugün ve gelecek gibi belirsiz ve tartışmalı kurgulara başvurmadan dünyadaki her şeyi betimleyebiliriz.</p>
    </div>

    <div class="page-area">
      <p><span class="name">Şüpheci</span>Ama 1997 <em>gelecektedir</em>. Henüz olmamıştır. Senin tarih sistemin zamanın can alıcı bir yönünü göz ardı ediyor: Zamanın akışını…</p>
    </div>

    <div class="page-area">
      <p><span class="name">Fizikçi</span>“1997 gelecektedir” derken ne demek istiyorsun? Oysa o da 1998’in geçmişindedir.</p>
    </div>

    <div class="page-area">
      <p><span class="name">Şüpheci</span>Ama <em>şimdi</em> 1998’de değiliz.</p>
    </div>

    <div class="page-area">
      <p><span class="name">Fizikçi</span>Şimdi mi?</p>
    </div>

    <div class="page-area">
      <p><span class="name">Şüpheci</span>Evet, <em>şimdi</em>.</p>
    </div>

    <div class="page-area">
      <p><span class="name">Fizikçi</span>Şimdi ne zamandır? Deneyimlediğimizde her an “şimdi” olur.</p>
    </div>

    <div class="page-area">
      <p><span class="name">Şüpheci</span>Şimdiki şimdi. <em>Bu</em> şimdiyi kastediyorum.</p>
    </div>

    <div class="page-area">
      <p><span class="name">Fizikçi</span>1983 şimdisini mi kastediyorsun?</p>
    </div>

    <div class="page-area">
      <p><span class="name">Şüpheci</span>Öyle de diyebilirsin.</p>
    </div>

    <div class="page-area">
      <p><span class="name">Fizikçi</span>1998 şimdisi değil yani?</p>
    </div>

    <div class="page-area">
      <p><span class="name">Şüpheci</span>Yok, değil.</p>
    </div>

    <div class="page-area">
      <p><span class="name">Fizikçi</span>O zaman senin tüm söylediğin 1997’nin 1983’ün geleceğinde ama 1998’in geçmişinde olduğudur. Bunu ben de reddetmiyorum. Bu tam da benim tarihlendirme sistemimin betimlediği şey zaten. Aynısı. Gördüğün gibi senin geçmiş ve gelecek üzerine tüm konuşmaların gereksiz oldu.</p>
    </div>

    <div class="page-area">
      <p><span class="name">Şüpheci</span>Bu kadar da saçmalanmaz! 1997 henüz daha yaşanmadı. Buna da karşı çıkmazsın herhalde?</p>
    </div>

    <div class="page-area">
      <p><span class="name">Fizikçi</span>Şüphesiz… Senin söylediğin bizim konuşmamızın 1997’den önce gerçekleştiğinden ibaret. Tekrar edeyim. Olayların düzenli bir dizilimi olduğunu, aralarında belirli bir öncelik-sonralık veya geçmiş-gelecek ilişkisi olduğunu reddetmiyorum. Ben sadece <em>tek bir</em> geçmiş, <em>tek bir</em> bugün ve <em>tek bir</em> geleceğin varlığını reddediyorum. Sadece <em>bir</em> bugün olmadığı açıktır, çünkü sen ve ben, ikimiz de yaşamlarımızda çok sayıda “bugün” yaşadık. Bazı olaylar başka bazı olayların geçmişinde ya da geleceğinde yer alır ama bu olaylar basitçe orada <em>vardırlar</em>, tek tek <em>gerçekleşmezler</em>.</p>
    </div>

    <div class="page-area">
      <p><span class="name">Şüpheci</span>Geçmiş ve gelecekteki olayların şimdiki zamanın yanı sıra var olduklarını söyleyen kimi fizikçilerin demek istediği de bu mu? Bu olaylar bir şekilde <em>orada varlar</em> ve biz bu olaylarla birinin ardından öbürü olmak üzere karşı karşıya mı geliyoruz?</p>
    </div>

    <div class="page-area">
      <p><span class="name">Fizikçi</span>Aslında onlarla hiç “karşılaşmıyoruz.” Bilincine vardığımız her olayı tecrübe ediyoruz. Zamansal açıdan bizim onlara sessizce yaklaşmamızı bekler halde durmuyorlar. Onlarla bağlantılı olan olaylar ve ruh halleri var. Sen sanki bugünün zihni yarının olaylarına rastlamak üzere bir şekilde zamanda ileri taşınıyor gibi konuşuyorsun. Zihnin zamanın içinde genişler. Yarının ruh halleri yarının olaylarını yansıtır, bugününkiler bugünü.</p>
    </div>

    <div class="page-area">
      <p><span class="name">Şüpheci</span>Benim bilincim bugünden yarına doğru ilerlemiyor mu yani?</p>
    </div>

    <div class="page-area">
      <p><span class="name">Fizikçi</span>Hayır! Zihnin bugün de yarın da bilinçlidir. Hiçbir şey ileri, geri, yana vs. <em>hareket etmez</em>.</p>
    </div>

    <div class="page-area">
      <p><span class="name">Şüpheci</span>Tamam da ben zamanın geçtiğini <em>hissediyorum</em>.</p>
    </div>

    <div class="page-area">
      <p><span class="name">Fizikçi</span>İfademi mazur gör ama bir dakika dur orada bakalım. Önce zihin zamanda ileri doğru hareket ediyor diyorsun, sonra da zamanın kendisinin ileri doğru hareket ettiğini söylüyorsun. Hangisi ona bir karar verelim.</p>
    </div>

    <div class="page-area">
      <p><span class="name">Şüpheci</span>Ben zamanı gelecekteki olayları bana doğru getiren bir nehir gibi görüyorum. Bilincimi sabit ve zamanı onun içinden gelecekten geçmişe doğru akar şekilde de görebilirim, zamanı sabit ve bilincimi geçmişten geleceğe doğru hareket eder şekilde de görebilirim. Bence iki betimleme de eşdeğer. Hareket görelidir.</p>
    </div>

    <div class="page-area">
      <p><span class="name">Fizikçi</span>Hareket aldatıcıdır! Zaman nasıl hareket edebilir? Hareket ediyorsa bir hızı olması gerekir. Ne hızı? Günde bir gün mü? Saçmalık olur bu. Günde bir günlük bir gün bir gündür.</p>
    </div>

    <div class="page-area">
      <p><span class="name">Şüpheci</span>Eğer zaman geçmiyorsa her şey nasıl değişiyor?</p>
    </div>

    <div class="page-area">
      <p><span class="name">Fizikçi</span>Değişim gerçekleşiyor çünkü cisimler uzayın içinden geçerek <em>zamanın içinde</em> hareket ediyor. Zaman hareket etmiyor. Çocukken merak ederdim: “Neden <em>şimdideyiz</em> de başka bir zamanda değiliz?” Büyüdüğümde bu sorunun anlamsız olduğunu öğrendim. Bu soru zamanın bütün anlarında sorulabilirdi.</p>
    </div>

    <div class="page-area">
      <p><span class="name">Şüpheci</span>Bence bu son derece yerinde bir soru. Neticede neden 1983 diyoruz?</p>
    </div>

    <div class="page-area">
      <p><span class="name">Fizikçi</span>Neden 1983 derken <em>ne</em> diyoruz?</p>
    </div>

    <div class="page-area">
      <p><span class="name">Şüpheci</span>Neden şimdi 1983’teyiz diyoruz?</p>
    </div>

    <div class="page-area">
      <p><span class="name">Fizikçi</span>Senin sorun biraz “Ben neden <em>benim</em> de başka biri değilim?” sorusunu sormaya benziyor. Soruyu kim sorarsa sorsun ben tanım gereği benim. 1983 yılında 1983’ü “şimdi” olarak gördüğümüz gayet açık. Aynısı herhangi bir yıl için de geçerli olur. “Ben neden 1983 yılında yaşıyorum da diyelim ki MÖ 5000’de yaşamıyorum?” veya “Neden bu konuşmayı 1983’te yapıyoruz da 1998’de yapmıyoruz?” yerinde bir soru olurdu fakat bu tip tartışmalarda geçmiş, bugün ve gelecek kavramlarına başvurmaya hiç gerek yok.</p>
    </div>

    <div class="page-area">
      <p><span class="name">Şüpheci</span>Hâlâ ikna olmadım. Neredeyse bütün günlük düşünce ve eylemlerimiz, dilimizin yapısı, umutlarımız, korku ve inançlarımız hepsi kökenini geçmiş, bugün ve gelecek arasındaki temel ayrımdan alır. Ölümden korkarım çünkü henüz onunla yüzleşmedim ve onun ötesinde ne var emin değilim. Ama doğumdan önceki varoluşumu bilmediğim için korkmuyorum. Geçmişten korkamayız. Tekrarlıyorum, geçmişi değiştirmek mümkün değildir. Ne olduğunu anılarımız sayesinde biliyoruz. Fakat geleceği bilmiyoruz ve belirlenmemiş olduğuna, eylemlerimizin onu değiştirebileceğine inanıyoruz. Bugüne gelince, o da zihinlerimiz bedenlerimize davranma emri verebildiğinde bizim dış dünyayla temas anımızdır. Byron “Davran, yaşayan bugünde davran” demişti. Benim düşüncemi çok iyi özetliyor.</p>
    </div>

    <div class="page-area">
      <p><span class="name">Fizikçi</span>Söylediklerinin çoğu doğru ama hâlâ daha hareket eden bir bugünü zorunlu kılmıyor. Sadece hafıza gibi deneyimlerimizde değil, esasen dış dünyanın içerisinde geçmiş ile gelecek arasında bir asimetri vardır elbette. Örneğin termodinamiğin ikinci yasası sistemlerin giderek daha fazla düzensiz hale gelme eğiliminde olduğunu hüküm altına alır. Diğer sistemler de çoğalan kayıtlara ve “hafızaya” sahiptirler. Aydaki kraterleri düşünelim: Bu gelecekteki olayların değil, geçmişin bir kaydıdır. Senin tüm söylediğin, daha sonraki beyin hallerinin önceki beyin hallerinden daha fazla depolanmış bilgiye sahip olduğudur. Ardından bu basit gerçeği <em>tek bir</em> geçmiş anlamsız bir ifade olmasına karşın “Geçmişi hatırlıyoruz ama geleceği hatırlamıyoruz” gibi karmaşık ve muğlak sözlere çeviriyoruz. 1998’te de aslında 1983’ün <em>geleceği olan</em> 1997’i hatırlayacağız. Tarihlere bağlı kalırsak zaman kiplerine, zamanın akmasına veya bir şimdiye ihtiyacınız olmaz.</p>
    </div>

    <div class="page-area">
      <p><span class="name">Şüpheci</span>Sen de şimdi “hatırlayacağız” dedin ama…</p>
    </div>

    <div class="page-area">
      <p><span class="name">Fizikçi</span>Şöyle de diyebilirdim: “1998’teki beyin şartlarını 1997’deki olayların bilgisini kaydediyor. Fakat 1997 yılı 1983’ün geleceğidir, dolayısıyla 1983’teki beyin şartlarımda kayıtlı değildir.” Gördüğün gibi geçmiş ve geleceğe hiç ihtiyaç yok.</p>
    </div>

    <div class="page-area">
      <p><span class="name">Şüpheci</span>Peki gelecek korkusu, özgür irade ve öngörülemezlik konularında ne diyeceksin? Gelecek hâlihazırda varsa bu tam bir belirlenimcilik anlamına gelir. Hiçbir şey değiştirilemez. Özgür irade de yalandır.</p>
    </div>

    <div class="page-area">
      <p><span class="name">Fizikçi</span>Gelecek “hâlihazırda” var olmaz. Bu kendi içerisinde çelişkili bir ifadedir çünkü “olaylar kendilerinden önceki olaylarla eş zamanlı olarak var olurlar” demektedir ki bunun “kendilerinden önceki” kelimesinin tanımı gereği saçmalık olduğu açıktır. Öngörülemezlik açısından bakıldığında bu pratik bir sınırlamadır. Dünyanın karmaşıklığından kaynaklı sadece güneş tutulması gibi bazı basit olayları öngörebildiğimiz doğrudur. Fakat öngörülebilirlik ile belirlenimcilik aynı şey değildir. Bilgibilim yaklaşımına metafiziği katıyorsun. Dünyanın gelecekteki hallerinin hepsi kendisinden önceki olaylarla belirlenebilirken halen daha pratik yönden öngörülemez olabilir.</p>
    </div>

    <div class="page-area">
      <p><span class="name">Şüpheci</span>Tamam ama gelecek belirlenmiş mi? Kusura bakma. Bütün olaylar kendilerinden önceki olaylar tarafından tamamen belirleniyor mu?</p>
    </div>

    <div class="page-area">
      <p><span class="name">Fizikçi</span>Aslında hayır. Örneğin kuantum kuramı atomlar düzeyinde olayların önceden tam bir nedensellik olmadan kendiliğinden gerçekleştiğini açığa çıkardı.</p>
    </div>

    <div class="page-area">
      <p><span class="name">Şüpheci</span>Demek ki gelecek var olmuyor! Onu <em>değiştirebiliriz</em>!</p>
    </div>

    <div class="page-area">
      <p><span class="name">Fizikçi</span>Gelecek bizim öncesindeki eylemlerimiz işin içine karışsa da karışmasa da yine olacağına varacak. Fizikçi uzayzamanı bir tarafı boyunca zamanın genişlediği bir harita misali serili halde görür. Olaylar haritadaki noktalar olarak işaretlidir – bazı olaylar nedensel bağlarla önceki olaylara bağlanmıştır, diğerleri, örneğin radyoaktif bir çekirdeğin bozunumuysa “kendiliğinden” etiketini taşır. Nedensel bağları içerse de içermese de her şey <em>oradadır</em>. Dolayısıyla benim geçmiş, bugün ve gelecek olmadığı şeklindeki iddiam özgür irade veya belirlenimcilik konusunda hiçbir şey söylememektedir. Bu tamamen ayrı bir konudur ve kafa karışıklıklarına gebe bir alandır.</p>
    </div>

    <div class="page-area">
      <p><span class="name">Şüpheci</span>Bana hâlâ daha neden zamanın akışını <em>hissettiğimi</em> açıklamadın.</p>
    </div>

    <div class="page-area">
      <p><span class="name">Fizikçi</span>Ben nörolog değilim. Muhtemelen kısa dönemli hafıza süreçleriyle ilgili bir şey olsa gerek.</p>
    </div>

    <div class="page-area">
      <p><span class="name">Şüpheci</span>Her şeyin zihinde gerçekleştiğini, bir yanılsama olduğunu mu iddia ediyorsun?</p>
    </div>

    <div class="page-area">
      <p><span class="name">Fizikçi</span>Dış dünyaya fiziksel nitelikler atfetmek için duygularına başvurman akıllıca bir tutum olmaz. Hiç başının döndüğünü hissetmedin mi?</p>
    </div>

    <div class="page-area">
      <p><span class="name">Şüpheci</span>Hissettim şüphesiz.</p>
    </div>

    <div class="page-area">
      <p><span class="name">Fizikçi</span>Ama dünyanın etrafında döndüğünü hissetmene rağmen bu baş dönmesini evrenin dönmesine bağlamaya kalkışmıyorsun, değil mi?</p>
    </div>

    <div class="page-area">
      <p><span class="name">Şüpheci</span>Hayır. Bunun bir yanılsama olduğu açık.</p>
    </div>

    <div class="page-area">
      <p><span class="name">Fizikçi</span>İşte ben de zamanın girdabının uzayın dönmesi gibi olduğunu savunuyorum, bir çeşit zamansal baş dönmesi, dar yapısı ve geçmiş, bugün ve gelecek hakkındaki anlamsız ifadeleriyle kafası karışmış dilimizden bize yansıyan yanlış bir gerçeklik izlenimi bu.</p>
    </div>

    <div class="page-area">
      <p><span class="name">Şüpheci</span>Dur anlat daha.</p>
    </div>

    <div class="page-area">
      <p><span class="name">Fizikçi</span>Şimdi olmaz. Zamanım bitti…</p>
    </div>
  </div>

  <p>Bu tarz bir konuşmadan hangi sonuca varılabilir? Gündelik işlerimizi düzenlerken geçmiş, bugün ve gelecek kavramlarına son derece bağlı olduğumuza ve zamanın gerçekten geçip geçmediğini sorgulamadığımıza hiç kuşku yok.</p>

  <p>Fizikçiler bile analiz yetilerini kullanmadıklarında tekrar bu biçimde konuşmaya ve düşünmeye kayıyorlar (yukarıda da gördüğümüz gibi). Yine de bu kavramları ne kadar daha dikkatli irdelersek o kadar daha çok kaygan ve muğlak bir görünüm kazandıkları ve bütün beyanlarımızın totolojik veya anlamsız bir içerik kazanmakla sonlandığı kabul edilmelidir. Fizikçinin fizik dünyasında zamanın akışına veya bir şimdiye ihtiyacı yoktur. Gerçekten de görelilik kuramı bütün gözlemciler için geçerli evrensel bir şimdiki zamanı hükümsüz kılmaktadır. Bu kavramların taşıdığı herhangi bir anlam varsa eğer (ki McTaggart gibi çok sayıda filozof bir anlamı olduğunu kabul etmemektedir<a class="noteref" href="../Text/notlar.xhtml#n091" id="ref1">1</a>) bu fizik değil psikoloji alanında olsa gerektir.</p>

  <p>Bu merak uyandıran bir teolojik soruyu gündeme getirmektedir. Tanrı zamanın geçtiğini tecrübe eder mi?</p>

  <p>Hıristiyanlar Tanrı’nın ebedi olduğuna inanırlar. Ancak “ebedi” kelimesi birbirinden farklı iki şeyi anlatmak için kullanılmıştır. Daha basit yorumunda ebedi, sonsuza dek süren veya bir başlangıcı ya da sonu olmaksızın sonsuz bir süre için var olan anlamına gelir. Fakat bu tür bir Tanrı fikrine şiddetli itirazlar vardır. Zamanın içerisindeki bir Tanrı değişime maruzdur. Peki, bu değişime neden olan nedir? Tanrı eğer (3. bölümdeki kozmolojik savda söylendiği gibi) var olan her şeyin nedeniyse, o halde bu nihai nedenin kendisinin değiştiğinden bahsetmek anlamlı olur mu?</p>

  <p>Daha önceki bölümlerde zamanın nasıl basitçe orada bir yerde var olmadığını, aksine bizzat fiziksel evrenin bir parçası olduğunu görmüştük. Zaman “esnektir” ve maddenin davranışına bağlı olarak iyi tanımlanmış matematik yasaları uyarınca esneyebilir veya daralabilir. Aynı zamanda uzayla çok yakından bağlantılıdır, uzay ve zaman birlikte kütleçekim alanının işleyişini gösterir. Kısacası zaman, tıpkı madde gibi, fiziksel süreçlerin en küçük ayrıntılarına dek müdahil olur. Zaman kutsal bir sıfat taşımaz, fiziksel olarak –hatta insan müdahalesiyle bile– değiştirilebilir. Bu yüzden zamanın içerisindeki bir Tanrı fiziksel evrenin işleyişine bir anlamda ister istemez yakalanır. Gerçekten de zamanın gelecekteki bir aşamada varoluşunun sona ermesi (15. bölümde göreceğimiz üzere) gayet mümkündür. Bu durumda Tanrı’nın güvenceli bir konumda olamayacağı barizdir. Şu çok açıktır: Tanrı zamanın fiziğine bağlıysa her şeye kadir olamaz, zamanı yaratmadıysa da evrenin yaratıcısı olduğu düşünülemez. Aslında zaman ve uzay ayrılamaz olduğu için, zamanı yaratmayan bir Tanrı uzayı da yaratmamıştır. Öte yandan daha önce gördüğümüz gibi uzayzaman bir kez var olduğunda, evrenin içerisindeki madde ve düzenin ortaya çıkışı kusursuz doğallıkta bir etkinliğin sonucu olarak otomatik biçimde gerçekleşmiş olabilir. Bu yüzden birçok kişi zamanın (daha doğru ifadesiyle uzayzamanın) yaratılması <em>haricinde</em> bir yaratıcı olarak Tanrı’ya aslında ihtiyaç olmadığı düşüncesini savunmaktadır.</p>

  <p>Böylece ebedi kelimesinin diğer anlamına ulaşmış olduk: “Zamansız.” Zamanın ötesinde bir Tanrı fikrinin ilk ortaya atılışı (3. bölümde gördüğümüz gibi) Tanrı’nın zamanı yarattığını ortaya atan Augustine’e dek uzanır. Çok sayıda Hıristiyan teolog tarafından da destek görmüştür. Aziz Anselm fikri şöyle ifade eder: “Sen [Tanrı] ne dün ne bugün ne de yarın varsın, sen doğrudan zamanın dışında varsın.”<a class="noteref" href="../Text/notlar.xhtml#n092" id="ref2">2</a></p>

  <p>Zamansız bir Tanrı yukarıda bahsedilen sorunların hepsinden muaftır ama bu kez de daha önce bahsettiğimiz noksanların sıkıntısını çeker. Düşünen, söyleşen, hisseden, planlayan vb kişisel bir Tanrı olamaz çünkü tüm bunlar zamansal faaliyetlerdir. Zamansız bir Tanrı’nın (her ne kadar bunun olanaksız olmadığı iddia edilmişse de) zamanın içerisinde nasıl faaliyet göstereceğini anlamak da zordur. Ayrıca benliğin varoluş hissinin zamanın akışı deneyimiyle ne kadar yakından bağlantılı olduğunu da görmüştük. Zamansız bir Tanrı bildiğimiz hiçbir anlamda bir “kişi” veya birey olarak düşünülemez. Bu sonuçtan duyulan endişe modern teologların bazılarını söz konusu ebedi Tanrı görüşünü reddetmeye götürmüştür. Paul Tillich şöyle yazar: “Tanrı’ya yaşayan bir Tanrı dersek onun zamansallığı da kapsadığını ve dolayısıyla zamanın kipleriyle de bir bağlantıya sahip olduğunu doğrulamış oluruz.”<a class="noteref" href="../Text/notlar.xhtml#n093" id="ref3">3</a> Aynı düşünceye Karl Barth’da da rastlarız: “Tanrı’nın tam zamansallığı olmaksızın Hıristiyan iletisinin içeriği şekilsiz kalır.”<a class="noteref" href="../Text/notlar.xhtml#n094" id="ref4">4</a></p>

  <p>Zaman fiziğinin Tanrı’nın her şeyi bildiği inancı üzerinde de ilginç sonuçları vardır. Tanrı zamansızsa onun düşündüğü de söylenemez çünkü düşünmek zamansal bir faaliyettir. Peki, zamansız bir varlık bilgi sahibi olabilir mi? Bilgi edinmenin zaman içerdiği açıktır ama bilmek böyle değildir – tek koşul bilinenin zamanla değişmemesidir. Örneğin Tanrı bugün her bir atomun konumunu biliyorsa o zaman bu bilgi yarın olduğunda değişecektir. Zamansızca bilmek bu yüzden onun zamanın başından sonuna bütün olayları bilmesini kapsamak zorundadır.</p>

  <p>Bu yüzden Tanrı’ya geleneksel olarak atfedilen her şeyi birbiriyle uyumlulaştırmak çok temel ve ciddi bir zorluk içermektedir. Zamanın değişebilme özelliğini keşfetmiş olan modern fizik, Tanrı’nın her şeye kadir olması ile bir kişiliğinin olması arasında bir mesafe yaratmıştır. Tanrı’nın bu niteliklerin ikisine birden sahip olduğunu savunmak zordur.</p>

  <div class="footnotes">
    <p class="footnote" id="f7"><a class="backref" href="#fref7">7*</a> Bu kitabın ilk basımı 1983 yılında yapılmıştır—çn.</p>
  </div>
</body>
</html>