<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Taht Oyunları</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="ek">
    <h2 class="baslik_2">Greyjoy Hanedanı</h2>

    <p>Pykelı Greyjoylar, köklerinin Kahramanlar Çağı’nın Boz Kral’ına uzandığını söylerler. Efsaneler, Boz Kral’ın sadece batı adalarına değil denize de hükmettiğini ve bir deniz kızıyla evlendiğini anlatır.</p>

    <p>Denizden gelen akıncılar –yağmaladıkları insanlar tarafından “demiradamlar” olarak anılırlardı– binlerce yıl boyunca Ibben Limanı ve Yaz Adaları’na kadar uzanan denizlere açılarak korku saldılar. Savaşlardaki cesaretleriyle ve kutsal özgürlükleriyle övünürlerdi. Her adanın kendine ait bir “tuz kralı” ve bir “kaya kralı” vardı. Büyük Adalar Kralı, bu krallar arasından seçilirdi. Kral Urron, seçim için bir araya geldikleri bir toplantıda bütün kralları katledip tahtı verasate bağladı. Nesli bin yıl sonra adaların Andallar tarafından ele geçirilmesiyle yok oldu. Diğer ada lordları gibi Greyjoylar da fatihlerle evlilik yoluyla bağ kurdu.</p>

    <p>Demir Krallar, kılıç ve ateş marifetiyle ana karadan da topraklar alarak hâkimiyet alanlarını adalardan öteye genişletti. Kral Qhored’in fermanının “İnsanların deniz tuzu kokusunu alabildikleri ve dalgaların sesini duyabildikleri her yerde” geçerli olduğu sözlerden öte bir gerçekti. Sonraki asırlarda, Qhored’in nesli Arbor’ı, Eski Şehir’i, Ayı Adası’nı ve batı kıyısının çoğunu kaybetti. Ancak, Fetih Savaşları başladığında Kral Kara Harren, Boğaz’dan Karasu’ya kadar bütün topraklara hükmediyordu. Harren ve oğulları Harrenhal’un düşmesiyle yok oldu ve Aegon Targaryen nehir topraklarını Tully Hanedanı’na verirken, Demir Adaları lordlarından sağ kalanların eski geleneklerini canlandırmalarına ve liderlerini seçmelerine müsaade etti. Pykelı Lord Vickon Greyjoy lider seçildi.</p>

    <p>Greyjoy Hanedanı’nın arması, siyah zemin üstünde altın bir deniz canavarıdır. Greyjoy Hanedanı’na ait söz: <em>Biz Tohum Ekmeyiz.</em></p>

    <div class="hanedan">
      <p class="iceri_1">— BALON GREYJOY, Demir Adaları Lordu, Tuz ve Kaya Kralı, Deniz Rüzgârı’nın Oğlu, Pyke’ın Orak Lordu,</p>

      <p class="iceri_1">— karısı, Harlaw Hanedanı’ndan LEYDİ ALANNYS,</p>

      <p class="iceri_1">— çocukları:</p>

      <p class="iceri_2">— {RODRIK}, büyük oğulları, Greyjoy İsyanı sırasında Denizgözcüsü’nde öldürüldü,</p>

      <p class="iceri_2">— {MARON}, ikinci oğulları, Greyjoy İsyanı sırasında Pyke surlarında öldürüldü,</p>

      <p class="iceri_2">— ASHA, kızları, <em>Kara Rüzgâr</em>’ın kaptanı,</p>

      <p class="iceri_2">— THEON, yaşayan tek oğulları, Pyke vârisi, Lord Eddard Stark’ın muhafızı,</p>

      <p class="iceri_1">— kardeşleri:</p>

      <p class="iceri_2">— EURON, nam-ı diğer KARGAGÖZ, <em>Sükûnet</em>’in kaptanı, haydut, korsan ve yağmacı,</p>

      <p class="iceri_2">— VICTARION, Demir Donanma’nın Lord Kaptanı,</p>

      <p class="iceri_2">— AERON, nam-ı diğer BUHARSAÇLI, Boğulmuş Tanrı’nın rahibi.</p>
    </div>

    <p>Pyke’a bağlılık yemini etmiş küçük hanedanlar Harlaw, Stonehouse, Merlyn, Sunderly, Botley, Tawney, Wynch, Goodbrother’dır.</p>
  </div>
</body>
</html>
