<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-9
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-9" class="BASLIK01 bizsmart">
        YOLCU İLE AYI
      </p>
      <p class="govde-metin bizsmart">
        İki arkadaş yola çıkmış, şehre gidiyorlarmış. Yolları üzerinde ise büyük bir orman varmış. Ormanda aklınıza gelip gelmeyen her türden hayvan yaşarmış. Hayvanların da etçili varmış, otçulu varmış. İki arkadaş, vahşi bir hayvanla karşılaşmanın korkusunu yaşıyormuş.
      </p>
      <p class="govde-metin bizsmart">
        İki arkadaş ormanın içindeki yolda yürürken önlerine bir ayı çıkmış. Ayıyı gören adamlar kaçmaya başlamışlar fakat bir süre sonra yorulmuşlar. Adamlardan biri hemen bir ağaca tırmanmış. Diğeri ağaca çıkacak fırsatı bulamamış ve kendini yere atmış. Yerde ölü gibi yatıyormuş.
      </p>
      <p class="govde-metin bizsmart">
        Ayı burnunu uzatmış, adamı güzelce koklamış fakat adam nefes bile almıyormuş. Ayı, ölüye dokunmaz derler. Bu söz doğru olmalı ki ayı da adamı öldü sanarak bırakıp gitmiş.
      </p>
      <p class="govde-metin bizsmart">
        Hayvanın uzaklaştığını görünce iki arkadaş rahat bir nefes almış. Ağaçtaki adam yere inmiş:
      </p>
      <p class="govde-metin bizsmart">
        – Ayı senin kulağına bir şeyler söylemiş olmalı! Sana ne dedi, diye sormuş.
      </p>
      <p class="govde-metin bizsmart">
        Arkadaşı önce bu söz karşısında acı acı gülmüş, sonra şöyle demiş:
      </p>
      <p class="govde-metin bizsmart">
        – Ayı bana ne diyebilir ki? Tehlikeyi görünce seni bırakıp kaçan dostlarla sakın bir daha yola çıkma. Asıl dost dar zamanda belli olur. Dost sandığın bazı insanlar kara günde seni terk eder, dedi.
      </p>
    </div>
  </body>
</html>
