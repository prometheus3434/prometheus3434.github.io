<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-20
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-20" class="BASLIK01 bizsmart">
        ASLAN POSTU
      </p>
      <p class="govde-metin bizsmart">
        Ormanda dolaşan yaban eşeği, sürekli olarak vahşi hayvanların saldırısına maruz kalıyormuş. Bir gün peşine bir kurt takılıyor, başka bir gün aslan kovalıyormuş. Orman, yaban eşeği için zindan olmaya başlamış.
      </p>
      <p class="govde-metin bizsmart">
        Eşek, bu zor durumdan kurtulmak için çareler aramaya başlamış. Dalgın dalgın dolaşırken bir köyün kenarına kadar gelmiş. Etrafına bakınırken evin balkonundaki aslan postu dikkatini çekmiş.
      </p>
      <p class="govde-metin bizsmart">
        – Ben bu aslan postunu alır da giyersem kimse bana dokunamaz. Ormanda krallar gibi yaşarım, demiş. Hemen aslan postunu üzerine geçirmiş. Doğruca ormanın yolunu tutmuş.
      </p>
      <p class="govde-metin bizsmart">
        Aslan postunu giyen eşeği ormandaki bütün hayvanlar saygıyla karşılamışlar. Hele aslanlarla kurtların ona saygı duymaları eşeğin çok hoşuna gitmiş.
      </p>
      <div class="frame-5">
        <img class="frame-4" src="image/30_Cinar_agaci_fmt.jpeg" alt="30_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Eşek bir gün kurdu yanına çağırmış:
      </p>
      <p class="govde-metin bizsmart">
        – Kurt kardeş, bundan sonra hiçbir hayvana zarar vermeyeceksin, otla meyve ile besleneceksin, demiş. Kurt, bu sözler karşısında şaşırıp kalmış:
      </p>
      <p class="govde-metin bizsmart">
        – Efendim, bana acıyın! Ben yıllardır etle besleniyorum, şimdi nasıl ot yiyebilirim, demiş. Aslan postuna bürünen eşeğin yanından üzgün bir şekilde ayrılmış.
      </p>
      <p class="govde-metin bizsmart">
        Eşek, bir süre sonra aslanları yanına çağırtmış. Aslanlar, eşeği görünce önünde saygıyla eğilmişler. Eşek onlara:
      </p>
      <p class="govde-metin bizsmart">
        – Arkadaşlar, bu zamana kadar zavallı hayvanları avlamak için onlara çektirmediğimiz eziyet kalmadı. Artık hayvan avlamak yasak. Bundan sonra kardeş kardeş yaşayacağız, demiş. Bu sözler, aslanların hoşuna gitmese de kralın sözlerini kabul etmek zorunda kalmışlar.
      </p>
      <p class="govde-metin bizsmart">
        Eşeğin keyfine diyecek yokmuş. Her tarafa emirler yağdırıyor, karşı gelenleri azarlıyormuş. Hayal edemeyeceği bir saltanat sürüyormuş. Yanına birkaç tane de ormanı yönetmek için yardımcı almış. Yardımcılar arasında her hayvan türünden bir temsilci varmış.
      </p>
      <p class="govde-metin bizsmart">
        Eşek de bu saltanatın ne zamana kadar süreceğini merak etmeye başlamış. Doğrusu, bu krallığın elinden gitmesini hiç istemiyormuş.
      </p>
      <p class="govde-metin bizsmart">
        Aslan postuna bürünen eşek bir gün hayvanların arasında dolaşmaya çıkmış. Aklı sıra, hayvanların durumunu daha yakından görmek, dertlerine ortak olmak ve sevinçlerini paylaşmak istiyormuş. Bu sırada bir rüzgâr, bir fırtına tozu dumana katmış. Göz gözü görmüyormuş. Rüzgârda eşeğin sırtındaki post çıkmış ve yerlere savrulmuş. Kralın, aslında bir eşek olduğu böylece ortaya çıkmış.
      </p>
      <p class="govde-metin bizsmart">
        Eşek, başına gelecekleri tahmin etmiş ve oradan hızla uzaklaşmış. Hayvanlar bunun peşine düşmüşler ama eşek çoktan gözden kaybolmuş ve canını kurtarmış. Krallık günleri de tatlı bir hatıra olarak kalmış. Onun krallığı döneminde zavallı bazı hayvanlar rahat bir nefes almışlar.
      </p>
      <p class="govde-metin bizsmart">
        Eşeğin aslana özenip kendini kral ilan etmesi elbette çok gülünçmüş. Bu davranışı başına bela getirmiş, erken kaçmasa canından bile olabilirmiş.
      </p>
      <div class="frame-5">
        <img class="frame-4" src="image/32_Cinar_agaci_fmt.jpeg" alt="32_Cinar_agaci.tif"/>
      </div>
      <p class="govde-metin bizsmart">
        &#160;
      </p>
    </div>
  </body>
</html>
