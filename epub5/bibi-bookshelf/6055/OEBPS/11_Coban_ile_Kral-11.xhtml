<html xmlns="http://www.w3.org/1999/xhtml">
  <head>
    <title>
      11_Coban_ile_Kral-11
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-11">
        HASTA GEYİK
      </p>
      <p class="govde-metin bizsmart">
        Geyiklerin yaşadığı ülkede, geyiklerden biri hastalanmış. Bütün dostları hasta geyiği ziyarete gelmişler. Öyle ya üzüntülü anında arkadaşın yanında olmak, sıkıntılarını paylaşmak gerekirmiş.
      </p>
      <p class="govde-metin bizsmart">
        Bu kuru kalabalık, “Arkadaşımıza bir şey yapmasak bile onu avuturuz.” demişler.
      </p>
      <p class="govde-metin bizsmart">
        Hasta geyik:
      </p>
      <p class="govde-metin bizsmart">
        – Arkadaşlar, ölürken hiç olmazsa beni rahat bırakın! Arkamdan ağlayıp sızlamayın, demiş.
      </p>
      <p class="govde-metin bizsmart">
        Fakat ziyaretçiler hiç oralı olmamışlar, yerlerinden bile kımıldamamışlar. Yanında uzun süre kalmaları hasta geyiği biraz rahatsız etmiş. Bazıları hastaya moral vereceği yerde zavallının derdini artırıyormuş. Üstelik hasta hayvana sıcak bir çorba bile getirmemişler. O, hasta hâliyle kendine yiyecek bir şeyler hazırlamak zorundaymış.
      </p>
      <div class="frame-2">
        <img alt="13_Coban_ile_kral.tif" class="frame-5" src="image/13_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        – Vah arkadaşım vah! Çok kötü görünüyorsun, diye konuşmadan yapamıyorlarmış.
      </p>
      <p class="govde-metin bizsmart">
        Aradan uzun bir süre geçmiş ve ziyaretçiler sonunda kalkıp gitmişler. Bu sefer çayırlara doğru gitmeye başlamışlar. Hasta geyiğin ormanında ne buldularsa yemişler.
      </p>
      <p class="govde-metin bizsmart">
        Misafirler gittikten sonra hasta geyik yiyecek aramaya çıkmış. O da ne? Etrafta yiyecek hiçbir şey yokmuş. Sonunda olanlar bizim hasta geyiğe olmuş.
      </p>
      <p class="govde-metin bizsmart">
        Geyik hastalığına mı yansın, yoksa aç kaldığına mı yansın? Bir dertten ötekine düşmüş. İyileşeyim derken açlıktan dolayı bir deri bir kemik kalmış. Neredeyse açlıktan ölecekmiş.
      </p>
      <p class="govde-metin bizsmart">
        Bu sırada hasta geyiğin okul arkadaşı durumu öğrenmiş. Arkadaşının hasta olduğunu öğrenince evde duramamış. Hasta arkadaşının ona ihtiyacı olabileceğini düşünmüş.
      </p>
      <p class="govde-metin bizsmart">
        Akşama doğru arkadaşının kaldığı yere ulaşmış. Kapıyı tıklatmış fakat açan olmamış.
      </p>
      <p class="govde-metin bizsmart">
        Sadece:
      </p>
      <p class="govde-metin bizsmart">
        – Kim o, diye kısık bir ses duymuş.
      </p>
      <p class="govde-metin bizsmart">
        Dışarıdaki geyik:
      </p>
      <p class="govde-metin bizsmart">
        – Benim, okul arkadaşın ala geyik, demiş. Hasta geyik bu sesi tanımış, zorla kalkıp kapıyı açmış.
      </p>
      <p class="govde-metin bizsmart">
        Ala geyik:
      </p>
      <p class="govde-metin bizsmart">
        – Arkadaşım ne oldu sana? Eminim karnın da çok açtır! Hemen sana sıcak bir çorba yapayım, demiş. Böylece hasta geyik, açlıktan ölmekten kurtulmuş.
      </p>
      <p class="govde-metin bizsmart">
        Hasta geyik:
      </p>
      <p class="govde-metin bizsmart">
        – İster hekim ister dost görünenler olsun kimse asıl derdini bilmez ve seninle istediğin gibi ilgilenmez. Ama samimi bir dost gibisi yoktur. Sen istediğin gibi dövün! Kapını açıp derdini dinleyecek bir dostun yoksa bütün çabaların boşunadır.
      </p>
      <div class="frame-2">
        <img alt="14_Coban_ile_kral.tif" class="frame-6" src="image/14_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>