<html xmlns="http://www.w3.org/1999/xhtml">
  <head>
    <title>
      11_Coban_ile_Kral-16
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-16">
        SÜT ÇÖMLEĞİ
      </p>
      <p class="govde-metin bizsmart">
        Evvel zaman içinde, kalbur saman içinde, köyün birinde, yalnız başına yaşayan fakir bir kadın varmış. Bir tanecik koyunundan başka hiç arkadaşı yokmuş. Koyunun sütünü sağar, peynir yapıp satarmış. Yünlerinden ip eğirip çorap yaparmış. Bunlardan elde ettiği kazançla kıt kanaat geçinirmiş.
      </p>
      <p class="govde-metin bizsmart">
        Köylülerden biri, kasabada sütün daha iyi para ettiğini söylemiş. Bizim fakir kadın, o günkü sütünü kasabaya götürmeye karar vermiş. Bir çömlek sütü yanına alıp yavaş yavaş yürümeye başlamış.
      </p>
      <p class="govde-metin bizsmart">
        Yolda giderken hayallere dalmış:
      </p>
      <div class="frame-2">
        <img alt="18_Coban_ile_kral.tif" class="frame-5" src="image/18_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        – Bir çömlek sütü kasabanın pazarında satayım ve kazandığım parayla civcivler alayım. Bizim bahçede tavuk beslemek çok kolay! Sadece tilkiye, çakala göz kulak olup onları civcivlerden uzak tutmak gerekir. Hadi dikkatsiz davrandım, tilki piliçlerin birkaçını yedi, ne çıkar. Kalanları bana yeter de artar bile! Tavukları satıp koyun alayım ve onu iyice besleyip satayım. Koyunun parasıyla bir inek alayım ve inek yavrulasın. Kara gözlü bir buzağı dünyaya gelsin. O zaman keyfime diyecek olmaz, demiş. Sevincinden hoplayıp zıplamaya başlamış.
      </p>
      <p class="govde-metin bizsmart">
        Kadın böyle sevinçli bir şekilde yolda ilerlerken ayağı taşa takılmış ve dengesini kaybetmiş. Elindeki çömlek de yere düşmüş, kırılmış ve süt etrafa saçılmış. Elde ne buzağı ne koyun ne de civciv kalmış. Yerdeki bunca mala mülke, yaşlı gözlerle bakakalmış. Elindeki bir çömlek sütten olunca üzgün üzgün köyünün yolunu tutmuş.
      </p>
      <p class="govde-metin bizsmart">
        Güpegündüz rüyalarda gezinince işte böyle olur! Elde edeceklerin için sevinirken sahip olduğun malından da olursun. Sakın bunu unutma!
      </p>
      <div class="frame-2">
        <img alt="19_Coban_ile_kral.tif" class="frame-6" src="image/19_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>