<html xmlns="http://www.w3.org/1999/xhtml">
  <head>
    <title>
      11_Coban_ile_Kral-10
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-10">
        İKİ EJDERHA
      </p>
      <p class="govde-metin bizsmart">
        Evvel zaman içinde kalbur saman içinde bir Türk padişahı, bu padişahın da bir elçisi varmış. Padişah bir gün elçiyi, iki ülke arasındaki anlaşmanın yenilenmesi için Alman imparatorunun yanına göndermiş.
      </p>
      <p class="govde-metin bizsmart">
        Tarihin yazdığına göre Türk padişahının elçisi, Almanlara kendi padişahını övmüş.
      </p>
      <p class="govde-metin bizsmart">
        – Bizim sultanımız, sizin imparatorunuzdan çok daha güçlü, kuvvetlidir, demiş. Almanlardan biri bu söze çok sinirlenmiş. Elçiye:
      </p>
      <p class="govde-metin bizsmart">
        – Bizim imparatorumuzun öyle beyleri vardır ki her biri bir devletin sultanıdır. Her bey, savaş zamanı ayrı bir ordu hazırlar, demiş.
      </p>
      <p class="govde-metin bizsmart">
        Türk elçisi akıllı bir adammış ve bu lafın altında kalmamış:
      </p>
      <div class="frame-2">
        <img alt="11_Coban_ile_kral.tif" class="frame-5" src="image/11_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        – Evet, beylerinizin başına buyruk olduğunu duymuştum. Ama bakın, bu durum aklıma ne getirdi? Aslında olmayacak bir şey ama oldu. Etrafı çitlerle çevrili bir yerde oturuyordum. Bir de baktım ki yüz başlı bir ejderha çitten içeri girmeye çalışıyor. Yüz başını da çitlerden içeri sokmuş. Çitleri yıkıp yanıma gelecek diye çok korktum. Kanım donacak sandım. Ama korktuğum başıma gelmedi. Ejderhanın başları içeri girdi ama gövdesini bir türlü çitten içeri sokamadı. Ejderhanın gövdesi, hangi başın ardından gideceğini bilemediği için çitin arkasında kaldı.
      </p>
      <p class="govde-metin bizsmart">
        Tam “Kurtuldum, bu kötü rüya bitti.” derken tek başlı, yüz kuyruklu bir ejderha geldi. “Belki bu da çitten içeri giremez.” dedim. Ejderha başını çitten içeri sokunca yüzlerce kuyruk da başın arkasından içeri girdi, demiş ve etrafına şöyle gururla bakmış. Sonra da:
      </p>
      <p class="govde-metin bizsmart">
        – Anladınız mı ejderhalar kimdir? Çok başlı ejderha sizin imparatorunuz, çok kuyruklu ejderha ise bizim padişahımızdır. Çok baş idare edilemez ama çok kuyruk bir başla idare edilebilir, demiş.
      </p>
      <div class="frame-2">
        <img alt="12_Coban_ile_kral.tif" class="frame-7" src="image/12_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>