<html xmlns="http://www.w3.org/1999/xhtml">
  <head>
    <title>
      11_Coban_ile_Kral-22
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-22">
        AKBABALARLA GÜVERCİNLER
      </p>
      <p class="govde-metin bizsmart">
        Zamanın birinde gökyüzü kapkaranlık olmuş. Savaş çığlıkları dört bir yanı sarmış. Ortalığa kuşlar arasında savaş çıktığı haberi yayılmış. Savaş alanını görmeyenler:
      </p>
      <p class="govde-metin bizsmart">
        – Birbirinden güzel güller yüzünden, güllere vurgun bülbüller arasında mı savaş çıktı, diye sormuşlar.
      </p>
      <p class="govde-metin bizsmart">
        Savaş alanını gören ve gördüğü manzaradan dolayı kanı donan bir kuş:
      </p>
      <p class="govde-metin bizsmart">
        – Keşke bülbüller arasında savaş çıksaydı! Daha fenası oldu. Kıvrık gagalı, keskin pençeli, asık suratlı akbabalar arasında savaş çıktı, demiş.
      </p>
      <p class="govde-metin bizsmart">
        – Savaşın sebebi de bir köpek ölüsü, diye eklemiş.
      </p>
      <div class="frame-2">
        <img alt="29_Coban_ile_kral.tif" class="frame-5" src="image/29_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Gökyüzünde savaşan akbabaların bazıları ölmüş ve büyük bir gürültüyle yere düşmüş. Tavşanlar, köstebekler, yılanlar başlarını günlerce barındıkları delikten dışarı çıkaramamışlar. Her türlü savaş hilesi ortaya konmuş. Her iki tarafın da gözleri dönmüş. Dünyayı savaş çığlıkları sarmış.
      </p>
      <p class="govde-metin bizsmart">
        Herkes savaşın ne zaman biteceğini merak ediyormuş. Bu sırada bir grup yufka yürekli güvercin, akbabalar arasında elçilik yapmaya başlamış.
      </p>
      <p class="govde-metin bizsmart">
        Elçilik görevini öyle güzel yapmışlar ki sonunda akbabalar arasında savaş sona ermiş. Fakat, barışın sağlanması güvercinler için hiç de iyi olmamış. İki düşman grup birleşip güvercinlerle savaşmaya başlamışlar. Zavallı güvercinler iyi niyetlerinin kurbanı olmuşlar.
      </p>
      <div class="frame-2">
        <img alt="30_Coban_ile_kral.tif" class="frame-5" src="image/30_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>