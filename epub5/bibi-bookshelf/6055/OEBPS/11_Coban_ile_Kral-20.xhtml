<html xmlns="http://www.w3.org/1999/xhtml">
  <head>
    <title>
      11_Coban_ile_Kral-20
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-20">
        AV KÖPEĞİ İLE ARKADAŞI
      </p>
      <p class="govde-metin bizsmart">
        Dişi bir av köpeği varmış, neredeyse doğuracakmış. Fakat doğuracağı yavrularını koyacak bir yer arıyormuş. Arkadaşlarından birine yalvarmış ve arkadaşının kulübesine sığınmış. Aradan epeyce zaman geçmiş, köpeğin misafirlik günleri de sona ermek üzereymiş. Birkaç gün sonra arkadaşı gelmiş kapıya:
      </p>
      <p class="govde-metin bizsmart">
        – Arkadaş, kulübemde kaldığın yeter! Gitme zamanın geldi, demiş.
      </p>
      <p class="govde-metin bizsmart">
        Anne köpek:
      </p>
      <p class="govde-metin bizsmart">
        – Ne olursun arkadaş! Yavrularım daha küçük, ayakta bile duramıyorlar. İzin ver de burada iki hafta daha kalayım, demiş.
      </p>
      <p class="govde-metin bizsmart">
        Anne köpek istediğini elde etmiş, arkadaşı geri gitmiş.
      </p>
      <div class="frame-2">
        <img alt="26_Coban_ile_kral.tif" class="frame-5" src="image/26_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Aradan iki hafta geçmiş, kulübenin sahibi olan köpek yine gelmiş. Evini, odasını istemiş. Anne köpek bu kez dişlerini göstermiş, kulübeden çıkmak istemiyormuş.
      </p>
      <p class="govde-metin bizsmart">
        – Girebilirsen gir içeri! Gel de çıkar haydi bizi! Yavrularım kocaman oldu, hep birlikte seninle dövüşmeye hazırız, demiş.
      </p>
      <p class="govde-metin bizsmart">
        Kulübenin sahibi olan köpek, bu sözler üzerine şaşırıp kalmış. Ne yapacağını bilememiş. O, iyilik yapmış ama arkadaşı buna kötülükle karşılık vermiş.
      </p>
      <p class="govde-metin bizsmart">
        Kötülere iyilik etmek, insanı mutsuz eder. Bir daha kendi malını bile kötünün elinden alamaz. Malını alabilmek için dövüşmek zorunda kalır. Bunun için mahkemelerde davalar, meydanlarda savaşlar açılır. Böylelerine elini veren kolunu kaptırır.
      </p>
      <div class="frame-2">
        <img alt="27_Coban_ile_kral.tif" class="frame-5" src="image/27_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
         
      </p>
    </div>
  </body>
</html>