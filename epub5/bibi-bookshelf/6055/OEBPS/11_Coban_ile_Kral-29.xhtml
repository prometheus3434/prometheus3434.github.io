<html xmlns="http://www.w3.org/1999/xhtml">
  <head>
    <title>
      11_Coban_ile_Kral-29
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-29">
        AT İLE KURT
      </p>
      <p class="govde-metin bizsmart">
        Bahar gelmiş, her yer yeşillenmiş. Kış uykusundan uyanan ayılar, yumurtadan yeni çıkan kuşlar, bütün hayvanlar, bu güzel havaların tadını çıkarmaya çalışıyormuş.
      </p>
      <p class="govde-metin bizsmart">
        Herkes gezer de kurt durur mu? O da temiz hava almak, şöyle güzel bir av yakalamak için kırda dolaşmaya çıkmış. Biraz gezindikten sonra bir de bakmış, yemyeşil çayırda, bembeyaz bir at otluyormuş. Kurdun iştahı kabarmış fakat bu büyük av biraz gözünü korkutmuş. Kendi kendine söylenmeden edememiş:
      </p>
      <p class="govde-metin bizsmart">
        – Al işte sana av! Yakala ve yiyebileceksen ye! Ne diye koyun değilsin ki mübarek? O zaman seni hemen yakalayıp yerdim. Şimdiye kadar işini bitirmiştim senin! Ama seni avlamak öyle kolay değil! Türlü oyunlara başvurmam gerekecek, demiş.
      </p>
      <div class="frame-2">
        <img alt="42_Coban_ile_kral.tif" class="frame-5" src="image/42_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Kurt, kurnazlıklar düşünerek kır atın yanına yaklaşmış:
      </p>
      <p class="govde-metin bizsmart">
        – Merhaba, ben Lokman Hekim’in soyundanım. Bu çayırlarda ne kadar ot varsa hepsinin iyisini kötüsünü bilirim. Övünmek gibi olmasın her derdin devası bendedir. Düldül gibi bir atsınız maşallah! Bu yüzden bana derdinizi söyleyin, hemen size yardımcı olayım, demiş.
      </p>
      <p class="govde-metin bizsmart">
        At, kurda şöyle bir bakmış. Kurdun yardım talebinde bir kurnazlık olduğunu anlamış. İnleyen bir sesle:
      </p>
      <p class="govde-metin bizsmart">
        – İyi olacak hastanın doktor ayağına gelirmiş. Arka ayağımda çıban var, demiş.
      </p>
      <p class="govde-metin bizsmart">
        Kurt:
      </p>
      <p class="govde-metin bizsmart">
        – Aman evlat! Ayak dediğin ihmal etmeye gelmez! Çıban büyürse ayağın kolay kolay iyileşmez. Sizlere hizmet etmek boynumun borcudur, demiş.
      </p>
      <p class="govde-metin bizsmart">
        Kurt, atın arkasına geçmiş. Ayağı nereden ısırsam diye düşünürken her şeyin farkında olan at, kurdun yüzüne tekmeyi savurmuş. Kurtta ne diş ne de çene kalmış. Can havliyle oradan uzaklaşırken bir yandan da söyleniyormuş:
      </p>
      <p class="govde-metin bizsmart">
        – Oh olsun bana! Kimse çizmeyi aşmamalı. Hekimlik senin neyine gerek? Kasaplığınla yetinsene!
      </p>
      <p class="govde-metin bizsmart">
         
      </p>
      <p class="govde-metin bizsmart">
         
      </p>
      <div class="frame-2">
        <img alt="11_Coban%20ile%20Kral_Kapak2.jpg" class="frame-1" src="image/11_Coban%20ile%20Kral_Kapa_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>