<html xmlns="http://www.w3.org/1999/xhtml">
  <head>
    <title>
      11_Coban_ile_Kral-28
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-28">
        TAVŞANLA KURBAĞALAR
      </p>
      <p class="govde-metin bizsmart">
        Tavşan bir gün, yuvasında düşünüyormuş. Bu sırada derin hayallere ve üzüntülere dalmış. Hayvancık çok dertliymiş, adeta dertleri onu kemiriyormuş.
      </p>
      <p class="govde-metin bizsmart">
        – Bu ne mutsuzluk böyle! Korkak korkak doğada yaşamak çok zor! Yenilen yemek boğazdan geçmez, eğlence desen iyi bir sonla bitmez! İşte benim hayatım böyle, gözlerim açık yatarım. Kendimi bir türlü düzeltemem! Akıllı biri çıkıp da bana der ki:
      </p>
      <p class="govde-metin bizsmart">
        – Sen de artık korkma!
      </p>
      <p class="govde-metin bizsmart">
        Korkağa, korkma denir mi? Hem, insanların da benim gibi korktuğunu sanıyorum, dermiş.
      </p>
      <p class="govde-metin bizsmart">
        İşte tavşan böyle her an tetikte beklermiş. Bir soluk gölge gibi hayatını devam ettirirmiş. Bir nefes, bir karartı bile onu heyecanlandırırmış. Dertli hayvan böyle korkularla, yorumlarla aklını kurcalarken aniden bir hışırtı duymuş. Yuvasına sığınmak için göl kenarına gitmiş. Onun gelişinden de kurbağalar korkmuş ve tavşanı görünce suya atlamışlar. Her biri bir deliğe saklanmış. Bizim tavşan:
      </p>
      <p class="govde-metin bizsmart">
        – Vay be! Ben ne korku salarmışım ortalığa! Karşımda artık hayvanlar titriyor, bu yiğitlik bana nereden geliyor, demiş.
      </p>
      <div class="frame-2">
        <img alt="39_Coban_ile_kral.tif" class="frame-5" src="image/39_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>