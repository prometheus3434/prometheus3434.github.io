<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2015-07-14T00:51:06+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Maltızcı, </p>
<p class="calibre1">-   Hem  de,  dedi,  kış  yaman  olacağa  benzer,  ipini  koparan </p>
<p class="calibre1">kendini cezaevine atar bundan sonra. </p>
<p class="calibre1">O  akşam  gelen  beş  hüküm lüden  birini,  eski  hükümlüler </p>
<p class="calibre1">tanıyordu.  O nu görünce, </p>
<p class="calibre1">-   Vaaay,  ulan  Kolonyacı!  diye  boynuna  sarılanlar  bile  olmuştu. </p>
<p class="calibre1">Kolonyacı  dedikleri,  üzgün mü,  kızgın  mı,  düşünceli  mi,  sevinçli mi olduğu anlaşılmayan, yüzünün anlamı bellisiz biriydi. </p>
<p class="calibre1">Sanki,  soygunda tanınmasın diye yüzüne kadın çorabı geçirmiş </p>
<p class="calibre1">gibiydi. Boynuna sarılanlara, öpenlere de yüz vermiyordu. Koğu</p>
<p class="calibre1">şa girip  köşeye yatağını serince hiç zaman  yitirmeden  tezgâhını </p>
<p class="calibre1">kurup  çalışmaya başladı. Torbasından  küçüklü  büyüklü şişeler, </p>
<p class="calibre1">el  kadar  bir  ispirto  ocağı,  porselen  çanaklar,  beş  altı  da  limon </p>
<p class="calibre1">çıkardı.  Yaktığı  ispirto  ocağında  su  kaynatırken,  meydancıdan </p>
<p class="calibre1">aldığı  tenekeden yapılma bıçakla limonların  kabuklarını  soyup </p>
<p class="calibre1">incecik doğramaya başladı. Titiz bir kimyager gibi çalışıyordu. </p>
<p class="calibre1">Yaşar Yaşamaz da dikkatle  Kolonyacı’yı izlemekteydi.  Dilek- </p>
<p class="calibre1">çeci, Yaşar’ın  Kolonyacı’yı dikizlediğini görünce, </p>
<p class="calibre1">-   Ne yapsın zavallı,  dedi, yolunu bulmak zorunda,  ister istemez çalışacak.  Ne zaman  cezaevine girse,  döşeğini  serer sermez tezgâhını kurup çalışmaya başlar,  taaa tahliye oluncaya kadar... </p>
<p class="calibre1">Yaşar, </p>
<p class="calibre1">-   Neden  bu kadar çok çalışmak zorunda?  diye sordu. </p>
<p class="calibre1">Dilekçeci, </p>
<p class="calibre1">-   Ne yapsın  yahu,  hem  karısı,  hem de  metresi var.  İçeri dü</p>
<p class="calibre1">şünce kolonyacılık yapar, dışarıda da tufacılık... </p>
<p class="calibre1"><img src="index-281_1.png" class="calibre2"/></p>
<p class="calibre1"><img src="index-281_2.png" class="calibre2"/></p>
<p class="calibre1">Kolonyacı’mn  cezaevine  geldiği,  akşamın  o  saatinde  bütün </p>
<p class="calibre1">koğuşlarda duyulmuş, kendisine Beyler Koğuşundaki zenginler </p>
<p class="calibre1">üç şişe kolonya göndermişlerdi. </p>
<p class="calibre1">Dilekçeci, </p>
<p class="calibre1">-   Cezaevinde,  dışarda  olduğundan  daha  çok  para  kazanır, </p>
<p class="calibre1">dedi. </p>
<p class="calibre1">Para kazanılacak her iş ilgisini çok çektiği için Yaşar, nasıl para </p>
<p class="calibre1">kazandığını sordu. </p>
<p class="calibre1">Dilekçeci, </p>
<p class="calibre1">-   işte böyle, dedi, görüyorsun ya, herifin hüneri var. Sihirbaz </p>
<p class="calibre1">gibidir. Kolonyayı votkaya çevirir. Kolonyadan öyle votkalar yapar </p>
<p class="calibre1">ki, hiç kolonya kokusu kalmaz. Cezaevine kolonya sokulmasına </p>
<p class="calibre1">ses  çıkarmazlar.  Ne zaman  bu herif buraya düşse,  cezaevine getirilen kolonya şişeleri de artar. </p>
<p class="calibre1">Yarımporsiyon’un  düdüğü  duyuldu.  Gırtlağı  yırtılırmış  gibi </p>
<p class="calibre1">çıkan boğuk sesi de birinci koğuşa doğru yaklaşıyordu:</p>
<p class="calibre1">-   İçeri,  içeriii!  Hadi içeri! </p>
<p class="calibre1">Düdüğünü  öttürerek,  öttürmediği  zaman  da  bağırarak  ko</p>
<p class="calibre1">ğuşun  kapısına  dek  gelmiş,  kapı  ağzına  dayanmış,  daha  da </p>
<p class="calibre1">bağırmaktaydı:</p>
<p class="calibre1">-   İçeri,  içeri! </p>
<p class="calibre1">Sis düdüğü sesli yaşlı hükümlü dayanamayıp, </p>
<p class="calibre1">-   Herkes içerde ya, daha nereye gireceğiz be!  diye bağırdı. </p>
<p class="calibre1">Dilekçeci, Yarımporsiyon’u göstererek, </p>
<p class="calibre1">-  Allahaşkına,  şunun  gözlerine  bak...  diye  fısıldadı,  görüyor </p>
<p class="calibre1">musun, içeri diye bağırırken gözleri nasıl süzüm süzüm süzülüyor, </p>
<p class="calibre1">pezevenk  keyiften  nerdeyse  bayılacak...  Düdük  öttürürken  de </p>
<p class="calibre1">öyle, karısıyla yatıyormuş gibi keyf alıyor hergele. </p>
<p class="calibre1">Akşam  yoklaması  yapıldı.  Yarımporsiyon,  her  yoklamadan </p>
<p class="calibre1">sonra söylediği gibi, </p>
<p class="calibre1">-  Allah kurtarsın!  dedi. </p>
<p class="calibre1">İkinci  kısmın  hükümlüleri  de,  Yarımporsiyon’un  anasına </p>
<p class="calibre1">söver gibi, </p>
<p class="calibre1"><img src="index-282_1.png" class="calibre2"/></p>
<p class="calibre1"><img src="index-282_2.png" class="calibre2"/></p>
<p class="calibre1">-   Sağol!  diye hırlarcasına bağırdılar. </p>
<p class="calibre1">Cezaevinde  zor  geçen  akşamın  bu  saatlerinde  hükümlüler </p>
<p class="calibre1">akşam  yemeği  hazırlamak,  sonra  yemek  için  oyalanır,  zaman </p>
<p class="calibre1">öldürmeye  çalışırlarken,  Yaşar Yaşamaz  başından  geçenleri  anlatmaya  başladığındanberi,  sanki  tiyatroya  yada  bir  eğlenceye yetişeceklermiş gibi iteleşerek yemeklerini yiyorlardı. </p>
<p class="calibre1">Yemek üstüne çiftekâğıtlı cıgaralar sarılır, çay ocağındaki teneke </p>
<p class="calibre1">semaver fokurdarken, Yaşar da anlatmaya başlamıştı:</p>
<p class="calibre1">-   Sözün neresinde kalmıştık ağbiler, en son  ne demiştik? </p>
<p class="calibre1">Heykelci, </p>
<p class="calibre1">-   Büyükhanımefendi  dediğin  kocakarı  seni  sepetlemişti </p>
<p class="calibre1">gecenin ortasında...  dedi. </p>
<p class="calibre1">Koğuştakiler kulak kesilmişlerdi. Yalnız Kolonyacı, başını bile </p>
<p class="calibre1">kaldırmadan  limon  kabuklarını,  rendeler  gibi,  teneke  bıçakla </p>
<p class="calibre1">parçalıyordu. </p>
<p class="calibre1">-   Evet  ağbiler,  Büyükhanımefendi  olacak  o  fil  biçimindeki </p>
<p class="calibre1">kocakarı,  bizi  gecenin  yarısıdır  demeden  kapı  dışarı  etmişti, </p>
<p class="calibre1">demiştik. </p>
<p class="calibre1">Çay  bardaklarındaki  şekeri  karıştıranların  kaşık  şıngırtıları </p>
<p class="calibre1">da kesilmişti. </p>
<p class="calibre1">-   Baktım  olası  yok,  bana  yol  göründü.  Köşkün  kapısından </p>
<p class="calibre1">çıkarken Anşe önüme yattı,  ayaklarıma yapıştı. </p>
<p class="calibre1">“Beni  burda  birbaşıma  koyup  gitme Yaşar.  Bir  birleştik,  bir </p>
<p class="calibre1">daha ayrılmayalım.  Gideceksek birlikte gidelim.” </p>
<p class="calibre1">“Bre  aman,  etme Anşe’m...”  diyorsam  da,  gözünden  sel  gibi </p>
<p class="calibre1">yaşlar akan Anşe’nin söz dinleyesi yok. Hem ağlıyor, hem de bana </p>
<p class="calibre1">akıllar veriyor. İkimiz birden giderseymişiz,  Büyükhanımefendi </p>
<p class="calibre1">bu koca köşkte tek başına kalamaz, o zaman ikimizi birden köşkte </p>
<p class="calibre1">alakomak zorunda kalırmış. </p>
<p class="calibre1">“Ben olmasam kim bakar bu şişkoya? Birbaşına ayakyoluna bile </p>
<p class="calibre1">gidemez o. Oturağını altına ben sürerim. Pisliğini ben dökerim. </p>
<p class="calibre1">Çocuk  gibi  altını  temizler,  bebe  gibi  yemeğini  yediririm.  Ben </p>
<p class="calibre1">de  gidiyorum  Yaşarda  dersem,  amana  gelir.  Gitmeyelim,  diye </p>
<p class="calibre1">yalvarır bile bize...” </p>
<p class="calibre1"><img src="index-283_1.png" class="calibre2"/></p>
<p class="calibre1"><img src="index-283_2.png" class="calibre2"/></p>
<p class="calibre1">Evet,  Anşe’nin  dediği  doğru.  Anşe  gitmesin  diye  beni  de </p>
<p class="calibre1">kovmaktan vazgeçer. Ama ne olacak, bu gecelik, yarın gecelik... </p>
<p class="calibre1">Kızına, damadına, oğluna telefon edip çağırır onları köşke...  Parasıyla değil mi bu iş, karıda para çok, Anşe’nin yerine başkasını bulur,  ikimizi de kovar o zaman.  Bunları anlatıp, </p>
<p class="calibre1">“O zaman  n’eyleriz Anşe?”  diye sordum. </p>
<p class="calibre1">Bu sözüme aklı yatar gibi olunca sözü sürdürdüm: </p>
<p class="calibre1">“Çocuğumuzu  düşün.  Çocuğumuzun  uğruna  sık  dişini  az </p>
<p class="calibre1">daha.  Bunca  dayandın,  azkaldı.  Eskisi  gibi  değil  ki,  param  var </p>
<p class="calibre1">azçok.  Hele ben bir iş bulayım.” </p>
<p class="calibre1">Anşe, </p>
<p class="calibre1">“Aman, işi mişi bırak şimdi,” dedi, “evet paramız var çok şükür, </p>
<p class="calibre1">sen önce bir ev kirala.  Ev kiraladın mı çıkarım burdan.  Evimize </p>
<p class="calibre1">taşınırız. El kapısında çalıştıktan sonra, bir kapı salt burası değil </p>
<p class="calibre1">ya...  Biz eşek olduktan kelli, sırtımıza binecek çok bulunur.  Hiç </p>
<p class="calibre1">mi değil,  böyle yüz çekilik şişkonun kahrını  çekmeyiz.” </p>
<p class="calibre1">Dediği  doğru. </p>
<p class="calibre1">Kadın beni kovdu diye, şimdi arkasından kötü konuşacak de</p>
<p class="calibre1">ğilim. Doğru dosdoğru, çok eli açık bir kadındı. Onun kapısında </p>
<p class="calibre1">epiy  para  edindim.  Daha  önce  de,  o  “Herşeyin  esası  mantık” </p>
<p class="calibre1">diyen,  “Islatır  mı  ıslatmaz  mı?”  diye soran  deli  herifin  yanında </p>
<p class="calibre1">çalışırken de epiy para biriktirmiştim. îlkin kiralık ev çok, dahası, </p>
<p class="calibre1">kesemize  uygunları  bile  var.  Var  olmaya  var  da,  gelgeldim  ev </p>
<p class="calibre1">sahibi,  “Hadi kontratı yapalım,”  deyince ben, </p>
<p class="calibre1">“Eyvah, nüfuskâğıdımı evde unutmuşum. Alıp da geleyim...” </p>
<p class="calibre1">diye ordan savuşuyorum.  Nüfuskâğıdı olmayınca kontratı nasıl </p>
<p class="calibre1">yapacaksın.  Kontratsız evini kiraya veren  de yok... </p>
<p class="calibre1">Bir gün,  bir hafta,  bir ay değil ağbiler,  tam  iki ay her Allahın </p>
<p class="calibre1">günü  sabahın  köründen  akşamın  karanlığına  dek  kontratsız </p>
<p class="calibre1">kiralanacak ev  aradım.  Biyandan Anşe,  ille  de  ev  bulmam  için </p>
<p class="calibre1">zorluyor.  İyice  bunaldım.  Artık  canımdan  bezdim.  Bir  sabah </p>
<p class="calibre1">çayevinde bir gazetenin ilan sayfasında, birbuçuk odalı bir küçük </p>
<p class="calibre1">dairenin ilanını gördüm.  Bize uygun. Hiç umudum yoksa da yapacak başka da işim olmadığından, ilandaki adrese gittim. Kapıyı</p>
<p class="calibre1"><img src="index-284_1.png" class="calibre2"/></p>
<p class="calibre1"><img src="index-284_2.png" class="calibre2"/></p>
<p class="calibre1">çok yaşlı  bir  adam  açtı,  ben  diyeyim  seksen yaşında,  siz  deyin </p>
<p class="calibre1">doksan yaşında bir aksakal. Kiralık ev için geldiğimi söyleyince, </p>
<p class="calibre1">beni  tepeden  tırnağıma  süzdü.  Belli  ki,  kılığımdan  beni  gözü </p>
<p class="calibre1">tutmadı. Gene de geri çevirmeyip kiralık daireyi gösterdi. Kendi </p>
<p class="calibre1">oturduğu  daireyi  ikiye  bölmüş,  birbuçuk  odalı  olan  bölümü </p>
<p class="calibre1">kiraya verecekmiş ki, taksitle aldığı apartımanın borcunu ödesin. </p>
<p class="calibre1">Kiralık yeri gezdim.  Çok güzel. Ama kirası çok. </p>
<p class="calibre1">“Sizi boşuna tedirgin ettim,  bize göre değilmiş,”  dedim. </p>
<p class="calibre1">O  aksakal birden  parlayıp, </p>
<p class="calibre1">“Size göre olanı  nasıl olacakmış bakayım...”  dedi. </p>
<p class="calibre1">“Doğrusunu istersen beybaba, bu dünyada bize göre olanı da </p>
<p class="calibre1">yok ya...”  dedim. </p>
<p class="calibre1">Daha da kızarak, </p>
<p class="calibre1">“Niye?”  diye sordu. </p>
<p class="calibre1">“Çünkü,”  dedim,  “benim  bu  dünyada  yerim  yok.  Çünkü, </p>
<p class="calibre1">ben yaşamıyorum. Çünkü hükümete göre ben dünyada yokum. </p>
<p class="calibre1">Çünkü...” </p>
<p class="calibre1">Besbelli iyice bunalmış olduğumdan, içimi döktüm.  O kızgın </p>
<p class="calibre1">aksakalın yüzü yumuşadı, </p>
<p class="calibre1">“Gel  bakayım,  gel...”  diyerek  beni  kendi  evine  soktu.  Bir </p>
<p class="calibre1">koltuğa oturttu.  Kendi de oturdu. </p>
<p class="calibre1">“Anlat, neymiş? Neden yaşamıyormuşsun, neden bu dünyada </p>
<p class="calibre1">yerin yokmuş?”  dedi. </p>
<p class="calibre1">Demek, ben de içimi boşaltacak birini arıyormuşum ki, bütün </p>
<p class="calibre1">olup biteni kısaca anlattıktan sonra, </p>
<p class="calibre1">“Hükümet makamları benim yaşadığıma inanmıyor,” dedim. </p>
<p class="calibre1">Ben anlatırken kıs kıs gülüyordu. Sözüm bitince gene gülerek, </p>
<p class="calibre1">“Benim  durumum  seninkinden  daha  bok  da  onun  için  gülüyorum,”  diye açıkladı.  Bu evde tek başına oturduğunu,  elliüç yıllık  eşinin  kendisini  bırakıp  gittiğini  anlattıktan  sonra,  “Bak </p>
<p class="calibre1">delikanlı,”  dedi,  “sana  bu  evi  kiralayacağım,  hem  de  istediğin </p>
<p class="calibre1">kiradan  daha ucuza.” </p>
<p class="calibre1">“Ya kontrat? Nüfuskâğıdım yok...”  dedim. </p>
<p class="calibre1"><img src="index-285_1.png" class="calibre2"/></p>
<p class="calibre1"><img src="index-285_2.png" class="calibre2"/></p>
<p class="calibre1">“Dertli dertlinin halinden anlar. Sen de benim gibi dertlisin,” </p>
<p class="calibre1">dedi. </p>
<p class="calibre1">Kontrat ne istemiyordu. Yalnız, evin borcunu ödeyeceği için, </p>
<p class="calibre1">kirayı zamanında  ödemeliydim.  Hey Allah,  dünyada  bu  kadar </p>
<p class="calibre1">da iyi insan var mıymış...  Sarılıp elini öptüm. </p>
<p class="calibre1">“Yalnız,  senden bir dileğim var,”  dedi. </p>
<p class="calibre1">“Buyur, her buyurduğun can baş üstüne beybaba...”  dedim. </p>
<p class="calibre1">“Dedim ya,  benim  derdim seninkinden  çok daha baskın  diye... Başıma bisürü dava açıldı. Karım da bir saçmalık yüzünden beni  yüzüstü  bırakıp  gitti.  Çok  yaşlıyım.  Mahkemelere  gidip </p>
<p class="calibre1">gelemiyorum.  Duruşma günleri,  mahkemeye  gitmeme  yardım </p>
<p class="calibre1">et, yeter...”  dedi. </p>
<p class="calibre1">“Helbeeet...  Beybaba...  Ne  demek!  Sırtımda  bile  taşırım,” </p>
<p class="calibre1">dedim. </p>
<p class="calibre1">Anşe yeni evimizi çok beğendi. </p>
<p class="calibre1">“Amanın,  kuş  yuvası  gibi...”  diyerek sevincinden  uçtu.  Ufak </p>
<p class="calibre1">tefek eşya ney de aldık. Anşe ancak haftada bir, gündüzün geliyordu. Nüfuskâğıdım olmadığından Anşe’yle nikâhlanamadığımızı ev sahibimiz de biliyordu. </p>
<p class="calibre1">Aksakallı’nın, karısının neden bırakıp kaçtığını, neden o kadar </p>
<p class="calibre1">çok davası olduğunu sorup öğrenememiştim.  Bigün, </p>
<p class="calibre1">“Oğlum Yaşar, iki gün sonra duruşmam var, beni mahkemeye </p>
<p class="calibre1">götürecek misin?”  dedi. </p>
<p class="calibre1">“Götürürüm beybaba...”  dedim. </p>
<p class="calibre1">Duruşmasının  olduğu  gün  beybabayı  aldım,  birlikte  mahkemeye gittik.  Kendisini bırakıp kaçmış  olan karısı da ordaydı. </p>
<p class="calibre1">Allah biliyor ya, bırakıp kaçtığına göre kadını genç sanıyordum. </p>
<p class="calibre1">Dahası,  içimden,  “Kimbilir  kendinden  otuz  mu,  kırk  mı  yaş </p>
<p class="calibre1">genç  kadınla  evlenmiştir,  elbet  sonu  böyle  olur...”  diyordum. </p>
<p class="calibre1">Mahkemeye gidince, uzaktaki tahta sıra üzerinde oturan karısını </p>
<p class="calibre1">gösterdi. İki kişinin koluna girmiş, öyle oturup kalkan, tirit olmuş </p>
<p class="calibre1">bir kadın. Görünüşü, beybabadan daha yaşlı. Kocasına boşanma </p>
<p class="calibre1">davası açmış. Avukatı  da var.  Beybaba avukat tutmamış. </p>
<p class="calibre1"><img src="index-286_1.png" class="calibre2"/></p>
<p class="calibre1"><img src="index-286_2.png" class="calibre2"/></p>
<p class="calibre1">Mahkemenin koridorunda tahta sıra üzerinde oturup duruşmayı beklerken, </p>
<p class="calibre1">»</p>
<p class="calibre1">“Yaşar oğlum, vara ben de senin gibi nüfusta ölü görüneydim. </p>
<p class="calibre1">Vara, nüfuskâğıdım olmayaydı. Vara senin gibi, daha doğmadan şehit düşeydim. Benimki, seninkinden çok, çok daha kötü...” dedi. </p>
<p class="calibre1">N için  avukat  tutm adığını  sordum.  U tandığı  için  avukat </p>
<p class="calibre1">tutmadığını söyledi. </p>
<p class="calibre1">“Karım,  ihanet  ettim  diye  beni  mahkemeye  verip  boşanma </p>
<p class="calibre1">davası açtı. Bu yaştan sonra ne ihaneti, nasıl ihanet? Yahu, dedim </p>
<p class="calibre1">karıma, ben kendim ayakta dik duramıyorum,  nasıl ihanet ederim sana...”  diye anlatırken,  bizden  iki sıra ötede oturan  karısı, sözlerini duymuş olacak ki, başını bize çevirip, </p>
<p class="calibre1">“Resmi belge var, belge...  Koskoca hüküm et belgesi...  İhanet </p>
<p class="calibre1">etmedin de,  o gayri meşru piçler nerden çıktı?”  diye bağırdı. </p>
<p class="calibre1">Beybaba hiç sesini çıkarmadı.  Bana, </p>
<p class="calibre1">“Gazetelerin diline düşeceğim diye ödüm  patlıyor,”  dedi. </p>
<p class="calibre1">Karısının neden boşanma davası açtığını anlatmaya başlamıştı </p>
<p class="calibre1">ki,  mübaşir adını bağırdı:</p>
<p class="calibre1">“Haşan Oğüüüt...” </p>
<p class="calibre1">Koluna girdim. Yerinden kalktı. Duruşma salonuna girdik. Ben </p>
<p class="calibre1">arkada oturdum. Beybaba da davalı yerine geçti. Yargıç, kimliklerini  sorup yazdırdıktan sonra,  davacı olan kadına anlatmasını söyledi.  O  tirit olmuş yaşlı kadın birden canlanıp olduğu yerde </p>
<p class="calibre1">serçe gibi sıçraya sıçraya öter gibi konuşmaya başladı:</p>
<p class="calibre1">“Hâkim Bey,  biz elliüç yıllık evliydik.” </p>
<p class="calibre1">Hâkim kadının sözünü kesip, </p>
<p class="calibre1">“Şu dakikaya kadar gine de evlisiniz...”  dedi. </p>
<p class="calibre1">Kadın, </p>
<p class="calibre1">“Ne  yazık  ki,  evet  öyle...”  deyip  sürdürdü  sözünü:  “Bizim </p>
<p class="calibre1">üç  kızımız  var.  Adları  da  İlkgül, Tekgül,  Songül...  Üçü  de  evli </p>
<p class="calibre1">barklı,  çoluk çocuk sahibi. Üçünün de boylarınca çocukları var. </p>
<p class="calibre1">Torunlarımız bile evlendi. Bu yaştan sonra, kocamın bana ihanet </p>
<p class="calibre1">edeceğini nerden bilirim...” </p>
<p class="calibre1"><img src="index-287_1.png" class="calibre2"/></p>
<p class="calibre1"><img src="index-287_2.png" class="calibre2"/></p>
<p class="calibre1">Yargıç sık sık kısa kesmesi için kadını uyarıyor, ama kadın hiç </p>
<p class="calibre1">oralı olmuyordu:</p>
<p class="calibre1">“Nasıl  olduysa,  emekli  aylığı  cüzdanımız  kaybolmuş.  Bey, </p>
<p class="calibre1">emekli  aylığını  almaya  gidecek,  cüzdan  yok...  Evin  içini  altüst </p>
<p class="calibre1">ettik.  Allahtan  işte,  cüzdan  kaybolmasa,  bana  ihanet  ettiğini </p>
<p class="calibre1">anlamayacaktım.  Emekli  cüzdanını  yeniden  çıkarmak  için </p>
<p class="calibre1">nüfuskâğıdı gerekti.  O  da yok...  Demek hepsini birden biyerde </p>
<p class="calibre1">düşürmüş.  Bey,  yeniden  nüfuskâğıdı  çıkarmak  için  nüfus  müdürlüğüne  dilekçe verdi.  Nüfus  kütüğü  Bingöl’ün  bir ilçesinde olduğu  için  oranın  nüfus  müdürlüğüne  yazıldı.  Biz  ordan  iki </p>
<p class="calibre1">nüfuskâğıdı gelecek diye bekliyoruz; biri kocamın, biri de benim. </p>
<p class="calibre1">Aaa,  bir de  ne görelim,  bize beş nüfuskâğıdı birden  gelmez mi! </p>
<p class="calibre1">İkisi  bizim,  üçü de çocukların. Allah biliyor ya, ben  ilkin bizim </p>
<p class="calibre1">kızların nüfuskâğıdı sanmıştım.  Evet ama, bizim kızların nüfus- </p>
<p class="calibre1">kâğıtları kendilerinde. Hem bu üç nüfuskâğıdı başka üç çocuğun, </p>
<p class="calibre1">ikisi erkek, biri kız... Adları da bir acaip, hiç öyle ad duymadım. </p>
<p class="calibre1">Tınaz, Poyraz, kızınki de Aytunaz...  Benim içimde kötülük yok, </p>
<p class="calibre1">ben önce yanlışlık oldu, bizim çocukların yerine başka çocukların </p>
<p class="calibre1">nüfuskâğıtlarını yanlışlıkla gönderdiler sandım. Bey de, yanlışlıkla </p>
<p class="calibre1">olmuştur diye beni kandırdı. Yeniden dilekçe verip, nüfuskâğıtları </p>
<p class="calibre1">gönderilen  üç  çocuğun  bizim  çocuklarımız  olmadığını,  bizim </p>
<p class="calibre1">üç  çocuğumuzun  da  nüfus  kayıtlarını  gönderdik.  Bu  sefer  ne </p>
<p class="calibre1">olsa  beğenirsiniz...  Bizim  kendi  çocuklarımızın  da  nüfuskâğıdı </p>
<p class="calibre1">gönderildikten başka, öbür üç çocuğun babasının da Haşan Öğüt </p>
<p class="calibre1">olduğunu  bildiriyorlar.  Resmen  nüfus  m üdürlüğünün  yazısı </p>
<p class="calibre1">böyle...  Bizim  beyin  üç çocuğu daha varmış da benim haberim </p>
<p class="calibre1">yok.  Hem de benimle evliyken...” </p>
<p class="calibre1">Yargıç susturmak istiyorsa da kadının susacağı yok... </p>
<p class="calibre1">Avukatı söz aldı:</p>
<p class="calibre1">“.... eşi Bay Haşan Öğüt’ün, evlilik dışı üç çocuğunun bulunduğu nüfus müdürlüğünden gönderilen yazıyla sabit olduğundan, eşine  ihanet  etmiş  olduğu  anlaşılmakla...”  falan  filan,  “evlilik </p>
<p class="calibre1">anlaşmasının bozulmasına karar verilmesini  istiyoruz.” </p>
<p class="calibre1"><img src="index-288_1.png" class="calibre2"/></p>
<p class="calibre1"><img src="index-288_2.png" class="calibre2"/></p>
<p class="calibre1">Yargıç,  beybabaya söz verdi.  Beybaba anlattı:</p>
<p class="calibre1">“Bir  yanlışlık  olduğu  ortadan Çünkü,  nüfus  kaydımın  bulunduğu  Bingöl  Nüfus  Müdürlüğünden  benim  çocuğum  diye nüfuskâğıtları  gönderilen  üç  çocuktan  biri  sekiz  aylık,  biri  de </p>
<p class="calibre1">benden iki yaş büyük...  Bendeniz,  seksendört yaşındayım efendim.  Benim,  sekiz aylık çocuğum nasıl olabilir.  Bize gönderilen nüfuskâğıtlarında,  benim  oğlum  diye  gösterilen Tınaz  ise,  nü- </p>
<p class="calibre1">fuskâğıdında yazılı  doğum  tarihine  göre,  benden  iki yaş  büyük </p>
<p class="calibre1">efendim.  Benim oğlum olamaz,  olsa olsa ağabeyim olur...” </p>
<p class="calibre1">Beybabanın çaçaron karısı ayağa fırladı:</p>
<p class="calibre1">“Efendim,  doğum  tarihini  yanlış  yazmışlardır...  Yanlışlık </p>
<p class="calibre1">olamaz mı yani...” </p>
<p class="calibre1">Yargıç,  zabıt kâtibine kararı yazdırdı:</p>
<p class="calibre1">“Davalının nüfus kaydının ve kaydında bulunan çocuklarının </p>
<p class="calibre1">nüfus  kayıtlarının  mahkememize  gönderilmesi  için,  Bingöl  İli </p>
<p class="calibre1">Nüfus  Müdürlüğüne  yazılmasına  ve  duruşmanın...  falan  güne </p>
<p class="calibre1">kalmasına...” </p>
<p class="calibre1">D uruşm a  salonundan  çıkınca  beybaba,  karısının  yanına </p>
<p class="calibre1">sokulup, </p>
<p class="calibre1">“Hanım  etme,  ele  güne  rezil  oluyoruz.  Bizim  bir  ayağımız </p>
<p class="calibre1">çukurda,  öbür ayağımız  da nerdeyse  çukura girecek.  Bu yaştan </p>
<p class="calibre1">sonra elliüç yıllık yuvamızı yıkma.  Yahu,  benim  sekiz aylık çocuğum olabilir mi hiç...”  diye yalvardıysa da karısı, </p>
<p class="calibre1">“Olur  olur...  senden  herşey  umarım...”  deyince,  çevresini </p>
<p class="calibre1">kuşatanlar gülüştüler. </p>
<p class="calibre1">Beybabayı  eve  götürürken,  durumunun  sandığı  kadar  kötü </p>
<p class="calibre1">olmadığını,  nasıl  olsa yanlışlığın  anlaşılacağını  dilimin  döndü- </p>
<p class="calibre1">ğünce anlatmaya çalıştım.  O zaman, </p>
<p class="calibre1">“Aman  oğlum;  bu  fazladan  üç  çocuk için  başıma gelen  bela </p>
<p class="calibre1">yalnız karımın benden ayrılması olsa ne iyi... Ama daha ne işler </p>
<p class="calibre1">açıldı başıma.  Savcılık da soruşturma açtı,”  dedi. </p>
<p class="calibre1">“Ne diye?”  diye sordum. </p>
<p class="calibre1"><img src="index-289_1.png" class="calibre2"/></p>
<p class="calibre1"><img src="index-289_2.png" class="calibre2"/></p>
<p class="calibre1">“Ne diye olacak, insanların hiç işi yok, birisi ihbar etmiş olmalı. </p>
<p class="calibre1">Savcılık da bana,  bu  üç çocuk şimdi  nerde,  diye  soruyor.  Öyle </p>
<p class="calibre1">ya, ben bu çocukların babasıysam,  çocuklar nerde?” </p>
<p class="calibre1">“Çocuklar nerde olabilir,  elbette biyerlerdedir.” </p>
<p class="calibre1">“Savcılık  anlıyor  mu?  Çocukların  adresini,  yerini  soruyor. </p>
<p class="calibre1">Ne  oldu  çocuklar?  Bir  cinayete  mi  kurban  gittiler?  Dünyada </p>
<p class="calibre1">neler oluyor. Fazladan üç çocuğu bulamazsam, ister misin, bana </p>
<p class="calibre1">çocukların kaatili desinler...” </p>
<p class="calibre1">“Hiç öyle şey olur mu  beybaba,  sonunda elbet anlaşılır yanlışlık...” </p>
<p class="calibre1">Beybaba kızdı, </p>
<p class="calibre1">“Yahu, sen bile böyle söylüyorsun. Yanlışlık anlaşılır da, senin </p>
<p class="calibre1">başındaki yanlışlık niye anlaşılmıyor...”  dedi. </p>
<p class="calibre1">“Öyle ya...”  dedim. </p>
<p class="calibre1">Bir  hafta  kadar  sonra,  beybabayı  yeniden  savcılıktan  çağırmışlar.  Birlikte  gittik.  Savcı,  önündeki  dosyaya bakarak, Tınaz, Poyraz ve Aytunaz  adlı  çocuklarının  nerede  olduklarını,  adreslerini sordu. </p>
<p class="calibre1">Beybaba, </p>
<p class="calibre1">“Geçen sorgumda da arz etmiştim efendim. Benim bu adlarda </p>
<p class="calibre1">çocuklarım yok.  Benim,  Ilkgül, Tekgül ve  Songül  adlarında üç </p>
<p class="calibre1">kızım var.  Bu adlarını saydığınız,  fazladan çocuklardır,”  dedi. </p>
<p class="calibre1">Savcı, </p>
<p class="calibre1">“Geçen  sorgunuzda,  Bingöl  Nüfus  M üdürlüğünden  daha </p>
<p class="calibre1">cevap gelmemişti. Bingöl Nüfus Müdürlüğünden yazımıza gelen </p>
<p class="calibre1">cevapta, üç değil, altı çocuğunuz olduğu bildiriliyor. Nerde öbür </p>
<p class="calibre1">üç çocuğunuz?”  dedi. </p>
<p class="calibre1">Beybaba boyuna, </p>
<p class="calibre1">“Onlar fazladan  çocuklar...”  deyip duruyordu. </p>
<p class="calibre1">“Fazladan veya değil,  orası sizi ilgilendirir.  Çocuklar nerde?” </p>
<p class="calibre1">Beybaba, </p>
<p class="calibre1">“Efendim,”  dedi,  “bendeniz  seksendört  yaşındayım.  Benim </p>
<p class="calibre1">çocuğum denilen Aytunaz adlı  kız çocuğu  ise  daha bu yıl doğ</p>
<p class="calibre1"><img src="index-290_1.png" class="calibre2"/></p>
<p class="calibre1"><img src="index-290_2.png" class="calibre2"/></p>
<p class="calibre1">muş, sekiz aylık. İnsaf ediniz, benim yaşımda bir adamın çocuğu </p>
<p class="calibre1">olabilir mi?” </p>
<p class="calibre1">Savcı, </p>
<p class="calibre1">*</p>
<p class="calibre1">“Sizin bu yaşta çocuğunuzun olup olmayacağı savcılık makamını ilgilendirmez. Bu bir tıp sorunudur. Gazetelerde okuyoruz, doksan, yüz yaşındakilerin bile çocuğu olabiliyor,”  dedi. </p>
<p class="calibre1">Beybaba ağlamaklı bir sesle, </p>
<p class="calibre1">“Fazladan  üç  çocuktan  büyük  oğlan  da  seksenaltı  yaşında, </p>
<p class="calibre1">benim  yaşımsa  seksendört...  Savcı  Bey,  benden  iki  yaş  büyük </p>
<p class="calibre1">oğlum nasıl olur?”  dedi. </p>
<p class="calibre1">Savcı,  beybabanın eşi gibi, </p>
<p class="calibre1">“Bir  tarih  yanlışlığıdır  o...  Yazı  makinesinde  yazılmıştır,” </p>
<p class="calibre1">dedi. </p>
<p class="calibre1">Sonunda,  savcı çok yaşlı olduğu için şimdilik polis soruşturması  açtırmadığını,  ama  adresleri  bilinmeyen  bu  üç  çocuğun kayıtlarının  silindiğini  bildiren  mahkeme  kararı  getirilmezse, </p>
<p class="calibre1">polis soruşturması açtıracağını söyleyerek beybabayı bıraktı. </p>
<p class="calibre1">Eve dönerken durmadan,  kendi kendine söyleniyordu:</p>
<p class="calibre1">“Karıma ihanet etmişim...  Benim ihanet edecek halim mi var </p>
<p class="calibre1">be... Nüfus cüzdanlarımızı yeniden çıkartalım diye durup dururken başımıza iş  açtık. Al sana üç fazladan çocuk...  Savcı haklı... </p>
<p class="calibre1">Öyle ya, nüfus kaydındaki fazladan üç çocuk nerde? Ulan, şurda </p>
<p class="calibre1">kaç günlük ömrüm kaldı da yeni nüfuskâğıdı çıkarmak istedim... </p>
<p class="calibre1">Yaşar oğlum, iyi ki sana nüfuskâğıdı vermiyorlar. Ya bir de benim </p>
<p class="calibre1">gibi fazladan üç çocuğun var deyip de, göster çocukları, çocukları </p>
<p class="calibre1">ne yaptın,  diye sorarlarsa,  daha mı iyi...” </p>
<p class="calibre1">Beybaba, </p>
<p class="calibre1">“Bu  iş  sarpa sarıyor,  avukatsız olmayacak...”  diyordu. Ama o </p>
<p class="calibre1">gün çok yorulduğundan avukata gidemedi.  Başka bigün beybabayı tanıdığı avukata götürdüm. Avukata olup biteni anlatınca, avukat, </p>
<p class="calibre1">“Hiç merak etme,  kolay...  Hallederiz. Asliye H ukuk Hâkim- </p>
<p class="calibre1">liği’nde dava açacağız,”  dedi. </p>
<p class="calibre1"><img src="index-291_1.png" class="calibre2"/></p>
<p class="calibre1"><img src="index-291_2.png" class="calibre2"/></p>
<p class="calibre1">“Kimi dava edeceğiz?”  diye sordu beybaba. </p>
<p class="calibre1">Avukat da, </p>
<p class="calibre1">“Nüfus müdürlüğünü...  Sen vekâletnameyi çıkart, ben davayı </p>
<p class="calibre1">açarım,”  dedi. </p>
<p class="calibre1">Mahkeme  kalemine  dava  dilekçesini  ben  götürdüğümden, </p>
<p class="calibre1">dilekçe hâlâ aklımdadır:</p>
<p class="calibre1">“Dava konusu:  Nüfus kaydının  tashihi talebinden  ibarettir. </p>
<p class="calibre1">Olay: Eşim Hasna Ö ğütten İlkgül, Tekgül ve Songül adlı çocuklarım mevcuttur. Bu husus,  Bingöl ili, Karlıova ilçesi, Merkez nahiyesi,  Karapınar  köyü,  hane  bilmem  kaç,  cilt  bilmem  kaç, </p>
<p class="calibre1">sayfa bilmem kaça kayıtlı. </p>
<p class="calibre1">Nüfus  cüzdanlarımızı  yenilem ek  için  yaptığım  müracaat </p>
<p class="calibre1">üzerine  tarafıma  fazladan  üç  adet  cüzdan  yollanmış  olup,  bu </p>
<p class="calibre1">cüzdanlardaki  uydurma üç çocuğu,  kendi çocuklarımla birlikte </p>
<p class="calibre1">nüfusta  kayıtlı  kılınmış  göstermektedir.  Bir  yanlışlık  sonucu </p>
<p class="calibre1">yazıldıklarında şüphe bulunmayan Tınaz,  Poyraz, Aytunaz adlı </p>
<p class="calibre1">çocukların kayıtlarının düzeltilmesinde veya silinmesinde zaruret </p>
<p class="calibre1">bulunmaktadır. Yanlışlıkla üzerime kayıt edilmiş bu çocuklardan </p>
<p class="calibre1">birinin daha bu yıl, bir diğerinin  ise, ben doğmadan iki yıl önce </p>
<p class="calibre1">doğmuş oldukları, doğum tarihlerinden anlaşılacağından, hakikate uymayan kayıtlar olduğu meydandadır. </p>
<p class="calibre1">Hukuki sebepler falan  fırtık... </p>
<p class="calibre1">Sonuç: Yukarda arz ettiğim sebeplerle, aslında mevcut bulunmadığı halde,  nüfusuma kaydedilen adlarını saydığım üç şahsın kayıtlarının  nüfusum dan  silinm esine  ve  böylece  yanlışlığın </p>
<p class="calibre1">düzeltilmesine  karar  verilmesi  saygıyla  talep  olunur.  Davacı: </p>
<p class="calibre1">Haşan Öğüt.” </p>
<p class="calibre1">Yaşar,  dilekçeyi okur gibi anlatınca,  Dilekçeci, </p>
<p class="calibre1">-   Ulan Yaşar Yaşamaz,  beni  bile  bastırdın  be... Avukat kesilmişsin sen...  dedi. </p>
<p class="calibre1">Koğuşun en yaşlısı, </p>
<p class="calibre1">— Oğlum  Yaşar,  dedi,  insanda  şans  olmalı  şans...  Bak  sen </p>
<p class="calibre1">kendine  bitek  nüfuskâğıdı  bulamıyorsun,  elin  şanslı  adamına</p>
<p class="calibre1"><img src="index-292_1.png" class="calibre2"/></p>
<p class="calibre1"><img src="index-292_2.png" class="calibre2"/></p>
<p class="calibre1">fazladan  üç  nüfuskâğıdı  birden  gönderiyorlar.  Allahın  kısmetli </p>
<p class="calibre1">kulu... </p>
<p class="calibre1">, </p>
<p class="calibre1">Yaşar, yaşlı hükümlüye, </p>
<p class="calibre1">— Baba, o daha kötü, dedi, ben ona bakar da kendi halime şükreder, avunurdum.  Hiç olmazsa bana, sen ölmüşsün, diyorlar. O </p>
<p class="calibre1">zavallıdansa,  üç çocuğunu öldürdü mü diye kuşkulanıyorlar. </p>
<p class="calibre1">Hamurkâr, </p>
<p class="calibre1">— Peki, sonu ne oldu yahu, insanı çatlatma da anlat. Adamcağız </p>
<p class="calibre1">kurtuldu mu üç  fazla çocuktan?  diye sordu. </p>
<p class="calibre1">Yaşar, </p>
<p class="calibre1">— Kolay mı? dedi. Bingöl Nüfus Müdürlüğünden mahkemeye </p>
<p class="calibre1">cevap  geldi. </p>
<p class="calibre1">— Ne diyor cevapta? </p>
<p class="calibre1">— Bu üç çocuk da kayıtta üzerindedir, altı çocuğun var diyorlar </p>
<p class="calibre1">cevapta. </p>
<p class="calibre1">— Adam  ne yaptı,  o aksakal? </p>
<p class="calibre1">— Ağbicim, hani derler ya, pişmiş tavuğun başına bile gelmemiş </p>
<p class="calibre1">diye...  İşte öyle,  Haşan Öğüt’ün başına gelenler pişmiş tavuğun </p>
<p class="calibre1">başına gelmemiştir. Ama araya Riçırt Reşat girdi, onu anlatmadan </p>
<p class="calibre1">beybabanın sonunu anlatamam... </p>
<p class="calibre1">Heykelci, </p>
<p class="calibre1">— O  da kim?  diye sordu. </p>
<p class="calibre1">— Riçırt  Reşat  mı?  O nu  anlatmak  uzun  sürer.  Yarın  gece  de </p>
<p class="calibre1">onu anlatırım. </p>
<p class="calibre1">Yataklarında  dinleyenler,  başlarını  yastıklarına  koydular. </p>
<p class="calibre1">Oturanlar  da  yataklarına  yattılar.  Yalnız  Kolonyacı,  döşemeye </p>
<p class="calibre1">serili  incecik  döşeği  üstünde  titiz  bir  kimyager  gibi  çalışıyor, </p>
<p class="calibre1">kolonyaları votkaya çeviriyordu. </p>
<p class="calibre1">Yaşar Yaşamaz, sabahleyin erkenden helaya gitmek için yatağından kalktığında Kolonyacı’yı yine öylece çalışırken gördü. Bütün gece uyumadan  mı çalışmıştı, yoksa sabahın çok erken saatinde </p>
<p class="calibre1">uyanıp  çalışmaya  mı  başlamıştı?  Yüzü  anlamsız  Kolonyacı’ya </p>
<p class="calibre1">Yaşar bunu soramadı. </p>
<p class="calibre1"><img src="index-293_1.png" class="calibre2"/></p>
<p class="calibre1"><img src="index-293_2.png" class="calibre2"/></p>
<p class="calibre1">R içırt Reşat  D enilen Casus</p>
<p class="calibre1">B ir in c i  koğuştakilerin  çoğu  b ütün   gün,  fazladan  üç  çocuk </p>
<p class="calibre1">üzerinde  konuşup  tartışmışlardı.  Aksakal  Haşan  Ö ğüt,  nüfus </p>
<p class="calibre1">kaydındaki yanlışlık anlaşılıp fazladan üç çocuğun babası olmaktan  kurtulmuş  muydu,  yoksa  çocuklarını  ortadan  kaldırıp  yok etmiş  bir cani baba olarak başı  belaya mı girmişti? </p>
<p class="calibre1">-   M üslüman  olan  casusu  anlatmamış,  sonucu  söylemişim, </p>
<p class="calibre1">neye yarar... Olmaz ki... Akşama, ilkin şu casus Riçırt’ı anlatayım, </p>
<p class="calibre1">sonra  da  Aksakal  Haşan  Ö ğüt’ün  ne  olduğunu  anlatacağım... </p>
<p class="calibre1">diyordu. </p>
<p class="calibre1">Hükümlüler,  genellikle  kendileri  de  haksızlığa  uğradıklarına </p>
<p class="calibre1">inanmış  olduklarından,  Aksakal  Haşan  Ö ğ ü t’ün  fazladan  üç </p>
<p class="calibre1">çocuk yüzünden başının derde girmiş, dahası, hapse bile atılmış </p>
<p class="calibre1">olduğunu  iddia edenler  çoğunluktu.  Buna  karşılık Yaşarın  anlattığı bu olaya hiç inanmayanlar da vardı. Artık bu denli de olur muydu yani? Bir adam durup dururken, hiç tanıyıp bilmediği üç </p>
<p class="calibre1">çocuğun  babasısın,  çocuklar nerde,  diye nasıl suçlanabilirdi? </p>
<p class="calibre1">Yaşarın,  yanında  izmaritçi  olarak  çalışmamasına  içerlemiş </p>
<p class="calibre1">olan Avcı, </p>
<p class="calibre1">-   Anlarım,  nüfus  kaydında  yanlışlık  yapılabilir.  Bir  çocuk, </p>
<p class="calibre1">babasından iki yaş büyük yazılmış olabilir. Haa, bak bu olur. Ama </p>
<p class="calibre1">havadan  üç  çocuk  kaydına  yazılıp  da,  “Çıkar  çocukları!”  diye </p>
<p class="calibre1">insan suçlanır mı yahu?  Bu Yaşar Yaşamaz, nişangâhsız atarken, </p>
<p class="calibre1">artık iyice ipin  ucunu da,  lafın  tadını da kaçırdı...  dedi. </p>
<p class="calibre1">Maltızcı karşı  koyuyordu:</p>
<p class="calibre1">-   Öyle söyleme  arkadaş.  Bu  işler bizim  başımıza az mı  geldi </p>
<p class="calibre1">yani...  Hani  ne demişler:  Olmaz olmaz,  deme,  olmaz olmaz! </p>
<p class="calibre1">Yaşar  Yaşamaz,  kendisi  için  koğuşta  tartışılanları  duyuyor, </p>
<p class="calibre1">ama  duymazdan  geliyordu.  Akşam  yoklaması  saatinde  yatağına  oturmuş,  cezaevine  getirdiği  kirli  bez  torbasını  didik  didik</p>
<p class="calibre1"><img src="index-294_1.png" class="calibre2"/></p>
<p class="calibre1"><img src="index-294_2.png" class="calibre2"/></p>
<p class="calibre1">araştırmaktaydı.  Uçları  kıvrık  eski  cep  defterleri,  kopuk  defter </p>
<p class="calibre1">kâğıtları,  örselenmiş ve buruşuk kâğıtları  karıştırıyor,  bu kâğıtlardaki yazıları okumaya çalışıyordu. Belli ki bişey aramaktaydı. </p>
<p class="calibre1">Akşam yoklamasından sonra da yemek bile yememiş, o kâğıtları </p>
<p class="calibre1">didiklemekle uğraşmıştı. </p>
<p class="calibre1">Yaşar’ın anlatacaklarını dinlemek için koğuştakiler her akşam </p>
<p class="calibre1">olduğu  gibi  durumlarını  almışlardı.  Kimisi  yatağına  uzanmış, </p>
<p class="calibre1">kimisi  de  koğuşun  ortasındaki  uzun  tahta  masaya  dirseklerini </p>
<p class="calibre1">dayamış Yaşarı bekliyordu. </p>
<p class="calibre1">Kral Sami, </p>
<p class="calibre1">-   Hadi Yaşar oğlum,  seni bekliyoruz! diye seslendi. </p>
<p class="calibre1">Yaşar,  o kâğıtlardan  başını kaldırmadan, </p>
<p class="calibre1">-   Bir dakka ağbicim, şimdi geliyorum...  dedi. </p>
<p class="calibre1">Bisüre daha arandıktan,  torbayı karıştırdıktan, yazılı kâğıtları </p>
<p class="calibre1">okuduktan  sonra,  bu  örselenmiş  kâğıtların  içinden  dörde  katlı </p>
<p class="calibre1">bir kâğıt alıp ortaya geldi.  Uzun  tahta sıraya oturdu. Tahta aralıklarına yemek artıkları dolmuş yağlı masaya dirseklerini dayadı. </p>
<p class="calibre1">Her akşamki gibi, dinleyicilerini hazırlamak için giriş yapmadan </p>
<p class="calibre1">söze başladı:</p>
<p class="calibre1">-   Müslüman  olan  casusu  anlatmamış  olamaz!  İlkin  ordan </p>
<p class="calibre1">başlayalım söze. Kiracısı olduğumuz apartıman dar ve küçük, üç </p>
<p class="calibre1">katlı. Biz alt kattayız. Önce de söylediğim gibi, alt kat iki bölük. </p>
<p class="calibre1">Bir  bölüğünde  Haşan  Öğüt,  bir  bölüğünde  biz  oturmaktayız. </p>
<p class="calibre1">Orta katta Riçırt denilen bir adam var. Üst kat satılık olduğundan </p>
<p class="calibre1">boş duruyor. </p>
<p class="calibre1">Bu Riçırt denilen adam, adından da belli, yabancı. AmaTürk- </p>
<p class="calibre1">çesi iyi. Biraz kırık, çetrefil bir Türkçesi var. Kanı sıcak bir adam, </p>
<p class="calibre1">hemen insana yakınlık gösteriyor, tatlı dilli... Beni her görüşünde </p>
<p class="calibre1">evine çağırır. Ben de giderim. Çay yapar içeriz.  Bu paralı yabancı </p>
<p class="calibre1">adamın, ne diye bu yoksul Müslüman mahallesine gelip ev kiraladığını bitürlü anlamam. Bir akşam evindeyken bana ne iş yaptığımı sordu.  Ben de söyleşi olsun diye başımdan geçenleri özetleyip, </p>
<p class="calibre1">“Nüfuskâğıdım olmadığından hiçbir işe almıyorlar,”  dedim. </p>
<p class="calibre1">Çok üzüldü. </p>
<p class="calibre1"><img src="index-295_1.png" class="calibre2"/></p>
<p class="calibre1"><img src="index-295_2.png" class="calibre2"/></p>
<p class="calibre1">“Sana bir iyilik yapmak isterim,” dedi. </p>
<p class="calibre1">“Eksik  olma  Riçırt  Bey,  ama  bana  kimse  iyilik  yapamaz. </p>
<p class="calibre1">Benim işim de, ev sahibim Haşan Öğüt’ün işi de Allaha kalmış </p>
<p class="calibre1">artık...”  dedim. </p>
<p class="calibre1">Sonra ben de ona ne iş yaptığını sordum. Bir yabancı firmanın </p>
<p class="calibre1">burdaki  işlerine neye bakarmış.  Yakında emekli olacakmış. </p>
<p class="calibre1">“Emekli  olunca burda yerleşeceğim,”  dedi. </p>
<p class="calibre1">Allah Allah,  gel de şaşma! </p>
<p class="calibre1">Aradan  bir zaman  geçti.  Bir akşam gene  evinde  konuşurken </p>
<p class="calibre1">Riçırt bana, </p>
<p class="calibre1">“Yakında Müslüman  olacağım,”  dedi. </p>
<p class="calibre1">Yahu, bu adam, insanı şaşırtmak için yaratılmış. Zengin olduğu </p>
<p class="calibre1">halde, gelir, yoksullar mahallesindeki bir küçük apartıman dairesine sığışır.  Hıristiyan olduğu halde, Müslümanların arasında yaşar. </p>
<p class="calibre1">Emekli olunca kendi yurduna gitmez,  burda yerleşmeye kalkar. </p>
<p class="calibre1">Derken,  günün birinde, </p>
<p class="calibre1">“Müslüman olmak zorundayım,”  dedi. </p>
<p class="calibre1">“Riçırt Bey, hiç zorla Müslüman olunduğunu duymamıştım,” </p>
<p class="calibre1">dedim. </p>
<p class="calibre1">“Sen  tarih  bilmediğinden  öyle sanıyorsun.  Dünyadaki  Müslümanların yarısından çoğunun  ataları kılıç zoruyla Müslüman olmuşlardır,”  dedi. </p>
<p class="calibre1">Adam herşeyi de biliyor.  Buyüzden, sözüne karşı gelemedim. </p>
<p class="calibre1">“Hangi  Müslüman sana kılıç çekti  de,  ne zoruna Müslüman </p>
<p class="calibre1">oluyorsun?”  dedim. </p>
<p class="calibre1">“Ah! Vara kılıcını çekip bir Müslüman kellemi almaya kalkaydı. </p>
<p class="calibre1">O ndan  da  kötüsü  ben  âşık  oldum  bir Türk  kadınına.  Ailesi, </p>
<p class="calibre1">Müslüman olmazsam kızlarını bana vermiyor. Anladın mı neden </p>
<p class="calibre1">Müslüman olmak zorunda kaldığımı...”  dedi. </p>
<p class="calibre1">Aradan bir zaman daha geçti. Bir akşam gene beni evine çağırdı. </p>
<p class="calibre1">“Yarın sünnet oluyorum,”  dedi. </p>
<p class="calibre1">Riçırt  Beyin  sünneti  zor  oldu.  Ağaç  yaşken  eğilir  de,  adam </p>
<p class="calibre1">kartken  sünnet  edilmez  ya...  Evet,  zor  oldu.  Herif,  iki  hafta </p>
<p class="calibre1">evinde yatağından kalkamadı. Sanırsın, sünnetini kesmediler de, </p>
<p class="calibre1"><img src="index-296_1.png" class="calibre2"/></p>
<p class="calibre1"><img src="index-296_2.png" class="calibre2"/></p>
<p class="calibre1">farzını kökünden kopardılar. Sünnet edilip Müslüman olduktan </p>
<p class="calibre1">sonra  Riçırt  Bey,  Reşat  Bey  oklu.  Gelgeldim  kimse  ona  Reşat </p>
<p class="calibre1">Bey demez,  Riçırt Reşat Bey derdi. </p>
<p class="calibre1">Evlendi. Karısını evine getirdi. Yahu, öyle bir karı ki, şuncacık </p>
<p class="calibre1">aklı  olan,  öyle  bir  karı  için,  değil  sünnetini  kestirmek,  ayak </p>
<p class="calibre1">tırnağını bile kesmez. Biz bu Riçırt Beyle çok kaynaşıp içli dışlı </p>
<p class="calibre1">olduğumuzdan bigün ona, </p>
<p class="calibre1">“Yahu Riçırt Bey, darılma ama, sana bişey soracağım. Gerçekten, sen bu karına âşık oldun da mı evlendin?”  diye sordum. </p>
<p class="calibre1">Bir yabancı dili en iyi öğrenmenin yolu, anadili o dil olan bir </p>
<p class="calibre1">kadınla evlenmekmiş. </p>
<p class="calibre1">“İyi ama,  sen Türkçeyi biliyorsun,”  dedim. </p>
<p class="calibre1">Biliyormuş, ama anadili gibi konuşamıyormuş.  Konuşurken, </p>
<p class="calibre1">yabancı olduğu anlaşılıyormuş. </p>
<p class="calibre1">“Şimdi bu senin hanım,  sana Türkçe mi  öğretiyor?”  dedim. </p>
<p class="calibre1">“Sen  aşağı  kattan,  tependeki  bizim  kavgamızı  duymuyor </p>
<p class="calibre1">musun?  Sabah akşam kavga ediyoruz.  İnsanın bir dili öğrenmiş </p>
<p class="calibre1">olduğu  üç şeyden anlaşılır,”  dedi. </p>
<p class="calibre1">“Neymiş o  üç şey?”  dedim. </p>
<p class="calibre1">Söyledi:</p>
<p class="calibre1">“Birincisi, o dilde rüya görüyorsa. İkincisi, o dilde sevişiyorsa. </p>
<p class="calibre1">Üçüncüsü de,  o  dilde  kavga edebiliyorsa.  Ben  bu karıyla kavga </p>
<p class="calibre1">ede ede Türkçeyi anadilim gibi öğreneceğim.” </p>
<p class="calibre1">Gerçekten  de  kısa  zamanda  Riçırt  Reşat  Beyin  dili  düzeldi </p>
<p class="calibre1">iyice.  Çok kişi onun Türk olmadığına inanmazdı. </p>
<p class="calibre1">Biz  onunla  arkadaşlığı  ilerlettikçe  Riçırt  Beyin  geçmişini </p>
<p class="calibre1">öğrenip her geçen gün daha da çok şaşıyordum.  Bu herif dokuz </p>
<p class="calibre1">kez  mi,  on  kez  mi  ne  evlenmiş.  Karıları,  Koreli,  Fransız,  Rus, </p>
<p class="calibre1">Viyetnamlı  filanmış. </p>
<p class="calibre1">“Riçırt  Bey,  kadın  koleksiyonu  yapmıyorsun  ya,  ne  diye  bu </p>
<p class="calibre1">kadar karmakarışık çeşitli kadınla evlendin?”  diye sordum. </p>
<p class="calibre1">Ora insanlarının dillerini öğrenmek için o kadınlarla evlenmiş. </p>
<p class="calibre1">Buyüzden  de  Korece,  Caponca,  Viyetnamca,  daha  nice  diller </p>
<p class="calibre1">bilirmiş. </p>
<p class="calibre1"><img src="index-297_1.png" class="calibre2"/></p>
<p class="calibre1"><img src="index-297_2.png" class="calibre2"/></p>
<p class="calibre1">Biyandan  Riçırt  Beyle  tamşlığı  koyulturken,  biyandan  kendime  iş  ararken,  biyandan  da  bizim  Aksakal  Haşan  Ö ğüt’ü, savcılığa, mahkemeye götürüp getiriyorum. Zavallının işi sürüp </p>
<p class="calibre1">duruyor.  Biteceği,  sonuçlanacağı  da yok.  Çünkü,  bir  yanlışlığı </p>
<p class="calibre1">düzeltelim derken, araya beş altı yeni yanlış daha giriyor.  Oraya </p>
<p class="calibre1">bişey soruluyor,  ordan cevap olarak başka bir yanlış şey geliyor. </p>
<p class="calibre1">Haydi bir daha soruyorlar. Her yazının gitmesi, cevabın gelmesi, </p>
<p class="calibre1">yanlışın düzeltilmesi, düzeltelim derken daha da yanlış yapılması </p>
<p class="calibre1">aylar sürüyor. Öyle yanlışlar yapılıyordu ki, bigün Aksakal Haşan </p>
<p class="calibre1">Öğüt bana şöyle dedi:</p>
<p class="calibre1">“Oğlum Yaşar, ben bu fazladan üç çocuğa razı olsam iyi olacak, </p>
<p class="calibre1">çünkü  biz bu yanlışı  düzeltelim  derken,  ister misin  bu  sefer de </p>
<p class="calibre1">fazladan beş nüfuskâğıdı daha göndersinler. O zaman çık bakalım </p>
<p class="calibre1">işin  içinden  çıkabilirsen.  Allahtan  bişeycik  istemem,  bu  sefer </p>
<p class="calibre1">fazladan beş çocuk, benim hanımın nüfus kaydında görünmeli ki, </p>
<p class="calibre1">son günümde hiç olmazsa, ölürsem de keyfîmden öleyim...” </p>
<p class="calibre1">Gene  evlerine  bir  gidişimde,  ben  odada  otururken,  salonda </p>
<p class="calibre1">karısının Riçırt Beye, </p>
<p class="calibre1">“Bu ipsiz sapsız herifle konuşmaktan ne anlıyorsun! Yüz verme </p>
<p class="calibre1">şu  n’idüğü  belirsiz  hödüğe!”  dediğini  duyduğumdan  evlerine </p>
<p class="calibre1">gitmiyordum.  Bu  kez  Riçırt  Bey  bana  gelmeye  başlamıştı.  Bir </p>
<p class="calibre1">akşam gene gelmişti. O gün boşu boşuna iş aramaktan yorulmuş, </p>
<p class="calibre1">bunalmıştım. Yakınıp içimi döktüm. </p>
<p class="calibre1">“Sana bir sır vereceğim, bilirim senden sır çıkmaz!”  dedi. </p>
<p class="calibre1">“Öyledir,  bizden can çıkar,  sır çıkmaz!”  dedim. </p>
<p class="calibre1">Birden damdan düşer gibi, </p>
<p class="calibre1">“Ben casusum!” demesin mi! </p>
<p class="calibre1">Şaşmak  da  ne  demek  canım,  sanki  küçük  dilimi  yuttum  </p>
<p class="calibre1">da,  soluğum  kesildi.  Gırtlak  boğumumdan  sesim  çıkmıyor  ki, </p>
<p class="calibre1">“Aman  burda  durma,  kalk  git!”  diye  yalvarayım.  Nice  zaman </p>
<p class="calibre1">sonra kendime gelince, </p>
<p class="calibre1">“iyilik yapacağım  sana,  iyilik yapacağım  deyip  duruyordun, </p>
<p class="calibre1">bana yapacağın iyilik bu muydu! Yaktın beni Riçırt Bey... Zaten </p>
<p class="calibre1">karışık bir adam olduğunu çoktan anlamalıydım...”  dedim. </p>
<p class="calibre1"><img src="index-298_1.png" class="calibre2"/></p>
<p class="calibre1"><img src="index-298_2.png" class="calibre2"/></p>
<p class="calibre1">“Rengin sarardı korkudan'.  Korkacak bişey yok,”  dedi. </p>
<p class="calibre1">“Yahu, daha ne olsun... Ben rfamusumla yaşamak isterken bile </p>
<p class="calibre1">beni  yaşar  saymıyorlar,  şimdi  bir  casusun  arkadaşı  olduğumu </p>
<p class="calibre1">duyarsa hükümet beni asar!”  dedim. </p>
<p class="calibre1">“Daha doğmadan şehit olmuş  insanı nasıl asarlar!”  dedi. </p>
<p class="calibre1">“Bildiğin gibi değil Riçırt Bey... Benim işime yarar bişey olunca, evet, o zaman bana yaşamıyorsun diyorlar ama, kendi işlerine gelince  yaşıyorsun  diyorlar.  Okula  gideceksem,  yaşamıyorum. </p>
<p class="calibre1">Askere  alacaklarsa,  yaşıyorum.  Nüfuskâğıdı  istersem,  yaşamıyorum. Vergi alacaklarsa, yaşıyorum.  İş  ararsam, yaşamıyorum. </p>
<p class="calibre1">Ceza  keseceklerse,  yaşıyorum.  Dava  açarsam,  yaşamıyorum. </p>
<p class="calibre1">Tımarhaneye  kapatacaklarsa,  yaşıyorum.  Evleneceksem,  yaşamıyorum.  Ama  şimdi  bir  casusla  içli  dışlı  olduğum  duyulursa, yaşıyorsun der de asarlar.” </p>
<p class="calibre1">Ben korku içindeyim,  o daha gülüyor. </p>
<p class="calibre1">“Hiç korkma. Sen casusluk etmeyeceksin, yurduna çok büyük </p>
<p class="calibre1">hizmet edeceksin.  Okul yüzü görmediğinden bu işleri bilemezsin.  Bildiğin gibi değil, ben çok büyük casusum.  Sen gidip beni hükümet  makamlarına  ihbar  edince,  çok  büyük  hizmet  etmiş </p>
<p class="calibre1">olacaksın.  O zaman  sana nüfuskâğıdı da verirler,  para da,  iş de, </p>
<p class="calibre1">herşey de verirler...” </p>
<p class="calibre1">Uzun uzun anlattı. O buraya, bizim memleket aleyhine casusluk için gelmemiş.  O nun  işi daha başkaymış.  Burada yaşamaya başlayınca, bizim insanlarımızı çok sevmiş. Hele dilimizi öğrenip </p>
<p class="calibre1">Müslüman da olunca, burdan hiç ayrılmamaya, emekli olup bu </p>
<p class="calibre1">iyi insanların arasında yaşamaya karar vermiş. </p>
<p class="calibre1">“Hepsi  iyi  de,  neden  beni  bu  işlere  bulaştırıyorsun?  Neden </p>
<p class="calibre1">kendin gidip  teslim olmuyorsun?”  dedim. </p>
<p class="calibre1">Elbet  kendisi  de  gidip  teslim  olurmuş  ama,  bana  çok  acıdı</p>
<p class="calibre1">ğından  bir  iyilik yapmak  istiyormuş.  Sözde  ben  teslim  olması </p>
<p class="calibre1">için  ona  yol  gösterecekmişim.  Böylece  bir  taşla  iki  kuş  birden </p>
<p class="calibre1">vuracakmışız.  Hem o burda yerleşecek, hem hizmetime karşılık </p>
<p class="calibre1">bana  iş  vereceklermiş.  Benim  de  aklım  yatar  gibi  oldu.  Yalnız</p>
<p class="calibre1"><img src="index-299_1.png" class="calibre2"/></p>
<p class="calibre1"><img src="index-299_2.png" class="calibre2"/></p>
<p class="calibre1">ben,  kime  gidileceğini,  nerden  gidileceğini,  kime,  nasıl  ihbar </p>
<p class="calibre1">edileceğini  bilmiyordum. </p>
<p class="calibre1">Riçırt Reşat Bey, </p>
<p class="calibre1">“Sen  orasını  bana  bırak.  Ben  gidilecek  yeri  biliyorum.  Sen </p>
<p class="calibre1">yanımda gel, yeter,”  dedi. </p>
<p class="calibre1">Taksiye bindik,  gidiyoruz. Arabada fısıl  fısıl anlatıyor: </p>
<p class="calibre1">“Göreceksin,  benim  kim  olduğumu  öğrenince  şaşırıp  kalacaklar.  Ortalık karışacak.  Kıyamet kopacak.  Kolay değil,  büyük bir  ajan  bütün  planları  teslim  ediyor.  Unutma,  oraya  sen  beni </p>
<p class="calibre1">götürmüş  olacaksın.  İşte  bütün  gizli  planlar  da  bu  çantanın </p>
<p class="calibre1">içindeki  dosyada.” </p>
<p class="calibre1">Şöyle şaşıracaklar,  böyle şaşıracaklar diye anlatıyor,  anlatıyor, </p>
<p class="calibre1">sonra bana soruyor:</p>
<p class="calibre1">“Söyle bakayım,  ne diyeceksin oraya gidince?” </p>
<p class="calibre1">Bana ezberlettiği gibi cevap veriyorum:</p>
<p class="calibre1">“Size ajan sıfır iks onüç’ü getirdik efendim,”  diyeceğim. </p>
<p class="calibre1">“Tamam... Sen böyle deyince, yerlerinden fırlayacaklar, başları </p>
<p class="calibre1">tavana vuracak...  Key-Si-Bi’den ajan sıfır iks onüç...” </p>
<p class="calibre1">Şoföre durmasını söyledi. </p>
<p class="calibre1">“İşte karşı casusluk işiyle  uğraşan daireye geldik,”  dedi. </p>
<p class="calibre1">Arabadan inip  içeri girdik. </p>
<p class="calibre1">“Şu karşıki kapıyı tıklat. İçerde dazlak kafalı, tombul bir adam </p>
<p class="calibre1">vardır.” </p>
<p class="calibre1">Kapıyı tıklattım. İkimiz birden girdik. Gerçekten, masada dazlak kafalı,  tombul tombalak biri var.  Riçırt Beyin bana öğrettiği gibi, selam verdikten sonra dedim ki:</p>
<p class="calibre1">“Efendim, size,  Key-Si-Bi’den ajan sıfır iks onüç’ü getirdim.” </p>
<p class="calibre1">Ben böyle söyler söylemez, yerinden fırlayıp başı tavana vuracak gibi sıçrayacak diye beklerken, o tombalak adam,  önündeki yazıdan  başını yavaş yavaş  kaldırıp, </p>
<p class="calibre1">“Ha?”  diye sordu. </p>
<p class="calibre1">Benim beceremediğimi görünce,  bu kez Riçırt Bey konuştu: </p>
<p class="calibre1">“Ben ajan sıfır iks onüç,  Key-Si-Bi’den...” </p>
<p class="calibre1">Masadaki  adam, </p>
<p class="calibre1"><img src="index-300_1.png" class="calibre2"/></p>
<p class="calibre1"><img src="index-300_2.png" class="calibre2"/></p>
<p class="calibre1">r i ç i r t   r e ş a t   d e n î l e n   c a s u s  </p>
<p class="calibre1">▼</p>
<p class="calibre1">299</p>
<p class="calibre1">“Memnun oldum efendim, buyrun oturun, rica ederim,” dedi. </p>
<p class="calibre1">Riçırt Bey oturdu. Ayıp ofur diye ben oturmadım. </p>
<p class="calibre1">Riçırt Reşat Bey, </p>
<p class="calibre1">“Asıl adım  Riçırt Velling’dir. Ama adımı değiştirip  Reşat Veli </p>
<p class="calibre1">yaptım,”  dedi. </p>
<p class="calibre1">Masadaki adam, </p>
<p class="calibre1">“Bizden bir isteğiniz mi var?”  diye sordu. </p>
<p class="calibre1">Karşısındaki adamı şaşıracak diye beklerken Riçırt şaşırdı, </p>
<p class="calibre1">“Ben  casusum efendim,”  dedi. </p>
<p class="calibre1">“Yaaa,  öyle  mi?  GüzeeelL”  dedi tombalak adam. </p>
<p class="calibre1">Bisüre durduktan sonra, </p>
<p class="calibre1">“Casus musunuz?”  diye sordu. </p>
<p class="calibre1">Oh  çok  şükür  anlayabilmişti.  Riçırt  Bey,  sonunda  tanınmış </p>
<p class="calibre1">olmaktan duyduğu sevinçle, </p>
<p class="calibre1">“Evet,  casusum,”  dedi. </p>
<p class="calibre1">“Öyleyse üst kata çıkın,  kapısında otuzüç yazılı odadaki beyi </p>
<p class="calibre1">görün.” </p>
<p class="calibre1">Riçırt Bey, beni böyle tanırlar, şöyle tanırlar, ajan sıfır iks onüç </p>
<p class="calibre1">dedin mi, dünyada tanımayan gizli güvenlik örgütü yoktur falan </p>
<p class="calibre1">filan diye bana öyle atmıştı ki, şimdi burda tanınmayınca benden </p>
<p class="calibre1">utanmış gibiydi.  Koridora çıkınca, </p>
<p class="calibre1">“Şimdi  gideceğimiz  adam,  bak  nasıl  tanıyacak  beni.  Zayıf, </p>
<p class="calibre1">gözlüklü biridir,  adı da Basri olacak,”  dedi. </p>
<p class="calibre1">Otuzüç sayılı odayı eliyle koymuş gibi buldu. İçeri girdik. Dediği gibi içerde, zayıf,  gözlüklü bir adam vardı.  Ben  o  adama, </p>
<p class="calibre1">“Efendim,  size  Key-Si-Bi’den  ajan sıfır  iks  onüç’ü  getirdim,” </p>
<p class="calibre1">diyecek yerde, herhalde korkudan olacak, dilim dolanıp da, </p>
<p class="calibre1">“Sıfır  onüç’ten  Key-Si-Bi’yi  getirdim,”  deyince,  Riçırt  Bey </p>
<p class="calibre1">kendini tanıtmak zorunda kaldı:</p>
<p class="calibre1">“Ben Key-Si-Bi’den ajan sıfır iks onüç...” </p>
<p class="calibre1">Gözlüklü adam ayağa kalkıp elini  uzattı, </p>
<p class="calibre1">“Ben  Basri  Filanca...”  diye,  soyadı aklımda  kalmadı,  kendini </p>
<p class="calibre1">tanıttı.  El sıkıştılar. </p>
<p class="calibre1">Gözlüklü adam, </p>
<p class="calibre1"><img src="index-301_1.png" class="calibre2"/></p>
<p class="calibre1"><img src="index-301_2.png" class="calibre2"/></p>
<p class="calibre1">“Bu delikanlı  için  iş  vermemizi  istiyorsanız,  kadromuz dolu. </p>
<p class="calibre1">Hatta kadro fazlamız bile var da, kimi ajanlarımızı bordroda büro </p>
<p class="calibre1">işçisi olarak gösteriyoruz. Yerimiz yok!”  dedi. </p>
<p class="calibre1">Riçırt Bey,  biraz sertçe, </p>
<p class="calibre1">“Casus olduğumu söylüyorum size,”  dedi. </p>
<p class="calibre1">Gözlüklü adam, </p>
<p class="calibre1">“Olabilir,” dedi. “Ben de size kadroda boş yerimiz yok diyorum.” </p>
<p class="calibre1">“Benimle  ilgilenecek  birisi  yok  mu  burda?  Çok  gizli  planlar </p>
<p class="calibre1">var elimde...” </p>
<p class="calibre1">“Baştan söyleseydiniz ya bunu... Üçüncü kata çıkın, koridorun </p>
<p class="calibre1">solunda...”  derken Riçırt  Bey, </p>
<p class="calibre1">“Biliyorum,  sağdaki  ilk oda...”  dedi. </p>
<p class="calibre1">Gözlüklü adam, </p>
<p class="calibre1">“Biliyorsanız, neden  bana geldiniz?” diye Riçırt Beyi tersledi. </p>
<p class="calibre1">Üçüncü  kattaki  odaya  girdik.  Riçırt  Bey gene  kendini  casus </p>
<p class="calibre1">olarak tanıttı. </p>
<p class="calibre1">Ordaki görevli, </p>
<p class="calibre1">“Sizi kim gönderdi?”  diye sordu. </p>
<p class="calibre1">Riçırt Bey, </p>
<p class="calibre1">“Kendim geldim,”  dedi. </p>
<p class="calibre1">“Yani sizi bana kim tavsiye etti?  Bir tavsiyeniz var mı?” </p>
<p class="calibre1">Riçırt Bey,  yeniden  kimliğini  söyledi. </p>
<p class="calibre1">Adam, </p>
<p class="calibre1">“Elinizdeki gizli planlar hangi konuda?”  diye sordu. </p>
<p class="calibre1">“Patlatma yıkma işleriyle ilgili...” </p>
<p class="calibre1">“Haaaa...  Siz yanlış gelmişsiniz.  Koridora çıkın, soldan ikinci </p>
<p class="calibre1">odadaki arkadaşımızı g ö rün,”  dedi. </p>
<p class="calibre1">Dediği  odaya girdik.  R içırt Bey,  ona da kendisini  tanıttıktan </p>
<p class="calibre1">sonra,  patlatma işleriyle  ilgili elinde çok gizli planları olduğunu </p>
<p class="calibre1">söyledi. </p>
<p class="calibre1">“Bunları size teslim etm ek  için getirdim.  Patlatma konusuyla </p>
<p class="calibre1">siz ilgileniyormuşsunuz,”  dedi. </p>
<p class="calibre1">Adam, </p>
<p class="calibre1">“Ama hangi tür patlatma?  Nasıl yıkımlar için?”  diye sordu. </p>
<p class="calibre1"><img src="index-302_1.png" class="calibre2"/></p>
<p class="calibre1"><img src="index-302_2.png" class="calibre2"/></p>
<p class="calibre1">Riçırt Bey, </p>
<p class="calibre1">“Daha çok köprüleri havaya uçurmak filan, yıkım işleri için,” </p>
<p class="calibre1">dedi. </p>
<p class="calibre1">“Köprü mü dediniz?” </p>
<p class="calibre1">“Evet.” </p>
<p class="calibre1">“Sizi buraya yanlış göndermişler. Biz de sabotaj işleriyle uğra</p>
<p class="calibre1">şırız ama,  köprü sabotajlarıyla değil.” </p>
<p class="calibre1">İyice sinirlenmiş olan Riçırt Bey, </p>
<p class="calibre1">“Söyler misiniz lütfen, kime gidip bunları teslim etmeliyim?” </p>
<p class="calibre1">dedi. </p>
<p class="calibre1">Bu odadaki adam,  düşünme zamanı kazanmak için, elindeki </p>
<p class="calibre1">kalemin sapını dişleri arasında çiğneyerek, </p>
<p class="calibre1">“Köprü,  köprü,  köprü...”  diye bisüre mırıldandıktan sonra, </p>
<p class="calibre1">“En  iyisi  siz  dördüncü  kata  çıkın,  orda  köprü  sabotajlarıyla </p>
<p class="calibre1">kimin ilgilendiğini sorun,”  dedi. </p>
<p class="calibre1">Riçırt Bey, çok gizli olması gereken biyerin sorularak öğrenilmesine pek şaştığı için, </p>
<p class="calibre1">“Bilirler mi?”  diye sordu. </p>
<p class="calibre1">Adam, </p>
<p class="calibre1">“Elbette,  kime sorsanız size gösterir,”  dedi. </p>
<p class="calibre1">Gerçekten de öyle oldu. Dördüncü kata çıktık. İlk karşılaştığı </p>
<p class="calibre1">kimseye, köprü sabotajlarıyla kimin uğraştığını sordu. O da, odayı </p>
<p class="calibre1">gösterdi. Girdik o odaya. Riçırt Bey, ordaki adama, önce kendisini </p>
<p class="calibre1">tanıttıktan sonra, köprü sabotajıyla ilgili çok gizli belgeler getirdiğini söyledi. Hatta, dosyalardan birini de açarak, kimi planlan yaydı.  Riçırt Beyi büyük bir dikkatle dinleyen  adam, </p>
<p class="calibre1">“Nasıl köprüler?  Ne gibi köprüler?”  diye sordu. </p>
<p class="calibre1">“Köprü işte...  Bildiğimiz köprü...” </p>
<p class="calibre1">“Evet ama, türlü türlü köprü var biliyorsunuz. Ahşap köprüler </p>
<p class="calibre1">mi, beton köprüler mi? Taş köprüler mi? Demir köprüler mi? Asma köprüler mi? Ayaklı köprüler mi? Yoksa demiryolu köprüleri mi? Sizin memleketinizdeki gizli servisin işbölümünü bilmiyorum </p>
<p class="calibre1">ama,  bizde her tür köprüye bakan ayrı şubeler vardır.” </p>
<p class="calibre1">“Hertürlü köprü... Ama daha çok demir köprüler...” </p>
<p class="calibre1"><img src="index-303_1.png" class="calibre2"/></p>
<p class="calibre1"><img src="index-303_2.png" class="calibre2"/></p>
<p class="calibre1">“Haa,  şimdi  anlaşıldı.  Öyleyse  siz  yanlış  gelmişsiniz.  Bir </p>
<p class="calibre1">zahmet,  beşinci  kata  kadar  çıkacaksınız.  Kapısında  altıyüzbir </p>
<p class="calibre1">yazılı  odaya  girin.  Ordaki  memura  benden  selam  söyleyin,  o </p>
<p class="calibre1">sizin  işinize bakar.” </p>
<p class="calibre1">Ordan çıkınca Riçırt Bey yeniden umuda kapılmıştı.  Beşinci </p>
<p class="calibre1">kata çıktık. Altıyüzbir sayılı odaya girdik. Orda, şişman bir adam </p>
<p class="calibre1">vardı.  Riçırt  Bey,  herşeyi  baştan  sona  bir  daha  anlattı.  Şişman </p>
<p class="calibre1">adam  bir  zaman  sustu.  Herhalde  ne yapması  gerektiğini  düşünüyordu.  Birden  ne  yapacağını  hatırlamış  gibi,  telefonu  açıp konuşmaya başladı:</p>
<p class="calibre1">“Beyfendi,  birisi  geldi,  yanında  da  bir  delikanlı  var..  Kendisinin  casus  olduğunu  iddia  ediyor,  ajanmış  dediğine  göre... </p>
<p class="calibre1">Sabotaj  işleriyle  uğraştığını,  daha  çok  demir  köprüleri  havaya </p>
<p class="calibre1">uçurduğunu söylüyor.” </p>
<p class="calibre1">Bizim Riçırt bu sözleri duyunca birden Türkçesi de bozularak </p>
<p class="calibre1">bağırmaya başladı:</p>
<p class="calibre1">“Yok ben  uçuruyor  demir  köprü  havaya...  Yok öyle...  Bende </p>
<p class="calibre1">var çok gizli  plan...” </p>
<p class="calibre1">Şişman adam,  Riçırt Beye eliyle “Sen sus, ağzını kapa!” işareti </p>
<p class="calibre1">yaparak telefondaki  adama şöyle diyordu:</p>
<p class="calibre1">“Ne emredersiniz Beyfendi,  ne yapalım bu adamı şimdi?” </p>
<p class="calibre1">Sorduğu Beyfendi’nin dediklerini dinledikten sonra bikaç kez, </p>
<p class="calibre1">“Başüstüne,  başüstüne...”  deyip  telefonu kapadı.  Riçırt Beye, </p>
<p class="calibre1">“Siz,”  dedi,  “en  iyisi,  M üdür  Beyfendinin  de  dediği  gibi,  en </p>
<p class="calibre1">üst kata çıkın,  orda Haşim Bey vardır,  onu görün.” </p>
<p class="calibre1">Haşim  Beye  gittik.  Haşim  Bey,  Riçırt  Beyin  dediklerini </p>
<p class="calibre1">büyük  bir  dikkatle  “Hımm...  Hımm...”  diye  hımlaya  hımlaya </p>
<p class="calibre1">dinledikten sonra, </p>
<p class="calibre1">“Demir köprüleri  neyle atıyorsunuz?”  diye sordu. </p>
<p class="calibre1">Dünyanın  ünlü casusu  Riçırt  Beyin  kan  başına sıçramış  olacaktı ki, suratı kıpkırmızı olmuştu. </p>
<p class="calibre1">“Neyle olursa olsun,  bundan size ne?”  diye bağırdı. </p>
<p class="calibre1">Haşim Bey büyük bir yumuşaklıkla, </p>
<p class="calibre1"><img src="index-304_1.png" class="calibre2"/></p>
<p class="calibre1"><img src="index-304_2.png" class="calibre2"/></p>
<p class="calibre1">“Sinirlenmeyin  rica  ederim.  Sinirliler  bizim  mesleğimizde </p>
<p class="calibre1">başarılı  olamazlar.  Sizin  işinizi ^kolaylaştırmak  için  soruyorum. </p>
<p class="calibre1">Köprü atmalarında, fitille ateşleme bölümüyle, elektrik kablosuyla </p>
<p class="calibre1">ateşleme  bölümleri  bizde  ayrı  ayrıdır.  Bu  işlere  ayrı  uzmanlar </p>
<p class="calibre1">bakar,”  dedi. </p>
<p class="calibre1">Riçırt Bey, </p>
<p class="calibre1">“Elektrikle,  fitille,  neyle olursa olsun...”  dedi. </p>
<p class="calibre1">“Tamam.  Öyleyse  alt  kata  inin,  koridorun  sağında  üçüncü </p>
<p class="calibre1">odaya girin.  Ordakilere anlatın derdinizi.” </p>
<p class="calibre1">İlk başvurduğumuz dazlak kafalı tombalak adamın  karşısına </p>
<p class="calibre1">gittik.  Daha önce  kendisine  gittiğimizi  hatırlamadı  bile.  Paltosunu  giyinirken,  Riçırt  Bey  herşeyi  ona  baştan  anlattı,  ikinci kolunu paltosuna sokarken, </p>
<p class="calibre1">“İyi  güzel  ama  beyim,  neden  bu  kadar  geç  geldiniz?”  dedi. </p>
<p class="calibre1">Paltosunu  giyip  kol  saatine  baktı:  “Nerdeyse  paydos  olacak,  iş </p>
<p class="calibre1">saati bitiyor.  Oysa sizin işiniz önemli,  uzun sürer.  En iyisi siz ne </p>
<p class="calibre1">yapın  biliyor musunuz?” </p>
<p class="calibre1">Riçırt Bey, </p>
<p class="calibre1">“Ne yapalım?”  diye merakla sordu. </p>
<p class="calibre1">“Yarın  sabah  erkenden  gelin.  Ama  yarın  da  cumartesi... </p>
<p class="calibre1">Pazartesi  sabahı  gelirsiniz  artık hayırlısıyla...  Tam  daire  paydos </p>
<p class="calibre1">olacakken de gelinmez ki.  Onbeş dakika sonra  paydos...” </p>
<p class="calibre1">Riçırt Beyle odadan çıktık. Az önce pancar gibi kızarmış olan </p>
<p class="calibre1">yüzü,  aka kesmişti, hani,  kessen kanı akmayacak,  dedikleri gibi </p>
<p class="calibre1">apak bir yüz...  Bana, </p>
<p class="calibre1">“Hadi  gidelim.  Anlaşılan,  benim  alınyazım  bu,  casusluğa </p>
<p class="calibre1">devam etmek zorundayım,”  dedi. </p>
<p class="calibre1">Tam büyük kapıdan çıkacakken, arkamızdan biri gelip, Riçırt </p>
<p class="calibre1">Beyin koluna yapıştı:</p>
<p class="calibre1">“Nereye?” </p>
<p class="calibre1">Riçırt Bey, </p>
<p class="calibre1">“Gidiyoruz,”  dedi. </p>
<p class="calibre1">“Nasıl gidiyorsunuz? Sorup etmeden gidilir mi? Burası neresi? </p>
<p class="calibre1">Gelin bakalım buraya!” </p>
<p class="calibre1"><img src="index-305_1.png" class="calibre2"/></p>
<p class="calibre1"><img src="index-305_2.png" class="calibre2"/></p>
<p class="calibre1">Bizi  aldı,  bodrum  katında  bir  odaya  soktu.  Orda  bikaç  kişi </p>
<p class="calibre1">daha vardı.  Bize, </p>
<p class="calibre1">“Buraya nasıl girdiniz?” diye sorup duruyorlardı. </p>
<p class="calibre1">Riçırt Bey, </p>
<p class="calibre1">“Basbayağı girdik kapıdan...”  diyor ama,  anlatamıyordu. </p>
<p class="calibre1">Bizi o odaya getiren adam,  biyere telefon etti. Telefonda, </p>
<p class="calibre1">“Efendim,  şüpheli  iki  kişi  yakaladık.  Ne  yapalım?”  diye </p>
<p class="calibre1">soruyordu. </p>
<p class="calibre1">O,  telefonda konuşurken,  Riçırt Bey kulağıma, </p>
<p class="calibre1">“İşte şimdi hapı yuttuk...”  dedi. </p>
<p class="calibre1">Üstümüzü başımızı aradılar.  Riçırt Beyin ceplerinden üç ayrı </p>
<p class="calibre1">nüfuskâğıdı  çıktı. </p>
<p class="calibre1">Arayan adam, </p>
<p class="calibre1">“Senin kimliğin nerde?”  diye bana sordu. </p>
<p class="calibre1">“Kimliğim  yok,  hiçbir  zaman  da  olmadı.  Bana  nüfuskâğıdı </p>
<p class="calibre1">verilmiyor,”  dedim. </p>
<p class="calibre1">“Neden?”  diye sordu. </p>
<p class="calibre1">“Ben daha doğmadan şehit düşmüşüm de ondan...” </p>
<p class="calibre1">Bir  şaklama  sesiyle  gözlerimde  şimşekler  çaktı.  Ondan  sonrasını pek hatırlamıyorum.  Hatırlar gibi olursam da hatırlamak istemiyorum. </p>
<p class="calibre1">Bikaç gün sonra, hiç nüfuskâğıdım olmadığı halde beni saldılar </p>
<p class="calibre1">da, üç nüfuskâğıdı birden olan Riçırt Beyi salmadılar. </p>
<p class="calibre1">Beni salan adam, </p>
<p class="calibre1">“İşte adaletsizlik dedikleri şey bu,” dedi, “herifin üç nüfuskâğıdı </p>
<p class="calibre1">birden olunca,  elbet sana bir nüfuskâğıdı bile düşmez.” </p>
<p class="calibre1">O gün bugün bir daha Riçırt Beyi hiç görmedim. Ya toz oldu, </p>
<p class="calibre1">ya toz ettiler.  Kimbilir,  belki de iyi Arapça öğrenmek için şimdi </p>
<p class="calibre1">Arabistan’ın  biyerinde bir Arap karısıyla evlenmiştir. </p>
<p class="calibre1">Yaşar Yaşamaz susunca,  idareci, </p>
<p class="calibre1">— Senin Aksakal Haşan  Öğüt ne oldu? diye sordu. </p>
<p class="calibre1">Yaşar, </p>
<p class="calibre1">— Anlatayım ağbi...  dedi. </p>
<p class="calibre1"><img src="index-306_1.png" class="calibre2"/></p>
<p class="calibre1"><img src="index-306_2.png" class="calibre2"/></p>
<p class="calibre1">Araştıra  araştıra  torbasından  bulup  çıkardığı,  dörde  katlı </p>
<p class="calibre1">örselenmiş kâğıdı yavaş yavaş açarak, </p>
<p class="calibre1">-   Haybeden  anlattığımızı,  nişangâhsız  attığımızı  söyleyen, </p>
<p class="calibre1">anlattıklarımızın  doğruluğundan  kuşkulanan  ağbilerimiz  var. </p>
<p class="calibre1">Amerika’da  bile  var,  bizde  yalan  yok  ağbiler.  Kuşkulananlara </p>
<p class="calibre1">belge göstereceğim.  Riçırt Beyi orda bırakıp eve döndüm.  Bikaç </p>
<p class="calibre1">zaman  sonra,  Riçırt  Beyin  karısı  evin  eşyasını  boşaltıp  gitti. </p>
<p class="calibre1">Ben  gene  Aksakal  Haşan  Ö ğüt’ü  mahkemeden  mahkemelere </p>
<p class="calibre1">götürüp getiriyordum. Her mahkemeden çıkışımızda, mahkeme </p>
<p class="calibre1">kaleminden aldığı karar suretlerini yada başka belgeleri saklamam </p>
<p class="calibre1">için  bana  verirdi.  Ben  de  onları  saklardım.  Dilekçelerinin  bir </p>
<p class="calibre1">kopyası,  duruşma  notları  filan  hep  bendeydi.  Az önce  torbamı </p>
<p class="calibre1">aradım  ama,  bulamadım.  Yalnız,  mahkemenin  bir  ara kararını </p>
<p class="calibre1">buldum.  Buyrun okuyun!  diyerek İdareciye verdi. </p>
<p class="calibre1">İdareci,  dörde  katlı  ve  kat  yerlerinden  yırtılmış  olan  yazılı </p>
<p class="calibre1">kâğıdı aldı.  Kâğıdın başlığında “T.C. Asliye H ukuk Hâkimliği” </p>
<p class="calibre1">yazısı basılıydı. </p>
<p class="calibre1">İdareci,  kâğıttaki yazıyı okudu:</p>
<p class="calibre1">“Davacı  avukatı  geldi.  Davalı  nüfus  m emuru  hazır.  Açık </p>
<p class="calibre1">duruşmaya  devam  olundu.  Nüfus  kayıtları  gelmekle  okundu. </p>
<p class="calibre1">Tınaz,  Poyraz ve Aytunaz adlı çocukların  Haşan  Ö ğütten olup </p>
<p class="calibre1">olmadıklarının,  nüfus kayıt şekli ve kayda esas olan evrak suretlerinin  nüfus  memurluğundan  sorulmasına ve  davacı  ile eşinin evlilik tarihlerinin  de  istenilmesine  ve  bu  sebeple  duruşmanın </p>
<p class="calibre1">(.........)  tarihine bırakılmasına karar verildi.” </p>
<p class="calibre1">İdareci,  mahkemenin  bu  resmi  ara  kararı  yazısını  okurken, </p>
<p class="calibre1">Yaşar Yaşamaz  yan  gözle Avcı’yı  dikizliyordu.  Avcı,  bakışlarını </p>
<p class="calibre1">Yaşar’dan kaçırmaktaydı. </p>
<p class="calibre1">Yaşar Yaşamaz, </p>
<p class="calibre1">-   Aksakal Haşan Amca yı mahkemelerden mahkemelere götürüp getirirken... diye anlatısını sürdürdü: Ençok karısından çekiyordu.  Kadın, ihanet etti diye ille de Haşan Ö ğütten boşanmak istiyordu.  Öyle de çaçaron bir kadındı ki...  Bigün mahkemede, </p>
<p class="calibre1">kocasına söylemedik ağır söz bırakmadı.  Haşan Öğüt, su içinde</p>
<p class="calibre1"><img src="index-307_1.png" class="calibre2"/></p>
<p class="calibre1"><img src="index-307_2.png" class="calibre2"/></p>
<p class="calibre1">boğulur gibi, “Fazladan... fazladan... Fazladan üç çocuk... Vallahi </p>
<p class="calibre1">fazladan...”  diye diye yere yıkıldı kaldı.  Kaskatı  kesilmişti. </p>
<p class="calibre1">Heykelci, </p>
<p class="calibre1">-   Öldü mü? diye sordu. </p>
<p class="calibre1">-   Öldü...  Cenazesi kalkarken, siz o karısını görecektiniz. Yaşlı </p>
<p class="calibre1">kadın,  “Beni bırakıp nerelere gidiyorsun Haşan!” diye ağlayarak </p>
<p class="calibre1">başını  dövüyor,  saçlarını yoluyor,  düğmelerini  koparıyor,  giysisini paralıyordu.  Öyle bağırıp  ağlıyordu  ki,  orda bulunanlar da gözyaşlarını tutamadılar.  Kadıncağız, kocası gömülürken,  “Beni </p>
<p class="calibre1">de yanma  al!”  diye  bağırarak mezara atladı.  Azkalsın,  kocasıyla </p>
<p class="calibre1">birlikte mezara gömülüyordu.  Kadını yakalayıp zorla çukurdan </p>
<p class="calibre1">çıkardılar. </p>
<p class="calibre1">Haşan Öğüt Amca ölünce, karısı eve yerleşti. Yerleşir yerleşmez </p>
<p class="calibre1">de bana kancayı  taktı. </p>
<p class="calibre1">“Ben  bu  eve  sığışamıyorum.  Bu  ev  dar  geliyor.  İki  bölüğü </p>
<p class="calibre1">birleştireceğim.  Çık evimden,”  diye  tutturdu.  Yahu,  tek  başına </p>
<p class="calibre1">bir  yaşlı  kadın  nasıl  sığmazmış  o  eve?  Kocası  sığıyordu  ya... </p>
<p class="calibre1">Efendim,  kadın  evlenecekmiş.  Kocasının  ölümünden  duyduğu </p>
<p class="calibre1">acıyı  unutmak için,  o öldükten  iki ay sonra,  kendisinden yirmi </p>
<p class="calibre1">yaş küçük bir adamla evlendi.  Beni  de evden  çıkardı.  Ben  gene </p>
<p class="calibre1">kaldım  ortalarda.  Hiç  olmazsa  evdeyken  Anşe  haftada  bir  gün </p>
<p class="calibre1">olsun eve gelirdi.  Gene biz başladık Anşe’yle şurda burda, sokaklarda,  parklarda buluşmaya... </p>
<p class="calibre1">Yaşar sustu.  İdareci’ye verdiği yazılı kâğıdı alıp gene torbasına </p>
<p class="calibre1">koydu. </p>
<p class="calibre1">Koğuşun en yaşlısı olan  hükümlü, </p>
<p class="calibre1">-   Anlattıklarının  hepsi  doğru...  Hergün  herkesin  başından </p>
<p class="calibre1">geçen şeyler...  dedi. </p>
<p class="calibre1">Sis  düdüğü sesli hükümlü, </p>
<p class="calibre1">-   Orası  öyle  de,  anlatılınca,  sanki  başımızdan  hiç geçmemiş </p>
<p class="calibre1">gibi,  biz gene de şaşıyoruz,  işte bunu anlamıyorum,  dedi. </p>
<p class="calibre1">Konuşmalar fısıldaşmaya dönüştü,  fısıltılar da durdu.  Koğuş </p>
<p class="calibre1">suskunluğa  gömüldü.  Yalnızca  bikaç  kişinin  horultusu,  arada </p>
<p class="calibre1">sayıklayanların mırıltıları duyuluyordu. </p>
<p class="calibre1"><img src="index-308_1.png" class="calibre2"/></p>
<p class="calibre1"><img src="index-308_2.png" class="calibre2"/></p>
<p class="calibre1">Felek G özün  Körolsun</p>
<p class="calibre1">Z iy aret günü akşamıydı. Ziyaretçileri gelen hükümlülerin yüzleri gülüyor,  boşuna bekleyip  de ziyaretçileri gelmeyenlerse çok üzünçlü görünüyorlardı. Ziyaret edecek kimseleri olmayanlarsa, </p>
<p class="calibre1">doğal yaşamlarını sürdürüyorlardı. </p>
<p class="calibre1">Ziyaret günleri dışardan çok yiyecek getirildiğinden, hükümlü </p>
<p class="calibre1">aşçıların yaptıkları yemekler, başka günlerdeki kadar çok satılmazdı. Ziyaretçilerin getirdikleri yiyeceklerden, ziyaretçisi olmayanlara da düşerdi. Yemek satışı çok olmadığından, Yaşar Yaşamaz, ziyaret  günü  akşamları  yemek  satışıyla  uğraşmazdı.  Ama  buna </p>
<p class="calibre1">karşılık,  ziyaret günleri hertürlü alışveriş artardı cezaevinde. </p>
<p class="calibre1">Yaşar Yaşamaz, tükürükle ezilmiş ekmek içi hamurundan yapılma heykelciklerden, hapisane işi boncuk işlemeli çantalardan o  ziyaret  günü  pekçok satmıştı.  Ziyaret  saati  bitince  de,  kendi </p>
<p class="calibre1">koğuşundaki  Maltızcı’dan  peşin  parayla  ucuza aldığı maltızları, </p>
<p class="calibre1">ocakları,  öbür  kısımların  koğuşlarına  götürüp  satmıştı.  Ortağı </p>
<p class="calibre1">olan  Eskici  de  o  gün  iyi  alışveriş  yapmış,  Yaşar’a  epiy  kazanç </p>
<p class="calibre1">vermişti. </p>
<p class="calibre1">Yarımporsiyon,  düdüğünü öttüre öttüre, </p>
<p class="calibre1">-   îçeriii, içeri! diye bağırarak hükümlüleri koğuşlarına sokun- </p>
<p class="calibre1">caya  dek,  Yaşar Yaşamaz  cezaevi  içinde  işadamlığını  yürütmüş, </p>
<p class="calibre1">sonra da koğuşuna dönmüştü. </p>
<p class="calibre1">Ziyaretçilerin  o  gün  verdikleri  kimi  üzünçlü,  kimi  sevinçli </p>
<p class="calibre1">haberlerle koğuştakiler devinip durmaktaydılar.  Koğuşta,  başka </p>
<p class="calibre1">günlerdekinden daha çok gürültü,  uğultu vardı. </p>
<p class="calibre1">Kolonyacı, bütün bu uğultulu konuşmalara ilgisiz, kendi işiyle </p>
<p class="calibre1">uğraşıyordu.  Limon  kabuklarını,  tenekeden  yapılma  bıçağının </p>
<p class="calibre1">sırtıyla kazıyor,  önündeki  ispirto  ocağında  bişey kaynatıyordu. </p>
<p class="calibre1">Duvardaki  çivilere  iple  asıp  raf diye  kullandığı  dar  tahtanın </p>
<p class="calibre1">üzerinde değişik boyda kolonya şişeleri vardı. </p>
<p class="calibre1"><img src="index-309_1.png" class="calibre2"/></p>
<p class="calibre1"><img src="index-309_2.png" class="calibre2"/></p>
<p class="calibre1">Yaşar, iki elini ensesinin altına geçirip sırtüstü uzandığı yatağında, insan değilmiş de sanki insan biçiminde bir makineymiş yada kuklaymış gibi çalışmakta olan Kolonyacı’ya dikkatle bakıyordu. </p>
<p class="calibre1">Cezaevinde  daha  epiy  zaman  kalacak  olsaydı,  Kolonyacıdan, </p>
<p class="calibre1">kolonyanın  nasıl  votkaya  çevrildiğini  öğrenmeye  çalışır,  bu </p>
<p class="calibre1">işten de para kazanırdı. Yaşar Yaşamaz bunları düşünmekteyken </p>
<p class="calibre1">yanındaki yatakta oturan  Dilekçeci, </p>
<p class="calibre1">-   Şu Kolonyacı’ya çok acırım...  dedi. </p>
<p class="calibre1">Bunu  öyle  biçimde  bir  söyleyişi  vardı  ki,  Yaşarın  nedenini </p>
<p class="calibre1">sormasını  istiyordu. </p>
<p class="calibre1">Yaşar da, </p>
<p class="calibre1">-   Neden acırsın?  diye sordu. </p>
<p class="calibre1">-   H erifin  hem  karısı,  hem  metresi  olduğu  halde,  ikisi  de </p>
<p class="calibre1">ziyaretine  gelmiyor.  Bu  zavallı  da  hem  karısını,  hem  metresini </p>
<p class="calibre1">geçindirecek diye, gece gündüz demeden, sihirbaz gibi kolonyaları </p>
<p class="calibre1">votkaya çevirmeye çalışıyor. Kolay mı, bu zamanda benim diyen </p>
<p class="calibre1">erkek tek karısını bile zor beslerken, bu zavallı hem karısını, hem </p>
<p class="calibre1">metresini geçindiriyor. </p>
<p class="calibre1">Yaşar Yaşamaz, </p>
<p class="calibre1">-   Neden ziyaretine gelmiyorlar?  diye sordu. </p>
<p class="calibre1">-   İyi  ki  gelmiyorlar...  Ziyaret  günü  ikisi  birden  gelirse,  saç </p>
<p class="calibre1">saça  baş  başa  dövüşüyorlar  kıskançlıktan.  O  zaman  da  ortalık </p>
<p class="calibre1">karışıyor,  kimse  ziyaretçisiyle  görüşemiyor.  Buyüzden  ikisi  de </p>
<p class="calibre1">gelmiyor işte.  Bu zavallının zenaatı da yalnız cezaevinde geçer. </p>
<p class="calibre1">Yaşar anlayamadığı için, </p>
<p class="calibre1">-   Dışarda geçmez mi  bu zenaat?  diye sordu. </p>
<p class="calibre1">Dilekçeci, </p>
<p class="calibre1">-   Dışarda  votkanın  en  halisi  varken,  kolonyadan  yapılmış </p>
<p class="calibre1">votkayı  kim  içer!  dedi. </p>
<p class="calibre1">-   Öyle ya,  doğru. </p>
<p class="calibre1">~  Zenaatı  dışarda  geçmediği  için,  ne  yapsın  zavallı,  cezaevinden  çıkınca  hem  metresini,  hem  karısını  geçindirmek  için tufacılık yapıyor.  O   zaman da atıyorlar içeri... </p>
<p class="calibre1"><img src="index-310_1.png" class="calibre2"/></p>
<p class="calibre1"><img src="index-310_2.png" class="calibre2"/></p>
<p class="calibre1">Tufacılığı, tesviyecilik,  tornacılık gibi bir iş sanan Yaşar, </p>
<p class="calibre1">-   Bu tufacılık dediğin nasıl bir’zenaat? diye sordu. </p>
<p class="calibre1">Dilekçeci, </p>
<p class="calibre1">-   Gece işçiliğidir, bildiğin gece hırsızlığı... Ama yalnız dükkânları soyanlara tufacı denir. Koy zavallının önüne şişelerle kolonya, yap bunlardan votka de, o da günde onbeş yirmi saat namusuyla </p>
<p class="calibre1">çalışıp kolonyayı votkaya çevirsin, tufacılık yapmasın... Değil mi </p>
<p class="calibre1">ama... </p>
<p class="calibre1">Hükümlüler  akşam  yoklaması  için  sıralandılar.  Akşam  yoklaması yapıldı. </p>
<p class="calibre1">-   Allah kurtarsın!  diyen Yarımporsiyon’a,  her akşam olduğu </p>
<p class="calibre1">gibi dişlerinin arasından tükürük fışkırtırcasına, </p>
<p class="calibre1">-   Sağol!  diye bağırdılar. </p>
<p class="calibre1">Ziyaret günleri,  akşam yemeklerini yemek daha kısa sürerdi. </p>
<p class="calibre1">Çünkü,  ziyaretçilerin  getirdikleri  yiyecekleri  daha  gündüzden </p>
<p class="calibre1">atıştırmaya başlarlardı. </p>
<p class="calibre1">Bir zamanlar,  gezginci  tiyatroların  çığırtkanlığını  da yapmış </p>
<p class="calibre1">olan Kral Sami,  o günlerin alışkanlığıyla koğuştakilere seslendi:</p>
<p class="calibre1">-   Hadi başlıyor, başlıyooor! Yaşar Yaşamaz kardeşimiz başından  geçenleri  anlatmaya  başlıyor.  Gelin,  gelin,  yerlerinizi  alın arkadaşlar.  Başlıyor! </p>
<p class="calibre1">Koğuşun  en yaşlı hükümlüsü, </p>
<p class="calibre1">-   Yaşar oğlum,  seni bekliyoruz! dedi. </p>
<p class="calibre1">Yaşar hazırdı. Yerinden fırlayıp, </p>
<p class="calibre1">-   Geldim Baba! diyerek ortadaki uzun tahtadan sıraya oturdu, </p>
<p class="calibre1">dirseklerini  masaya  dayadı,  aldı  sözü:  Ağbiler,  bu  akşam  başımızdan  geçenleri  anlatmaya,  “Felek  gözün  kör  olsun!”  diyerek başlayacağız.  Feleğin gözü kör olsun ağbiler.  Ulan  felek, yaktın </p>
<p class="calibre1">bizi! Ulan felek, olmaz ol! Namussuz felek, sürüm sürüm sürün </p>
<p class="calibre1">de  bizden  bin  beter  ol!  Ulan  felek,  Allah  sana  uyuz versin  de </p>
<p class="calibre1">kaşınacak  tırnak  vermesin.  Ulan  Allahsız,  kitapsız  felek,  ulan </p>
<p class="calibre1">imansız, vicdansız felek! </p>
<p class="calibre1">Dinleyenler, Yaşarın feleğe böyle doludizgin ilenip durmasına </p>
<p class="calibre1">şaşmışlardı. </p>
<p class="calibre1"><img src="index-311_1.png" class="calibre2"/></p>
<p class="calibre1"><img src="index-311_2.png" class="calibre2"/></p>
<p class="calibre1">Sis düdüğü sesli hükümlü, </p>
<p class="calibre1">-   Nedir feleğe sövüp sayarsın bre Yaşar Yaşamaz? diye sorunca, </p>
<p class="calibre1">Yaşar,  sanki  ilenmemiş  de eğlenceli bişey anlatırmış havasında, </p>
<p class="calibre1">-   Bana,  dedi,  feleğe  sövüp  saymasını,  feleğe  sövüp  de  içimi </p>
<p class="calibre1">boşaltıp  rahatlamayı  han  odasında  tanış  olduğumuz  Süleyman </p>
<p class="calibre1">Usta öğretmişti. </p>
<p class="calibre1">Anlatısını  ilgiyle  dinletmekte  özel  bir  yeteneği  olan  Yaşar </p>
<p class="calibre1">Yaşamaz,  sözünün burasında,  sanki birden anımsamış gibi, </p>
<p class="calibre1">-   Haaa,  öyle ya,  ben  size bu han odasına nasıl geldiğimi  anlatmamıştım ki.  Ben anlatmayınca siz Süleyman Ustayı nerden bileceksiniz...  dedi. </p>
<p class="calibre1">Dinleyicilerin ilgisini artırmak için, olayları, öncesinden yada </p>
<p class="calibre1">sonrasından anlatmak onun  bir söz oyunuydu. </p>
<p class="calibre1">-   Zavallı Haşan Öğüt, başına sarılan fazladan üç çocuk belasından kurtulmak için mahkemeden avukata, avukattan savcıya, savcıdan sorguya gide gele, yaşlı yüreği dayanamayıp  ölünce ve </p>
<p class="calibre1">karısı  olacak hortlak cadaloz,  sağlığında  boşanmak  istediği  kocasının  cenazesinde,  “Beni  kimlere  teslim  edip  de  gidiyorsun!” </p>
<p class="calibre1">diyerekten  yürekler  parçalayıcı  bağırıp  çırpınışından  bir  hafta </p>
<p class="calibre1">sonra  dağ  yabanı  bir  herifle  evlenmeye  kalkıp  ve  evleneceği </p>
<p class="calibre1">yeni kocasıyla oturacağı bahanesiyle beni evden çıkarınca,  gene </p>
<p class="calibre1">sokakta kalmıştım. Üstelik bu kez evimiz var diyerek bikaç parça </p>
<p class="calibre1">eşya da aldığımızdan, evden çıkmam zor olmuştu.  Benim zavallı </p>
<p class="calibre1">Anşe’m, gebeliğine bakmadan, eşyamızdan taşıyabileceği bikaçını </p>
<p class="calibre1">alıp köşke götürmüş,  gerisini de ucuzuna pahalısına bakmadan </p>
<p class="calibre1">satmıştık.  Çünkü yeniden bir ev kiralamaya param yoktu. Eskiden kalmakta olduğum bir han vardı ya, gene o hana gittim.  O </p>
<p class="calibre1">hanın odabaşısı beni severdi.  Hatta,  handaki odasında havagazı </p>
<p class="calibre1">musluğunu açıp  da kendimi öldürmek istediğimde  beni  o  kurtarmıştı.  Odabaşı’na handa boş  odası  olup olmadığını  sordum. </p>
<p class="calibre1">Boş  oda yokmuş  ama,  odalardan  birinde  kalan  Süleyman  Usta </p>
<p class="calibre1">diye biri, odasını temiz ve iyi bir kiracıyla bölüşmek istiyormuş. </p>
<p class="calibre1">Zaten o hanın her odasında üç dört kişi kalırdı. Ben de Süleyman </p>
<p class="calibre1">Usta nın  kaldığı  odaya  yerleştim.  Süleyman  Usta  babacan  bir</p>
<p class="calibre1"><img src="index-312_1.png" class="calibre2"/></p>
<p class="calibre1"><img src="index-312_2.png" class="calibre2"/></p>
<p class="calibre1">adam.  Ağzından  bal  akar  denilen  tatlı  anlatışlı  biri.  Öyle  tatlı </p>
<p class="calibre1">anlatır ki,  o  bişey anlatırken  dinleyenleri  ağzının  içine baktırır. </p>
<p class="calibre1">Çok görmüş geçirmiş, çok günler görmüş, başından çok işler gelip </p>
<p class="calibre1">geçmiş. Mapusta yatmış eskiden. Anlatırdı bana geceleri,  neden </p>
<p class="calibre1">yattığını. İşçi olması yüzünden, sendikacılığından, grevciliğinden, </p>
<p class="calibre1">kışkırtmacılığından filan atarlarmış  cezaevine. </p>
<p class="calibre1">Koğuşun en yaşlısı, </p>
<p class="calibre1">-   Kim  dedin,  kim dedin?  diye Yaşar’a sordu. </p>
<p class="calibre1">-   Süleyman  Usta. </p>
<p class="calibre1">-   Soyadı neydi? </p>
<p class="calibre1">-   Soyadını  unutmuşum Baba. </p>
<p class="calibre1">-   Ben  de  bilmiyorum  şimdi  soyadını  ama,  sen  söyleseydin </p>
<p class="calibre1">hatırlardım.  Posbıyıklı mı?  Püskül kaşlı mı?  Gür saçlı  mı? </p>
<p class="calibre1">-   Evet, evet... </p>
<p class="calibre1">-   Güleç  güleçti.  Yüzü  kırış  kırıştı.  Çatal  çatal  bir  boğuk sesi </p>
<p class="calibre1">vardı.  O  mu? </p>
<p class="calibre1">-   Evet. </p>
<p class="calibre1">-   Öyleyse bildim o Süleyman Ustayı. Onunla birlikte hapiste </p>
<p class="calibre1">çok yatmışlığımız var.  Lâkin  onu bizim yanımıza salmazlar,  Siyasiler Koğuşunda tutarlardı. Gene de konuşurduk arasıra haa... </p>
<p class="calibre1">Gözü pek, sözü tok, çetin ceviz dedikleri dik başlı, çatal yürekli, </p>
<p class="calibre1">ama yaşlıca bir yiğitti. </p>
<p class="calibre1">-   Evet  Baba,  bildin,  o  işte...  Süleyman  Usta  boyuna  feleğe </p>
<p class="calibre1">sövüp  sayardı.  Nerde,  ne  zaman  bir  uygunsuzluk,  bir  kötülük, </p>
<p class="calibre1">bir bozukluk görse, hemen  başlardı  feleğe  ilenmeye:  “Ulan kan </p>
<p class="calibre1">içici  felek!  Ulan  insan eti oburu!  Ulan  işkembesi lağım çukuru! </p>
<p class="calibre1">Ulan  kahpe  felek!  Olmaz  olası,  ağzı  gözü  toprak dolası...  Dert </p>
<p class="calibre1">bulup  da  derman  bulamayası!..”  İşte  böyle  denirdi.  Bir  odada </p>
<p class="calibre1">kaldığımızdan, benim iş bulup çalışmak için çırpındığıma şaşmıştı </p>
<p class="calibre1">da bir  akşam,  nedenini  sormuştu.  Ben  de  nüfuskâğıdım  olmadığını, buyüzden yaşayamadığımı baştan sona anlatmıştım.  Ben anlatırken Süleyman Usta boyuna feleğe ileniyordu: “Ulan alçak, </p>
<p class="calibre1">ulan  rezil  felek! Tuz yalayası, yüreği yanası da su bulamayası!  İt </p>
<p class="calibre1">dölü,  bozuk mayası!” </p>
<p class="calibre1"><img src="index-313_1.png" class="calibre2"/></p>
<p class="calibre1"><img src="index-313_2.png" class="calibre2"/></p>
<p class="calibre1">Bigün  buna, </p>
<p class="calibre1">“Süleyman  Usta,  ne  diye  durmadan  feleğe  ilenirsin?  Felek </p>
<p class="calibre1">kimdir,  nedir ki?”  diye sordum. </p>
<p class="calibre1">O  zaman bana şöyle dediydi:</p>
<p class="calibre1">“Oğlum Yaşar, benim başıma çok belalar geldi.  Ben asıl kime </p>
<p class="calibre1">sövüleceğini çok iyi bilirim ama, sövülecek olana sövünce başım </p>
<p class="calibre1">derde  giriyor.  Yani,  çorbadan  ağzım  çok  yandığından,  ben  de </p>
<p class="calibre1">şimdi  yoğurdu  bile  üfleyerek yiyorum.  Asıl  sövülecek  olanlara </p>
<p class="calibre1">sövülmesi gerekenlere sövüp saysak, polis yakamıza yapışır. Biz de, </p>
<p class="calibre1">asıl sövmemiz gerekenlerin yerine feleğe söveriz. Bu millet feleğin </p>
<p class="calibre1">olmadığını  bilmez de  mi,  yatar kalkar  feleğe söver,  hiç durmaz </p>
<p class="calibre1">boyuna feleğe ilenir? Bilir bilmesine... Ama feleğe söverken, feleğe </p>
<p class="calibre1">ilenirken, kime sövüp ilendiğini bilir, yüreğinin ataşını söndürür, </p>
<p class="calibre1">deneceklere ilensek, mahkemeye verirler; hapislere atarlar. Millet </p>
<p class="calibre1">de  yolunu  bulmuş,  feleğe  söver,  kadere  ilenir,  yazgısını  yerer. </p>
<p class="calibre1">Yüreğini serinletir,  biraz olsun erinir.” </p>
<p class="calibre1">Ben  de o zaman, </p>
<p class="calibre1">“Şimdi anladım Süleyman Usta, çok haklısın,” dedikten sonra, </p>
<p class="calibre1">“Gözün kör ola ulan kahpe felek!”  diye bağırdım. </p>
<p class="calibre1">Süleyman Usta, </p>
<p class="calibre1">“Ben  de  şimdi  senin  kime  ilençte  bulunduğunu  anladım,” </p>
<p class="calibre1">dedi. </p>
<p class="calibre1">O  günden  sonra  ne  zaman  Süleyman  Usta  feleğe  sövecek </p>
<p class="calibre1">olsa  ben  de  ona  katılır,  birlikte  ağıt  yakar  gibi  söver,  birlikte </p>
<p class="calibre1">denirdik. </p>
<p class="calibre1">Anşe,  benim  yaşadığım  hanı  bilir,  haftada,  iki  haftada  bir, </p>
<p class="calibre1">Büyükhanımefendi’den  izin  aldığında bana gelirdi.  Birlikte gezer,  n’eyleyip,  dişleyeceğimizi kurardık.  Nedense Anşe,  epiy bir zamandır bana gelmiyordu.  Ben de hâlâ bir işe giremediğimden, </p>
<p class="calibre1">nüfuskâğıtsızlıktan nikâh kıydıramadığımdan utanıyor, Anşe’yi </p>
<p class="calibre1">görmeye köşke gitmeye yüzüm  tutmuyordu. Aradan  bir ay mı, </p>
<p class="calibre1">iki ay mı ne geçti, bigün sabah erkenden Anşe hana geldi. Hanın </p>
<p class="calibre1">kapısında buluştuk. Yürüdük bir zaman. Tenhalara gelince el ele</p>
<p class="calibre1"><img src="index-314_1.png" class="calibre2"/></p>
<p class="calibre1"><img src="index-314_2.png" class="calibre2"/></p>
<p class="calibre1">tutuştuk.  Zavallı Anşe’min  karnı  burnunda,  handiyse  doğurdu </p>
<p class="calibre1">doğuracak... Yüzü solgun,  kdtıdi yorgun,  bakışı dalgın... </p>
<p class="calibre1">“Geldim geldim, seni bulamadım...”  dedi. </p>
<p class="calibre1">“Demek,  iş aramaya gitmişim...”  dedim. </p>
<p class="calibre1">Herzaman  dudu  kuşu  gibi  cıvıl  cıvıl  diller  dökerken,  o  gün </p>
<p class="calibre1">susuyor. </p>
<p class="calibre1">“Neyin var Anşe’m,  neden suskunsun?”  diye sordum. </p>
<p class="calibre1">“Büyükhanımefendi beni köşkten kovdu,” deyince, beynimden </p>
<p class="calibre1">vurulmuşa döndüm. </p>
<p class="calibre1">“Niçin kovdu?” </p>
<p class="calibre1">“Karnım büyüdü de... Gebeyim ya... Anladı gebeliğimi... ‘Git </p>
<p class="calibre1">piçini  başka yerde doğur,  bu köşkün  namusu var,’  diyerek beni </p>
<p class="calibre1">kovdu.” </p>
<p class="calibre1">Bunları  söylerken  ağlamaya  başladı.  Ne  diyeceğimi  bilemedim. </p>
<p class="calibre1">“Ne zaman çıkardı seni?”  diye sordum. </p>
<p class="calibre1">“Bir hafta oldu.” </p>
<p class="calibre1">“Eee? N ’ettin bir haftadır?” </p>
<p class="calibre1">Bir hafta olmuş  işten  çıkarılalı da yanıma gelmemiş.  Doğrusu ağbiler, ağırıma gitti.  Besbelli bana güvenememiş ki, yanıma gelmemiş.  Bana  güvenmemekte  de  haklı.  Neyime  güvenecek? </p>
<p class="calibre1">Kızın  başını  sokacağı  bir  dam  altı  bile  bulamazdım. Ama gene </p>
<p class="calibre1">de,  karnındaki  çocuğun  babası  olarak,  işten  çıkarılınca  beni </p>
<p class="calibre1">aramayışı gücüme gitti. </p>
<p class="calibre1">“Köşkün  arkasındaki  gecekondulardan  birinde  Hatçanım </p>
<p class="calibre1">vardı  ya,  hani  hizmetçilik  ney  ederdi.  İşte  o  Hatçanım  acıdı </p>
<p class="calibre1">da o  aldı  beni yanına.  Senin  başına dert olmayayım  diye onun </p>
<p class="calibre1">evine sığındım.” </p>
<p class="calibre1">Anşe sustu.  Benden ses çıkmıyor. </p>
<p class="calibre1">“Niye bişey demiyorsun Yaşar?”  diye sordu. </p>
<p class="calibre1">“Diyecek yüzüm mü kaldı Anşe?”  dedim. </p>
<p class="calibre1">İkimiz el ele tutuşmuşuz, uzun bir zaman konuşmadan yürüdük. Yürüye yürüye Gülhane Parkı’na gelmişiz. Gülhane Parkı’nın</p>
<p class="calibre1"><img src="index-315_1.png" class="calibre2"/></p>
<p class="calibre1"><img src="index-315_2.png" class="calibre2"/></p>
<p class="calibre1">kapısı da bir kalabalık ki... Neymiş? Bahar Bayramı varmış.  Herkesler gezip eğlenmeye gelmiş. Bizim de sanki tuzumuz kuru, keyfimiz gıcırmış gibi, girdik Gülhane Parkı’na. Zavallı Anşe, karnı iyice şiş olduğundan, şişman ördekler gibi bacaklarını yana yana </p>
<p class="calibre1">açarak paytak paytak yürüyor. Belli ki yorulmuş. Oturduk bir tahta sıraya ki, Anşe dinlensin. Gülhane Parkı’na eğlenmeye gelenler önümüzden akın akın geçiyorlar.  Davul zurna sesleri geliyor, öte </p>
<p class="calibre1">yandan  mızıka  çalıyor.  Kulağımın  dibinde  de  Anşe  anlatıyor: </p>
<p class="calibre1">“Hatçanım’ın  ben yaşta gelinlik bir kızı varmış.  Ölmüş kız... </p>
<p class="calibre1">Beni, ölen kızının yerine koyuyor.” </p>
<p class="calibre1">Belli  ki,  bir  yabancı  kadının  yanında  kalmasından  kuşkulanmayayım  diye bunları  açıklıyor.  Kalktık,  kalabalığa karıştık, insan seliyle akmaktayız.  Çadır tiyatrolarının çığırtkanları,  bilet </p>
<p class="calibre1">alsınlar diye kalabalığa sesleniyor.  Biz o selin içinde bir serginin </p>
<p class="calibre1">önüne gelip  dayandık.  Serginin  sahibi  bağırıyor:</p>
<p class="calibre1">“Kader,  kısmet,  şans,  talih  burda  vatandaş...  Yüz  liralık  bir </p>
<p class="calibre1">çalar  saat  beş  liraya!  Bin  liralık  el  radyosu,  o  da  beş  liraya... </p>
<p class="calibre1">Mağazada sekizyüz liraya olan elektrikli tıraş makinesi, o da beş </p>
<p class="calibre1">liraya... Bastır parayı, sen de talihini dene! Haydi,  kader, kısmet, </p>
<p class="calibre1">şans,  talih...” </p>
<p class="calibre1">Sergide binbir  türlü  kıvır zıvır şey var,  bunların  hepsi  de  iplerle  asılmış.  Beş  lirayı veren,  iplerden  birine  asılıyor.  Kimisine bir  paket  cıgara  çıkıyor,  kimisine  bitek  çiklet,  kimisine  de  bir </p>
<p class="calibre1">tıraşbıçağı... Anşe sırıtarak, </p>
<p class="calibre1">“Biz de deneyelim şansımızı!”  demez mi! </p>
<p class="calibre1">“Bre Anşe,  bizde şans mı var, yürü!”  dedimse de, </p>
<p class="calibre1">“Bende para var,  hadi çekelim biz de...”  dedi. </p>
<p class="calibre1">Anşe,  herife  beş  lirayı verdi,  iplerden  birine  asıldı.  Yahu,  ipe </p>
<p class="calibre1">asılmasıyla  koskoca  bir  masa  lambası  havaya  doğru  kalkmasın </p>
<p class="calibre1">mı! Anşe çocuk gibi sevinip  ellerini çırparak, </p>
<p class="calibre1">“Şansımız  döndü  Yaşar!”  derken...  Ne  oldu,  bilir  misiniz </p>
<p class="calibre1">ağbiler...  Oysam, Anşe’nin  çektiği  ipin  ucunda  bir  saç  firketesi </p>
<p class="calibre1">bağlıymış. Firkete lambaya takıldığından, Anşe ipi çekince, lamba</p>
<p class="calibre1"><img src="index-316_1.png" class="calibre2"/></p>
<p class="calibre1"><img src="index-316_2.png" class="calibre2"/></p>
<p class="calibre1">da biraz havalanmış.  Bizim  sevincimiz boşunaymış.  Lamba  bir </p>
<p class="calibre1">karış kalkıp gene yerine düştü. Anşe de asıldığı ipi çeke çeke, ucuna bağlı kâğıda sarılı firketeyi aldı. O kısmet sergisinin önünden sıyrıldık, yürüdük,  ikimizin de sesi çıkmıyor,  ikimiz de kaderimize  küsmüş,  suskun  gidiyoruz.  Gene  ardımızdan yanımızdan ite  kaka,  kalabalık  bizi  biyere  tıktı.  îkibuçuk  lirayı  veren  içeri </p>
<p class="calibre1">dalıyor. Anşe ikimiz için de para verip biletlerimizi aldı. Biz de o </p>
<p class="calibre1">kapıdan içeri daldık.  Bir kahkahadır kopuyor ama,  ne kahkaha, </p>
<p class="calibre1">sanırsın  ki,  bütün  bir ordu  insan gülüyor.  Bir geniş yere vardık </p>
<p class="calibre1">ki, orası çepeçevre aynalarla dolu. Aynaları duvarlara dayamışlar, </p>
<p class="calibre1">bildiğim ayna değil. Aynada kendini gören, kahkahadan kırılıyor. </p>
<p class="calibre1">Çünkü,  o  aynalar  insanı  eciş  bücüş  göstermekte.  Aynanın  biri </p>
<p class="calibre1">Anşe’yi bodur, biri şişko gösterirken, biri de uzun bir ipe çevirmiş. </p>
<p class="calibre1">Hele  ben...  Biz,  başımıza gelen  onca  belayı  unutup  kahkahalar </p>
<p class="calibre1">savururken Anşe elime yapışıp, </p>
<p class="calibre1">“Amanın Yaşar,  altıma edeceğim,  çabuk çıkalım...”  dedi. </p>
<p class="calibre1">Ben gülmekten gevşemişim, kızı çıkaracak halde değilim. Benim  korkum,  Anşe’nin  güle  güle  patlayıp  da,  oracıkta  çocuğu erken  doğurması...  Neyse,  çıktık  ordan,  daha  da  gülmekteyiz, </p>
<p class="calibre1">ikimizin  de  gözlerimizden  yaşlar  geliyor,  öyle  gülmüşüz...  Biz </p>
<p class="calibre1">böylece giderken,  örgü telle çevrili biyerin önündeki beze yazılı </p>
<p class="calibre1">şu ilanı okudum:</p>
<p class="calibre1">“Kaleci aranıyor!” </p>
<p class="calibre1">Ben  işsizlikten  öyle  bunalmışım  ki,  biyerde  “Pilot  aranıyor” </p>
<p class="calibre1">deseler,  uçağa hiç binmemişken,  birinci sınıf pilotum diye başvuracağım. O telle çevrili yerin girişindeki kulübenin iki yanında daha başka yazılar da var:</p>
<p class="calibre1">“Bir gol at,  ikibuçuk lira kazan!” </p>
<p class="calibre1">Ben  bu  ilanlardaki  yazılara  bakakaldım.  Anşe  de  kulağımın </p>
<p class="calibre1">dibinde cıvıldıyor ama, benim ne dediğini anladığım yok. Benim </p>
<p class="calibre1">kulağım,  hoparlörden yayılan seste:</p>
<p class="calibre1">“Haydi  baylar,  bir  gol  atana  ikibuçuk  lira!  Buyrun,  buyrun! </p>
<p class="calibre1">Şutuna güvenen  gelsin buyursun. Türkiye’de ençok ve en  kolay</p>
<p class="calibre1"><img src="index-317_1.png" class="calibre2"/></p>
<p class="calibre1"><img src="index-317_2.png" class="calibre2"/></p>
<p class="calibre1">para kazanılan  yer  burası.  Burda  parlayan  gol  krallarını  büyük </p>
<p class="calibre1">takımlarımız transfer ediyor.  Buyrun buyrun!” </p>
<p class="calibre1">Konuşup  durmakta olan Anşe,  kolumu dürtüp, </p>
<p class="calibre1">“Sen beni dinlemiyorsun,”  dedi. </p>
<p class="calibre1">“Anşe!”  dedim. </p>
<p class="calibre1">“Hee...”  dedi. </p>
<p class="calibre1">“Sen o Hatçanım’ın evine, burdan yalnız başına gidersin değil </p>
<p class="calibre1">mır</p>
<p class="calibre1">“Giderim helbet. Nasıl geldiysem, öyle de giderim. N ’olacak?” </p>
<p class="calibre1">Baktım, dargın dargın konuşuyor. O zaman açıklamak zorunda </p>
<p class="calibre1">kaldım:</p>
<p class="calibre1">“Ben şurda şansımı deneyeceğim.” </p>
<p class="calibre1">“Nerde?”  diye sordu. </p>
<p class="calibre1">Kapısının  üstünde “Penaltı Pavyonu” yazılı yeri gösterdim. </p>
<p class="calibre1">“Amanın,  sen top oynadın mı ki...” </p>
<p class="calibre1">“Hiç oynamadım.” </p>
<p class="calibre1">“Ee nasıl olacak?” </p>
<p class="calibre1">“Dur  hele... Allah büyüktür.  Burda da nüfuskâğıdı  isteyecek </p>
<p class="calibre1">değiller ya... Ben gidip kaleciyim diyeceğim. Patron beni işe alırsa, </p>
<p class="calibre1">sen  beni beklemez,  gidersin.” </p>
<p class="calibre1">Uysal Anşe’m, </p>
<p class="calibre1">“Olur...”  dedi. </p>
<p class="calibre1">Penaltı  pavyonunun  kapısında,  elindeki  mikrofondan  hem </p>
<p class="calibre1">konuşup hem de bilet satan patrona gittim. Bilet alacak başkaları </p>
<p class="calibre1">da yığılmış.  Sıra bana gelince, </p>
<p class="calibre1">“Kaç bilet?”  diye sordu. </p>
<p class="calibre1">“Kaleci  arıyoruz  diye  ilan  yazmışsınız.  Ben  kaleciyim,”  dedim. </p>
<p class="calibre1">“İyi kaleci misin?”  diye sordu. </p>
<p class="calibre1">“Ne demek?  Evelallah...”  dedim. </p>
<p class="calibre1">“Hangi  takımda oynadın?”  diye sordu. </p>
<p class="calibre1">Yahu,  ben şimdi ne desem ki... </p>
<p class="calibre1">“Bizim oranın  takımında oynardım,”  dedim. </p>
<p class="calibre1"><img src="index-318_1.png" class="calibre2"/></p>
<p class="calibre1"><img src="index-318_2.png" class="calibre2"/></p>
<p class="calibre1">İyi ki, “Sizin oranın takımı hangi takım? Sizin ora nere?” diye </p>
<p class="calibre1">sormadı. </p>
<p class="calibre1">»</p>
<p class="calibre1">“Bak, söylemedi deme,  baştan söyleyeyim;  iyi kaleci değilsen </p>
<p class="calibre1">zarar edersin haaa... Topları tutabilir misin?” </p>
<p class="calibre1">“Sayende tutarım,”  dedim. </p>
<p class="calibre1">Bilet  yerine  bir  çocuğu  koyup  yanıma  geldi,  beni  alıp  içeri </p>
<p class="calibre1">götürdü. </p>
<p class="calibre1">“Her  yediğin  gol  için  senden  bir  lira  alırım,  tamam  mı?” </p>
<p class="calibre1">dedi. </p>
<p class="calibre1">“O  niye?”  diye sordum. </p>
<p class="calibre1">“Çünkü,” dedi, “bu pavyona giriş bir lira.  Her gol atana,  üste </p>
<p class="calibre1">ikibuçuk lira veriyoruz.  Yani,  sen her gol yedikçe,  ben gol atan </p>
<p class="calibre1">müşteriye üste birbuçuk lira vermiş olacağım.  Sen gol yiyorsun, </p>
<p class="calibre1">ben  birbuçuk  lira zarar  ediyorum.  E  sen  gol yedin  diye  benim </p>
<p class="calibre1">suçum ne? Bir lirasını sen verirsin, elli kuruşunu da ben, birbuçuk </p>
<p class="calibre1">lira eder,  bir liraya da müşteri  içeri girdi,  etti mi  ikibuçuk?..” </p>
<p class="calibre1">“Doğru... Ama ben  ne alacağım?” </p>
<p class="calibre1">“Haaa,  sana gelince,  tuttuğun  her top  için,  benden yirmibeş </p>
<p class="calibre1">kuruş alacaksın, Günde kaleye atılan toplardan bin top yakalarsan,  ikiyüz lira kazanırsın.  Hergün ikiyüz lira,  kötü mü?” </p>
<p class="calibre1">“Sağol patron,  iyidir. Allah bin bereket versin...” </p>
<p class="calibre1">Beni çadırın içine çekti. </p>
<p class="calibre1">“Hadi şurda soyun da, kaleci formasını giy...  Üçüncü kalemiz </p>
<p class="calibre1">boş  duruyor,  hemen kaleye  geç.  Sen  formayı  giyene  kadar,  ben </p>
<p class="calibre1">de senin  reklamını yapayım.” </p>
<p class="calibre1">Önüme  bişeyler  atıp  gitti.  Baktım,  topçu fanilası,  donu,  çorapları, ayakkabıları... Ben soyunup giyinirken, patronun hoparlörden yaptığı benim reklamım da gümbür gümbür yayılıyordu:</p>
<p class="calibre1">“Pek muhterem ve sayın vatandaşlar! Müessesemiz, pek büyük </p>
<p class="calibre1">fedakârlıklara katlanaraktan sizlere... sizlereee... meşhuuur ve son </p>
<p class="calibre1">derecelerde profesyonel futbolcu olan kaleci, Çanakkaleli Kâmil </p>
<p class="calibre1">Kaleci’yi angace etmiş bulunmaktadır.” </p>
<p class="calibre1">Ben soyunup  da kaleci formasını giyinene kadar,  o bikaç kez </p>
<p class="calibre1">böyle bağırdı. Yahu, bu ne iş! Herif benim adımı, nereli olduğu</p>
<p class="calibre1"><img src="index-319_1.png" class="calibre2"/></p>
<p class="calibre1"><img src="index-319_2.png" class="calibre2"/></p>
<p class="calibre1">mu bile sormamışken, durup dururken beni Çanakkaleli, adımı </p>
<p class="calibre1">da  Kâmil  yaptı  çıktı.  Daha  kaleci  formasının  donunu  ayağıma </p>
<p class="calibre1">geçiremeden başımı uzattım çadırdan, baktım patron, bir masanın  üstündeki mikrofondan  bağırıyor. Ayağını  tutup, </p>
<p class="calibre1">“Patron,  benim adım  Kâmil değil...”  dedim. </p>
<p class="calibre1">Nice  ayağından  çeksem,  o  beni  dinlemeyip  mikrofondan </p>
<p class="calibre1">konuşuyordu:</p>
<p class="calibre1">“Meşhur kaleci Kâmil Kaleci, iddia ediyor ki, hiçkimse benim </p>
<p class="calibre1">kaleme  gol  atamaz,  diyor.  Benim  kaleme  gol  atacak  kabadayı, </p>
<p class="calibre1">daha anasının karnından doğmamıştır,  diyor.” </p>
<p class="calibre1">“Patron,  benim adım Kâmil  değil ki...” </p>
<p class="calibre1">“Müller bile bana gol atamaz,  diyor.” </p>
<p class="calibre1">“Yahu patron benim adım  Kâmil değil be!” </p>
<p class="calibre1">Mikrofondan  başını  bana çevirip, </p>
<p class="calibre1">“Ulan,  ne söylenip duruyorsun?”  dedi. </p>
<p class="calibre1">“Benim adım Yaşar Yaşamaz.” </p>
<p class="calibre1">“O  ne  biçim  ad  öyle,  hiç  reklama  uygun  değil.  Senin  adın </p>
<p class="calibre1">bundan sonra Kâmil Kaleci.  İşte o  kadar. Annadın  mı?” </p>
<p class="calibre1">“Başüstüne patron. Ama ben Çanakkaleli değilim.” </p>
<p class="calibre1">“Olsan ne olur be... Sen Çanakkaleli oldun diye dünya yıkılmaz ya...  Sen  istemiyorsun  da,  bakalım  Çanakkaleliler çok mu istiyorlar  senin  Çanakkaleli  olmanı?  Hadi,  Çanakkaleli  oldun </p>
<p class="calibre1">gitti.” </p>
<p class="calibre1">Formayı  giyindim.  Patron,  beni  çevresi  örgü  telle  çevrilmiş </p>
<p class="calibre1">alana götürdü.  Uç kaleden  ikisinde  kaleci vardı.  O  iki  kaleciye </p>
<p class="calibre1">müşteriler  gol  atmak  için  şut  çekiyorlardı.  Beni  de  boş  kaleye </p>
<p class="calibre1">koyup, </p>
<p class="calibre1">“Aç gözünü,  yakala şutları!”  deyip  gitti. </p>
<p class="calibre1">Ben o iki kale direği arasında kalınca öyle bir korkuya kapıldım </p>
<p class="calibre1">ki, anlatılır gibi değil!..  Ulan Yaşar,  neyine gerek senin kalecilik </p>
<p class="calibre1">hey dangalak  diyorum  kendi  kendime.  Bugüne  kadar  topa  ne </p>
<p class="calibre1">elim,  ne ayağım değmiş. Ağbiler,  korkudan mıdır nedir,  birden </p>
<p class="calibre1">aç  olduğumu  hatırladım.  Dündenberi  ağzıma  lokma  koymamıştım.  Yahu  aç  karnına  topçuluk  olur  mu?  Neden  yemedim</p>
<p class="calibre1"><img src="index-320_1.png" class="calibre2"/></p>
<p class="calibre1"><img src="index-320_2.png" class="calibre2"/></p>
<p class="calibre1">F E L E K   G Ö Z Ü N   K Ö R O I . S U N  </p>
<p class="calibre1">▼</p>
<p class="calibre1">319</p>
<p class="calibre1">derseniz, bende para suyunu çekmişti artık. Ama hiç değilse, Anşe </p>
<p class="calibre1">yanmadayken, birlikte bir gürzel karnımızı doyurup ondan sonra </p>
<p class="calibre1">bu kaleye geçmek vardı.  Kaleye geçince,  açlıktan  içim  ezilmeye </p>
<p class="calibre1">başladı.  Açlık  yetmezmiş  gibi,  birden  çişim  de  gelmesin  mi! </p>
<p class="calibre1">Besbelli korkudan...  Biyandan  da patronun beni  reklam etmesi </p>
<p class="calibre1">havayı sarsarak heryandan duyuluyor:</p>
<p class="calibre1">“Bana kimse gol atamaz diyor. Oğlum Kâmil Kaleci diyorum, </p>
<p class="calibre1">büyük  lokma  yut,  büyük  laf etme  diyorum.  Bana  karşı,  hem </p>
<p class="calibre1">büyük  lokma yutarım  hem  de  büyük  laf ederim,  diyor.  Halep </p>
<p class="calibre1">ordaysa arşın burda vatandaşlar. Ayağına güvenen girer içeri, meşhur kaleci Kâmil Kaleciye gol atar. Her attığı gol için gişemizden ikibuçuk lira alacaktır. Akşama kadar yüz gol at, ikiyüzelli lira al. </p>
<p class="calibre1">Bir de memleketimizde işsizlik var derler. Vatandaş, para kazanmak için Almanya’lara gidip çöpçülük edeceğine,  gel burda gol at, daha çok para kazan.  Bir gol, ikibuçuk papel...  İşte, işteeee... </p>
<p class="calibre1">Çanakkaleli meşhur kaleci Kâmil Kaleci kalesine geçti.” </p>
<p class="calibre1">Patron  böyle söyleyince  çiş  beni  iyice  sıkıştırdı.  O  sırada kaleyi  bırakıp  çiş  etmeye  gitmek de  olmaz.  İki  elimle  kasıklarımı tutup, sözde kaleyi koruyormuşum gibi eğildim. Doğrusu, biriki </p>
<p class="calibre1">damla da kaçırdım altıma.  Beni bu halde görenler, “Yuuu!” diye </p>
<p class="calibre1">bağırmaya başladılar. </p>
<p class="calibre1">Karşıma üst baş yırtık, yalınayak bir delikanlı geçti. Topu eliyle </p>
<p class="calibre1">penaltı yerine  koydu.  Öyle  bir bakıyor ki,  sanki beni  gözleriyle </p>
<p class="calibre1">yiyecek. Ben kalede iki yana sallanarak, sanki hazırım gibilerden </p>
<p class="calibre1">yaylanmaya  başladım.  Benim  de  gözlerim  topta,  eğilmiş  bekliyorum.  O  yalınayak  delikanlı,  gerildi,  gerildi,  gerildi...  Ulan namussuz  diyesin,  o  çıplak  ayakla  o  meşin  topa  nasıl  vurdun? </p>
<p class="calibre1">Serseri  kılıklı  delikanlının  topa vurduğunu  gördüm,  ama  topu </p>
<p class="calibre1">görmedim.  Ben  hâlâ  kalenin  içinde,  top  gelecek  diye  yaylanıp </p>
<p class="calibre1">sallanıp durmaktayken seyredenler bağırmaya başladılar:</p>
<p class="calibre1">“Ulan daha ilk şutu yedi be!” </p>
<p class="calibre1">“Yuuu,  meşhur kaleciye dikiz!” </p>
<p class="calibre1">“Donunu topla,  donunu!” </p>
<p class="calibre1"><img src="index-321_1.png" class="calibre2"/></p>
<p class="calibre1"><img src="index-321_2.png" class="calibre2"/></p>
<p class="calibre1">“Uçkurunu bağla be!” </p>
<p class="calibre1">Vallahi  ben  topun  ne  zaman,  nerden  kaleye  girdiğini  göremedim. </p>
<p class="calibre1">“Hani, nerde top? Top ne oldu yahu?” diye topu aranmaya başladım. Artık çişim neyim de kaçmıştı, açlığımı da unutmuştum. </p>
<p class="calibre1">Ben topu aranırken, seyirciler, </p>
<p class="calibre1">“Yuuu, kova Kâmil!” </p>
<p class="calibre1">“Amma da madara kaleci!..” </p>
<p class="calibre1">“Ulan,  bu gol de yenir mi be!”  diye bağırıyorlardı. </p>
<p class="calibre1">Umarsızlıktan ne diyeceğimi bilemediğim için, </p>
<p class="calibre1">“Ben  bunu  saymam,  ben  bunu  saymam...  Daha yerimi  bile </p>
<p class="calibre1">almamıştım,”  diye söylendimse de kim dinler! </p>
<p class="calibre1">O serseri oğlan, topu bir daha dikip şutu çekti.  Bu kez topun </p>
<p class="calibre1">kaleye girdiğini,  hatta ağları havalandırdığını gördüm. </p>
<p class="calibre1">Topa  vuran  gol  yapıyor.  Topu  tutacağım  diye  ben  kendimi </p>
<p class="calibre1">ordan  oraya  atıyorum,  kalenin  bir  direğinden  öbür  direğine </p>
<p class="calibre1">kafamı  çarpıyorum.  Havaya  zıplayıp  yerlerde  sürünüyorum. </p>
<p class="calibre1">Fedakârlıksa artık işte bu  kadar olur.  Zırıl zırıl  ter içinde kaldı</p>
<p class="calibre1">ğımdan başka,  dizkapaklarım,  dirseklerim sıyrıldı, oram buram </p>
<p class="calibre1">kanıyor. Anlayın  nasıl olmuşum ki,  o hain seyirciler içinde bile </p>
<p class="calibre1">bana acıyanlar çıktı,  seslerini duyuyorum:</p>
<p class="calibre1">“Yahu,  topu  tutacağım  diye herif kendini  parçalayacak be... </p>
<p class="calibre1">Yazıktır şuna,  savaş gazisine döndü...” </p>
<p class="calibre1">Penaltı  çizgisine topu diken bir çocuk, </p>
<p class="calibre1">“Bak,  haber  verip  öyle  çekiyorum  ha...  Sonra  sayılmaz  filan </p>
<p class="calibre1">deyip durma!”  deyip  topa asıldı. </p>
<p class="calibre1">Ben, </p>
<p class="calibre1">“Avut, avut...  Dışarı çıktı!” diye bağırdımsa da boşuna, çünkü </p>
<p class="calibre1">topu ağlardan  çıkarıp aldılar. </p>
<p class="calibre1">Gözlerim  kararmaya,  başım  dönmeye  başladı;  artık  açlıktan </p>
<p class="calibre1">mı, yoksa yorgunluktan mı,  bilemem. </p>
<p class="calibre1">Ben  Anşe’yi  gitti  biliyordum;  topu  tutacağım  diye  kendimi </p>
<p class="calibre1">yere  atıp  da,  bir  zaman  yerden  kalkamayıp  başımı  kaldırınca, </p>
<p class="calibre1"><img src="index-322_1.png" class="calibre2"/></p>
<p class="calibre1"><img src="index-322_2.png" class="calibre2"/></p>
<p class="calibre1">Anşe’yi görmez miyim! Örgü telin dışında durmuş, parmaklarını </p>
<p class="calibre1">da tellere geçirmiş, beni seyretmekte. Tuuu, bütün bu rezilliğimi </p>
<p class="calibre1">gördüyse, yazık! Uzaktan görüyorum onu, bana ağlıyormuş gibi </p>
<p class="calibre1">geldi. </p>
<p class="calibre1">“Git  Anşe,  git  btırdan!”  diye  ona  seslenirken  bir  gol  daha </p>
<p class="calibre1">yedim. </p>
<p class="calibre1">Daha sonraki  top  burnuma  çarpınca,  burnumdan  oluk gibi </p>
<p class="calibre1">kan  akmaya başladı.  Kan  akıyor  diye çekilsem,  onca  gol yemi</p>
<p class="calibre1">şim,  patron her yediğim gol için birer liradan benden dünyanın </p>
<p class="calibre1">parasını isteyecek; oysa cebimde bitek lira bile yok.  İster istemez </p>
<p class="calibre1">burnuma çaput tıkayıp kaleye geçtim gene. </p>
<p class="calibre1">Seyirciler arasında, </p>
<p class="calibre1">“Yazık adama yahu...” </p>
<p class="calibre1">“Atmayın ulan yeter...”  diyen acımalı insanlar da var. </p>
<p class="calibre1">Kaleye atılan toplardan biri, ben yana dönerken benim kıçıma </p>
<p class="calibre1">çarpıp  dışarı çıktı.  Kurtardığım ilk gol buydu. Ama bir seyirci, </p>
<p class="calibre1">“Çanakkaleli meşhur kaleci Kâmil Kaleci çanağını kırdı!” diye </p>
<p class="calibre1">alay edince herkes gülüşmeye başladı. </p>
<p class="calibre1">Gene birisi, </p>
<p class="calibre1">“Yazık  adama  yahu,  hurdaya  döndü  be!”  dedi;  başka  biri </p>
<p class="calibre1">ona, </p>
<p class="calibre1">“O  da kaleciyim diye ortaya çıkmasaydı...”  dedi. </p>
<p class="calibre1">Namussuzlar öyle de hızlı şut çekiyorlar ki, karın boşluğuma </p>
<p class="calibre1">çarpan topları tuttuğum oluyor ama, bu kez de soluk alamıyorum, </p>
<p class="calibre1">kıvranıp  duruyorum.  İşte  böyle  düşe  kalka  akşamı  ettim  çok </p>
<p class="calibre1">şükür.  Penaltı  pavyonu  paydos  etti.  Patron  beni  çağırdı. Topçu </p>
<p class="calibre1">formasını  çıkarıp  kendi  giysilerimi giyindim.  Patronun  olduğu </p>
<p class="calibre1">çadıra  girdim.  Lüks lambası  ışığında patron  öteki  iki  kalecinin </p>
<p class="calibre1">hesabını  gördü.  Onlar  gitti.  Sıra  benim  hesaba  geldi.  Patron, </p>
<p class="calibre1">önündeki kâğıda bakarak, </p>
<p class="calibre1">“İşte hesabın,” dedi, “ikiyüzaltmışbir top yakalamışsın. Aferin! </p>
<p class="calibre1">İlk gün  için çok iyi.” </p>
<p class="calibre1">Patronun bu güzel sözleri üzerine, yaramın beremin acılarını, </p>
<p class="calibre1">yorgunluğumu, açlığımı unutup sevindim. Ben o kadar çok top</p>
<p class="calibre1"><img src="index-323_1.png" class="calibre2"/></p>
<p class="calibre1"><img src="index-323_2.png" class="calibre2"/></p>
<p class="calibre1">yakaladığımı  sanmıyordum.  Gerçekteyse,  gol  olmayan  topları </p>
<p class="calibre1">ben tutmam ıştım , ya o toplar benim başıma kıçıma çarpıp dışarı </p>
<p class="calibre1">çıkmış yada şutu  çekenler topu kaleye sokamamışlardı. </p>
<p class="calibre1">Patron, </p>
<p class="calibre1">“Kaleye atılıp da gol olmayan her top için, yirmibeşer kuruştan, </p>
<p class="calibre1">ikyüzaltmışbir top eder altmışbeş lira yirmibeş  kuruş...  Demek, </p>
<p class="calibre1">benden altmışbeş lira yirmibeş kuruş alacaklısın.” </p>
<p class="calibre1">“Sağol  patron,  sayende...”  diye bağırdım sevincimden. </p>
<p class="calibre1">Patron, </p>
<p class="calibre1">“Gelelim  borcuna,”  diyerek,  kâğıt  üstünde  hesaplar  yapıp </p>
<p class="calibre1">konuştu:</p>
<p class="calibre1">“Yediğin  gollerin  hepsi  burada yazılı.  Seksenüç gol yemişsin. </p>
<p class="calibre1">Birer  liradan  seksenüç  lira  eder.  Demek,  seksenüç  lira  borcun </p>
<p class="calibre1">var.  Borcundan  alacağını  çıkarınca...  Efendiiiim...  Seksenüçten </p>
<p class="calibre1">altmışbeş lira yirmibeş kuruşu çıkarınca... Senin bana bugünlük </p>
<p class="calibre1">daha onyedi lira yetmişbeş kuruş  borcun  kalıyor. Tamam mı?” </p>
<p class="calibre1">“Tamamsa  tam am dır patron,”  dedim. </p>
<p class="calibre1">“Yarın daha çok gayret et, daha çok top tut da borcunu temizle! </p>
<p class="calibre1">Ben vicdanlı  adamım,  alacağımı  hem en  istemiyorum.” </p>
<p class="calibre1">Ben  karşımda vicdanlı  patron  bulunca şımardım. </p>
<p class="calibre1">“Patron!” </p>
<p class="calibre1">“Ne var?” </p>
<p class="calibre1">“Gel  sen  bir  vicdanlılık  daha  göster  de,  bana  elden  iki  lira </p>
<p class="calibre1">yirmibeş kuruş ver, yuvarlak hesap sana borcum yirmi lira olsun. </p>
<p class="calibre1">Karnım aç da,  hiç olmazsa iki sim it alıp yiyeyim.” </p>
<p class="calibre1">“İyi be,  hem adama iş  bul,  hem  de  üste para ver...”  dedi ama, </p>
<p class="calibre1">gene de,  “Al  bakalım,”  deyip  parayı verdi. </p>
<p class="calibre1">H an  odasına  yürüyerek  mi,  sürünerek  mi  geldiğimi  bilemiyorum.  Gelir gelmez de  döşeğe  uzanıp  kaldım. </p>
<p class="calibre1">Süleyman  Usta, </p>
<p class="calibre1">“N edir bu  halin Yaşar?”  diye sordu. </p>
<p class="calibre1">Ben  de,  o  gün  olup  bitenleri  anlattım. </p>
<p class="calibre1">Süleyman  Usta, </p>
<p class="calibre1"><img src="index-324_1.png" class="calibre2"/></p>
<p class="calibre1"><img src="index-324_2.png" class="calibre2"/></p>
<p class="calibre1">“Ulan felek,  ulan namussuz,  cibilliyetsiz felek!”  sövmelerine, </p>
<p class="calibre1">ilenmelerine başladı. </p>
<p class="calibre1">' </p>
<p class="calibre1">Ertesi sabah erkenden gene Gülhane Parkı’ndaki Luna Park’ta </p>
<p class="calibre1">penaltı pavyonuna gittim.  Kaleci formasını giyip kaleye geçtim. </p>
<p class="calibre1">Patronun sesi hoparlörden gümbür gümbür ötüyor:</p>
<p class="calibre1">“Büyük fedakârlıklarla angace ettiğimiz meşhuuur kaleci Ça- </p>
<p class="calibre1">nakkaleli Kâmil  Kaleci gene  karşınızda vatandaşlar.  Gör kaleyi, </p>
<p class="calibre1">çek şutunu,  at golünü,  al  ikibuçuk papeli!” </p>
<p class="calibre1">Buraya  gelirken,  dünkü  yorgunluktan  kollarım,  bacaklarım </p>
<p class="calibre1">ağrıyıp  sızlıyordu  ama,  kaleye geçince,  artık korkudan  mı, coşkudan mı, her nedense hiçbişeyim kalmadı, sapasağlam oldum. </p>
<p class="calibre1">Hatta seyirciler arasında aradabir, </p>
<p class="calibre1">“Yaman  kaleci be...” </p>
<p class="calibre1">“Amma da tuttu...”  filan diyenleri bile duyuyordum. </p>
<p class="calibre1">Bir hafta kadar bu kalecilik  işini yaptım.  Bu zamanda,  öteki </p>
<p class="calibre1">iki kalenin kalecileri boyuna değişti. Hiçbir kaleci iki günden çok </p>
<p class="calibre1">dayanamıyor. Gene en dayanıklısı, Allaha şükür, ben çıktım. Lâkin, çalıştıkça patrona borcum artıyor. Çünkü, bir gol yedim mi, dört topu tutmalıyım ki, yediğim golün borcunu ödeyebileyim. </p>
<p class="calibre1">Bir haftanın sonunda,  akşam gene patron hesabı görüyor. </p>
<p class="calibre1">“Bir haftada işi kavradın Yaşar,  aferin!”  dedi. </p>
<p class="calibre1">“Sayende patron,”  dedim. </p>
<p class="calibre1">“Bugünkü  borcun,  hepsi  hepsi  dokuz  lira.  Eskiden  kalan </p>
<p class="calibre1">borçların da yüzyirmibir liraydı,  hepsi eder yüzotuz lira. Eskiye </p>
<p class="calibre1">göre çok çok iyi.” </p>
<p class="calibre1">Her  akşam  hesabı  gördükten  sonra  patron  hep  aynı  sözleri </p>
<p class="calibre1">söylüyordu:</p>
<p class="calibre1">“Gene ben vicdanlı adamım. Senden borcunun hepsini birden </p>
<p class="calibre1">istemiyorum. Yavaş yavaş ödersin.” </p>
<p class="calibre1">Ben  de  her  akşamki  gibi  gene  aynı  sözlerle  patrondan  para </p>
<p class="calibre1">istedim:</p>
<p class="calibre1">“Patron,  gel  sen bir vicdanlılık daha göster,  bana  bir  beş  lira </p>
<p class="calibre1">ver ki karnımı doyurayım.” </p>
<p class="calibre1"><img src="index-325_1.png" class="calibre2"/></p>
<p class="calibre1"><img src="index-325_2.png" class="calibre2"/></p>
<p class="calibre1">Günler  böyle geçiyor. Aradabir Anşe de gelip  beni yüreklendiriyor:</p>
<p class="calibre1">“Yaşarım,  bizim  oralardaki  gecekondularda  ben  sorup  soruşturup  öğrendim,  şimdilerde  bu  topçulukta çok para varmış. </p>
<p class="calibre1">Bakarsın  burda  topçuluğu  bir  iyice  bellersin  de  bir  takıma  ne </p>
<p class="calibre1">girersin... Aman fırsatı  kaçırma!” </p>
<p class="calibre1">Fırsatı kaçırmaymış...  Ne fırsatı yahu!  Çalıştıkça adama borcum artıyor.  Üstelik karnımı  bile tam doyuramıyorum.  Derken aklıma  bir  kurnazlık  geldi.  Demek,  kafamı  oraya  buraya  çarpmadıkça  benim  aklım  başıma gelmiyor. Topları  tutacağım  diye kendimi yerden yere atmaktan,  taşa,  direğe çarpmaktan,  kafam </p>
<p class="calibre1">yumru yumru şiş içinde kaldı.  İşte o zaman aklım  başıma geldi. </p>
<p class="calibre1">Yahu,  ben  burda ne kadar çok çalışırsam o kadar çok borçlanacağım.  Her  gol  yedikçe  ben  bir  lira veriyorum  ama,  patron  da müşteriye  elli  kuruş  veriyor.  Benim  kaleye  atılan  bütün  topları </p>
<p class="calibre1">kaçırırsam ne olur?  Her yediğim gol için patron elli kuruş verir. </p>
<p class="calibre1">Benim  neyimi  alır?  Hiç...  Borcun  şu  kadar arttı,  bu  kadar arttı </p>
<p class="calibre1">diye yazsın dursun. Ama o peşin peşin,  her yediğim gol için elli </p>
<p class="calibre1">kuruşu ödeyecek.  İşte bunu akıl edince,  o güne kadar aman gol </p>
<p class="calibre1">yemeyeyim  diye  çırpınırken,  bu  kez  her  atılan  top  aman  gol </p>
<p class="calibre1">olsun  diye kaçırmaya başladım. Topa vuran gol yapıyor.  Hatta, </p>
<p class="calibre1">top yandan geçecek olsa, sözde beceriksizliğe getirip, elimle topu </p>
<p class="calibre1">kaleye sokuyorum. Benim kaleye gol atanlar sevinç içinde bağırıp </p>
<p class="calibre1">çağırıyorlar:</p>
<p class="calibre1">“Nasıl zımbaladım,  öf bee!” </p>
<p class="calibre1">“Al sana,  bu da gol!” </p>
<p class="calibre1">“Kaleci folluk oldu.” </p>
<p class="calibre1">“Yuuu...  Bu da yenir mi bee!” </p>
<p class="calibre1">“Kelek kalecii!” </p>
<p class="calibre1">“Elek kaleciii!” </p>
<p class="calibre1">“Kale,  kevgire döndü  be!” </p>
<p class="calibre1">“Iskaladı.” </p>
<p class="calibre1">“Çizdim kestaneni kaleci!” </p>
<p class="calibre1"><img src="index-326_1.png" class="calibre2"/></p>
<p class="calibre1"><img src="index-326_2.png" class="calibre2"/></p>
<p class="calibre1">“Gene yumurtladı, yuu!” </p>
<p class="calibre1">Bana  golü  atan,  gişeye  koştıp  patrondan  ikibuçuk  lirasını </p>
<p class="calibre1">istiyor.  Gişenin önü, parasını almak isteyen müşterilerle doldu. </p>
<p class="calibre1">Patron, paraları vermeye yetişemezken, biyandan da beni yüreklendirmek için hoparlörden bağırıp duruyor:</p>
<p class="calibre1">“Haydi aslan kaleci, artık şahlan bakalım oğlum Çanakkaleli </p>
<p class="calibre1">Kâmil  Kaleci...  Evet,  sayın  ve  çok  muhterem  vatandaşlar,  bu </p>
<p class="calibre1">pazar Kâmil Kaleci, bütün şutlara meydan okuyor. İsterse karşıma </p>
<p class="calibre1">Müller gelsin, bana vız gelir diyor.” </p>
<p class="calibre1">Ama baktı ki patron,  olacak gibi  değil,  gene hoparlörden bu </p>
<p class="calibre1">kez başka türlü bağırmaya başladı:</p>
<p class="calibre1">“D urun  durun!  D urun  vatandaşlar!  Gol  atmayın,  artık  gol </p>
<p class="calibre1">atmak yok.  İki numaralı kale işlemiyor. Teknik arıza var. Teknik </p>
<p class="calibre1">arıza olduğundan iki numaralı kale kapanmıştır.” </p>
<p class="calibre1">Patron  böyle söylerken  söylerken,  birden  kendini  tutamayıp </p>
<p class="calibre1">gene hoparlörden bağırdı:</p>
<p class="calibre1">“Ulan  Kâmil  Kaleci,  çık kaleden,  çabuk  buraya gel...  Kâmil </p>
<p class="calibre1">Kaleci müdüriyete! Kâmil Kaleci müdüriyete! Ulan eşşoğlueşşek, </p>
<p class="calibre1">müdüriyete gelsene!” </p>
<p class="calibre1">Patron, müdüriyet dediği gişenin arkasındaki çadıra girdi. Ben </p>
<p class="calibre1">de  kaleyi  bırakıp  oraya  girdim.  Patronun  gözlerinden  yalazlar </p>
<p class="calibre1">fışkırıyordu. Ama kendini tutup hiç bağırmadan, </p>
<p class="calibre1">“Oğlum  Yaşar,  senden  ne  kadar  alacağım  varsa,  anamın  ak </p>
<p class="calibre1">sütü gibi hepsi helal olsun.” </p>
<p class="calibre1">Hiç anlamazdan gelip, </p>
<p class="calibre1">“Ne oldu patron?”  dedim. </p>
<p class="calibre1">“Ne oldusu var mı daha,  ananın  örekesi oldu ulan,  beni iflas </p>
<p class="calibre1">ettireceksin  be...  Müşteriden  bir  lira  al,  ikibuçuk  lira  geri  ver. </p>
<p class="calibre1">Bir  lira  al,  ikibuçuk ver...  Buna  para  mı  dayanır  be!  İşine  son </p>
<p class="calibre1">veriyorum.” </p>
<p class="calibre1">“Ama patron, sana borcumu ödeyeceğim.” </p>
<p class="calibre1">“İstemem.  Borç morç istemem.  Senden on para alacağım da </p>
<p class="calibre1">yok...” </p>
<p class="calibre1">“Ama patron...” </p>
<p class="calibre1"><img src="index-327_1.png" class="calibre2"/></p>
<p class="calibre1"><img src="index-327_2.png" class="calibre2"/></p>
<p class="calibre1">“Numaranı yuttuğumu sanma!” </p>
<p class="calibre1">“Ne numarası patron?” </p>
<p class="calibre1">“İyi  ki  çabuk  çaktım,  yoksa  yanacaktım.  Bana  sen  grev  mi </p>
<p class="calibre1">yapıyorsun? Yaktın beni  be!” </p>
<p class="calibre1">Cüzdanını  çıkardı.  İçinden  aldığı  bir  yirmi  liralığı  bana </p>
<p class="calibre1">uzattı:</p>
<p class="calibre1">“Al  şu  parayı  da...  Bu  da  cepten  gitsin.  Sakın  bu  numaranı </p>
<p class="calibre1">öteki kalecilere söyleme!” </p>
<p class="calibre1">“Sağol patron...” deyip, üstümdeki formayı çıkardım, eski giysilerimi giydim.  Patronun,  kendi yerine gişeye  bıraktığı  çocuğa müşteriler hâlâ bağırıp duruyorlardı:</p>
<p class="calibre1">“Ben dört gol attım,  on lira vereceksin...” </p>
<p class="calibre1">“Ver beş papeli,  iki gol de benden...” </p>
<p class="calibre1">“Uçlan yedibuçuk papel de bize,  üç golümüz var.” </p>
<p class="calibre1">Yaşar Yaşamaz susmuştu.  Bisüre sonra, </p>
<p class="calibre1">-   İşte ağbiler,  panayır kaleciliğimiz de böyle geçti.  Döndüm </p>
<p class="calibre1">hana,  Süleyman Ustaya anlattım.  Süleyman Usta... </p>
<p class="calibre1">Konuşmalara  pek  katılmayan,  tartışmalara  hiç  girmeyen </p>
<p class="calibre1">Kolonyacı, başını işinden kaldırıp -çün k ü Yaşar anlatırken de o </p>
<p class="calibre1">işiyle uğraşmaktaydı-, </p>
<p class="calibre1">-   O  senin  Süleyman  U stan,  kolayını  bulmuş,  dedi.  Felek </p>
<p class="calibre1">deyip  deyip,  kime  demek  istiyorsa  ona  diyor  diyeceğini  ve  de </p>
<p class="calibre1">yüreğinin yalazını söndürüyor. </p>
<p class="calibre1">Sonra,  gerçekten yüreğinin yalazlarını ağzından fışkırtır gibi, </p>
<p class="calibre1">ilk kez koğuşta bağırdı:</p>
<p class="calibre1">-   Ulan  ben  o  feleğin  anasım  avradını,  gelmişini  geçmişini, </p>
<p class="calibre1">yedi  geçmiş  geleceğini,  eşiktekini,  beşiktekini...  Ulan  ben  o </p>
<p class="calibre1">feleğin... </p>
<p class="calibre1">Öteki hükümlüler de sövgüye,  ilenmeye katıldılar. </p>
<p class="calibre1">Koğuşta bir uğultu yükseldi. </p>
<p class="calibre1">“Felek gözün kör olsun!” </p>
<p class="calibre1">“Ulan gözün kör olsun!” </p>
<p class="calibre1">“Ulan felek, yaktın bizi!” </p>
<p class="calibre1">“Ulan felek, olmaz ol!” </p>
<p class="calibre1"><img src="index-328_1.png" class="calibre2"/></p>
<p class="calibre1"><img src="index-328_2.png" class="calibre2"/></p>
<p class="calibre1">A rtık O n a Karakaplı  Nizami  Beyin </p>
<p class="calibre1">H iç Gereği Yok</p>
<p class="calibre1">O   sessiz,  o  dingin  Kolonyacı  ateş  püskürüyordu.  Kimsenin </p>
<p class="calibre1">etlisine  sütlüsüne  karıştığı  görülmemiş  olan  Kolonyacı  bar  bar </p>
<p class="calibre1">bağırıyordu.  Renkli ispirtosunu çalana ana avrat düz gidiyordu. </p>
<p class="calibre1">Bir  şişe  boyalı  ispirtosu,  yatağının  başucundaki  ipe  asılı  tahta </p>
<p class="calibre1">raftan  çalınmıştı.  Renkli  ispirto  şişesini,  gardiyanlar  görmesin </p>
<p class="calibre1">diye,  gazetenin  arkasına gizlemişti.  Koğuşlarda arama yapılacak </p>
<p class="calibre1">olursa, ispirtoyu yok etmek kolaydı; bir dikişte su gibi içilebilirdi. </p>
<p class="calibre1">Cezaevine ispirto sokmak yasak olduğundan, Kolonyacı büyük </p>
<p class="calibre1">zorlukla  boyalı  ispirto  getirtebiliyordu.  Çok  kızmıştı.  Dik  dik </p>
<p class="calibre1">bağırıyordu:</p>
<p class="calibre1">-   Ulan, bu benim geçim yolum, ekmek param be! Benim elimin aleti, işim bu benim be! Gel, paramı çal cebimden, eyvallah! </p>
<p class="calibre1">Gel, donumu çal kıçımdan, eyvallah! Ama insanın geçim kapısı </p>
<p class="calibre1">sökülür mü be! </p>
<p class="calibre1">Kolonyacı, salt renkli ispirtosu çalındığı için değil, çalındıktan </p>
<p class="calibre1">başka, bir de enayi yerine konulduğu için, bu denli çok içerlemiş- </p>
<p class="calibre1">ti. Tenekeden yapılma el kadarlık ispirto ocağına ispirto koymak </p>
<p class="calibre1">için,  gazete kâğıdının arkasına gizli  şişeyi  almıştı.  Şişeyi,  ağzına </p>
<p class="calibre1">dek renkli ispirtoyla dolu görünce şaşmıştı. Şişenin dolu olmaması </p>
<p class="calibre1">gerekirdi.  Dün,  şişedeki  ispirtonun yarısını  kullandığım  anımsıyordu.  Belli  belirsiz bir kuşkuya kapılmıştı  ama,  üstünde pek durmamıştı.  İspirto  ocağının deposunu doldurdu,  kibriti çaktı. </p>
<p class="calibre1">Ama fitil yanmadı. Bikaç kez daha denedi, fitil yine alevlenmedi. </p>
<p class="calibre1">O  zaman  renkli  ispirtoyu kokladı.  Bu,  ispirto  değil,  ispirtonun </p>
<p class="calibre1">mor  rengine  boyanmış  suydu.  Demek,  hergelenin  biri,  renkli </p>
<p class="calibre1">ispirtoyu içmiş, şişeye ispirtonun renginde boyalı su doldurmuştu. </p>
<p class="calibre1">Yaşar Yaşamaz, Kolonyacı’nın boyalı ispirtosunu içeni görmemişti ama, bunun kim olabileceğini kestiriyordu. Kral Sami’nin, </p>
<p class="calibre1"><img src="index-329_1.png" class="calibre2"/></p>
<p class="calibre1"><img src="index-329_2.png" class="calibre2"/></p>
<p class="calibre1">▼ </p>
<p class="calibre1">Y A Ş A R   NF.  Y A Ş A R   N E   Y A Ş A M A Z  </p>
<p class="calibre1">328</p>
<p class="calibre1">ikinci  kısmın  helalarının  taşlığında,  paslı  bir  tıraşbıçağıyla  bir </p>
<p class="calibre1">kopya  kaleminin  ucunu  kazıyıp  toz  yaptığını,  bu  mor  renkli </p>
<p class="calibre1">tozları bir şişe su içinde çalkalayarak erittiğini görmüştü. </p>
<p class="calibre1">Kolonyacı,  bu hırsızlığı kısım ağasına söylerse, nasıl olsa Kral </p>
<p class="calibre1">Sami yakalanır,  bir araba dayak yerdi.  Başka ne diye cezaevinde </p>
<p class="calibre1">her  yolunu  bulan,  her  para  kazanan,  ağaya  kazancından  pay </p>
<p class="calibre1">veriyordu?  İşte bunun  için, güvenlik sağlansın diye... </p>
<p class="calibre1">Yaşar Yaşamaz,  kızgınlıktan  ağzı  köpüre  köpüre,  ispirtosunu </p>
<p class="calibre1">içene söven  Kolonyacı’ya sokuldu:</p>
<p class="calibre1">-  Ağbiciğim  olan  olmuş...  Hiç  boşuna  kafanı  bozma!  Ben </p>
<p class="calibre1">sana küçük bir mangal hediye ederim,  onda yaparsın  işini! </p>
<p class="calibre1">Kafası  iyice bozulmuş olan  Kolonyacı, </p>
<p class="calibre1">-   Bizim senin kadar aklımız yok mu  ulan!  diye tersledi. </p>
<p class="calibre1">Bu kez Yaşar daha da alttan alarak, </p>
<p class="calibre1">-   Neşeni bozma be ağbiciğim, Yaşar kardeşin sana ispirto  da </p>
<p class="calibre1">bulur... deyip fırladı koğuştan. Aradan çok geçmeden, elinde bir </p>
<p class="calibre1">şişe  ispirtoyla  döndü  Kolonyacı’nın  yanma.  Hem  de  elindeki </p>
<p class="calibre1">şişede saydam tuvalet ispirtosu vardı. </p>
<p class="calibre1">-   Buyur ağbicim. </p>
<p class="calibre1">Gözleri parlayan Kolonyacı, </p>
<p class="calibre1">-   Bunu ocakta yakıp ziyan etmem.  Bundan  doğrudan votka </p>
<p class="calibre1">yaparım,  öyle  kıyak  votka  yaparım  ki,  votkanın  anayurdunda </p>
<p class="calibre1">bile böylesi bulunmaz...  dedi. </p>
<p class="calibre1">Sonra da Yaşar’a, </p>
<p class="calibre1">-  Akşama  bir  kadeh  de  sana.  Nerden  buldun  bunu?  diye </p>
<p class="calibre1">sordu. </p>
<p class="calibre1">Yaşar,  sözde  alçakgönüllülüğün  örttüğü  anlamlı  bir  övüngenlikle, </p>
<p class="calibre1">-   Biz buluruz ağbicim. Akşama da votkanı içmiş kadar oldum, </p>
<p class="calibre1">sağol,  istemem.  Hiç içmedim çünkü...  dedi. </p>
<p class="calibre1">Yaşar,  tuvalet  ispirtosunu,  Beyler  Koğuşundaki  bir  zengin </p>
<p class="calibre1">hüküm lüden  aldığını  söylemişti,  itibarlı  zengin  hükümlüye </p>
<p class="calibre1">cezaevi  yönetimi  çok  güvendiği  için,  her  hafta  ziyaretçilerinin</p>
<p class="calibre1"><img src="index-330_1.png" class="calibre2"/></p>
<p class="calibre1"><img src="index-330_2.png" class="calibre2"/></p>
<p class="calibre1">A R T I K   O N A   K A R A K A P L I   N İ Z A M İ   B E Y İ N   H İ Ç   G E R E Ğ İ   Y O K  </p>
<p class="calibre1">▼</p>
<p class="calibre1">329</p>
<p class="calibre1">temizlik yapsın  diye  getirdiği  bir şişe  tuvalet  ispirtosu verilirdi. </p>
<p class="calibre1">Kumara  çok  düşkün  olan  Beyler  Koğuşundaki  bu  hükümlü, </p>
<p class="calibre1">ziyaretçilerinin getirdiği parayı, ziyaretin daha ertesi günü kumara </p>
<p class="calibre1">yatırır, sonra da Yaşar Yaşamaz’dan yüksek faizle borç para alırdı. </p>
<p class="calibre1">Yaşar,  Kral Sami’yi boyalı ispirto hırsızlığından yakalanmaktan, </p>
<p class="calibre1">bir araba dayak yemekten  kurtarmak için,  o zengin kumarbaza </p>
<p class="calibre1">koşup,  ondan  aldığı  bir  şişe  tuvalet  ispirtosunu  Kolonyacı’ya </p>
<p class="calibre1">getirmişti. </p>
<p class="calibre1">Kolonyacı,  başkaları duymasın diye fısıltıyla, </p>
<p class="calibre1">-   Ne vereceğiz şimdi buna?  diye pazarlık etmek istedi. </p>
<p class="calibre1">Yaşar, </p>
<p class="calibre1">-   Ayıp  ettin  ağbicim,  Yaşar  kardeşinin  sana  küçük bir  hediyesidir o...  dedi. </p>
<p class="calibre1">-   Daha başka da getirebilir misin? Başka günler? </p>
<p class="calibre1">Yaşar, başını yukarı kaldırıp hayır anlamına “Cık!” sesi çıkardı. </p>
<p class="calibre1">Bu yardım bikezlikti. </p>
<p class="calibre1">Yaşar Yaşamaz,  Kolonyacı’yı rahatlandırdıktan sonra Kral Sami’yi  aramaya başladı.  Cezaevi  içinde  dört  döndü.  Hamamda, kantinde,  berberde, heryerde aradıktan sonra çamaşırhane diye </p>
<p class="calibre1">kullanılan  bodruma  inen  merdivenin  dip  basamağında  onu </p>
<p class="calibre1">buldu.  Kral  Sami,  boyalı  ispirtonun  verdiği  keyifle  gerçekten </p>
<p class="calibre1">kral olmuş, çamaşır tenekelerinden yükselen pis kokulu buğular </p>
<p class="calibre1">arasında dalgasını geçiyor, anlaşılmayan sözde türküler mırıldanıyordu. </p>
<p class="calibre1">Yaşar Yaşamaz, yanma oturup, </p>
<p class="calibre1">-   Sami ağbicim...  diye söze başlarken,  ondan, </p>
<p class="calibre1">-   S’ittir len!  karşılığını aldı. </p>
<p class="calibre1">Bunun  üzerine Yaşar,  sesini dikleştirerek, </p>
<p class="calibre1">-   Kolonyacı’nın  renkli  ispirtosunu  içtiğini  gördüm;  koğuşa </p>
<p class="calibre1">girince ananı ağlatacaklar...  dedi. </p>
<p class="calibre1">Akşam  yoklaması  sırasında  Kral  Sami,  Yarımporsiyon’un </p>
<p class="calibre1">önünde,  bir gölge  gibi  koğuşa süzüldü.  Zor ayakta duruyordu. </p>
<p class="calibre1">Yoklamadan  sonra,  yemek yemeden,  belki  sarhoşluktan,  belki</p>
<p class="calibre1"><img src="index-331_1.png" class="calibre2"/></p>
<p class="calibre1"><img src="index-331_2.png" class="calibre2"/></p>
<p class="calibre1">dayak  korkusundan  hemen  yatağına  uzanıp  sızdı.  Yaşar,  Kral </p>
<p class="calibre1">Sami’nin koğuştakileri düzene sokamayacağının farkına varılmaması  için,  sazını  alıp  kendiliğinden,  koğuşun  ortasındaki  uzun masanın başına oturdu. Kral Sami’yi aramasınlar diye sazını biriki </p>
<p class="calibre1">dımbırdatıp hemen söze girişti:</p>
<p class="calibre1">-   Ölü gözünde yaş olur,  bunlarda acıma olmaz ağbiler! </p>
<p class="calibre1">Heykelci, </p>
<p class="calibre1">-   Kimlerde?  diye sordu. </p>
<p class="calibre1">-   Bu İstanbul insanında ağbicim. </p>
<p class="calibre1">Kendisini  İstanbullu sayan  İdareci, </p>
<p class="calibre1">-   Sen onu affetmişsin, dedi, katkısız İstanbullunun merhameti </p>
<p class="calibre1">bütün  dünyaya  yeter  de  artar  bile...  Sen  ipini  koparıp  buraya </p>
<p class="calibre1">düşmüş  bütün canavarları İstanbullu sanıyorsun. </p>
<p class="calibre1">Maltızcı, </p>
<p class="calibre1">-   Yaşar doğru söylüyor,  dedi,  ulan  bu  İstanbullular,  cebinde </p>
<p class="calibre1">parası olmayanı genel helaya bile sokmazlar da, insanı patır patır </p>
<p class="calibre1">donuna ettirirler sokak ortasında be...  Köy, kasaba yeri değil ki, </p>
<p class="calibre1">canını bir kırlığa atasın da kolaylanasın... </p>
<p class="calibre1">Sis  düdüğü  sesli  hükümlü,  tartışmayı  kesip  konuyu  Yaşar’a </p>
<p class="calibre1">getirmek için, </p>
<p class="calibre1">-   Senin  de  girip  çıkmadığın  boya  kalmamış  Yaşar,  demek </p>
<p class="calibre1">topçu da oldun...  dedi. </p>
<p class="calibre1">Yaşar, </p>
<p class="calibre1">-   Evet, penaltı pavyonunda topçuluk da ettim...  dedi. </p>
<p class="calibre1">-   Sonra Yaşar? </p>
<p class="calibre1">-   Sonra...  Penaltı  pavyonundan  da  çıkınca...  Ben  kendimi </p>
<p class="calibre1">değil,  ençok Anşe’yi  düşünmekteyim.  Boşuna  yakmışım  kızın </p>
<p class="calibre1">başını...  Babası  çok  haklıymış.  Mahkemeden  miras  davasını </p>
<p class="calibre1">kaybedip nüfuskâğıdımı da alamayınca, Anşe’yi kendi yazgısına </p>
<p class="calibre1">bırakmalıymışım.  Penaltı  pavyonundan  da  patron  kovunca... </p>
<p class="calibre1">Artık hiç  umudum  kalmamıştı.  Büsbütün  kötümserdim.  Anşe </p>
<p class="calibre1">de buyüzden olacak beni avutmak için daha sık geliyordu.  Parka </p>
<p class="calibre1">gidiyorduk.  O  parka,  anneler,  dadılar  filan  çocuk  getirirlerdi. </p>
<p class="calibre1"><img src="index-332_1.png" class="calibre2"/></p>
<p class="calibre1"><img src="index-332_2.png" class="calibre2"/></p>
<p class="calibre1">Çocukları, çocuk arabalarında gezdirirlerdi.  O  parkta,  koşuşan, </p>
<p class="calibre1">oynaşan  çocukların  arasında  bir  sıraya  otururduk.  Anşe,  kum </p>
<p class="calibre1">havuzunda oynaşan çocukları özlemle seyrederdi.  Bigün, </p>
<p class="calibre1">“Çocuğumuza biz de araba alacak mıyız Yaşar?”  diye sordu. </p>
<p class="calibre1">Eskiden olsaydı, </p>
<p class="calibre1">“Helbeeet... Ne demek!” diye atardım. Ama o gün sesimi bile </p>
<p class="calibre1">çıkaramadım. </p>
<p class="calibre1">Anşe o gün, </p>
<p class="calibre1">“Neden sana sık geldiğimi biliyor musun?”  diye sordu. </p>
<p class="calibre1">Beni  avutmak  için  sık  geldiğini  sandığımdan,  bilmezden </p>
<p class="calibre1">geldim:</p>
<p class="calibre1">“Bilmem!” </p>
<p class="calibre1">“Çalışamıyorum da ondan... Artık çamaşırcılığa, gündelikçili</p>
<p class="calibre1">ğe, ev işlerine neye gidemiyorum. İyice ağırlaştım. Arada ağrılarım </p>
<p class="calibre1">tutuyor. Çocuğumu düşüreceğim diye korkuyorum. Ben kendim </p>
<p class="calibre1">çalışacak olsam bile,  halimi görüp beni  çalıştırmıyorlar.” </p>
<p class="calibre1">Yapacak şey, Anşe’yi babasının evine göndermekse de, babası </p>
<p class="calibre1">öyle bir halden anlamaz ki, gebe kızını kapısından içeri sokmaz. </p>
<p class="calibre1">Daha  önce  Anşe’nin  ardına  adamlar  koyup  eve  döndürmeye </p>
<p class="calibre1">çalışırken,  gebe olduğunu öğrenince,  “Ailemizin  namusunu  iki </p>
<p class="calibre1">paralık etti,  artık o benim kızım  değildir...”  diye haber göndermiş. </p>
<p class="calibre1">Anşe’yi  otobüse  bindirip,  yanında  kaldığı  Hatçanım’ın  gecekondusuna  gönderdim.  Kendim  de  hana  döndüm.  Hanın bitişiğindeki  çayevine  girdim.  Doluya  koyuyorum  almıyor, </p>
<p class="calibre1">boşa  koyuyorum  dolmuyor.  Baktım  olacağı  yok.  Nasıl  olsa, </p>
<p class="calibre1">mahkemede  avukatın  dediği  gibi,  “resmen  ve  hukuken”  yaşamıyorum.  Hükümetimiz beni  ölmüş sayıyor.  İlle de yaşıyorum diyerek, koskoca devletin nüfus dairesini yalancı mı çıkaracağız </p>
<p class="calibre1">şimdi? Elbet hükümet benden daha iyi bilir. Çayevinde oturmuş, </p>
<p class="calibre1">bunları düşünmekteyim. Ben düşünüyorum sanmaktayım ama, </p>
<p class="calibre1">sesli düşünürmüşüm, yani kendi kendime konuşmaktaymışım. </p>
<p class="calibre1">Hiç haberim yok. Birisinin kolumu dürtüklemesiyle aydım.  Bir</p>
<p class="calibre1"><img src="index-333_1.png" class="calibre2"/></p>
<p class="calibre1"><img src="index-333_2.png" class="calibre2"/></p>
<p class="calibre1">de  baktım,  oralarda  gördüğüm,  göz  tanışı  olup  kim  olduğunu </p>
<p class="calibre1">bilmediğim biri. </p>
<p class="calibre1">“Nedir o arkadaş, kendi kendine konuşup duruyorsun. Demin- </p>
<p class="calibre1">denberi sesleniyorsam da, öyle derin dalmışsın ki, duyduğun yok. </p>
<p class="calibre1">Dürtmesem oralı olmayacaksın.  Nedir derdin?”  diye sordu. </p>
<p class="calibre1">“Hiç...”  dedimse de,  bu kez o, </p>
<p class="calibre1">“Kendi  kendine  konuşmak  iyinin  belirtisi  değildir.  Bakışlarını  da beğenmiyorum.  Derdini  anlat ki,  sana hiçbir yardımım olmasa  bile,  seni  dinlerim  de  içindeki  derdin  boşalır,  yükün </p>
<p class="calibre1">azalır,”  dedi. </p>
<p class="calibre1">Ben gene susunca, </p>
<p class="calibre1">“Yiğidin  başına  her  bir  hal  gelir.  Ben  de  çok  kötü  günler </p>
<p class="calibre1">geçirmişimdir,  halden anlarım,”  dedi. </p>
<p class="calibre1">Başımdan geçenleri o adama özetleyip anlattıktan sonra, daha </p>
<p class="calibre1">önce  kendimi  öldürmeyi  de denediğimi,  ama  beceremediğimi, </p>
<p class="calibre1">bu İstanbul denilen yerde insanın kendisini parasız öldürmesinin </p>
<p class="calibre1">bile yolu olmadığını anlattıktan sonra, </p>
<p class="calibre1">“Benim yaşayıp yaşamadığımı hükümetimiz benden iyi bilir. </p>
<p class="calibre1">Elbet bir bildiği var ki, bana, sen yaşamıyorsun diyor. Ben de artık </p>
<p class="calibre1">ille de yaşıyorum diye direnmeyeceğim ama, kendimi bedavadan </p>
<p class="calibre1">öldürmenin yolunu da bulamıyorum,”  dedim. </p>
<p class="calibre1">“Öyleyse beni iyi dinle. Ben de bir zamanlar kendimi öldürmek </p>
<p class="calibre1">istemiştim.  Denedim de bunu.  Bu deneme, bana bir geçim yolu </p>
<p class="calibre1">açtı.  Şimdi  sana  onu  anlatacağım.  Dediğimi  yaparsan,  beyler </p>
<p class="calibre1">paşalar gibi  rahat yaşarsın.  Benden sana bir iyilik.  Ben  bu sırrı, </p>
<p class="calibre1">vallahi,  babamın  oğluna  açık  ermezdim.  Ama  sana  acıdım  da </p>
<p class="calibre1">ondan açık ediyorum,”  dedi. </p>
<p class="calibre1">İlgilendim.  Göz kulak kesilip, </p>
<p class="calibre1">“Buyur, can kulağımla dinliyorum,”  dedim. </p>
<p class="calibre1">“Öyleyse gel benimle...”  dedi. </p>
<p class="calibre1">Birlikte çayevinden çıktık. Arabaların, taşıtların vızır vızır gelip </p>
<p class="calibre1">geçtiği bir kalabalık caddeye geldik. </p>
<p class="calibre1">“Bak, şu arabaları görüyorsun ya...”  dedi. </p>
<p class="calibre1"><img src="index-334_1.png" class="calibre2"/></p>
<p class="calibre1"><img src="index-334_2.png" class="calibre2"/></p>
<p class="calibre1">A R T I K   O N A   K A R A K A P L I   N İ Z A M I   B E Y İ N   H İ Ç   G E R E Ğ İ   Y O K  </p>
<p class="calibre1">▼</p>
<p class="calibre1">333</p>
<p class="calibre1">“Görüyorum...”  dedim. </p>
<p class="calibre1">“Bunlardan birini seçip, kendini altına atacaksın,”  dedi. </p>
<p class="calibre1">H erif deli mi diye yüzüne baktım ama, deliler yüzünden belli </p>
<p class="calibre1">olmaz ki... </p>
<p class="calibre1">“Kendimi  öldürmek  için  araba  altında  ezilmeyi  hiç  düşünmemiştim,”  dedim. </p>
<p class="calibre1">“Ölmek  için  değil yahu,  yaşamak  için  kendini  bir  arabanın </p>
<p class="calibre1">tekerlekleri altına atacaksın,”  dedi. </p>
<p class="calibre1">O  sırada  önümüzden  koca  bir  çöp  kamyonu  geçmekteydi. </p>
<p class="calibre1">Gözlerimi çöp kamyonuna dikmiştim. </p>
<p class="calibre1">“Araba  dedikse,  özel  araba...”  “Hem  de  yeni  olacak,  pahalı </p>
<p class="calibre1">model bir araba olacak,”  diye ekledi. </p>
<p class="calibre1">Hiçbişey anlamamıştım.  O  açıkladı:</p>
<p class="calibre1">“Kolay  iş  değildir,  dengen  bozuldu  mu,  ya  ölürsün,  ya sakat </p>
<p class="calibre1">kalırsın.  Kendini  arabanın  altına  öyle  ustalıkla  atacaksın  ki,  az </p>
<p class="calibre1">bişey sıyrık, bere alıp kurtulacaksın. Ama fırlayıp ayağa kalkmak </p>
<p class="calibre1">yok.  Her  bir  kemiğin  bin  parça  olmuş  gibi  tekerleğin  altında </p>
<p class="calibre1">serili kalacaksın. Sonra da, o özel arabanın sahibini seni ezdi diye </p>
<p class="calibre1">mahkemeye  verip  gayet  yüksek  tazminat  koparacaksın.  Araba </p>
<p class="calibre1">hem özel,  hem son  model olacak ki,  sahibi  de zengin  olsun da, </p>
<p class="calibre1">yüksek tazminat koparasın.” </p>
<p class="calibre1">“Çok iyi akıl ama,  bu iş de bana kesik...”  dedim. </p>
<p class="calibre1">“Neden?”  diye sordu. </p>
<p class="calibre1">“Nüfuskâğıdım yok,  tazminat davası açamam...”  dedim. </p>
<p class="calibre1">“Tamam,”  dedi,  “dava  açman  gerekmez.  Arabasının  altına </p>
<p class="calibre1">atladığın  on  kişiden biri bile  mahkemeye gitmek istemez.  Özel </p>
<p class="calibre1">arabanın  sürücüsünü  iyi  seçeceksin.  Mahkemeye  gitmekten </p>
<p class="calibre1">korkacakları kollayacak, onların arabaları altına gireceksin. Hele </p>
<p class="calibre1">kadınlar...  Hemen  uzaklaşmak  isterler.  Karakola  gitmekten, </p>
<p class="calibre1">sorgulara  çekilmekten  ödleri  patlar.  Ee  zamanları  da  yoktur. </p>
<p class="calibre1">Buyüzden  seninle  anlaşmak  için  açarlar  cüzdanı,  Aman  söyle, </p>
<p class="calibre1">ne istersin? Şikâyetten vazgeç!’ diye yalvarırlar. Başlarsınız pazarlığa.  İste  istediğin  kadar  artık...  ‘Belki  kafatasım  çatlamıştır  da</p>
<p class="calibre1"><img src="index-335_1.png" class="calibre2"/></p>
<p class="calibre1"><img src="index-335_2.png" class="calibre2"/></p>
<p class="calibre1">acısı sonradan çıkacak’ filan dersin.  ‘Söyle, verelim,  ne istersin?’ </p>
<p class="calibre1">diye  yalvarırlar.  Bak  tekrarlıyorum,  kendini  arabanın  altına </p>
<p class="calibre1">öyle  usturuplu  atacaksın  ki,  para  alayım  derken,  tahtalıköyü </p>
<p class="calibre1">boylamayasın.” </p>
<p class="calibre1">Aklım yattı doğrusu...  Başka da umarım yoktu. Tekerleklerin </p>
<p class="calibre1">altında  ezilir ölürsem,  aman  ne  iyi,  kurtulurum;  yok ölmez de </p>
<p class="calibre1">parayı  koparırsam,  o  zaman  çok daha  iyi...  Bana  bu  aklı veren </p>
<p class="calibre1">adam, cebinden üç ayrı bankanın cüzdanını çıkarıp, elinin birini </p>
<p class="calibre1">banka defterine şap şap vurarak, </p>
<p class="calibre1">“Bak,  bunlara  para  derler.  Allah  bin  bereket  versin,  sana </p>
<p class="calibre1">anlattığım yolla hem çoluk çocuk geçiniyoruz, hem de bankada </p>
<p class="calibre1">para biriktiriyorum,” dedi. </p>
<p class="calibre1">O  gece  kaldığım  han  odasında  geç  saatlere  dek  hep  bu  işi </p>
<p class="calibre1">düşündüm. Sonunda kararımı verip uyudum. O gece gördüğüm </p>
<p class="calibre1">karışık düşleri hiç unutamam.  Hâlâ ona benzer korkulu düşleri </p>
<p class="calibre1">görürüm. Düşte kendimi arabaların altına fırlatırken birileri çekip </p>
<p class="calibre1">beni  kurtarıyordu.  Korkunç  yüzlü  biri  cüzdanını  açıp,  “Söyle, </p>
<p class="calibre1">ne kadar istersin?”  diye benimle alay ediyordu. </p>
<p class="calibre1">Sabah uyanınca, kalabalık, arabaların geçişi sık ve sıkışık biyere </p>
<p class="calibre1">gelip durdum. Bana akıl veren adam, dönemeç biyerde kendimi </p>
<p class="calibre1">arabanın  altına atmamı salık vermişti  ki, arabanın hızı kesilmiş </p>
<p class="calibre1">olsun da, beni tekerlerinin arasında paralamasın. Böyle bir dönemeç yer seçtim. Kendime araba seçiyordum. Kimi arabalar uygun oluyor ama, uygun arabanın sürücüsü uygun olmuyordu. Dersimi </p>
<p class="calibre1">iyice  almıştım.  Arada  bikaç  kez  kimi  arabanın  altına  atlamaya </p>
<p class="calibre1">giriştimse  de,  kolay  olmuyor,  kendimi  atamadım.  Sonunda... </p>
<p class="calibre1">Gıcır  gıcır,  kız  gibi  bir  araba...  Spor  araba...  Direksiyonda  da </p>
<p class="calibre1">sarı saçlı bir kadın. Saçları, kendi rüzgârından yele gibi uçuşuyor. </p>
<p class="calibre1">Gözlerinde duman gözlüğü, ellerinde açık sarı deriden eldiven... </p>
<p class="calibre1">Önümdeki  dönemece  gelirken  yavaşladı.  Ben  de  kendimi  kaldırıp  o kırmızı  spor arabanın ön  tekeri  altına...  Evet...  Niyetim öyleydi... Ama ne zaman, o sarı saçlı karı arabayı sürdü de, oraya </p>
<p class="calibre1">o eski dolmuş arabası geldi, hiç anlayamadım. Kendimi balıklama</p>
<p class="calibre1"><img src="index-336_1.png" class="calibre2"/></p>
<p class="calibre1"><img src="index-336_2.png" class="calibre2"/></p>
<p class="calibre1">fırlattığımda  daha  havadayken  karşımda  o  eski  püskü  dolmuş </p>
<p class="calibre1">arabasını görmüştüm.  Başımi'arabanm tamponuna çarptığımın </p>
<p class="calibre1">da farkındaydım. Hatta istesem, arabanın altından kalkabilirdim </p>
<p class="calibre1">de... Ama  utandım  mı,  gerçekten  ezildim mi,  yoksa yeni  araba </p>
<p class="calibre1">diye o  eski  arabanın  altına düştüğümden  mi,  her  nedense,  yerden  kalkamadım.  Gidişgeliş  durmuştu.  Görebildiğim,  yerdeki ayaklardan, kalabalığın çevreme toplandığını anladım. Seslerini, </p>
<p class="calibre1">çığlıklarını duyuyordum:</p>
<p class="calibre1">“Ayyy-” </p>
<p class="calibre1">“Eyvah, adamcağız ezildi...” </p>
<p class="calibre1">“Canlı  mı  hâlâ?” </p>
<p class="calibre1">“Baksanıza, vah vah...” </p>
<p class="calibre1">“Bari alıp  hastaneye götürseler...” </p>
<p class="calibre1">“Öldü mü acaba?” </p>
<p class="calibre1">“Vallahi şoförün hiç kabahati yok...” </p>
<p class="calibre1">“Ben de gördüm,  şoförün suçu yok.” </p>
<p class="calibre1">“Çok da kan  kaybediyor.” </p>
<p class="calibre1">“Adam  kendini,  zorla  arabanın  altına  soktu,  sanki  dar  bir </p>
<p class="calibre1">aralıktan geçer gibi...” </p>
<p class="calibre1">Birara,  üstüme  doğru  eğilmiş olan yaşlı  şoförün yüzünü bile </p>
<p class="calibre1">gördüğümü  hatırlıyorum;  tıraşı  uzamış,  gözlüklü,  yaşlı  bir  şofördü.  Bak,  bunca zaman  geçti,  o  şoförün  yüzü  hâlâ gözümün önünde...  Ondan  sonra neler olduğunu  hiç  bilmiyorum.  Kendimden geçmişim.  Gözümü açtığımda hastanedeydim.  On gün komada kalmışım. </p>
<p class="calibre1">Yaşar Yaşamaz susmuştu.  Bu suskunlukta Heykelci, </p>
<p class="calibre1">— Yüksek tazminat aldın  mı bari?  diye sordu. </p>
<p class="calibre1">Yaşar,  cevap vermeyince bu kez Dilekçeci, </p>
<p class="calibre1">— Yoksa o yaşlı şoför tüydü mü? diye sordu. </p>
<p class="calibre1">Yaşar, </p>
<p class="calibre1">— Yok,  tüyemedi.  Enselendi.  Üstelik  tutuklandı  da  zavallı... </p>
<p class="calibre1">Ama sonra ben,  “Suç bende,”  diye ifade verince,  şoförü  de saldılar.  On günde komadan çıktım ama, kendime gelmem bir ayı geçti.  Bu bir  ay beni  kimseyle görüştürmediler.  Bu arada,  bana</p>
<p class="calibre1"><img src="index-337_1.png" class="calibre2"/></p>
<p class="calibre1"><img src="index-337_2.png" class="calibre2"/></p>
<p class="calibre1">bakan hemşireden Anşe’nin doğurduğunu, bir oğlum olduğunu </p>
<p class="calibre1">öğrendim.  Zavallı Anşe,  doğumdan  sonra  ayağa kalkınca,  beni </p>
<p class="calibre1">görmeye hergün bu hastaneye gelirmiş. Hastaneye yatışımın otuz- </p>
<p class="calibre1">beşinci  gününde,  Anşe’yi  yanıma  gelmeye  bıraktılar.  Oğlumuz </p>
<p class="calibre1">kucağındaydı. Anşe ağlamamaya çalışarak, </p>
<p class="calibre1">“Geçmiş  olsun  Yaşar,  çok  çektin  ama  sonunda,  çok  şükür, </p>
<p class="calibre1">kurtuldun.  Herşeyin  başı  sağlık.  Yaşıyorsun ya,  sen  ona  bak...” </p>
<p class="calibre1">dedi. </p>
<p class="calibre1">Ben  de Anşe’ye, </p>
<p class="calibre1">“İnsan  hükümet  defterinde  yaşamalı  ki,  yaşıyor  olsun.  H ükümet makamları sana yaşıyor demedikten sonra,  sen istediğin kadar yaşıyorum diye kendini kandır,  avun  dur...”  dedim. </p>
<p class="calibre1">Oğlana baktım. Anşe, </p>
<p class="calibre1">“Tıpkı sen,  sana benziyor,”  dedi. </p>
<p class="calibre1">“Bahtı  bana benzemesin,  ben  resmen ve hukuken yaşamıyorum,  inşallah o resmen de hukuken de yaşayacak...”  dedim. </p>
<p class="calibre1">Oğlanın adını ne koyduklarım sordum. </p>
<p class="calibre1">“Hayati,”  dedi. </p>
<p class="calibre1">“Ne demeye geliyor bu Hayati?” </p>
<p class="calibre1">“Senin adın gibi bişey o da...  Hayati, senin adının Arapçasıy- </p>
<p class="calibre1">mış.  Çocuğumuz,  senin  dediğin  gibi,  resmen  de,  hukuken  de </p>
<p class="calibre1">yaşasın diye, adını Hayati koyduk...” </p>
<p class="calibre1">“O yaşayacak...  Ona nüfuskâğıdı çıkartacağız.” </p>
<p class="calibre1">“Çıkartacağız Yaşar.  Memlekete de döneceğiz.” </p>
<p class="calibre1">Babası  doğurduğunu  haber  alınca  Anşe’yi  de,  beni  de  ba</p>
<p class="calibre1">ğışlamış,  “Çabuk  eve  dönsünler,  burda  yaşasınlar.  Yaşar  da  iş </p>
<p class="calibre1">aramasın boşuna. Bizim tarlaya, davara ne bakar. Hükümet nikâhı </p>
<p class="calibre1">da  istemez,  imam  nikâhı  kıydırırız,”  diye  Anşe’ye  hem  haber </p>
<p class="calibre1">yollamış, hem de para göndermiş. Anşe çocuk gibi seviniyordu. </p>
<p class="calibre1">Ben de çok sevindim.  İnsanın doğup büyüdüğü yer gibi var mı! </p>
<p class="calibre1">Adı batsın  İstanbul’un. </p>
<p class="calibre1">Bikaç  gün  sonra  hastaneden  çıkınca,  İstanbul’da  hiç  kalmayıp  memlekete  döndük.  Bu kez üç kişiydik.  Kaynatamın  evine yerleştik. Bize hiçbir terslik etmedi. Beni gene eskisi gibi sevecen</p>
<p class="calibre1"><img src="index-338_1.png" class="calibre2"/></p>
<p class="calibre1"><img src="index-338_2.png" class="calibre2"/></p>
<p class="calibre1">A R T I K   O N A   K A R A K A P L I   N İ Z A M İ   B E Y İ N   H İ Ç   G E R E Ğ İ   Y O K  </p>
<p class="calibre1">▼</p>
<p class="calibre1">337</p>
<p class="calibre1">karşıladı.  Herşey  yolunda  da,  ben  zaman  yitirmeden  benim </p>
<p class="calibre1">Hayati’ye  nüfuskâğıdı  çıkarfnaya  giriştim.  Çünkü geç  kalmaya </p>
<p class="calibre1">hiç  gelmez.  Benim  rahmetli  babam,  nüfuskâğıdımı  çıkarmak </p>
<p class="calibre1">için,  beni  ilkokula  yazdırtıncaya  dek  beklemeseydi,  belki  de </p>
<p class="calibre1">nüfuskâğıdımı  çoktan  almış  olurdum  da  bu  belalar  da  başıma </p>
<p class="calibre1">gelmezdi.  Bizim kasabanın  nüfus  memurluğuna,  oğlum  Hayati’ye  nüfuskâğıdı vermeleri  için  bir  dilekçe yazdırıp  götürdüm. </p>
<p class="calibre1">Aradan günler, haftalar geçti. Biz işe güce daldık. Ama aklım hep </p>
<p class="calibre1">Hayati’nin nüfuskâğıdmda. Bigün anası Hayati’yi kucağına aldı, </p>
<p class="calibre1">hep birlikte dilekçemizi izlemek için nüfus müdürlüğüne gittik. </p>
<p class="calibre1">Zaten o nüfus memurluğuna girdim mi,  babamla birlikte oraya </p>
<p class="calibre1">gidip geldiğimiz o eski günleri hatırlayıp cinlerim başıma çıkıyor. </p>
<p class="calibre1">Ama benim istediğim,  oğluma nüfuskâğıdı almak olduğundan, </p>
<p class="calibre1">kimseyle çatışmamaya çalışıyorum. </p>
<p class="calibre1">Dilekçeyi verdiğim memurun karşısına gidip kuyruğa girdim. </p>
<p class="calibre1">Sıram gelince, </p>
<p class="calibre1">“Beyim, bizim bir dilekçemiz vardı, acaba işlemi yapıldı mı?” </p>
<p class="calibre1">diye sordum. </p>
<p class="calibre1">“Niçin?”  dedi. </p>
<p class="calibre1">Anasının kucağındaki Hayati’yi gösterip, </p>
<p class="calibre1">“İşte bu oğluma nüfuskâğıdı çıkarmak için,”  dedim. </p>
<p class="calibre1">“Doğum belgesini getirdiniz mi?” </p>
<p class="calibre1">“H astaneden  aldığımız  doğum  belgesini  de  dilekçemize </p>
<p class="calibre1">eklemiştik.” </p>
<p class="calibre1">“Dilekçenizin numarası?” </p>
<p class="calibre1">Cebimden,  dilekçemizin kayıt numarası yazılı kâğıdı çıkarıp </p>
<p class="calibre1">verdim.  Numarayı alınca, </p>
<p class="calibre1">“Bir dakika...” deyip, tavuk eşelenir gibi kâğıtların, dosyaların </p>
<p class="calibre1">arasında bisüre arandıktan sonra, </p>
<p class="calibre1">“Hah buldum!”  dedi. </p>
<p class="calibre1">“Çocuğun  talihi varmış talihli olsun...”  dedim. </p>
<p class="calibre1">O bulduğu yazıya bakarak bir zaman, “Hımmm... Hımmm...” </p>
<p class="calibre1">diyerek hımladı. </p>
<p class="calibre1"><img src="index-339_1.png" class="calibre2"/></p>
<p class="calibre1"><img src="index-339_2.png" class="calibre2"/></p>
<p class="calibre1">Ben bu dairelere çok gelip gittiğimden bilirim;  bir memurun </p>
<p class="calibre1">böyle hımlaması,  hiç de iyilik belirtisi değildir. </p>
<p class="calibre1">“Çocuğun babası kim?”  diye sordu. </p>
<p class="calibre1">“Benim,”  dedim. </p>
<p class="calibre1">“Babası olaraktan Yaşar diye dilekçe veren sen misin?” </p>
<p class="calibre1">“Evet...” </p>
<p class="calibre1">“Allah Allah!” </p>
<p class="calibre1">Yahu, eski günler hatırıma geliyor, tepem atıyor. Kendi kendime “Tut kendini Yaşar,” diyorum. Şunun şurasında çocuğumuza nüfuskâğıdı almak için dilekçe vermişiz. Artık bunun  hım  hım </p>
<p class="calibre1">hımlaması, Allah Allahı neyi var mı? </p>
<p class="calibre1">Memur birden başını yazıdan kaldırıp, </p>
<p class="calibre1">“Olmaz!  Olamaz!”  dedi. </p>
<p class="calibre1">“Neymiş olmayan?”  diye sordum. </p>
<p class="calibre1">“Sen bu çocuğun  babası olamazsın!” </p>
<p class="calibre1">Bak  bak,  insanı  dellendiriyor.  Ben  kendi  oğlum  Hayati’nin </p>
<p class="calibre1">babası olamazmışım. </p>
<p class="calibre1">“Neden oğlumun babası olamıyormuşum?”  diye sordum. </p>
<p class="calibre1">“Çünkü, senin çocuğun olmaz, olamaz da ondan...” demez mi! </p>
<p class="calibre1">“Tut kendini, tut kendini Yaşar!” diye diye kendimi sıkmaktan </p>
<p class="calibre1">dişlerim  kırılacak.  Patlamayayım  diye  sesimi  iyice  yumuşatarak, </p>
<p class="calibre1">“Etme  Memur  Bey,  o  nasıl  laf!  Bu  çocuk benim  çocuğum... </p>
<p class="calibre1">Bak yüzüne, tıpkı ben... Benim çocuğum. Bunu ben mi bilirim, </p>
<p class="calibre1">yoksa sen mi?”  dedim. </p>
<p class="calibre1">“Ne sen bilirsin, ne de ben...  Bunun en iyisini, en doğrusunu </p>
<p class="calibre1">resmi defter bilir.” </p>
<p class="calibre1">Yahu,  memur  olacak herif,  babamın  zamanında  nasıl  konu</p>
<p class="calibre1">şuyorsa, gene öyle konuşuyor. </p>
<p class="calibre1">Yerinden kalktı, tıpkı bana nüfuskâğıdı almak için geldiğimizde yaptığı  gibi,  kara kalın  defterleri  karıştırmaya  başladı.  Kışın kurumuş  da  zarı  kalmış  tahtakurusu  gibi  sıska  da  bir  adam, </p>
<p class="calibre1">adamlığının salt zarı kalmış.  O  koca defterlerle boğuşup  durdu</p>
<p class="calibre1"><img src="index-340_1.png" class="calibre2"/></p>
<p class="calibre1"><img src="index-340_2.png" class="calibre2"/></p>
<p class="calibre1">bir zaman.  Sonunda birini  alıp geldi soluk soluğa.  Defteri  açtı, </p>
<p class="calibre1">karıştırdı,  sayfalarını çevirdi.*Sonunda, </p>
<p class="calibre1">“Bak, ne diyor defter?”  dedi. </p>
<p class="calibre1">“Ne diyor?”  dedim. </p>
<p class="calibre1">“Sorduk.  Yazdık.  Gelen  cevapta,  sorduğunuz,  Yaşar  adında </p>
<p class="calibre1">biri  yaşamıyor  diyor.  Yaşar,  taaa  1915’te  Çanakkale’de  şehit </p>
<p class="calibre1">düşmüş.” </p>
<p class="calibre1">Artık  dayanasım,  direnesim  kalmadı,  çıldırmak  üzereyim. </p>
<p class="calibre1">Memura yalvarmaya başladım:</p>
<p class="calibre1">“Gel etme Memur Bey,  bu eski bir yanlışlıktır. Yaşar denilen </p>
<p class="calibre1">adam benim işte.  Karşınızda dikilmiş durmaktayım.” </p>
<p class="calibre1">“Yahu,  sen  laf anlamaz  mısın?  Gelen  kayıt  burda,  ellibeş  yıl </p>
<p class="calibre1">önce Yaşar şehit düşmüş.” </p>
<p class="calibre1">Kan tepeme sıçrayıp, </p>
<p class="calibre1">“Yahu  bu ne  biçim  iş,  bu  ne  biçim kayıt,  bu  ne biçim  defter </p>
<p class="calibre1">böyle?  Otuz yıldır  yaşarım,  yaşadığımı  ispat  edemem.  Yaşayan </p>
<p class="calibre1">adam, yaşamakta olan  insan,  daha önce ölmüş olabilir mi yurttaşlar!”  diye ordakilere bağırarak seslendim. </p>
<p class="calibre1">O  zar gibi memur da, </p>
<p class="calibre1">“Ellibeş yıl önce ölmüş bir insanın şimdi çocuğu nasıl olabilir?” </p>
<p class="calibre1">diye bağırdı. </p>
<p class="calibre1">Ordakilerin  kimisi,  “Adam  haklı,”  kimisi,  “Memur  haklı,” </p>
<p class="calibre1">kimisi de,  “İkisi de haklı...”  gibilerden sözler mırıldandılar. </p>
<p class="calibre1">“Defterde  ölü  yazılı  diye  insan  ölü  sayılır  mı?”  diye  bağırdım. </p>
<p class="calibre1">Memur, </p>
<p class="calibre1">“Bağırma!  Yavaş  konuş!  Burası  resmi  bir  yer,  devlet  dairesi. </p>
<p class="calibre1">Bağırırsan,  tutanak düzenlerim...”  dedi. </p>
<p class="calibre1">“Devlet dairesiymiş!.. Resmi yermiş!.. Okula yazılacağım, sen </p>
<p class="calibre1">ölüsün derler. Askere alacaklar, yaşıyorsun derler. Miras alacağım, </p>
<p class="calibre1">ölüsün  derler.  Vergi  alacakları  zaman,  yaşıyorsun  derler,”  diye </p>
<p class="calibre1">bağırdım. </p>
<p class="calibre1"><img src="index-341_1.png" class="calibre2"/></p>
<p class="calibre1"><img src="index-341_2.png" class="calibre2"/></p>
<p class="calibre1">Gürültüden olacak, anasının kucağındaki Hayati de ağlamaya </p>
<p class="calibre1">başladı.  O ağlayınca ben büsbütün bozuldum. Anşe, kolumdan </p>
<p class="calibre1">çekip, </p>
<p class="calibre1">“Gidelim Yaşar, gidelim... Sonra gene geliriz,” deyip duruyor. </p>
<p class="calibre1">“Çalışmak için iş bulsam, sen ölüsün, çalışamazsın derler. Ama </p>
<p class="calibre1">tımarhaneye sokmak için, yaşıyorsun, delisin derler. Evleneceğim, </p>
<p class="calibre1">sen ölüsün diye nikâhımı kıymazlar, icrayla evden atarken, yaşıyorsun derler. Çocuğum olur, sen ölüsün, senin çocuğun olmaz derler. Yahu ben  ne yapacağım be,  ne yapacağım?” </p>
<p class="calibre1">Memur da bana bağırıyor:</p>
<p class="calibre1">“Ne yaparsan yap be!  Bana ne? Sanki benim derdim yok mu? </p>
<p class="calibre1">Ben sana gelip de,  ‘Ne yapacağım?’  diye soruyor muyum?” </p>
<p class="calibre1">“Evleneceğim,  şehit olan evlenemez diyorlar be...” </p>
<p class="calibre1">Ben bağırıyorum, memur bağırıyor, ben bağırıyorum, memur </p>
<p class="calibre1">bağırıyor.  Sonradan  olanları  düşündüm  de,  memuru  da  haklı </p>
<p class="calibre1">buldum.  Demek o zavallının da bağrı yanıkmış  ki,  hazır bağırmaya fırsat  çıktı  diye,  o  da benimle  birlikte  bağırıyordu. Arada da benim Hayati çığlık çığlığa ağlıyordu. </p>
<p class="calibre1">“Bu ne  rezalet,  bu ne biçim iş!..” </p>
<p class="calibre1">“Ne yapalım,  kayıtta öyle yazıyor...” </p>
<p class="calibre1">“Ben  o kayıttakinin,  o kaydı yapanın,  kaydın...” </p>
<p class="calibre1">“Resmi defterde yazılı...” </p>
<p class="calibre1">“Resminin de,  defterin de... yazanın da, yazmayanın da...” </p>
<p class="calibre1">“Burası  devletin bir dairesi  be!..  Burda...” </p>
<p class="calibre1">Yaşar Yaşamaz, memurla kendisinin o nüfus memurluğundaki </p>
<p class="calibre1">bağırmalarını taklit ederek anlatıyordu.  Hatta arada Hayati’nin </p>
<p class="calibre1">ağlamasını bile taklit etmekteydi.  Öyle ki, insan gözünü kapasa, </p>
<p class="calibre1">kendisini, Yaşar’ın anlattığı nüfus  memurluğunda sanırdı. </p>
<p class="calibre1">Sustu.  Suskunluk epiyce sürdükten sonra koğuşun en yaşlısı, </p>
<p class="calibre1">— Sonra?  diye sordu. </p>
<p class="calibre1">Yaşar, </p>
<p class="calibre1">-   Sonra babacım, ben büsbütün bozulup kendimi kaybetmi</p>
<p class="calibre1">şim,  açmışım  ağzımı,  yummuşum  gözümü.  İleri  geri  ne  varsa</p>
<p class="calibre1"><img src="index-342_1.png" class="calibre2"/></p>
<p class="calibre1"><img src="index-342_2.png" class="calibre2"/></p>
<p class="calibre1">hepsine sövüp saymışım, artık can burnuma geldiğinden... Hani </p>
<p class="calibre1">han odasındaki Süleyman Usta vardı ya,  onun kahpe felek diye </p>
<p class="calibre1">söveceği yerleri,  feleği unutup, gerçek adlarıyla söyleyerek silme </p>
<p class="calibre1">sıvama  sövmüşüm.  Beni  ordan  kapıp  candarma  karakolunun </p>
<p class="calibre1">bodrumuna tıkmışlar. Orda da sövüp saymışım sopayı yedikçe... </p>
<p class="calibre1">Tanıklar da var. Verdiler mahkemeye, yedik hapis cezasını...  Sonunda geldik buraya işte! </p>
<p class="calibre1">Koğuştaki hükümlüler hep bir ağızdan koro gibi, </p>
<p class="calibre1">— Haydaaa!  diye bağırdılar. </p>
<p class="calibre1">Yaşar  Yaşamaz’ın  cezaevine  neden  düştüğünü  ilk  bu  gece </p>
<p class="calibre1">öğreniyorlardı. </p>
<p class="calibre1">Yaşar, </p>
<p class="calibre1">— Bizim oranın cezaevine girdikten epiy sonra, benim o sövüp </p>
<p class="calibre1">saymalarımı bir örgüt işi sanıp  koğuşturma için beni İstanbul’a </p>
<p class="calibre1">getirdiler. Çok şükür örgütten neyden olmadığımdan kurtuldum </p>
<p class="calibre1">ve buraya,  aranıza geldim...  dedi. </p>
<p class="calibre1">Sazını çalıp  türküsünü çağırdı. </p>
<p class="calibre1">Türkü bitince, </p>
<p class="calibre1">— Benim büyük suçum, dedi, Süleyman Usta’nın bana verdiği </p>
<p class="calibre1">öğüdü unutmuş olmamdır. Ne demişti Süleyman Usta; dayanamayıp  sövmek  istedin  de,  söveceğin  yere  sövmek suç  olacaksa, o  zaman  feleğe  söveceksin...  İşini  bilen  halkımız  böyle  yapar, </p>
<p class="calibre1">demişti. Çünkü feleğe sövmenin ceza kanununda maddesi yoktur. </p>
<p class="calibre1">Feleğe  sövünce  hem  senin  için  serinler,  hem  de  duyanlar  kime </p>
<p class="calibre1">sövdüğünü anlarlar. </p>
<p class="calibre1">Koğuş  bir  daha  canlanmıştı.  Hükümlüler,  hepsi  başka  bir </p>
<p class="calibre1">ağızdan feleğe sövüp  sayıyorlardı. </p>
<p class="calibre1">Birinci koğuşta bir uğultu yükseldi. Yaşar, yatağına geçip, sazını </p>
<p class="calibre1">çaldı.  Zaman  geceyarısına yakındı.  Cezaevinin  ikinci  kısmının </p>
<p class="calibre1">birinci  koğuşundaki  hükümlüler yataklarına girip  yorganlarını </p>
<p class="calibre1">başlarına  çektiler.  Yanındakiyle  biriki  fısıldaşanlar  oldu.  Sonra </p>
<p class="calibre1">sonra  fısıltılar  da  kesildi.  Horlamalar,  sayıklamalar  sabaha  dek </p>
<p class="calibre1">sürdü her gece olduğu gibi. </p>
<p class="calibre1"><img src="index-343_1.png" class="calibre2"/></p>
<p class="calibre1"><img src="index-343_2.png" class="calibre2"/></p>
<p class="calibre1">Yaşar,  başından geçenleri  anlattıktan  sonra,  artık anlatıcılığı- </p>
<p class="calibre1">nı  sürdürmedi.  Her  akşam  yemeğinden  sonra  birinci  koğuşun </p>
<p class="calibre1">hükümlüleri,  ne yapacaklarını  bilmedikleri  bikaç saati zorlukla </p>
<p class="calibre1">geçiriyor, bir eksiklik duyuyorlardı. Koğuşa yeni bir anlatıcı gelene </p>
<p class="calibre1">dek, onlarda bu doldurulamayan  saatlerin şaşkınlığı sürecekti. </p>
<p class="calibre1">Yaşar Yaşamaz,  cezasının  bitim i  yaklaştıkça  kendini  namaza </p>
<p class="calibre1">vermişti.  Cam iden  çıkmaz  olm uştu.  İm am ’ın  da  yakınıydı. </p>
<p class="calibre1">Onun bu dine bağlılığı, bir cum a namazında cezaevi imamının </p>
<p class="calibre1">kendisini  kovalamasına  dek  sürdü.  Bu  olaydan  sonra  bir  daha </p>
<p class="calibre1">camiye  de  gitmedi.  D ört  gün  sonra  da  cezasını  doldurmuş, </p>
<p class="calibre1">tahliye edilmişti. </p>
<p class="calibre1">Cezaevinden çıkarken Yaşar Yaşamaz’ın kılığı  bütün hükümlüleri şaşırttı. Tahliye olacağı gün  birdenbire öyle şıklaşmıştı ki, cezaevinin müdürü, memurları da içinde, cezaevinde onun kadar </p>
<p class="calibre1">şık  giyimli  hiçkimse  yoktu.  O   güne  dek,  cezaevine  ilk  geldiği </p>
<p class="calibre1">günkü gibi, nerdeyse Adembaba Koğuşuna atılacak kılıkta giyinen </p>
<p class="calibre1">Yaşar, birdenbire defileye çıkmış mankene dönmüştü. Parmağına, </p>
<p class="calibre1">kocaman bir şövalye yüzük takmıştı.  Giysisi yepyeni, boyunbağı </p>
<p class="calibre1">pırıl pırıl,  ayakkabısı gıcır gıcırdı.  Üçü de dolu  üç bavul çıkardı </p>
<p class="calibre1">cezaevinden.  Bavullarını,  koğuşun  meydancısıyla  Adembaba </p>
<p class="calibre1">Koğuşundan  iki  hükümlü  taşımıştı.  Torbasının  içinde  sazıyla, </p>
<p class="calibre1">cezaevine ilk geldiği günkü kirli torbası Yaşar’ın elindeydi. Onları </p>
<p class="calibre1">bırakmamış,  taşıması için başkasına da vermemişti. </p>
<p class="calibre1">Koğuş  arkadaşları Yaşarı,  bahçeden  geçirip,  bahçe  kapısına </p>
<p class="calibre1">dek götürdüler,  orda uğurladılar. </p>
<p class="calibre1">Yaşar  Yaşamazın  cezaevinden  çıktığı  günün  akşamı,  yoklamadan  sonra,  birinci  koğuşta,  koğuşun  hiç  alışık  olmadığı  bir dinginlik vardı. </p>
<p class="calibre1">Koğuşun en yaşlısı ve en ağır cezalısı olan hüküm lü, </p>
<p class="calibre1">-   Yaşar Yaşamazı da yolcu ettik...  dedi. </p>
<p class="calibre1">Avcı, </p>
<p class="calibre1">-   Yahu,  çok  kötü  alışmışız  biz  bu  Yaşar’a  da  hiç  haberimiz </p>
<p class="calibre1">yok...  dedi. </p>
<p class="calibre1">Maltızcı, </p>
<p class="calibre1"><img src="index-344_1.png" class="calibre2"/></p>
<p class="calibre1"><img src="index-344_2.png" class="calibre2"/></p>
<p class="calibre1">— Bir şu Yaşarın koğuşa ilk girdiği günkü halini düşünün, bir </p>
<p class="calibre1">de bugünkü gidişini...  dedi.»</p>
<p class="calibre1">Heykelci, </p>
<p class="calibre1">-   İyice  doldurduk,  dedi,  nasıl  olsa  artık  Karakaplı  Nizami </p>
<p class="calibre1">Beyi bulur,  işini yoluna koyar. </p>
<p class="calibre1">Kral Sami, </p>
<p class="calibre1">-   Yetiiiş ey Karakaplı Nizami, yetiiiş!  diye bağırdı. </p>
<p class="calibre1">Başını  kaldırmadan  işiyle  uğraşan  Kolonyacı,  genellikle  bu </p>
<p class="calibre1">türlü konuşmalara katılmadığı halde, </p>
<p class="calibre1">— Artık ona Karakaplı Nizami  Beyin hiç gereği yok...  dedi. </p>
<p class="calibre1">İdareci, </p>
<p class="calibre1">— Neden? diye sordu. </p>
<p class="calibre1">Kolonyacı, </p>
<p class="calibre1">-   Çünkü,  dedi,  kendisi  birinci  sınıf Karakaplı  Nizami  Bey </p>
<p class="calibre1">oldu da ondan... </p>
<p class="calibre1">Dilekçeci, </p>
<p class="calibre1">— İşte bu doğru söz...  dedi. </p>
<p class="calibre1">Koğuşun yaşlısı, </p>
<p class="calibre1">-   Eeee,  burası  cezaevidir  oğlum,  boşuna dememişler buraya </p>
<p class="calibre1">hayat üniversitesi diye... Biz burdan ne Karakaplı Nizami Beyler </p>
<p class="calibre1">yetiştirmişizdir evelallah...  dedi. </p>
<p class="calibre1">Çiftekâğıtlı cıgaralar sarılmıştı.  Birinci koğuşun hükümlüleri </p>
<p class="calibre1">öbek  öbek  toplanmışlar,  sarı  kız  dedikleri  esrara  yumulmuşlardı. </p>
<p class="calibre1"><img src="index-345_1.png" class="calibre2"/></p>
<p class="calibre1"><img src="index-345_2.png" class="calibre2"/></p>
<p class="calibre1"><b class="calibre3">Aziz Nesin’e özgü başlıca yazım biçimleri</b></p>
<p class="calibre1">-beri</p>
<p class="calibre1">bidolu</p>
<p class="calibre1">biyana</p>
<p class="calibre1">hergün</p>
<p class="calibre1">işgören</p>
<p class="calibre1">-b uçu k</p>
<p class="calibre1">bigün</p>
<p class="calibre1">biye r</p>
<p class="calibre1">h erh an g ib ir</p>
<p class="calibre1">kıravat</p>
<p class="calibre1">a ra d a b ir</p>
<p class="calibre1">bikaç</p>
<p class="calibre1">b uyüzden</p>
<p class="calibre1">h erhangibiri</p>
<p class="calibre1">kim b ilir</p>
<p class="calibre1">arasıra</p>
<p class="calibre1">bikez</p>
<p class="calibre1">cand a rm a</p>
<p class="calibre1">h erneyse</p>
<p class="calibre1">nağra</p>
<p class="calibre1">a raye r</p>
<p class="calibre1">birara</p>
<p class="calibre1">cıgara</p>
<p class="calibre1">herşey</p>
<p class="calibre1">p ekaz</p>
<p class="calibre1">ardarda</p>
<p class="calibre1">birarada</p>
<p class="calibre1">ço kaz</p>
<p class="calibre1">hertürlü</p>
<p class="calibre1">pekçok</p>
<p class="calibre1">azbiraz</p>
<p class="calibre1">birdenbire</p>
<p class="calibre1">çu kulata</p>
<p class="calibre1">heryan</p>
<p class="calibre1">sağol</p>
<p class="calibre1">azçok</p>
<p class="calibre1">biriki</p>
<p class="calibre1">ena z</p>
<p class="calibre1">heryer</p>
<p class="calibre1">S iva s</p>
<p class="calibre1">azkaldı</p>
<p class="calibre1">bisüre</p>
<p class="calibre1">e nço k</p>
<p class="calibre1">herzam an</p>
<p class="calibre1">tiren</p>
<p class="calibre1">azkalsırı</p>
<p class="calibre1">bisürü</p>
<p class="calibre1">epiy</p>
<p class="calibre1">h içb işe y</p>
<p class="calibre1">varol</p>
<p class="calibre1">başüstüne</p>
<p class="calibre1">bişey</p>
<p class="calibre1">fo to ğ ra f</p>
<p class="calibre1">h içkim se</p>
<p class="calibre1">yada</p>
<p class="calibre1">b e ribe n zer</p>
<p class="calibre1">bitakım</p>
<p class="calibre1">g üle gü le</p>
<p class="calibre1">hoşgeldin</p>
<p class="calibre1"> <i class="calibre6">y a zıyla  g ö s </i></p>
<p class="calibre1">bibakım a</p>
<p class="calibre1">bitane</p>
<p class="calibre1">h an g ib ir</p>
<p class="calibre1">h o şb u ld uk</p>
<p class="calibre1"> <i class="calibre6">te rile n  h e r</i></p>
<p class="calibre1">bibaşına</p>
<p class="calibre1">bitek</p>
<p class="calibre1">h erb ir</p>
<p class="calibre1">İstanbul</p>
<p class="calibre1"> <i class="calibre6">sayı  b itişik</i></p>
<p class="calibre1">biçok</p>
<p class="calibre1">bitürlü</p>
<p class="calibre1">h erb işe y</p>
<p class="calibre1">ikid eb ir</p>
<p class="calibre1"><img src="index-346_1.png" class="calibre2"/></p>
<p class="calibre1"><img src="index-347_1.jpg" class="calibre2"/></p>
<p class="calibre1"></p>
</body>
</html>
