<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tarihte Akıl</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos379703" class="calibre1"><span class="calibre2">
</span></p><p id="filepos379774" class="calibre13"><span class="calibre2"><span class="bold"><span class="calibre6">1826/27 Kış Semestresinden Eklemeler </span></span></span><span class="bold"><span class="calibre6">[S. 30]</span></span></p><p class="calibre10">Ussal olan 1) <span class="bold">mantıksal </span>ussaldır, bu burada bizim konumuz olamaz. Ayrıca 2) usun bir yansıması, bir vücutlaşması olan <span class="bold">doğa </span>söz konusudur. Fakat burada da doğal ussallık inceleme konusu değildir. Konu 3) <span class="bold">Kendisinin-bilincindeki tin </span>olarak ortaya çıkan ustur, bu ise genel olarak değil, tinin kendini dünyadaki eylemiyle açıkladığı, dünyaya kendi özünü getirdiği biçimde anlaşılacaktır.</p><p class="calibre10">Tinin, kendini halklar dediğimiz çeşitli oluşumlarla açıklayan, üzerinde bulunduğumuz genel temeldir. Bu biçimiyle bizim konumuzdur.</p><p class="calibre10">Us kendinde ve kendi için öncesiz-sonrasızdır, durup durur ("ruhend") ama aynı zamanda etkinliktir, ussal-olandan başka birşey yapmaz. Kendini kendi içinden gerçekleştirir, böylece gerçekleştirilmiş birşeydir, kendi olduğu şeyi meydana getiren bir erektir. Bu kavramın kanıtlanması burada bizim ödevimiz değil: burada olsa olsa onu varsayıyor ve inandırıcı kılıyoruz. Kanıtı felsefenin önceki alanlarındadır. Bu zorunlu varsayımları burada anıyorsak, bu söylenenlerin içerdiği, ve alışılmış anlamında bilinçten tanıdığımız tasarımları hatırlatmak içindir.</p><p class="calibre20"><span class="bold">[S. 3,f]</span></p><p class="calibre10">Dünya-tarihine daha yakından bakıldıkta ortaya çıkan karşıtlıklar şunlardır: 1) Öznel usun kendi konusu ve nesnesi olan tarihle karşıtlığı. Bu karşıtlık <span class="bold">kuramsal </span>diye adlandırılabilir. 2) Özgürlüğün zorunlulukla ilişkisi ya da <span class="bold">kılgısal </span>karşıtlık.</p><p class="calibre10">Tarih incelemesindeki her iki varsayım şunlardı: 1) Bir öngörü dünyayı yönetmektedir. 2) Bu öngörünün planını bilmek olanaklıdır. Şimdi tarihin ussallığının bilgisine ve tarihe uygulanışı bakımından dünyanın son-ereğini tanıyacağımız noktaya nasıl varıyoruz? —İde'de iki türlü şey var: a) İde'nin kendisi, b) varoluşuyla halk, varlığın empirik yanı. Genel ide bu ikisinin birliğidir, ama bunlar birbirinden yine de ayrıdır. İlk yan kuramsaldır; tanımak istediğimiz ide’dir bu, ona nasıl varacağımız sorulmaktadır. Öyle anlaşılıyor ki tarihi kendinde nasılsa öyle ele almamız gerekiyor, böyle alırsak tarih kendiliğinden son-ereğini gösterecektir. Empirik, alışılmış tarih temel oluşturuyor, tanrısal istencin ne olduğunun ondan öğrenilmesi gerekiyor— Ama bunu öğrenmek için, us tarih incelemesine getirilmeli, tıpkı mavi rengi tanımak için gözlerimiz olması gerektiği gibi. Akıllı bir insan gözlemde bulunur, böylelikle düşünceler ona dışardan gelmez, çünkü düşünceleri onun kendindedir: önündeki şeyler düşüncesine yol açar, ona konu olur —İnsan öznel, tek-yanlı görüşlerle dünyaya bakarsa, herşeyde kusur bulur: nasıl olması gerektiği, ama yine de öyle olmadığı bilinir. Kendisinde kusur bulunan herşeyin olsa olsa sonlu bir içeriği vardır. Tözsel olan, tözselin gelip dayandığı içerik ussal olmalıdır.</p><p class="calibre10">Bizim tanrımız hiç birşeye aldırmaksızın dünyaların ara yerlerinde oturup kalkan, Epikuros'un tanrısı değil.</p><p class="calibre10">Tözseli tanımak isteyen, onun bilincini kendi getirmelidir. Nasıl el renge dokunamazsa, duyulara da tözün ne olduğu gizli kalır. Sonluyu kavrayan anlak da tözü görmez. Bütün oluşum ve görünüşlerin renkli kargaşası kendinde doğruyu saklar, örtüyü kaldırıp doğruyu tanıyacak bilincin gözüdür— Anlağı böyle öznel açıkgözlüklerden kurtaracak şey felsefeden başkası değildir.</p><p class="calibre10"><span class="calibre11"><span class="bold">[</span></span><span class="calibre11"><span class="italic"><span class="bold">S.</span></span></span> 33]</p><p class="calibre10">Nasıl alışılmış anlamda tarihte. —ereğimiz geçmiş her türlü olayı anlatmak olmadığı için— eylem ve olaylardan belli bir seçme ve sıralama yapıyorsak, tarihin felsefî ele alınışında bunun daha da önemle yapılması gerekir. Malzeme şişmesiyle birlikte <span class="bold">kısaltma </span>gereksinimi başlar. —Ancak kısaltma bir sürü olayın atılmasıyla yapılmamalıdır, fakat, gerçeklikte önemli bir dizi meydana getiren olaylar, tek tek durumlarda ortaya çıkan herşeyi içine alacak bir <span class="bold">birlik </span>halinde toplanmalı, genel tasarım içinde kavranmalıdır.— Örneğin meydan savaşından, utkudan söz edildiğinde bunlar, bir sürü olayı ve benzerini, her bir tek olayı kendinde taşıyan genel tasarımlardır. Meydan savaşını gözle görülür hale getirmek için bunların —üstelik savaşın her anına göre— sergilenmesi gerekirdi. "Ordu savaşı kazandı" tümcesinde, bir sürü dolayım genel bir tasarımla eksiksiz olarak söylenmiş olmaktadır.</p><p class="calibre10">Bu <span class="bold">genellik </span>belirlenimi düşünmenin kendisinden ileri gelmektedir, bizim tarihi ele alışımızda düşünmeye dayalı bir ele alıştır. Tarihi böyle değil de, gözle görülür biçimde ele almak isteyenler, ne istediklerini bilmiyorlar, çünkü gözle görmek de genel birşeydir, düşünmedir.</p><p class="calibre10">Özsel olanla olmayanın bu ayrımını yapan, anlaktır. Daha inceden inceye araştırılırsa, bir durumda özsel olanın, başka durumda öyle olmadığı ortaya çıkar. Anlak düşünceyi vurgu- lamalıdır, herşeyi bu birlik içinde ilişkiye sokmalı, ereğe uygun olmayanı atlamalıdır. Tarih yazarı ile kronik yazarının ayırımı buradadır. Kronikçi gerçek bütün olayları anlatır, ama sessiz sessiz içerde olup biten birçok değişmeyi gözden kaçırır.</p><p class="calibre10">Tarih yazarının olayları kendileri doğrultusunda ele aldığı erekler —örneğin devlet, halk, bilim, sanat böyle ereklerdir— çok göreli olabilir. Özel, tikel ereklerle, insan ruhu ve us için paha biçilmez olan böyle ereklerin ayırımı hemen ortaya çıkar. —Halkların, dinin, bilinin vb. boyun eğdiği yazgılar, bütün bunların hepsi, ancak kendinde ve kendi için olan ereklerle ilgili oldukları ölçüde, bize önemli gözüküyorlar. Öyleyse nelerdir bu erekler?— Tarihi düşünerek, felsefi olarak ele alıyorsak, bizi ilgilendiren şey üzerinde, tarihi ele alışımıza temel olan erekler üzerinde belli bir bilince sahip olmamız gerekir.</p><p class="calibre10"><span class="bold">[S. 35]</span></p><p class="calibre10">Dünya-tarihinde kötülüğün somut tablosunu, erişebileceği en büyük boyutla gözlerimizin önünde görüyoruz. Tek tek olayların yığınına bir bakış, bize birey ve her türlü halkın kurban edildiği bir mezbaha karşısında olduğumuzu düşündürüyor: en soylu, en güzel şeylerin yok olup gittiğini görüyoruz. Gerçek hiçbir şey kazanılmamış gibi gözüküyor, nasılsa hâlâ kalan şu ya da bu ölümlü yapıt da alnında çürümenin damgasını taşıyor ve kısa zamanda kendisi gibi ölümlü birşey tarafından bastırılıyor.</p><p class="calibre20"><span class="bold">[S. 45]</span></p><p class="calibre10">Herşeyden önce, kendisini Hıristiyan dininde açan tanrının ne olduğu bilinmelidir. Hiç tanrı tanımayanlara İncilde dinsiz denir. Hıristiyanlığın tanrısı, kendini insanlara açmış olan tanrıdır. Hıristiyanlığın en yüksek noktası ahlaksal yanı değildir, çünkü dinsiz kavimler de çok yüksek bir ahlaka sahip olmuşlardır. Tanrının eyleyişi üzerine bazı şeyler bilmemiz gerekiyor; bunu bilmezsek, bilinmeyen tanrıya tapınak yapan Atinalılardan bir ayrımımız kalmaz.</p><p class="calibre20"><span class="bold">[S. 48]</span></p><p class="calibre10">Fakat us salt olumsuzluk kategorisini geri çevirir ve bu olumsuzluktan, insan soyunun bu genel hamaratlığından kalıcı bir yapıt meydana geldiğini, bizim kendi gerçekliğimizin de tüm insan soyunun tarihinin bir sonucu olduğunu kabul eder. Sonlu, geçici erekler, genel birşeyin aşamalarıdır: geçicilik, kendini bu erekler doğrultusunda meydana getirmiş olan geçici-olmayanı içerir. Bu olumlu yan, salt anımsanan birşey değildir, fakat kendisi gerçekliğin bir parçası olan bir üründür, ya da biz bu ürünün bir parçasıyız.</p><p class="calibre10"><span class="bold">[S. 53]</span></p><p class="calibre10">Bu son-erek kendinde ve kendi için saptanmıştır. Dünyada gerçekleşmesi gereken iyilik de denir ona. Dünya tarihi doğanın değil, tinin tabanı üzerinde durur, böylece onun son- ereği de yalnızca tinin doğasından sonuç olarak çıkarılabilir.</p><p class="calibre20"><span class="bold">[S. 56]</span></p><p class="calibre10">Hak, törellik, tinin kendisiyle ilgili kavramından başka birşey değildir. İnsanın insan olarak özgür olduğunu Atinalılar bilmiyorlardı.</p><p class="calibre20"><span class="bold">[S. 60]</span></p><p class="calibre10">Bu genel tin, dünya-tini tanrıyla aynı anlamda değildir. Dünyada varolduğu biçimiyle, tindeki ustur. Bu tinin devinimi, kendini olduğu şey, kavramının olduğu şey yapmaktır. Bu deviniş ussaldır, tanrısal tine uygundur. Tanrı kendi cemaatinde tindir: orada yaşar, orada gerçektir —Dünya-tini, tinin kendisinin doğru kavramını kendisi için ürettiği bu sürecin dizgesidir.</p><p class="calibre20"><span class="bold">[S. 71, f.]</span></p><p class="calibre10">Tinin kavramı kendine bir geri dönüştür: kendini dışlaştırmada kendini bulması, budur onun kendine geri dönmesi, belli bir amaç taşır, saltık son-erek yönündedir. İlkesi tikel bir ilke olduğu ölçüde, sınırları kendini halkta gösterir. Bu da halkın bozulmasıdır, hem de bilimlerin, felsefenin ortaya çıkışı. Bozulmayla birlikte düşüngeme başlar, bilim, ahlak bilinci başlar. Bir halk kendi ilkesine ermişse, bu onun gelişmesinde, düşünme ve düşüngemenin ortaya çıkmasında belli olur. Bir halkın içgüdüsel davranış dönemleri aynı zamanda onun erdemlilik dönemleridir. Fakat o bu içgüdü aşamasında kalmayacaktır. Kendine geri-dönme soyut düşünmedir. Bu soyut düşünmeye geri-dönerken, tin kendine, gerçeklik kazanıp kazanmadığını sorar. Kendindeki özgür düşünme, gerçekliğin tiniyle çelişkide olmamalıdır.</p><p class="calibre10">Yunanlıların ahlak bilinci yoktu. Birşeyin hak, ödev olup olmadığını, düşünmeye izin vermeyen devlet yasası tanımlıyordu. Ancak, devletin istediğinin iyi olduğunu görmüyorsa, kimse özgür değildir. Orada birey, töre adına ne varsa ondan kopmuştur: içsellik, biçimsel-olan şey varolan bu birlikten kopar. Kişisel ilgiler kendi haklılığını korurken, tözsel-olan da aynı zamanda kendini ortaya koymalıdır.</p><p class="calibre20"><span class="bold">[S. 83]</span></p><p class="calibre10">İkinci karşıtlık <span class="bold">kılgısal, </span>nesnel karşıtlıktır, zorunlulukla özgürlüğün karşıtlığı. Öznel anlamıyla özgürlük, bazan yendikleri, bazan da yenildikleri dış yazgılara karşı insanların karşı durmalarıdır. Bu karşıtlığa daha yakından bir bakış, zorunluluğu tanrısal birşey olarak aldığımızı gösterir. Bir yanda tanrısal istenç kendini belli ediyorsa, öbür yanda insanoğlu özgürlüğüyle, usunun ve tutkusunun ilgileriyle ayakta durmaktadır, bu karşıtlığı nasıl ortadan kaldıracağız?</p><p class="calibre10">(3.XI.1826) Zorunluluktan dış zorunluluğa anlamamalıyız, özgürlükle karşılaştırıldığında, kendinde ve kendi için erek olan tanrısallığı, karşı gelinmez şeyi anlamalıyız. Buradaki güçler ve çelişkinin çözümü, yalnız ortak yaşamdan gelen tasarımlarla anlaşılır hale getirilebilir. Yasallık, yani hak, servetin vb. korunumunu sağlıyor. Bu böyledir. Böyle tüzeye dayalı bir durum, başına-buyrukluğa karşı güvencedir. Tek kişiler genel tabanı bozamazlar. Teknik alanda da bu böyledir. Örneğin bir ev insanın başına buyrukluğunun ürünü: bunun karşısında, ondan bağımsız olan, ama ev yapılırken kullanılması gereken malzeme yer alır. Böylece ereğe uygunluk zorunlulukla bir araya gelir.</p><p class="calibre10"><span class="bold">[S. 85]</span></p><p class="calibre10">Eyleyen, davranışta bulunan, bireysel varlıktır: erek daima benim ereğimdir. Kendinde ve kendi için olan erek bireylerce gerçekleştirilir: etkin olan bireylerdir. Bu erekler özel de olmalıdır, bireyler tikel varlıklar olarak bu ereklerle ilişkidedir. Tür cinsin bütün doğasına kendinde sahiptir, nasıl altın madene karşıt değilse, o da genel-olanın karşısında değildir. Ancak tözsel olan kendini gerçekten böyle olarak meydana getirir: olumsuz-olan, kötü-olan geçicidir. Genel- olan zorunlu olarak tikel üzerinden gerçeklik kazanır. Tikeller birbiri karşısında geçerlik kazanır; ama yıkılıp giderler de.</p><p class="calibre20"><span class="bold">[S. 109]</span></p><p class="calibre10">Dünya-tininin istediği şeyin son-ereği besbelli şöyle anlatılabilir: kendi başına alındığında özne kişisel özgürlüğe, kendindeki ahlak bilincine sahiptir, bunun gibi, kendi törel durumundan ötürü tatmin olması onun kendi yararınadır. Bu öznenin sonsuz değeri vardır. Öznelliğin bu yönde bilince kavuşması için, özne özgür olarak düşünülür. Öznellik tek bir tözsel erek oluşturur: bu erek sonsuz bağımsızlığın ürünüdür. Bu töz, bireyin üzerinde öznelliğiyle ilgili söz konusu biçimsel özgürlüğe kavuşabileceği temel ve tabandır. Tinin derinliği saltık karşıtlığın birliğini kendine erek edinmesindedir.</p><p class="calibre10"><span class="bold">[S. 129, f.]</span></p><p class="calibre10">Henüz devlet kumlamış olan halklar gözönünde bulundurulmuyor. Devlet sözcüğü sık sık politik tüzel ilişkiler için kullanılır; başka bir anlamda din de buraya sokulur. Anayasa tekin çokluğa, tekin teke (genel anlamda hak ilişkisi) ilişkisidir, ayrıca çeşitli iş ve mesleklerin çeşitli standlara dağılımı.</p><p class="calibre20"><span class="bold">[S. 131, f.]</span></p><p class="calibre10">İlke dinde söylenmiştir: gerçeklik alanına da girmelidir, halk-tininin ilkesi kendini gerçekleştirmelidir. Din, kendisinin- bilincinin en yüksek varlığa olan içsel, soyut ilişkisidir. Din üzerinde yoğunlaşma, kendini ilan ederek, bildirerek ilerleyen dünya işlerine kayıtsızlığı birlikte getirir. Bir kez içerdeki kalıcı oldu mu, dışarıya da vurur, uygulama başlar.</p><p class="calibre8" style="margin:0pt; border:0pt; height:1em"> </p><p class="calibre8" style="margin:0pt; border:0pt; height:1em"> </p><p class="calibre8" style="margin:0pt; border:0pt; height:1em"> </p><div class="mbppagebreak" id="calibre_pb_15"></div>
</body></html>
