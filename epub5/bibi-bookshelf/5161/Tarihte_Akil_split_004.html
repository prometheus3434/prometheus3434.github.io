<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tarihte Akıl</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos9010" class="calibre1"><span class="calibre2">
</span></p><p id="filepos9081" class="calibre5"><span class="calibre2"><span class="bold"><span class="calibre6">BİRİNCİ TASLAK (</span></span></span><span class="bold"><span class="calibre6">1822</span></span><span class="calibre2"><span class="bold"><span class="calibre6"> ve </span></span></span><span class="bold"><span class="calibre6">1828</span></span><span class="calibre2"><span class="bold"><span class="calibre6">) -TARİH YAZIMININ ÇEŞİTLERİ</span></span></span></p><p class="calibre10">■ 31.X.1822'de başlandı;</p><p class="calibre18">30.X.1828'de tekrar edildi.</p><p class="calibre19">Baylar!</p><p class="calibre10">Bu derslerin konusu felsefi dünya-tarihidir. Gene dünya- tarihinin kendisini izleyeceğiz; konumuz tarihten çekip çıkaracağımız ve içeriğine örnekler gösterebileceğimiz genel düşünceler değil, dünya-tarihinin kendisinin içeriğidir.</p><p class="calibre10">Buna temel olacak bir ders kitabı gösteremiyorum; -ayrıca benim "Hukuk Felsefesinin İlkeleri"inde §341 den §360'a (son) kadar bu türlü bir dünya-tarihinin daha kesin kavramını, ele alınışında göz önünde bulundurulması gereken ilkeler -ve dönemlerle birlikte vermiştim. En azından oraya bakarak söz konusu olacak öğeleri soyut olarak ortaya çıktıkları biçimleriyle tanıyabilirsiniz.</p><p class="calibre10">felsefi dünya-tarihimize <span class="bold">felsefi </span>bir dünya-tarihinin ne olduğu konusunda sizde önceden (genel, belirli) bir <span class="bold">tasarım </span>oluşturacak biçimde bir <span class="bold">giriş </span>yapmak istiyorum. Bu amaçla ilkin tarihin başka türlü sunuluş ve inceleniş tarzlarını ele alıp betimleyecek ve birbiriyle karşılaştıracağım.</p><p class="calibre10">Üç tarih yazımı tarzını birbirinden ayırdediyorum:</p><p class="calibre10">a)Kaynaktan tarih,</p><p class="calibre10">b)Düşüngenen (reflektierte) tarih,</p><p class="calibre10">c) felsefi tarih.</p><p class="calibre20">a) Hemen ad anarak örnek verecek olursam, <span class="bold">birincisiyle </span>örneğin <span class="bold">Herodot, Thukydides </span>ve benzerlerini söylemek istiyorum, yani betimledikleri eylemleri, verileri ve durumları kendileri <span class="bold">yaşamış, </span>onların içinde yaşamlarını sonuna kadar sürdürmüş, kendi varlıklarıyla bu verilerin ve onların tininin bir parçası olmuş, bu eylemler ve veriler üzerine bir bildiri kaleme almış, şimdiye değin salt olmuş bitmiş ve dışsal olarak kalmış şeyleri tinsel tasarımın alanına yerleştirmiş ve bu alan adına işlemiş, böylece ilkin iç ve dış duyu için düpedüz varolan bir tasarımı, zihinsel herhangi birşeyi dönüşüme uğratmış tarih yazarlarını göz önünde bulunduruyorum. Şair de örneğin kendi duyumunda bulduğu malzemeyi duyusal tasarımı meydana getirmek üzere böyle işler. Bu tarih yazarlarında gerçi başkalarının öyküleri, bildikleri de kendi yazdıkları tarihin bir parçasını oluşturur, ama bunlar dağınık, az, rastlantısal öznel malzemeden başka birşey değildir. Nasıl kendi dilini bir yapı taşı gibi kullanmasına, edindiği bilgilere de çok şey borçlu olmasına karşın yine de asıl yapıt şaire aitse, tıpkı bunun gibi bu tür tarih yazan da gerçekte çoktan olmuş bitmiş, öznel, raslantısal anılara karışmış ve yalnızca, unutmaya yargılı bellekte saklanmış şeylerden bir bütün yaratır, onları Mnemosye'nin tapınağına yerleştirerek ölümsüzleştirir<sup class="calibre21"><small class="calibre22"><span class="calibre11">2</span></small></sup>. Böyle tarih yazarları geçmişi yerinden alıp başka bir yere dikerler, —içinde büyüdüğü geçici topraktan alıp daha iyi, daha yüksek bir alana eker, onu (ölmüşlerin) sonrasızlığa kavuşmuş ruhların ülkesine aktarırlar. Bunlar öyle ruhlardır ki. eskilerin Elysium için dedikleri gibi, yaşamlarında bir kez kahramanca yapmış oldukları şey neyse onu şimdi öncesiz—sonrasız olarak yapmaktadırlar.</p><p class="calibre10">Söylenceleri, halk türkülerini, gelenekleri, genel olarak şiirleri de bu türlü kaynaktan tarihin dışında düşünüyorum, çünkü böyle söylenceler, gelenekler olup biteni bulanık bir biçimde saptar, bu da bunları üreten halkların ya da onların bir kesimlerinin bilinçlerinin bulanık olmasından ileri gelir. Halkın tarihle ilişkisini sonra ele alacağım. Bilinçleri bulanık halklar ya da onların bulanık tarihi tarih biliminin konusu olamaz, en azından felsefi dünya-tarihinin konusu değildir, çünkü onun amacı tarihteki ide'nin bilgisidir. —yani kendi ilkelerini bilincin ışığına, kendilerinin ne olduğunu, ne yaptıklarını bilmenin ışığına getirmiş halkların tinleri söz konusudur burada.</p><p class="calibre10">Daha sonra <span class="bold">historia </span>ile <span class="bold">res gestea'nın </span>oluşturduğu bağlamı ele alacağız; bir halkın asıl, nesnel tarihi ilkin onun bir <span class="bold">tarih bilimine (Historie) </span>sahip olmasıyla da başlar. Sahip değilse, Hindistan'ın, içinde hâlâ tarihin ortaya çıkmadığı, boşuna tarihi gibi üçbuçuk bin yıldır hâlâ hiçbir kültür sürecinin gerçekleşemediği bir kültür karşısında kalırız.</p><p class="calibre10">Bu türlü kaynaktan tarih yazarları kendilerinin de içinde bulundukları olay, eylem ve durumu, tasarıma seslenen bir tasarım yapıtına çevirirler.</p><p class="calibre10">Bundan hemen bazı sonuçlar çıkarabiliriz: aa) Anlaşılacaktır ki bu tarz tarihlerin dış kapsamı geniş olamaz<sup class="calibre21"><small class="calibre22"><span class="calibre11">5</span></small></sup>. Öz malzemesi, insanların kendi yaşantılarında ve şimdiki ilgilerinde yaşayan, kendi çevrelerinde canlı olarak bulunan şeydir.</p><p class="calibre10">Yazar az ya da çok katıldığı, en azından başkalarıyla birlikte yaşadığı şeyi anlatır. Kısa zaman aralıklarıdır, insanların ve olayların bireysel biçimleridir konusu. Bu tür tarih yazarları bilinçli ya da bilinçsiz sahip oldukları sezgilerle çalışırlar. Tablolarında kimsenin üzerinde durmadığı tek tek çizgileri bir araya getirirler. Amaçları bu tabloyu <span class="bold">sezgileriyle </span>ya da <span class="bold">sezgiye </span>dayalı öyküleriyle canlandırdıkları gibi kendilerinden sonrakilere <span class="bold">tasarlatmaktır.</span></p><p class="calibre10">bb) Bu tür tarih yazarlarında yazarın yetişimi ve yapıtında dile getirdiği olaylar, kaleme alanın tini ile anlattığı eylemlerin tini <span class="bold">bir </span>ve <span class="bold">aynıdır.</span></p><p class="calibre10">Öyleyse yazarın ilkin hiçbir düşüngemeye (Reflexion) gereksinimi olmayacaktır, çünkü olgunun tininde yaşamaktadır, düşüngemede olduğu, gibi onu aşmış değildir. Yazar olgunun tiniyle birleşmiştir demek, şu demektir: standlar arasında büyük bir ayırımın ortaya çıktığı, kültür ve ilkelerin de standa bağlı olduğu bir çağda böyle bir tarih yazarı, amaç, hedef ve eylemleriyle, kendisinin anlattığı politik çevreye ait olan <span class="bold">devlet adamları </span>ve <span class="bold">komutanların </span>standına ait olmalıdır'*. Olgunun bu tini belli bir kültür düzeyinde ise, kendisini de bilir. Yaşamının ve eylemlerinin temel bir yönü onun bilincidir, kendi amaçlan ve ilgileri üzerine olduğu gibi kendi ilkeleri üzerine olan bilinci —eylemlerinin bir yönü kendini başkalarına <span class="bold">açıklama, </span>onların tasarımına göre eyleme, onların isteklerine göre hareket etmedir.</p><p class="calibre10">Konuşmak insanlar arasında <span class="bold">eylem, </span>hem de özlü ve <span class="bold">etkili eylem </span>yerine geçer. Konuşmalarının kötüye alındığını görünce insanlar söylediklerinin sözden öteye geçmediğini iddia ederler sık sık. Eğer söylediklerinin sözden başka birşey olmadığı doğruysa, tabii ki suçsuzluklarını ileri sürebileceklerdir; çünkü böyle bir konuşma <span class="bold">çene çalmadan </span>başka birşey değildir, çene çalmanın da bir olumlu yanı suçsuzluğudur. Böyleleri değil, halkın içinde yapılan konuşmalar, halktan halka, halklar ve prensler üzerine yapılan konuşmalar, birer <span class="bold">eylem </span>olarak tarihin, özellikle daha eski tarihin öz <span class="bold">konusu</span>dur.</p><p class="calibre10">O halde, yazar <span class="bold">kendi </span>düşüngemeleriyle <span class="bold">bu bilinci ortaya çıkarıp </span>açıklayamaz, bu konuda <span class="bold">kişileri </span>ve <span class="bold">halkların kendilerini </span>kendi isteklerini bildikleri gibi <span class="bold">bildirmeye bırakması gerekir. </span>Kişilerin motivlerini (ve duygularını) kendi adına açıklayacak, onları kendi <span class="bold">tikel bilincinin </span>ışığına çıkaracak değildir. Onlara söylemedikleri şeyleri yapay olarak söyletmesine gerek yok; eğer böyle yapacak olsaydı, bu içerik ve bilinci <span class="bold">konuşmaya bırakacağı kişinin </span>içerik ve bilinciyle aynı olacaktı. Böylelikle Thukydides'te, <span class="bold">en bilgili, en gerçek, en soylu </span>devlet adamı <span class="bold">Perikles'in </span>ve daha başka konuşmacıların, halk elçilerinin vb. konuşmalarını okuyoruz. Bu konuşmalarda <span class="bold">bu insanlar kendi halklarının, kendi kişiliklerinin ilkelerini, </span>kendi <span class="bold">törel </span>ve <span class="bold">tinsel </span>ilişki ve doğalarının olduğu kadar <span class="bold">kendi politik ilişkilerinin bilincini, </span>kendi amaçlarının ve eyleyiş tarzlarının ilkelerini dile dökmektedirler. Bu durumda tarih yazarına pek az şey kalır ya da hiçbir şey kalmaz. Onları konuşmaya bıraktığında da ortaya çıkan, yabancı, <span class="bold">eğreti bir bilinç </span>değil, <span class="bold">kendi kültür ve biçimleri</span>dir. Ulusların tözsel tarihi, yani tini incelenmek, bu ulusların içinde, onlarla birlikte yaşamak, yaşamış olmak istenirse, o zaman <span class="bold">böyle kaynaktan gelen tarih yazarlar» </span>inceden inceye incelenmeli, uzun uzun okunmalıdır; böylece bir halkın ya da hükümetin tarihi taze, canlı, ilk elden edinilir. Bir kimse tam bilgin bir <span class="bold">Historicus<sup class="calibre21"><small class="calibre22"><span class="calibre11">5</span></small></sup>
</span>olmak yerine <span class="bold">tarihin tadını çıkarmak </span>istiyorsa, hemen hemen yalnızca böyle tarih yazarlarıyla yetinebilir.</p><p class="calibre10">Ayrıca böyle tarih yazarları sanıldığı kadar sık değildir. Herodotos'u, tarihin <span class="bold">babasını, </span>kumcusunu —üstelik en büyük tarih yazıcısı— ve Thukydides'i önceden anmış bulunuyorum. Her ikisi de hayran olunacak bir çocuksuluktadırlar. Xenophon'un Onbinlerin Dönüşü de böylesine bir temel kitap vb. <span class="bold">—Polybius, Caesars Comentarii </span>de bunun gibi büyük bir tinin bir başyapıtı— yani yalın, düz bir yapıt. Bu yapıtlar yalnızca eski zamana özgü değil. Bu tür tarih yazarlarının varolması için yalnız <span class="bold">bir halkta kültürün yüksek dereceye varması </span>yetmiyor, fakat aynı zamanda bu yazarların <span class="bold">tinsellikte </span>bilgin kişilerle yalnız kalmamaları, devlet yöneticileri ve kumandayla birleşmiş olmaları gerekiyor. Nahif kronik tutucuları pekâlâ Ortaçağda da vardı, ama devlet adamları içinde kronikçiler yoktu, yine de yönetime ve devlet uygulamalarına ağırlığını veren, yani devlet adamı da olan bilgin piskoposlar vardı, ama bunun da ötesinde politik bilinç gelişmemişti. Kültürümüz tüm <span class="bold">olayları </span>hemen kayda geçiriyor ve <span class="bold">doğrudan </span>onları bize tasarlatacak <span class="bold">tutanaklara dönüştürüyor. </span>Zamanımızda savaşlar üzerine; değer biçilmez, yalın, zekice yazılmış, belli tutanaklara sahibiz, başka konular üzerine olanlar ise Sezar'ın Kommentarla ile eşdeğerde, hatta içeriğinin zenginliği, yani araç-gereçlerin ve koşulların belirli olarak bildirilmesi yönünden onları da geçmekte.</p><p class="calibre10"><span class="bold">Birçok Fransızca Mémoires </span>buraya girer, çağın zeki kişilerinin <span class="bold">küçük bağlanılan </span>ve <span class="bold">anekdotlar </span>üzerine kaleme aldığı sık sık küçük bir taban üzerinde geniş olmayan içerikle, ama sık sık da daha büyük, daha ilginç bir alanda yine büyük zekâlarca yapılan çalışmalardır bunlar; <span class="bold">Kardinal de Retzi'n </span>Mémoires'i bu türden bir başyapıttır. <span class="bold">Almanyada, </span>kendileri de olaylara karışmış ustalarca yazılan bu türden yazılara az taslanır; belli bir üne kavuşmuş <span class="bold">Histoire de mon temps de Frédéric </span>II'i ayrı tutmamız gerekir. Böyle olayların çağdaşı olmuş olmak yetmez, onları yakından görmüş, iyi haber alacak durumda bulunmuş olmak da; yazar anlattığı kişinin toplumsal konumunda olmalı, onun <span class="bold">çevresinden </span>gelmiş, onun <span class="bold">görüşlerini, </span>düşünme biçimini, kültürünü paylaşmış olmalıdır. Yukardan bakılırsa, olay kuşbakışıyla doğru olarak görülür ve herşeyin yeri anlaşılabilir, yoksa aşağıdan yukarıya bir ahlâk deliğinden bakılır ya da bilgelik taslanırsa bu bakış ne doğru, ne de yerinde olur. Zamanımızda toplumsal konumların dar görüşlülüğünden sıyrılmak ve <span class="bold">egemenlik hakkının ve yönetim gücünün kendisinde bulunduğu </span>kesimden bilgi almak gittikçe daha çok şart olmaktadır, çünkü doğrudan doğruya politik etkinliğin dışında kalanlar ahlâk ilkeleriyle oyalanmakta, kendilerine göre yüksek konumdakilerden böylece kendilerini ayırıp avunmakta, kısaca hep aynı döngünün içinde dönüp durmaktadırlar.</p><p class="calibre10">b) <span class="bold">İkinci </span>tür tarihi <span class="bold">düşüngeyen </span>tarih diye adlandırabiliriz. Bu tür tarihin serimi yazarın zamanında <span class="bold">bulunanın </span>(Gegenwärtige) ötesine geçmektedir. İstenen, yalnızca zamanda canlı bulunanı değil, ele alman konu neyse onu, yani tüm geçmişi <span class="bold">tinde bulunan birşey </span>olarak sergilemektir<sup class="calibre21"><small class="calibre22"><span class="calibre11">6</span></small></sup> Bu başlık altında çok çeşitli türler bir araya gelir —ama hepsi de genel olarak <span class="bold">tarih yazarı </span>dediğimiz kişinin ürünleridir. Burada aslolan, tarihçinin kendi tininden ayrı bir <span class="bold">tinsel içerik </span>taşıyan malzemeyi işlemesidir; burada yazarın bir bölümüyle eylem ve olayların içerik ve amaçlarından, öbür bölümüyle tarih yazma tarzından edindiği kurallar, tasarımlar ilkeler söz konusudur. <span class="bold">Biz Almanlarda </span>bu konular üzerine <span class="bold">düşüngeme </span>—ve akıl yürütme— çok çeşitlidir; her tarih yazarının kendi biçim ve tarzı vardır, kafası başka türlü çalışır. <span class="bold">İngilizler </span>ve <span class="bold">Fransızlar </span>genellikle tarihin nasıl yazılması gerektiğini bilirler; ortak bir eğitimin tasarımlarına sahiptirler; bizde her kafadan bir ses çıkar. İngiliz ve Fransız tarih yazarlarının üstünlüğü ortadadır; son on yirmi yıl içinde bizde <span class="bold">tarih yazarları üzerine yazılan eleştirilere </span>bakacak olursak, hemen hemen her eleştirinin, tarih yazarının kuramına karşı çıkarak tarih-yazımının nasıl olması gerektiği konusunda kendi kuramıyla başladığını görürüz. Hâlâ çabalama, tarihin nasıl yazılması gerektiğini hâlâ arama aşamasındayız.</p><p class="calibre10">aa) Genellikle <span class="bold">bir halkın, ülkenin ya da genel olarak </span>bütün <span class="bold">dünyanın tüm tarihinin özeti </span>istenir; Tarihlerin bu amaçla hazırlanması zorunlu olur. Bu tür tarih kitapları temel, resmi tarih-yazarlarından, çoktandır ortada dolaşan <span class="bold">öykülerden </span>ve <span class="bold">tek tek bilgilerden </span>yapılan zorunlu kompilationlardır. Kaynak, görü (Anschauung), görünün dili değildir; doğru- dan doğruya tanıklık özelliği yoktur. Bu birinci tür düşünge- yen tarih, eğer ayrıca <span class="bold">bir ülkenin, </span>dünyanın tüm <span class="bold">tarihini </span>anlatma amacında değilse, ilkin bir önce olmuş olandan yola çıkar. Bu kompilationun tarzı, tarihin daha ayrıntılı olarak mı, yoksa olmayarak mı verilmesi istendiğine bağlıdır.<sup class="calibre21"><small class="calibre22"><span class="calibre11">7</span></small></sup> Bu arada böyle tarih yazarlarının, <span class="bold">okuyucuda </span>çağdaşların ve görme tanıklarının seslerini işitiyormuş <span class="bold">izlenimini </span>uyandıracak derecede tarihi <span class="bold">görülür </span>biçimde <span class="bold">yazmayı </span>yeğledikleri de olur. Ancak böyle bir başlangıç daima az ya da çok mutsuz bir başlangıçtır. Tüm yapıt tekbir tonda olmalıdır, olmak zorundadır; çünkü yazar belli bir kültürden gelen <span class="bold">bir </span>bireydir, ama tarihin içinde geçtiği zamanlar, bunun gibi tarih yazarının yararlanabileceği tarihçiler bu kültürden çok ayrı bir kültürdendir. Bu tarihçilerin dili ile konuşan tin de yazarın kendi zamanının tininden ayrıdır. Eğer tarih yazarı o zamanların tinini anlatmak istiyorsa, kendi tinini bastırma ödevidir. Böylece Livius Romanın eski krallarını, eski zamanların konsül ve komutanlarını, kendi zamanının usta bir avukatının (çene yarıştıran bir söy- levcinin) konuşabileceği gibi konuşturur, bu da sahici antik zamandan kalmış söylencelerle, örneğin Menenius Agrip- pa'nın mide ve işkembe masalıyla tam bir karşıtlık oluşturur. Böylelikle Livius soykırımlarının ve başka olayların uzayıp giden, ayrıntılı betimlerini bunların geçtiği zamanda yazılsaydı olamayacak bir tonda, ince ayrıntılarla, sanki kendisi de orada bulunmuş ve görmüş gibi verir. Bunlar öyle betimlerdir ki, çizgileri bütün zamanların soykırımları için yeniden kullanılabilir, belirleyicilikleriyle temel olayların gidişi üzerine başka yerlerde sık rastlanan bağlam eksiklikleri ve tutarsızlıklarla karşıtlık oluştururlar. Böyle bir kompilator ile temel tarihçinin ayrımı en iyi, <span class="bold">Polybius </span>ile <span class="bold">Livius'un </span>onun yapıtından belli dönemler üzerine kalanları nasıl kullandığı, attığı, kısalttığı karşılaştırılırsa ortaya çıkar. <span class="bold">Johannes von Müller betimlediği </span>zamanların tarihine bağlı kalma çabasıyla kendi tarihine<sup class="calibre21"><small class="calibre22"><span class="calibre11">8</span></small></sup>
<span class="bold">katı, şişirilmiş, bilgiççe </span>bir görünüş verdi. Eski Tschudy'de<sup class="calibre21"><small class="calibre22"><span class="calibre11">9</span></small></sup> benzeri şeyleri, böyle salt yapay abartılı bir antik çağdan çok daha sevimli, nahif doğal bir biçimde buluyoruz.</p><p class="calibre10"><span class="bold">(Ely.na Kenar Eki:)</span></p><p class="calibre10">Bir yazar olarak kendimizi başka <span class="bold">zamanların içine </span>görülür ve canlı bir biçimde <span class="bold">yerleştirmede </span>güçlük çekiyoruz. Yazarın bir dünyası vardır, gereksinim ve ilgileriyle o dünyanın, ve dünyanın değerlerinin bir parçasıdır. Hangi zamanın olursa olsun, örneğin bize o kadar çeşitli ve önemli yanlardan seslenen Yunan yaşamının içine girdiğimizde, en önemli noktada duygudaşlık kuramıyoruz, Yunanlılarla aynı duyguyu paylaşamıyoruz. <span class="bold">Atina </span>kentiyle pek çok ilgilensek, yurttaşlarının eylemlerini, içinde bulundukları tehlikeleri tümüyle tasarlasak bile —bir anavatandır sözkonusu olan, kültürlü bir halkın en yüksek, soylu anavatanı— yine de Zeus, Mineıva vb. önünde diz çöktükleri, Plataiai'da savaş gününde kurbanlar keserek yakardıkları zaman aynı duyguları duyamıyoruz —<span class="bold">kölelik </span>Sıkını —ton, hava— tıpkı belli bir köpeği pekâlâ tasarladığımız, tanıdığımız, alışkanlıklarını, bağlılığını, özelliklerini tahmin ettiğimiz halde onunla aynı şeyleri duyamayacağımız gibi.—</p><p class="calibre10">Tonla duygudaşlık sağlanamasa bile tarihsel-olanın en azından görülenebilir kılınması <span class="bold">başka biçimde de </span>denendi: duyumları canlı tutarak, yani görüden ayrımsız bir biçimde olayların en ince aynntısına kadar inerek, konumlarını, duyuluş yaşayış biçimlerinin nasıl ortaya çıktıklarını bildirerek.</p><p class="calibre23">(Ana Metnin Arkası:)</p><p class="calibre10">Dünya tarihinin uzun dönemlerini ya da tüm yayılımını topluca göz önünde bulundurmak isteyen böyle bir tarihte, gerçekliğin <span class="bold">bireysel seriminden az ya da çok vazgeçilmesi, soyutlamalara </span>gidilmesi, özet çıkarılması, <span class="bold">kısaltılması </span>şarttır. Bu da birçok olay ve eylemlerin düpedüz dışarda bırakılması demek değildir, aynı zamanda düşüncenin, anlığın yalnızca, en güçlü özetleyici olduğuna işarettir. Örneğin: <span class="bold">bir savaş </span>verildi, <span class="bold">büyük bir zafer </span>kazanıldı, <span class="bold">bir kent ele geçirildi </span>vb. Savaş, büyük zafer, ele geçirme, bütün bunlar <span class="bold">ayrıntılı, bireysel bir bütünlüğü </span>bize yalın bir biçimde tasarlatan <span class="bold">genel tasarımlardır </span>Eğer <span class="bold">Peleponez savaşının </span>başlarında Plataiai'ın Ispartalılarca uzun zaman kuşatıldığı, oturanların bir bölümü kaçtıktan sonra kentin alındığı, geride kalan yurttaşların kılıçtan geçirildiği söylenirse, bu Thukydides'in <span class="bold">o kadar ilginç bir biçimde, ayrıntılı </span>en ufak noktasına kadar anlattıklarının kısa bir derlenmesidir —ya da diyelim ki Atinalıların bir Sicilya seferinin kötü başlaması—. Fakat, denildiği gibi, özet için böyle <span class="bold">düşüngeme </span>tasarımlarından yararlanılması kaçınılmazdır; böyle bir <span class="bold">özetin </span>de kaçınılmaz olduğu gibi. Doğallıkla böyle bir anlatı gittikçe <span class="bold">daha kuru </span>olur. Livius, yüz kez Volks'lere karşı yapılan savaşları anlattıktan sonra bu kez daha "bu yıl Volsk'lere ya da Fidenatlara karşı başarıyla savaşıldı" diye yazarsa ilginç değildir bu. Tarihin bu tarz yazımı cansızdır; böyle anlatılar, soyut tasarımlar konuyu kurulaştırır.</p><p class="calibre10">Bu genel tutuma karşı belli tarih yazarları, duyumu değilse bile, hiç değilse görüyü, tasarımı canlandırmak üzere, geçmiş zamanı <span class="bold">yorumsuz, </span>yan tutmayan, <span class="bold">ayrıntılı, </span>canlı bir serimle anlatmaya, onun <span class="bold">tıpatıp </span>bir imgesini vermeye bakarlar. Olayları her yerde bir tablo halinde bir araya getirirler (Ranke). Ayrıntının, <span class="bold">küçük ilgilerin, </span>asker davranışlarını, politik çıkarlar üzerinde etkisi olmayan <span class="bold">özel </span>işlerin renkli bir yığını, —bütünü, genel ereği kavramak için yetersiz kalır. Bir dizi karakter çizgisinin —bir Walter Scott romanında gibi— her yerde bulunması, <span class="bold">çalışıp çabalanarak </span>bir araya getirilmesi, —tarih- yazarlarında, mektup yayıncılarında, kronikçilerde olduğu gibi— bize bir sürü rastlantısal tek tek olay içinde yolumuzu yitirtir. Bu tek tek olaylar tarih açısından pekâlâ doğrudurlar da; ama asıl ilgiye değer olan böylelikle açıklık kazanmaz, tersine bulanır. Bir askerin adının şu ya da bu olması farketmez, sonuç aynıdır. Tek bir bireyin eylem ve alınyazısının, her türlü <span class="bold">ufak tefek şeyin başıboş </span>ilgiye konu olduğu, bu tür <span class="bold">ayrıntı ve ince çizgi ressamlığını Walter Scott’un romanlarına </span>bırakmalı. Fakat <span class="bold">devletlerin büyük yarar ve çıkarlarının gösterildiği tablolarda </span>bu bireysel özellikler gözden yiter. Karakter çizgileri zamanın tinini belirleyip, <span class="bold">anlamlandırmalı- dır. </span>Bunu, yüksek, onurlu bir biçimde, yani <span class="bold">politik </span>eylemlere, davranışlara, durumlara geçerlilik kazandırarak, çıkar ve ilgilerdeki <span class="bold">genel yanın </span>belirleyici özelliğini göstererek gerçekleştirmek gerekir.</p><p class="calibre10">bb) Birinci tür düşüngeyen tarih bizi hemen <span class="bold">ikinci </span>bir tür <span class="bold">düşüngeyen </span>tarihe vardırır: Bu da <span class="bold">pragmatik </span>tarihtir. Aslında bunun adı yoktur; tarih yazımının genellikle göz önünde bulundurduğu şey söz konusudur: geçmişte yaşananların incelemeye dayalı bir tasarımını vermek. Yani biz<sup class="calibre21"><small class="calibre22"><span class="calibre11">10</span></small></sup> böyle bir totaliteyi karşımızda görüp onunla uğraşmıyorsak, fakat daha çok düşüngememize konu yaptığımız bir dünya ile, onun tinsel geçmişiyle, ilgilerinin ve kültürünün <span class="bold">geçmişiyle </span>uğraşıyorsak, totalite için <span class="bold">bir bulunma </span>gereksinimi (das Bedürfnis <span class="bold">einer Gegenwart) </span>söz konusu olur. Bunun da yeri tarih değildir, anlağın bilgisinde, tinin öznel etkinliği ve çabasında bulunur totalite. Olayların dış görünüşü renksizdir, gridir; <span class="bold">erek </span>—devlet, anavatan— bunların <span class="bold">anlağı, iç bağlamı, </span>bunlardaki ilişkilerin <span class="bold">genel yanıdır sürekli-olan. </span>Bunlar <span class="bold">şimdi geçerli </span>olduğu gibi, daha önce de ve daima geçerli olmuştur. Her devlet kendisi için <span class="bold">erektir, —dışa </span>karşı <span class="bold">korunma— iç gelişmesi ve oluşumu </span>ise zorunlu olarak basamak basamaktır, bu <span class="bold">basamaklanışta </span>da akla-uygunluk. <span class="bold">adillik, savunma özgürlükten </span>önce gelir. Devlet bir <span class="bold">kurumlar dizgesidir </span>a) <span class="bold">dizge </span>olarak <span class="bold">anayasa, </span>b) aynı zamanda bunun içeriği, öyle ki burada gerçek çıkar ve ilgiler <span class="bold">bilinç </span>düzeyine çıkar, <span class="bold">etkinliğe kavuşur. </span>Bu ilerleyişi salt bağlamın dış tutarlılık ve zorunluğu değil, <span class="bold">olgudaki, kavramdaki </span>zorunluluk belirler. Budur gerçek olgu. Örn. modern bir devlet, Alman-Roma Krallığı tarihi, büyük bireyler ya da tek tek <span class="bold">büyük </span>olaylar —Fransız Devrimi— herhangi bir büyük gereksinim, işte budur tarih yazarının konusu ve ereği, ama halkın da, zamanın kendisinin de ereği. Herşey buraya bağlıdır.</p><p class="calibre10">Böyle pragmatik <span class="bold">düşüngemeler </span>ne denli soyut olsalar da. <span class="bold">gerçekten şimdide bulunurlar </span>ve geçmişin anlatılmasında onun canlandırılması, <span class="bold">şimdide bulunmasının </span>sağlanması beklenir. Bu düşüngemelerin gerçekte <span class="bold">ilginç </span>ve <span class="bold">canlandırıcı </span>olup olmadıkları, <span class="bold">yazarın kendi tinine </span>bağlıdır.</p><p class="calibre10">Pragmatik tarih yazarının en kötü yanı, kişileri güden nedenleri, hiçbir kavrama dayanmaksızın tikel eğilim ve tutkularla açıklayan, olgunun kendisindeki güdücü etkinliği görmeyen küçük <span class="bold">ruhbilimsel </span>kafa yapısıdır. Pragmatik tarih yazarlarının <span class="bold">kompilation </span>yoluyla anlatıp duran <span class="bold">ahlakçısı, </span>zaman zaman bu kısır anlatılardan vazgeçip yüksek hıristiyanca düşüncelerle, kendine gelir, olay ve kişilerin <span class="bold">böğrüne ahlak hançerini dayar, </span>öğüt, vaaza geçer vb.</p><p class="calibre10">▲ Düşüngeyen tarihin ikinci bir türü pragmatik tarihtir. Eğer geçmiş ve uzak bir dünya ile uğraşıyorsa, bu çabalarının karşılığı olarak kendi etkinliğinin ürünü olan bir zaman tinin karşısındadır. Olaylar çeşitlidir, fakat genel yanlan, içleri, bağlamları birdir. Bu genellik olayın geçmiş olma belirlenimini kaldırır ("hebt... auf) ve onun bizim için bulunmasını sağlar ("macht... gegenwärtig"). (Genel koşullar, durumların zincirle- nişi, daha önce olduğu gibi tek tek ve bireysel olarak sergilenen olaylara eklenmezler artık, fakat onların kendileri olay olurlar, tikel yan değil, genel yan ortaya çıkar. Tümüyle bireysel olaylar sonradan genel olarak kavranırsa, bu etkisiz ve verimsiz olur; bunun yerine olayların tüm bağlamı işlenirse, yazarın tinini gösterir bu).</p><p class="calibre20">Burada özellikle ahlaksal düşüngemeleri, tarihten çıkarılan ve sık sık da onu biçimlendiren ahlak dersini özellikle göz önünde bulundurmak gerekir. Her ne kadar iyi davranış örneklerinin özellikle gençleri karakter sahibi yaptığı ve ahlâk eğitiminde çocukları en iyi aşılamak için genel doğruların somut birer tasarlanış olarak kullanılabileceği söylenirse de, halkın yazgıları, beklenmedik devlet değişiklikleri, yarar ve çıkarları, karışık işleri, ahlaktan başka bir alana girer. (Ahlaksal yöntemler çok yalındır; Kutsal kitap tarihi ahlak dersi için yeter. Fakat tarih yazarının ahlaksal soyutlamaları hiçbir işe yaramaz.)</p><p class="calibre10">Hükümdarlardan, devlet adamlarından, halklardan, tarih deneyinden ders almaları istenir. Ama deney ve tarihin öğrettiği de. halkların ve hükümetlerin hiçbir zaman tarihten birşey öğrenmedikleri ve bunlardan alınabilecek derslere göre davranmadıklarıdır. Her bir dönem, her bir halk, öyle kendine özgü koşullar içindedir, öyle bireysel bir durum gösterir ki, ancak o durumun içinde o duruma göre karar verilmesi gerekir ve ancak böyle karar verilebilir (bu kararda haklı olmayı ancak yüce karakterler bilir.) Olayların kalabalığı içinde genel bir ilke, geçmişteki benzer koşulları anımsama yetmez; çünkü böyle solgun bir anı şimdinin fırtınası içinde güçsüzdür, özgürce yaşanan zamana karşı koyamaz. (Tarihi oluşturan şey onun getirdiği düşüngemelerden ayrıdır. Hiçbir durum ötekinin tümüyle benzeri değildir; bireysel durumlar arasındaki benzerlik <span class="bold">biri </span>için en iyi olanın öteki içinde en iyi olmasını gerektirmez. Her halkın konumu ayrıdır; neyin haklı neyin haksız olduğuna karar vermek için ise başvurulacak ilk yer tarih değildir.) Bu açıdan, devrim sırasında Fransızların sık sık yaptıkları gibi, dönüp dolaşıp yine Yunanlı ve Romalı örneklere dayanma kadar kısır birşey yoktur. Bu halkların doğası ile kendi zamanımızın doğası kadar birbirinden ayrı iki şey düşünülemez. Johannes v. Müller, genel tarihinde<sup class="calibre21"><small class="calibre22"><span class="calibre11">11</span></small></sup> olduğu gibi İsviçre-tarihinde de böyle ahlaksal amaçlar güttü, prensler, hükümetler, halklar ve özellikle İsviçre halkı için ahlak reçeteleri hazırladı. Kendi öğreti ve düşüngemelerini biriktirip durdu, mektuplarında<sup class="calibre21"><small class="calibre22"><span class="calibre11">12</span></small></sup> bir hafta içinde gerçekleştirdiği düşüngemelerin tam sayısını verir sık sık. (Özdeyişlerini istediği gibi öyküsünün içine serpiştirir; ama bunlar ancak somut bir duruma canlı bir biçimde uyarlar. Düşünceleri çok yüzeyseldir; bu yüzden can sıkar). Bunlar yaptıklarının en iyisi değildir. (Düşüngemeler somut olmalıdır.) Düşüngemeleri doğru kılacak, ilginç yapacak tek şey. durumların baştan sona, özgür. herşeyi içine alacak bir biçimde görülenmesi ve bize kendi kendini açan İde’nin derin duygusudur. Örneğin Mon- tesquieu'nun Yasaların Tini<sup class="calibre21"><small class="calibre22"><span class="calibre11">13</span></small></sup> böyledir, yani konusunu baştan sona ve derinliğine işler.</p><p class="calibre10">Bu nedenle <span class="bold">bir </span>düşüngeyen tarih yerini <span class="bold">ötekine </span>bırakır. Malzeme her yazarın emrindedir, onu düzene koyup işlemek için kendini rahatlıkla yetkili sayabilir, kendi tinini de bu malzemede o zamanların tini olarak geçerli kılabilir. Sonunda bu tür düşüngeyen tarihlerden bıkkınlık geldi, kesin olarak yapılmış betimlere, bir olayın bütün bakış-açılarından çizilmiş bir tablosuna gidildi. Bunlar değersiz değil, ama bütün değeri malzeme olmasında. Biz Almanlar bundan memnunuz; Fransızlar ise akıllıca davranıp şimdiki zamanı tasarlıyorlar, geçmişi bununla ilişkiye sokuyorlar.</p><p class="calibre10">c)  Düşüngeyen tarihin üçüncü tarzı <span class="bold">eleştirel </span>olanıdır; üzerinde durulmalı, çünkü özellikle zamanımızda Almanya'da tarih böyle yazılıyor. Tarihin kendisi değil, tarihin tarihi, tarihsel öykülerin yargılanması, onların doğruluk ve inanılabilirliğinin araştırılması söz konusu <span class="bold">(Niebuhr'un </span>Roma Tarihi<sup class="calibre21"><small class="calibre22"><span class="calibre11">14</span></small></sup> böyle yazılmıştır.) Buradaki zorunlu olağandışılık, olgular değil, öyküler üzerine pazarlığını yapan yazarın keskin zekâsında ortaya çıkar. (Yazar bütün durumlardan inandırıcı sonuçlarını çıkarır.) Fransızlar bu tarih türüne çok temel ve ne yaptığını bilen katkılarda bulundular. Yine de bu eleştirel yöntemin kendisini tarihte geçerli kılmadılar, onun yerine kendi yargılamalarını eleştiri yazıları biçiminde kaleme aldılar. Bizde yüksek eleştiri denilen şey yalnızca filolojiyi değil, aynı zamanda tarih kitaplarını da ele geçirmiştir (bu kitaplarda tarihin taban tarihi ne yaptığını bilerek araştırma bir yana bırakılarak, keyfe kalmış tasarımlara, çırpıştırmalara yer verilmiştir). Bu yüksek eleştiri kendini beğenmiş bir imge gücünün akla gelebilecek her türlü tarih dışı ham hayaline hoşça kabul göstermek için temellendirmekten vazgeçmek zorunda kalmıştır. Bu da bir tür. şimdiyi geçmişle, bulunanı bulunmayanla ilişkiye sokma tarzıdır, kişinin aklına gelenleri tarihsel verilerin yerine koymasıyla yazılır. -—Bu akla gelenler ise ne kadar cüretli, yani temelden yoksun, dayanakları kıt. tarihte belirleyici olanla çelişir durumdaysalar, bize o kadar uygun gözükür.—</p><p class="calibre10">d)  Düşüngeyen tarihin son türü de <span class="bold">özel-tarihtir. </span>Özel-tarih, bir halkın zengin yaşamının tüm bağlamı içinden genel bir bakış-noktasını çekip çıkardığı için (örneğin sanat, tüze ve din tarihi) parça parça, tikel birşey olarak gözükür. Gerçi soyutlayıcıdır ama bu bakış-noktaları genel olduğu için aynı zamanda felsefi dünya-tarihine geçişi sağlar.</p><p class="calibre10">(Tasarım gücümüz bir halkı tasarladığı zaman, eskilerin bulduklarından daha fazla bakış-noktaları, ele alınması gereken tinsel belirlenimler bulur: sanat, din, bilim, anay’asa, tüze, eğelik, gemicilik tarihleri böyle genel bakış-noktalarıdır. Zamanımızın kültürü doğrultusunda, tarihin bu türlü ele alınışı daha çok istenilmekte ve öğretilmektedir. Zamanımızda özellikle tüze ve anayasa tarihi ağırlık kazanıyor. Anayasa tarihi ise zaten genel tarihle ilgilidir; anlam ve mantığına yalnızca devletin bütünü gözönünde bulundurulduğunda kavuşmaktadır. Temele inilerek ve ilginç bir biçimde işlenirse ve örneğin <span class="bold">Hugo'nun </span>Roma Tüze Tarihi<sup class="calibre21"><small class="calibre22"><span class="calibre11">15</span></small></sup> gibi düpedüz dış malzemede, dıştaki önemsiz şeylere takılıp kalmazsa, istenilene uygun olabilir. <span class="bold">Bu </span>konuda <span class="bold">Eichhorn'un<sup class="calibre21"><small class="calibre22"><span class="calibre11">16</span></small></sup>
</span>Alman Tüze tarihi içerikçe çok daha zengindir.)</p><p class="calibre10">Tarih çalışmasının bu ve buna benzer dallan bir halkın tarihinin bütünüyle ilişki içindedir, sorun da bu bütünün bağlamıyla ele alınmasında ya da düpedüz dış koşullarda aranmasındadır. Bu son durumda halkların tümüyle rastlantısal ti- kelliklerinin anlatılmasına dönüşür tarih. Eğer düşüngeyen tarih genel bakış-noktalarını izleyecek duruma gelmişse, bu noktaların asıllarında doğru noktalar olmaları koşuluyla — dışarıdan bir ipucu oluşturmak ya da konuya dışarıdan çekidüzen vermek yerine—, olayların ve eylemlerin onları içerden yönelten ruhunu meydana getirdikleri görülecektir.</p><p class="calibre10">e) Üçüncü tür tarih olan <span class="bold">felsefi dünya-tarihi, </span>bu son tür düşüngeyen tarih çalışmasına bağlanır, ancak öyle bir biçimde ki, genel bakış-noktası artık öteki bakış noktalarından soyut ve tikel bir biçimde ayırdedilmez. felsefi dünya tarihinin bakış-noktası soyut bir genellikte değildir, tersine somuttur, bulunduğu gibidir (schlechthin gegenwärtig). Çünkü o, sonrasız olarak kendinde olan ve kendisi için geçmiş diye birşeyin olmadığı tindir, ya da ide'dir. Ruhların kılavuzu Merkür gibi, ide gerçekte hakların ve dünyanın kılavuzudur, tin ise olayları gütmüş olan ve güden, buyrukları akla dayalı istencidir onun. Bu istenci bu güdümü içinde tanımak bizim buradaki ereğimizdir.</p><p class="calibre8" style="margin:0pt; border:0pt; height:1em"> </p><p class="calibre8" style="margin:0pt; border:0pt; height:1em"> </p><p class="calibre8" style="margin:0pt; border:0pt; height:1em"> </p><p class="calibre8" style="margin:0pt; border:0pt; height:1em"> </p><div class="mbppagebreak" id="calibre_pb_4"></div>
</body></html>
