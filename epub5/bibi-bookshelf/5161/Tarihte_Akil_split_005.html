<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tarihte Akıl</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos45174" class="calibre1"><span class="calibre2">
</span></p><p id="filepos45245" class="calibre13"><span class="calibre2"><span class="bold"><span class="calibre6">İKİNCİ TASLAK (1830) - FELSEFİ DÜNYA-TARİHİ</span></span></span></p><p class="calibre8" style="margin:0pt; border:0pt; height:1em"> </p><p class="calibre10">■8.XI.1830'da başladı</p><p class="calibre8" style="margin:0pt; border:0pt; height:1em"> </p><p class="calibre10">Baylar!</p><p class="calibre10">Bu derslerin konusu dünya-tarihi felsefesidir.</p><p class="calibre10">Tarihin, dünya-tarihinin ne olduğu üzerine birşey söylememe gerek yok; onunla ilgili genel tasarım yeterlidir, aşağı yukarı aynı noktada anlaşıyoruzdur. Ama konumuzun bir dün- ya-tarihi <span class="bold">felsefesi </span>olması, tarihi <span class="bold">felsefi olarak ele almak </span>istememiz, daha derslerin başlığında göze çarpabilecek bir nokta olarak açıklamayı, daha doğrusu temellendirmeyi gerekser gözükmektedir.</p><p class="calibre10">Tarih felsefesi, tarihin düşünme tarafından ele alınmasından başka bir şey değildir; düşünmeyi burada asla bir yana atamayız. Çünkü insan <span class="bold">düşünendir; </span>hayvandan bu noktada ayrılır, <span class="bold">insanca </span>olan her şeyde, insanca olduğu ve hayvanca olmadığı sürece, düşünme vardır; böylece, tarihle her türlü uğraşmada düşünme vardır. Tarihte olduğu kadar insanla ilgili her şeyde de bu genel düşünme payının kabul edilmesi, düşünmeyi varolanla, verilenle bağımlı kılma ve onu bu temelden türetmek tutumumuz yüzünden bize yetersiz gözükebilir. Oysa, felsefede spekülasyonun, varolanı gözetmeksizin kendisinden meydana getirdiği birtakım sonuçlar yer alır. Spekülasyon bu sonuçlarla tarihe gider ve onu malzeme olarak ele alır, olduğu gibi bırakmaz, tam tersine sonuçlara göre <span class="bold">düzenler, </span>tarihi <span class="bold">apriori olarak </span>kurar.</p><p class="calibre10"><span class="calibre24"><span class="bold">▲</span></span><span class="bold">
</span>Tarih, olmuş olanla ilgilenir. Özünde kendisini kendisinden ötürü belirleyen kavram bu ilgiye ters düşer gözükmektedir, Elbette olaylar, onlar tam da önümüzde geçiyormuş tasarımını uyandıracak biçimde bir araya getirilebilir. Gerçi bu durumda da işimiz <span class="bold">pragmatik </span>denilen şeyle, olayların neden ve ilkeleriyledir. Ama. bunun için, tasarlanabileceği gibi, kavram zorunludur, bundan ötürü de kavram kendisine ters düşen bir ilişkiye girmiş olmaz. Ancak bu yolda daima olaylar temel alınır, kavramın etkinliği de verilenin biçimsel, genel içeriğiyle, ilkelerle, kurallarla, yasalarla sınırlanır. Tarihten çıkarsanan şey için mantıksal düşünme zorunlulukla öngörülür; ama buna haklılık verecek şey deneyden gelmelidir. Buna karşılık felsefenin kavramdan anladığı başka birşeydir; burada kavrama, kavramın etkinliğidir, yoksa, başka yerlerden gelen <span class="bold">malzeme </span>ve <span class="bold">formun </span>yarışması değil. Pragmatik tarihte olduğu gibi malzeme ve <span class="bold">formun </span>arasındaki böyle bir kardeşlik felsefedeki kavram için yeterli değildir; o özünden ötürü malzeme ve içeriğini kendisinden alır. Bu açıdan arada kurulan bağıntı ne olursa olsun, yine aynı ayrım, kavramın olaydan bağımsızlığını bildiren ayırım kalır.</p><p class="calibre10">Bununla birlikte, daha yüksek bir bakış açısından baktığımızda, aynı durum (felsefeyi tümüyle bir yana bırakalım) tarih incelemesinin içinde de ortaya çıkar. İlkin tarihte yapıtaşları olarak kavramdan uzaklaşan doğa koşullarını, çeşitli insan kaprisini, dış zorunluluğu görüyoruz. Öbür yandan bütün bunların karşısına daha yüksek bir zorunluluk olarak, ölümsüz bir adillik ve sevgi düşüncesini, kendinde ve kendisi için doğruluk olan saltık son-ereği koyuyoruz. Bu koyduğumuz şey, doğal varlığın karşıtı olarak soyut öğelere, kavramın özgürlük ve zorunluluğuna dayanmaktadır. Bizi çeşitli biçimleriyle, dünya-tarihinin idesi bağlamında da ilgilendiren bir karşıtlıktır bu. Bu karşıtlığı kendinde ve kendisi için olan dünya- tarihinde çözülmüş göstermek, amacımızdır.</p><p class="calibre10">■ Bunun karşısında tarih, yalnızca olanı, olmuş olanı, olayları ve eylemleri kavratmak zorundadır. Yalnızca verilene bağlı kaldığı —kuşkusuz bu. düşünmeyle birlikte giden çeşitli araştırmaları gerektiren ve hemen gerçekleşemeyecek bir şeydir— ve yalnızca olanları kendine erek edindiği ölçüde, tarih olmaktadır. Felsefenin çabası, işte bu erekle çelişme halinde gözüküyor; <span class="bold">girişte </span>aydınlatmak istediğim nokta da, bu çelişme, bunun tarih bilimine getirdiği veriler ve tarihi bu verilere uygun olarak işlemesi yüzünden felsefeye karşı yapılan eleştirilerdir. Bu aydınlatma için, ilkin <span class="bold">dünya-tarihi felsefesinin genel belirlenimini </span>vermek ve buna bağlanan en yakın sonuçlan belirgin kılmak gerekiyor. Bu yapılınca, da düşünceyle olmuş olanın bağıntısı kendiliğinden doğru bir biçimde ışığa çıkacaktır. Dünya-tarihinde bir giriş yazısında ele alınamayacak kadar çok zengin bir malzemeyle karşılaşacağımız için, tarihsel olanın incelenmesindeki amaç ve yararlarla, özellikle de kavram ve felsefenin tarihsel-olanla bağıntısında ortaya çıkan bakış noktaları, ilkeler ve görüşlerle, ilgili sayısız çarpık tasarım ve düşüngemeyi geri-çevirme ya da haklı-çıkarma işine burada girişecek değilim. Bunlar bütünüyle bir yana bırakılabilir ya da geçici olarak üzerinde durulabilir.</p><div class="mbppagebreak" id="calibre_pb_5"></div>
</body></html>
