<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3"><br class="calibre4" /></p>

  <h1 class="calibre14"><a class="calibre9" id="bookmark3"></a><span class="calibre8">BİRİNCİ BÖLÜM</span></h1>

  <p class="calibre3"><a id="bookmark4"></a><span class="calibre15">YILDIZLARARASI UZAY UÇUŞU MÜMKÜNDÜR</span></p>

  <p class="calibre3">Thomas Edison'un 1879 yılında karbon lifli lambayı bulmasıyla birlikte, gaz şirketlerinin hisse senetlerinde korkunç bir düşüş başladı. İngiltere'de Parlamento yeni aydınlanma yönteminin geleceğini araştırmak üzere bir Soruşturma Komitesi kurdu. Posta işleri genel müdürü ve komite başkanı Sir William Preece, Avam Kamarasına yaptığı açıklamada, komitenin, evlerde elektrik ışığı kullanılmasının saçma ve hayali bir düşünce olduğu sonucuna vardığını bildirdi.</p>

  <p class="calibre3">Bugün uygar dünyada her ev elektrikle aydınlanmaktadır.</p>

  <p class="calibre3">Leonardo da Vinci, insanlığın en eski düşlerinden olan uçabilme isteğinin etkisiyle, modern helikopterlere şaşırtıcı ölçüde benzeyen uçan makinelerin yapımı üzerinde yıllar harcamış, ancak Engizisyon korkusuyla tasarılarını gizlemişti. Tasarılar 1797 yılında yayınlandığında herkes havadan ağır makinelerin asla yerden ayrılamayacağı konusunda düşünce birliği etmişti. Daha bu yüzyılın başlarında ise tanınmış astronom Simon Newcomb, uçan araçların uzun mesafelere gidebilmesini sağlayacak bir itici gücün bulunamayacağını savunuyordu.</p>

  <p class="calibre3">Ne var ki, beş on yıl sonra uçaklar korkunç ağırlıkları oradan oraya taşımaya başlamışlardı.</p>

  <p class="calibre3">1924 yılında Profesör Hermann Oberth'in, <span class="calibre16">Uzaya Roketler</span> adlı kitabını eleştiren dünyaca ünlü <span class="calibre16">Nature</span> dergisi, uzay roketi tasarılarının ancak insan soyunun tükenmesinden biraz önce gerçekleşebileceğini ileri sürüyordu. Hatta 1940'larda bile, ilk roketlerin dünyadan ayrılıp yüzlerce mil uçmalarına rağmen doktorlar insan metabolizmasının yerçekimi bulunmayan bir ortama uyamayacağını, bu bakımdan insanlı uzay uçuşlarının imkânsız olduğunu ileri sürüyorlardı.</p>

  <p class="calibre3">Ancak bugün, insan soyunun tükenmeye yüz tutmaması bir yana, roketler alışılmış bir görüntü olmuş, bütün iddiaların tersine, insan metabolizması yerçekimi olmayan ortamlara mükemmel bir uyum göstermiştir.</p>

  <p class="calibre3">Demek istediğim, şu ya da bu zamanda, insanlık için hayati önem taşıyan yeni düşüncelerin uygulanabilirliği "ispatlanmamıştı". Bunların uygulanabilir olduğunu, yalnız hayalperest olarak nitelendirilen ve çoğu kez saldırıya uğrayan, hatta çağdaşları tarafından alaya alınan kişiler savunuyordu.</p>

  <p class="calibre3">Bu açıdan bakıldığında kendimi de bir hayalperest sayıyorum, ancak uzak geçmişte başka gezegenlerden akıllı yaratıkların dünyamızı ziyaret ettiği düşüncesi, gerek Batı'da gerekse Doğu'da birçok bilim adamınca göz önüne alınmaktadır.</p>

  <p class="calibre3">Sözgelişi ABD'de bulunduğum sırada Profesör Charles Hapgood, yakından tanıdığı Albert Einstein'in da dünya dışı akıllı yaratıkların tarih öncesi ziyaretleri konusuna yakınlık duyduğunu söylemişti.</p>

  <p class="calibre3">Moskova'da da, günümüzün en önde gelen astrofizikçi ve radyo-astronomlarından Profesör Josef Samuiloviç Şıklovski, dünyamızın en azından bir kez uzaylılar tarafından ziyaret edildiğine inandığını söylemişti.</p>

  <p class="calibre3">Tanınmış Amerikalı uzay biyologu Cari Sagan da, "Dünyamızın tarihi boyunca en azından bir kez dünya-dışı bir uygarlığın temsilcileri tarafından ziyaret edildiği" görüşündedir.</p>

  <p class="calibre3">Roketlerin babası Profesör Hermann Oberth ise aynen şöyle demişti: "Gezegenimize dünya-dışı bir soyun ziyareti fazlasıyla mümkündür."</p>

  <p class="calibre3">Başarılı uzay uçuşlarının baskısı sonunda bilimin beş on yıl önce kesinlikle tabu sayılan konularla geniş çapta ilgilenmeye başlaması hoşnutluk vericidir ve uzaya atılan her roketle birlikte, 'tanrılar' hakkındaki kuramıma yönelen geleneksel direniş bir parça daha zayıflayacaktır.</p>

  <p class="calibre3">Daha on yıl önce, uzayda bir başka akıllı canlı türünün varlığından söz etmek saçmalık sayılırdı. Bugün, dünya-dışı hayatın var olduğundan hemen hemen kimse kuşku duymamaktadır. On bir uzman bilginin katıldığı Green Bank (Batı Virginia) gizli konferansında bilginler, yalnız galaksimizde elli milyon kadar uygarlık bulunduğu sonucuna varmışlardı. NASA'da önemli bir yeri olan Roger A. MacGowan da, astronomideki en son ilerlemelerden yararlanarak, uzayda 130 milyar kültürün var olabileceğini ileri sürmektedir.</p>

  <p class="calibre3">Eğer hayatın bütün evrende, adenin, stosin, guanin ve timin bazlarından doğduğu ispatlanırsa, söz konusu büginlerin tahminlerindeki sayılar ufak kalacaktır, çünkü bu durumda evren, kelimenin tam anlamıyla hayat dolu olacaktır.</p>

  <p class="calibre3">Günümüzde olgularla karşı karşıya kalan halk, güneş sistemimiz içinde uzay yolculukları yapılabileceğini kabul ediyor, ancak hemen ardından, büyük mesafeleri öne sürerek yıldızlararası bir yolculuğun mümkün olamayacağını ileri sürüyor. Böylece sihirbaz şapkasından çıkan tavşan örneği ortaya garip bir mantık çıkıyor: Yıldızlararası uzay yolculuğu gelecekte de mümkün olamayacağına göre, dünyamızın bilinmeyen akıllı yaratıklar tarafından ziyaret edilmiş olması da imkânsızdır; çünkü onların da yıldızlararası geniş boşluğu aşmaları gerekmektedir. İşte o kadar!</p>

  <p class="calibre3">Peki ama, yıldızlararası uzay yolculuğu neden mümkün olmasın? Bugün erişebildiğimiz hızlar göz önüne tutularak yapılan hesaplara göre bize en yakın sabit yıldız olan Alfa Centauri'ye (4.3 ışık yılı) yapılacak bir yolculuk seksen yıl sürecektir; başka bir deyişle bir insanın oraya gidip dönmeye ömrü yetmeyecektir. Bu hesap doğru mudur? İnsanın ortalama yaşama süresi yetmiş yıldır. Uzay pilotlarının eğitilmesi de çok karmaşıktır, öyle ki üstün zekâlı bir genç bile yirmi yaşma gelmeden kendisini astronot yapacak sınavı kolay veremez. Aynı şekilde altmış yaşını geçmiş birinin de uzay araştırması için boşluğa fırlatılması düşünülemez. Bu bakımdan insan için geçerli olan astronotluk süresi kırk yıl kadardır. Bu durumda kırk yılın, yıldızlararası bir araştırma gezisi için yeterli olmayacağını söylemek mantıklı gelebilir.</p>

  <p class="calibre3">Ama değildir. Basit bir örnek bile neden olmadığını ve geleceğe ilişkin tasarılarla uğraşırken geleneksel düşünce kalıplarına nasıl bağlı kaldığımızı göstermeye yetecektir. Diyelim elimde, bir su bakterisinin A noktasından B noktasına gitmek için ömrünün yetmeyeceğini, çünkü x'ten hızlı gidemediğini ve gerek akıntının, gerekse izleyeceği su yolunun eğiminin hızına yüzde y'den fazla katkıda bulunamayacağını gösteren doğru bir hesap var. İlk bakışta bu hesap inandırıcı olabilir, ancak bir mantık hatası vardır. Su bakterisi A' dan B'ye birçok değişik yoldan gidebilir. Sözgelişi dondurularak bir uçağa bindirilir ve B'ye yollanır. B'de buz eritilince bakteri de hede<span class="calibre17">fine ulaşmış olar. Evet, diyecektir şimdi birisi, ulaşır ama, yaşama özelliklerini de yitirir. Ancak insanlık, modası geçmiş yöntemlerin yerine yenilerini koyacak aşamaya gelmiştir.</span></p>

  <p class="calibre3">Bütün karşı çıkmalara rağmen, astronotların yakın bir gelecekte dondurulacağı ve belirli bir tarihte eritilerek normal hayata döneceklerini ileri sürmemde doğal olmayan bir yan yoktur. Londra'daki Ulusal Tıbbi Araştırma Enstitüsü üyelerinden Profesör Alan Sterling Parkes 1970'lerin başında tıp biliminin, organları, düşük ısılarda sonsuza kadar saklayabilecek bir yöntemi kusursuz hale getireceği görüşünü savunmaktadır.</p>

  <p class="calibre3">Bir bütün, parçalarının toplamına her zaman eşit olduğuna göre, düşüncemin gerçekleşmemesi için bir neden yok demektir.</p>

  <p class="calibre3">Hayvanlar üzerinde yapılan bütün deneylerde durmadan ortaya çıkan bir sorun, oksijensiz kaldıklarında hızla ölen beyin hücrelerini canlı tutmaktır. ABD Donanma ve Hava Kuvvetleri ile, General Electric ve Rand Corporation gibi kuruluşların araştırma ekiplerinin bu konu üzerinde aralıksız çalışması, sorunun ne kadar önemle ele alındığını gösterir. İlk başarı haberleri Cleveland, Ohio'daki tıp okulundan gelmiştir. Beş rezüs maymununun gövdelerinden ayrılan beyinleri on sekiz saat görev yapmayı sürdürmüş ve türlü gürültülere tepki göstermişlerdir.</p>

  <p class="calibre3">Bu deneyler, temelde bir "siborg"un (sibernetik organizma'nın kısaltılmış biçimi) yapımıyla ilişkilidirler. Alman fizikçi ve sibernetikçisi Herbert W. Franke, bir konuşmasında gelecek on yıllarda astronotsuz uzay gemilerinin evrene açılacağını ve dünyadışı akıllı yaratıkları bulmaya çalışacaklarını ileri sürmüştür. Franke'ye göre gemideki elektronik araçlar bir insan gövdesinden ayrılmış beyinle yönetileceklerdir. Bu "yalnız" beyin, sürekli olarak taze kanla doldurulan bir sıvı kültür ortamında bulunacak ve uzay gemisinin kontrol merkezi olacaktır. Franke'ye göre programlandırma için en uygun beyin, zihinsel faaliyetle yüklü olmadığı için her türlü bilgiyi alabilecek bir doğmamış çocuk beynidir. Programlandırılan beyin, normal beyinleri "insan beyni" yapan bilinçten yoksun olacaktır. Franke, "Bildiğimiz biçimleriyle uyarmalar siborg'a yabancı olacaklardır. Siborg'un duyguları da olmayacaktır. Yalnız insan beyni, gezegenimizin elçisi olmaya adaydır" demektedir. Roger A. MacGowan da yarı canlı, yarı makine biçiminde bir siborg önermektedir. Bu siborg sonunda tümüyle elektronik bir 'varlık' olacak ve bir beyinde programlanan görevleri bir başkası tarafından emre çevrilecektir.</p>

  <p class="calibre3">Tanınmış biyologlardan Frankfurtlu Cizvit Paul Overhage, bu tasarı konusunda şunları söylemiştir: "Biyoteknolojideki hızlı gelişme, bu türden deneylerin yürütülmesini gün geçtikçe kolaylaştırdığından, tasarının gerçekleşmemesi için hiçbir neden yoktur."</p>

  <p class="calibre3">Geçtiğimiz yirmi ydda moleküler biyoloji ve biyokimya büyük bir hızla gelişmişler, tıp bilimi ve pratik uygulamasında büyük değişmelere yol açan sonuçlara ulaşmışlardır. Yaşlanma sürecini yavaşlatma, hatta tamamen durdurma imkânına erişilmek üzeredir. Siborgların yapımı da basit bir hayal olmaktan çıkmıştır.</p>

  <p class="calibre3">Doğal olarak bu tasarılar, çözümü medikoteknik sorunlardan daha zor olan ahlaki ve töresel sorunlar yaratacaklardır. Ancak bütün bunlar, uzay gemilerinin bir gün astronotların doğal hayat sürelerinde büyük mesafeler aşabilecek akd almaz hızlara erişme ihtimali karşısında önemsiz kalacaklardır.</p>

  <p class="calibre3">Bu teknik olayın açıklaması, şimdiden kabul edilmiş bir bilimsel olguya, zaman yavaşlamasına dayanmaktadır.</p>

  <p class="calibre3">Yıldızlararası bir uzay yolculuğundaki kişiler için "dünya yılları" nın pek bir anlamı yoktur. Işık hızının hemen altında yol alan bir uzay gemisinde zaman, fırlatıldığı gezegendeki zamana oranla çok yavaş geçer. Bu, matematiksel formüllerle doğru olarak hesaplanabilir. İşin güzel yanı, bu hesaplardan kuşkulanmak diye bir şey söz konusu olamaz, çünkü ispatlanmışlardır.</p>

  <p class="calibre3">Kendimizi, kendi zaman kavramımızdan, yani dünya zamanından bağımsız kılmalıyız. Zaman, hız ve enerjiyle yönetilebilir. Uzayda yolculuk yapacak torunlarımız zaman engelini yıkacaklardır.</p>

  <p class="calibre3">Yddızlararası uzay yolculuğunun teknik imkânından kuşku duyanlar, yakından incelenmesi gereken bir iddia öne sürmektedirler. Bu kişilere göre, roketleri saniyede 150.000 kilometre ya da daha fazla hıza eriştirebilecek itici unsurlar geliştirilse bile yıldızlararası yolculuk mümkün olmayacaktır; çünkü bu hızla giden bir araca çarpacak kozmik parça ne kadar küçük olursa olsun, bir bomba kadar etkili olacak ve aracı paramparça edecektir. Kuşkusuz yerinde bir iddia, ama ne kadar geçerli olacaktır? ABD ve SSCB'deki bilim adamları, daha şimdiden uzaydaki tehlikeli parçacıkları uzay gemisinden uzak tutacak elektromanyetik emniyet çemberleri üzerinde çalışmaktadırlar. Araştırmalar oldukça olumlu sonuçlar vermiştir.</p>

  <p class="calibre3">Kuşkucular, Einstein'm ışık hızının ivmenin mutlak sınırı olduğunu kanıtlamasına dayanarak, saniyede 300.000 kilometrenin üzerinde Kci bir hızın ütopik bir düşten öteye gidemeyeceğini de savunMaktadırlar. Bu iddia ancak, geleceğin uzay gemilerinin milyonlarca litre yakıtla havalanacağı ve bu yakıtla yol alacağı kabul edilirse geçerlidir. Bugün radarlar saniyede 300.000 kilometre hızla yol dan dalgalarla çalışmaktadırlar. Şimdi okur, bu dalgaların geleceğin uzay gemilerindeki hareket unsurlarıyla ne ilgisi olduğunu soracaktır.</p>

  <p class="calibre3"><span class="calibre16">İmkânsız İhtimaller Gezegeni</span> adlı kitaplarında Louis Pauwels ve Jacques Bergier, SSCB Bilimler Akademisi Gezegenlerarası İrtibat Komisyonu Üyesi K.P. Stanyukoviç'in bir tasarısını anlatmaktadır. Stanyukoviç, kızgın gazlar yerine ışın fışkırtan bir "uçan lamba" üzerinde çalışmaktadır. Bergier, söz konusu aracın ulaşacağı akıl almaz hızları şöyle anlatmaktadır:</p>

  <p class="calibre3">"Uçan lambanın yolcuları durumlarında bir gariplik sezmeyeceklerdir. Lambadaki yerçekimi dünyadakinin aynısı olacak, yolcular, zamanın normal geçtiğini sanacak, ancak birkaç yıl içinde çok uzak yıldızlara varacaklardır. Dünyamıza 75.000 ışık yılı uzaktaki Samanyolu'nun merkezine ulaşmaları yirmi bir yıl; 2.250.000 ışık yılı uzaktaki en yakın galaksi Andromeda Nebulası'na varmalarıysa yirmi sekiz yıl alacaktır."</p>

  <p class="calibre3">Ünlü bilim adamı Profesör Bergier, bu hesapların kurgu bilimle hiçbir ilişkisi olmadığını, çünkü Stanyukoviç'in hazırladığı formülün logaritma cetveli kullanmasını bilen herkes tarafından kontrol edilebileceğini belirtmektedir. Bu hesaplardan birine göre, "uçan lamba'nın tayfaları için yalnızca altmış beş uzay yılı geçtiğinde, dünyamızda dört buçuk milyon yıl geçmiş olacaktır!</p>

  <p class="calibre3">New York'taki Columbia Üniversitesi Teorik Fizik Profesörü Gerald Feinberg, 1967 yılında Physical Review adlı bilim dergisinde <span class="calibre16">tachyonlar</span> kuramını yayınladı. (Tachyon, Yunanca hızlı anlamına gelen 'tachys' sözcüğünden gelmektedir.) Feinberg'in makalesi bir hayalperestin saçmalıkları değildi ve ciddi bir bilimsel araştırmayı açıklıyordu. Daha sonra Zürih'teki Eidgenössische Technische Hochschule'de (Y iksek Mühendis Okulu) bu konuda bir dizi konferanslar verildi.</p>

  <p class="calibre3">Tachyon kuramı kısaca şöyledir: Einstein'ın İzafiyet Kuramına göre bir cismin kütlesi, ivmesindeki artışa bağlı olarak büyür. Işık hızına ulaşan bir kütle (= enerji) ise sonsuz ölçüde genişler. Feinberg Einstein kütlesinin bir başka türünün, yani son derece hızlı hareket eden, ancak ışık hızına yaklaşınca yavaşlayan cisimlerin matematik kanıtlamasını başarmıştır. Feinberg'e göre tachyonlar, ışıktan bir milyar kere daha hızlı yol almakta, ancak ışık hızına indirildiklerinde yok olmaktadırlar.</p>

  <p class="calibre3">Nasıl günümüz fizik ve matematiğinin en önemli temellerinden olan İzafiyet Teorisinin uzun yıllar yalnız matematiksel kanıtı var idiyse, tachyonların da henüz yalnız matematiksel kanıtları vardır. Bununla birlikte Feinberg deneysel kamtlar üzerinde çalışmaktadır.</p>

  <p class="calibre3">Bütün geçen yüzyıl boyunca insanlar, sanayi bakımından yapımı imkânsız görülen şeylerin piyasaya nasıl çıktığını gördüler. O bakımdan, henüz emekleme çağında sayılabilecek bu konuda ayrıntılara girmek hakkımdır sanıyorum.</p>

  <p class="calibre3">Gelecekte ne olabilir?</p>

  <p class="calibre3">Tachyonları ele geçirmek, ya da suni olarak üretmek mümkün olursa, uzay gemilerinin hareket ettirici enerjisine dönüştürmek de mümkün olacaktır. Bu durumda, uzay gemileri foton hareket unsurlarıyla ışık hızına ulaştırılacak, ulaştıkları anda da bir elektronik beyin (bilgisayar) otomatik olarak tachyon hareket unsurunu çalıştıracaktır. Bundan sonra elde edilecek hız ne olabilir? Işıktan yüz, belki de bin kere daha mı fazla? Bu sorunun karşılığını bugün hiç kimse bilmemektedir. Bilim adamları, ışık hızının üstüne çıkıldığı anda Einstein uzayı diye adlandırılan uzayın geride kalacağını ve uzay gemilerinin bugünden tanımlanamayan bir başka uzaya fırlatılacağını belirtmektedirler. Ama uzay yolculuğu tarihinin o büyük anı geldiğinde zaman etkeni, anlamını hemen hemen tümden yitirecektir.</p>

  <p class="calibre3">Çalışmaların özellikle yıldızlararası uzay yolculuklarına yöneltildiği birçok araştırma alanı biliyorum. Birçok laboratuvarda bulundum ve birçok bilim adamıyla görüştüm. Hiç kimse, insanın yıldızlar dünyasına uçabilmesini sağlayacak tasarıları üzerinde çalışan kaç fizik bilgini, kimyager, biyolog, atom fizikçisi, parapsikolog, genetik bilgini ve mühendis olduğunu bilmemektedir. Bütün bu tasarılar, bir bakıma yanlış olarak, gelecekbilim tasarıları olarak genellendirilmişlerdir.</p>

  <p class="calibre3">Bence insanların teknolojik gelişmeler karşısında, uzayın gelecekte incelenebileceğini kabul edip, yıldızlararası uzay yolculuğunu bizden binlerce yıl önce bilen, dolayısıyla gezegenimizi ziyaret etmiş olan akıllı yaratıkların varlığını reddetmeleri, insan gücünün yanlış değerlendirilmesidir.</p>

  <p class="calibre3">İnsanın "evrenin efendisi" olduğu düşüncesi çok uzun süredir kafalarımıza yerleştirildiği için, binlerce yıl önce evrenin efendisinden üstün akıllı yaratıkların var olduğunu ileri süren düşünce elbette devrimci ve tatsız gelecektir. Ancak ne kadar tatsız ve ters gelirse gelsin, bir an önce alışmamız en doğrusu olacaktır.</p>

  <p class="calibre3"><img alt="" class="calibre18" src="../Images/main-2.png" /></p>

  <h1 class="calibre14" id="sigil_toc_id_1"><a class="calibre9" id="bookmark5"></a><span class="calibre8">İKİNCİ BÖLÜM</span></h1>

  <p class="calibre3"><a id="bookmark6"></a><span class="calibre15">HAYATIN İZİNDE</span></p>

  <p class="calibre3"><span class="calibre16">Tanrıların Arabaları</span> adlı kitabımda "Tanrı"nın insanı yapay başkalaştırma yoluyla kendi görüntüsünde yarattığını ileri sürmüş, "homo sapiens"in maymun soyundan önceden tasarlanmış bir başkalaşım sonucu ayrıldığım belirtmiştim. Bu iddia yüzünden epey saldırıya uğradım.</p>

  <p class="calibre3">İnsanın kökeni ve gelişmesi üzerinde yapılan araştırmalar bugüne kadar yalnızca gezegenimiz sınırları içinde yapıldığından, dünya dışı yaratıkların bu işte parmağı olduğunu ileri süren kuramım biraz cüretkârdır. Bununla birlikte kuramımın imkânsız olmadığı düşünülürse, maymunların ağaçlardan indikleri, başkalaşım geçirerek insanın atası olduklarım gösteren soy ağacımız paramparça olacaktır. Charles Darwin'in (1809-1882) doğal ayıklanma kuramını ileri sürmesinden sonra bulunan ve ilkel maymundan homo sapiens'e kadar uzanan bütün fosiller, bu kuramı inandırıcı biçimde destekler görünmekteydi. Johann Carl Fuhlrott (1804-1887), Düsseldorf yakınlarındaki Neanderthal'da birtakım kemikler buldu; ve onları son buzul çağı ile Würm buzullaşmasının başlarında, yani 120.000-80.000 yıl önce yaşamış olan "Neanderthal Adamı"nın iskeletini kurmakta kullandıktan sonra maymun adam kuramını ortaya attı. Bu kuram bilimsel çevrelerde epey karışıklığa yol açmıştı. Fuhlrott'un kuramına özellikle dinsel açıdan karşı çıkanlar, pek de inandırıcı görünmeyen bir mantık yürütüyor ve fosil adamlar var olmaması gerektiği için fosil adamlar olamaz diyorlardı!</p>

  <p class="calibre3">Neanderthal Adamının dışında birçok başka tür de vardır. Kahire yakınlarındaki El Fayum'da, bir primat<a href="../Text/Section0007.xhtml#ack1" id="dip1">[-1]</a> türünün alt çene ke<span class="calibre17">miği bulunmuştu. Kemik otuz ile kırk milyon yıl önce yer alan Oligosen Çağından kalmaydı. Bu da - eğer tarihleme doğruysa - insanı andıran bir varlığın Neanderthal Adamından çok önce yaşamış olduğunu ispatlamaktaydı. İngiltere, Avustralya, Afrika, Borneo ve daha birçok yerde hominidlere</span><a class="calibre17" id="footnote1"></a><sup class="calibre19"><a href="#bookmark7">1</a></sup> <span class="calibre17">ait fosil örnekleri bulunmuştu.</span></p>

  <p class="calibre3">Bu buluntular neyi kanıtlar?</p>

  <p class="calibre3">Hemen hemen her yeni buluntu kitaplarımızdaki tarihler konusunda kuşkuya yol açtığı için kesin konuşamayacağımızı...</p>

  <p class="calibre3">Söz konusu kitaplar, büyük sayıdaki buluntuları saymazsak, insan soyunun kökeni, gelişmesi ve tarihsel devamlılığı konusunda pek yetersiz ipuçları vermektedirler. Gerçi hominidlerden homo sapiens'e kadar olan ırksal gelişim, milyonlarca yıl geriye kadar açıklıkla izlenebilir, ancak aynı açıklık <span class="calibre16">zekânın kökeni</span> konusunda yoktur. Uzak geçmişten pek küçük belirtiler vardır, ama bunlar bir bütün oluşturmamaktadırlar. Zekânın kökeni konusunda, bugüne kadar bir tek inandırıcı açıklama kulağıma çalınmadı. Oysa bu "mucize"nin ortaya çıkışı üzerinde çok sayıda tahmin ve kuram vardır. İşte ben de buna güvenerek kendi kuramımı ortaya atıyorum.</p>

  <p class="calibre3">Genel evrimin binlerce milyon yıllık akışı içinde, insan zekâsı bir gecede ortaya çıkmış gibidir. Gerçekten de milyonlarca yıl açısından bakıldığında bu olay tek kelimeyle "birdenbire" olmuştur. İnsan kültürü dediğimiz şey, atalarımız daha Antropoid'ken şaşırtıcı bir hızla ortaya çıkmıştır; bu durumda zekânın da birdenbire ortaya çıkmış olması gerekmektedir. Antropoidlerin oluşması doğal başkalaşım yoluyla milyonlarca yıl sürmüş, hominidler ise şimşek hızıyla gelişmişlerdir. Günümüzden 40.000 yıl önce, aniden büyük ilerlemeler başlamıştır. Sopalar silah olarak kullanılmış, avcılık için yay keşfedilmiş, ateş insan hizmetine girmiş, taştan araçlar yapılmış ve mağara duvarlarına ilk resimler çizilmiştir.</p>

  <p class="calibre3">Bununla birlikte ilk hominid yerleşme izleriyle ilk teknik eylemler ve çömlekçilik arasında 500.000 yıllık bir süre vardır. Pennsylvania Üniversitesi Antropoloji Profesörü Loren Eiseley, insanın hayvanlar dünyasından milyonlarca yıllık bir süre sonunda ayrıldığını ve insan özelliklerini ağır ağır kazandığını belirtmekte ve:</p>

  <p class="calibre3">"Ancak bu kuralın bir istisnası vardır. İnsan beyni hızlı bir gelişme göstermiş ve böylece öteki akrabalarından kesin olarak ayrılmasını sağlamıştır," demektedir.</p>

  <p class="calibre3">Bize düşünmeyi öğreten kimdi?</p>

  <p class="calibre3">Antropologların zorlu çalışmalarına büyük saygım olduğu halde, antropoid ya da hominidlerin yaşadığı fosil buluntularına dayanılarak ispatlanan tarih öncesi çağ beni pek ilgilendirmemektedir. Homo sapiens'in ilk taş aracı ne zaman kullandığının da pek önemli olduğunu sanmıyorum. Bence, gezegenimizin en zeki yaratığı ilkel insan olduğuna göre, tanrıların suni başkalaştırma için bu yaratığı seçmelerinden daha mantıklı bir şey olamazdı. Beni asıl ilgilendiren, ilkel insanın bağlılık, sevgi ve arkadaşlık gibi moral değerleri ilk kez ne zaman kazandığıdır. Atalarımız bu değişime uğrarken nasıl bir etki altındaydılar? Onlara ilk saygı duygusunu kim vermişti? Cinsiyetle ilgili utanç duygusunu kim aşılamıştı?</p>

  <p class="calibre3">İlkel insanların neden birdenbire giyinmeye başladıklarının akla yatkın bir açıklaması var mıdır? Öne sürülen düşüncelerden çoğu iklimdeki değişiklik ve kararsızlıkları bir etken kabul etmekte, bir bölümü de antropoidlerin süslenmek isteğiyle giyinmeye başladıklarını savunmaktadır. Eğer bu açıklama doğru olsaydı, ormanlarda yaşayan şempanze, goril ve orangutanların da yavaş yavaş pantolon giymeye ve süs eşyaları takıp takıştırmaya başlamaları gerekirdi!</p>

  <p class="calibre3">Antropoidler hayvan yaşamından henüz sıyrıldıkları bir zamanda neden ölülerini gömmeye başlamışlardı?</p>

  <p class="calibre3">İlkel insanlara birtakım <span class="calibre16">yabani</span> bitkilerin tohumlarını toplamayı, sonra onları ezip su katarak oluşturdukları bulamacı pişirerek yemek yapmasını kimler öğretmişti?</p>

  <p class="calibre3">Antropoid, hominid ve öteki ilkel insanlar milyonlarca yıl hiçbir şey öğrenmeden yaşamışken, birdenbire nasıl olup da o kadar çok şey öğrenivermişlerdi? Bugüne kadar bu önemli soruya hiç dikkat edilmiş midir?</p>

  <p class="calibre3">İnsanlığın kökenini açıklamaya yönelen araştırma alanları çok ilginçtir.</p>

  <p class="calibre3">İnsanın neden, nasıl ve hangi tarihte zekâsını kazandığı sorusu ise en azından onlar kadar ilginçtir.</p>

  <p class="calibre3">Loren Eiseley şöyle demektedir: "Bugün insanın oldukça yakın tarihlerde ortaya çıktığını kabul ederiz, çünkü bu ortaya çıkış bir patlama gibi olmuştur. İnsan beyninin eğitilmesinde görev alan güçlerin etkisi olmadan, birkaç insan topluluğunun verdiği yaşama savaşı böylesine güçlü, yüksek zihinsel yetenek ve özellikler yaratmaya yeterli olamazdı. Bir başka şey, bir başka eğitici etken, evrim kuramları ileri sürenlerin dikkatinden kaçmış olmalıydı."</p>

  <p class="calibre3">Ben de işte bundan kuşkulanmaktayım. Konu üzerinde uğral şanların göz önüne almadıkları kesin bir etken mutlaka vardın Bu etken, dünya-dışı yaratıkların gezegenimizi ziyaret ettiğini ilen süren kuram incelenmeden; bu yaratıkların, kalıtımsal etkenleri &nbsp;yapay olarak geçirilmesinden; genetik kod'un işlenmesinden; ve zekânın ansızın belirmesinden sorumlu olup olmadıkları anlaşılma! dan bulunamaz. İnsanın dünya-dışı "tanrılar" tarafından yaratıldığım nı ileri süren kuramımı güçlendirmek için söylenecek başka şeyler de vardır:</p>

  <p class="calibre3">Justus von Liebig, 1847'de yazdığı "Kimyasal Mektuplar"ının yirmi üçüncüsünde şöyle demekteydi: "Amonyak, karbonat, kired fosfatı ya da potasyumu incelemiş olan bir kimse, bu maddelerden ısı, elektrik ya da başka doğal güçlerin etkisiyle çoğalma ya da daha yüksek gelişme yeteneğinde bir organik mikrobun oluşmasının he| men hemen imkânsız olduğunu bilmelidir." Büyük kimyacı aynı zamanda, hayatın ölü maddelerden oluşabileceğini, ancak güzel sanatlara düşkün kimselerin hayal edebileceğini ileri sürüyordu. Bugün! hayatın ölü maddelerden çıktığını biliyoruz!..</p>

  <p class="calibre3">Modern araştırmacılar, dünya üzerinde ilk hayatın bir buçuk milyar yıl önce ortaya çıktığını kabul etmektedirler. Profesör Hansl Vogel bu konuda şunları söylemektedir: "O günlerde karalar ve ilk geniş okyanus, hâlâ oksijensiz olan bir atmosferle çevriliydi. O sıralarda hayattan yoksun olan yerkürede metan, hidrojen, amonyak,; buhar ve belki asetilen ile hidrojen siyanidi vardı. İşte hayat bu ortamdan oluşmuştu."</p>

  <p class="calibre3">Bilim adamları hayatın kökenini bulma çabalan sırasında ilkel atmosfer koşullarında inorganik maddelerden organik maddeler oluşturmayı denediler.</p>

  <p class="calibre3">Nobel Ödülü alan Amerikalı Profesör Harold Clayton Urey, ilkel atmosferin, günümüz atmosferine oranla mor-ötesi ışınların içinden geçmesine karşı çok daha duyarlı bir yapısı olduğunu sanmaktaydı. Sonunda meslektaşı Dr. Stanley Miller'i, her türlü hayat için gerekli olan amino asitlerin laboratuvarda yaratılacak ve radyasyon etkisine uğratılacak ilkel bir atmosferde oluşup oluşmayacağını deneysel olarak araştırmaya teşvik etti. Stanley Miller deneylerine 1953 yılında başladı.</p>

  <p class="calibre3">İşe bir cam kapta metan, amonyak, hidrojen ve buhardan oluşan suni bir ilkel atmosfer yaratmakla başladı. Deneyin her türlü mikroptan arınmış olarak sürdürülebilmesi için, bugün Miller aygıtı olarak bilinen aracı, on sekiz saat süreyle 180 santigratta tuttu. Cam kürenin üst yarısına, sürekli olarak elektrik yükü boşaltan iki elektrot yerleştirdi. Böylece, 60.000 voltluk yüksek frekans kullanarak ilkel atmosferde bir fırtına yarattı. Bu arada daha küçük bir cam kürede arıtılmış su ısıtılıyor ve bir tüp aracılığıyla ilkel atmosferin bulunduğu büyük küreye buhar yollanıyordu. Soğuyarak suya dönüşen buhar yine küçük küreye dönüyor, burada yeniden ısıtılarak ilkel atmosferin bulunduğu küreye yollanıyordu. Böylece Miller, zamanın başlangıcında dünyada oluşan deviri, laboratuvarında yaratmış oluyordu. Deney hiç durmaksızın bir hafta sürdü.</p>

  <p class="calibre3"><img alt="" class="calibre20" src="../Images/main-3.png" /></p>

  <p class="calibre3">Küçük çaptaki fırtınanın sürekli şimşeklerinin etkisindeki ilkel atmosferde ne mi oluştu?</p>

  <p class="calibre3">Miller'in pişirdiği, içinde asparajin, alanin ve glisin, başka bir deyişle biyolojik sistemlerin kurulması için gerekli olan amino asitler bulunan bir "ilkel çorba..." Açıkçası, Miller'in deneyinde inorganik maddelerden, karmaşık organik maddeler çıkmıştı.</p>

  <p class="calibre3">Miller'in deneyini izleyen yıllarda, aynı doğrultuda, ama değişik koşullar altında sayısız deneyler yapıldı. Sonuçta on iki amino asit üretildi ve hayat için gerekli olan amino asitlerin ilkel atmosferden çıkabileceği konusundaki bütün kuşkular silindi.</p>

  <p class="calibre3">Başka bilim adamları amonyak yerine nitrojen, formaldehid ve hatta metan yerine karbondioksit kullandılar. Miller'in elektrik boşalmaları yerine süpersonik dalgalar ya da tek bir ışında toplanmış normal ışık dalgalan koydular. Sonuçlarda en küçük bir değişiklik yoktu! Hiçbirinde organik hayat izi olmayan bütün değişik ilkel atmosferlerin amino asitler ve nitrojenden arınmış organik karbonik asitler ürettikleri görüldü. Bazı deneylerde özel işlemler yapılan atmosferler şeker bile üretiyordu.</p>

  <p class="calibre3">Bu olaydan nasıl bir sonuç çıkarmalıyız?</p>

  <p class="calibre3">İnsan düşünmeye başlayalı beri, çevresindeki her şeyi kutuplandırarak değerlendirmeye çalışmıştır; aydınlığa karşı karanlık, sıcağa karşı soğuk, hayata karşı ölüm. Aynı biçimde bütün yaşayan maddeleri "organik", bütün cansız maddeleri de "inorganik" olarak niteleme huyu da, kutuplayarak değerlendirmenin geniş kapsamına girer. Ancak her aşırı ucun arasında yer alan basamaklar olduğu gibi, organik ve inorganik kimya arasına kesin bir sınır çizmek uzun süredir imkânsız duruma gelmiştir.</p>

  <p class="calibre3">Gezegenimiz soğumaya başladığında, gaz molekülleri karışık biçimde duran hafif maddelerden oluşmuş bir "ilkel atmosfer" ortaya çıkmıştı. Bu atmosferde yer alan maddelerin çoğu, Miller'in hazırladığı ilkel çorbada yer alanlardı.</p>

  <p class="calibre3">Yeryüzündeki yüksek ısılar ve zayıf yerçekimi yüzünden helyum ve serbest hidrojen gibi hafif gazların uzaya kaçmasına karşılık, nitrojen, oksijen, karbondioksit ve benzeri ağır gaz molekülleri atmosferde kalmışlardı. Bugün de atmosferimizde hidrojen, asıl durumu olan serbest biçimde bulunmaz; yalnız kimyasal bileşimler içinde bulunur. Sözgelişi iki hidrojen atomu bir oksijen atomuyla birleşerek bir su molekülünü oluşturur. (Kimyasal simgesi: H,0)</p>

  <p class="calibre3">Bir süre sonra atmosferdeki devir başladı. Su buharlaşarak yeryüzündeki ılık radyasyonla birlikte buhar bulutları halinde yükseldi ve çok yukarılarda soğuyarak yağmur biçiminde geri döndü. Bu ilkel yağmur, sıcak kaya tabakalarmdaki inorganik maddeleri kopararak okyanusa sürüklüyordu. Bu arada atmosferde bulunan amonyak ve hidrojen siyanidi gibi inorganik bileşimler de okyanusta eriyor ve kimyasal tepkimeler (reaksiyonlar) oluşturuyorlardı. Dünya atmosferi, milyonlarca yıl içinde oksijen bakımından gitgide zenginleşti.</p>

  <p class="calibre3">Bu gelişme oldukça yavaştı. Bugün bilim adamları, ilk atmosferden, günümüzün oksijenli atmosferine geçişin 1.2 milyar yıl sürdüğü konusunda görüş birliği etmişlerdir. Bu gelişmenin başlangıcında, içindeki sayısız eriyik madde biçimleri yüzünden, ilkel hayatın gelişmesi için birinci sınıf bir kültür ortamı olan ilkel çorba vardı.</p>

  <p class="calibre3">Hayatın her zaman bir organizmayla, en basit durumunda da bir organizma hücresiyle ilintili olduğu söylenir. Bir organizmanın yaşadığı metabolizmasıyla ispatlanır ve gelişmesiyle gösterilir. İşlevler (fonksiyonlar) hayatı kurarlar.</p>

  <p class="calibre3">Yukarda sözü edilen bugün kabul edilmiş ölçüler mutlaka doğru mudur? Eğer doğruysalar bir virüs yaşamıyor demektir. Bir virüs hiçbir madde ve enerji değişimi geçirmediği gibi, bir şey yemez ve dışkı çıkarmaz. Yalnız yabancı hücrelerin içinde çoğalma yoluyla artan bir parazittir.</p>

  <p class="calibre3">Öyleyse hayat nedir?</p>

  <p class="calibre3">Bir gün bunu tanımlamayı başarabilecek miyiz?</p>

  <p class="calibre3">Hayatın kökenine inen yolu izlediğimizde karşımıza şu hayati soru çıkar: İlk canlı hücre nereden gelmiştir?</p>

  <p class="calibre3">Theodor Schwann (1810-1882) ve Matthias Schleiden (1804-1881) temel konularla ilgili araştırmaları yapan bilginlerdi. Schwann, hayvanların ve bitkilerin hücrelerden oluştuklarını kanıtlamıştı. Schleiden de çekirdeğin önemini kavramıştı. Daha sonra Aziz Augustin mezhebi başrahiplerinden Gregor Johann Mendel (1822-1884) Brün'de tabiat tarihi ve fizik dersi verdiği sıralarda fasulye ve bezelyelerden melez oluşturma deneylerine girişmişti. İlerici rahip sabırlı deneyler sonunda kalıtımın üç kanununu bularak kalıtım biliminin kurucusu olmuştu.</p>

  <p class="calibre3">İnsanlar, hayvanlar ve bitkiler için geçerli olan bu kanunlar günümüzde de geçerliliklerini sürdürmektedirler. On dokuzuncu yüzyılın ortalarında, bütün hayati görevleri hücrenin yüklendiği ispat<span class="calibre17">lanmıştı. Bu ispat, bütün büyük biyolojik keşiflerin temeli oldu. Şimdiyse röntgenoloji, ultra-mikroskopi ve benzeri yeni teknikler hücreleri ve çekirdeklerini incelememize büyük ölçüde yardımcı olmaktadırlar.</span></p>

  <p class="calibre3">Kalıtımsal etkenlerin geçirilmesi ve depolanmasına yarayan bilgi merkezlerinin, hücre ve çekirdeklerinde yer aldığı sanılmaktadır.</p>

  <p class="calibre3">Bu alanda oldukça yeni sayılabilecek araştırmalar sonucunda her organizmanın belirli sayı ve biçimde kendine özgü kromozomları olduğu bulundu. Kromozomlar kalıtımsal etkenlerin taşıyıcıları'dır. Sözgelişi, insan gövdesinin hücreleri 23 çift, yani 46 kromozoma; arının hücreleri 8 çift, yani 16 kromozoma; koyunun hücreleri ise 27 çift, yani 54 kromozoma sahiptirler.</p>

  <p class="calibre3">Hücrelerin protein molekülleri amino asit zincirlerinden meydana gelirler. Bu bilimsel bulgu, canlı hücrelerin amino asitlerden nasıl çıktığı biçiminde yeni bir soru doğurdu.</p>

  <p class="calibre3">Rutherford Platt, proteinlerin canlı hücreler var olmazdan önce nasıl oluştuğu biçimindeki kısmen çözülmüş sorunla ilintili olarak, Harvard Üniversitesinden Dr. George Wald'in savunduğu kuramı açıklar. Wald'a göre bu sorunun çözümünü belirli doğal koşullar altında amino asitler sağlayacaktır. Miami'deki Moleküler Evrim Enstitüsünden Dr. S.W.Fox, amino asit eriyiklerini kurutarak bu düşünceyi sınadı. Gözlemleri sonunda amino asitlerin uzun, iplik biçimi yapılar oluşturduklarını ortaya çıkardı. Bu mikroskopik zincir bileşimlerinde yüzlerce amino molekülü vardı. Fox bunlara, protein benzeri madde anlamına gelen "protenoid" adını verdi.</p>

  <p class="calibre3">Profesör J.Oro ve Profesör A.P. Kimball'in incelemelerinin ardından, Dr. Matthews ve Dr. Moser adlı iki kimyacı, 1961 yılında zehirli prusik asit ve sudan protein üretmeyi başardılar. Saik Enstitüsünden üç bilim adamı, Robert Sanchez, James Ferris ve Leslie Orgel de, çekirdekte bulunan çekirdek bazları karbonhidratlar ve fosforik asit bileşimlerinden oluşan ve metabolizmayla çoğalma için kesinlikle gerekli olan çekirdek asitlerini sentetik olarak üretmeyi başardılar.</p>

  <p class="calibre3">Biyoloji ve kimya alanlarında yaptığımız bu küçük gezintide okura anlatmak istediğim, canlı organizmaların kuruluşunun bir kimyasal işlem olduğuydu. "Hayat", laboratuvarlarda yaratılmaktadır. Ama çekirdek asitlerinin hayatla ne ilgisi vardır?</p>

  <p class="calibre3">Çekirdek asitleri karmaşık kalıtım işlemini belirlerler. Adenin, guanin, sitosin ve timin adlı dört bazın sıralanması bütün hayat bi<span class="calibre17">çimleri için geçerli olan genetik kodu verir. Bu keşfin yapılması, kimyanın, hayatı çevreleyen esrar perdesini geniş çapta aralamasına yardımcı oldu.</span></p>

  <p class="calibre3">Çekirdek asitleri, sürekli gazete okurlarının yakından tanıdığı iki grupta toplanmışlardır. RNA (ribosenucleic acid) ve DNA (deoxyribosenucleic acid). RNA ve DNA, hücrelerdeki protein sentezi için kesinlikle gereklidirler. Bugüne kadar incelenen organizmaların proteinleri yirmi kadar amino asitten kuruludur ve bir protein molekülündeki amino asitlerin sıralanması, ya da düzenlenmesi, DNA'daki dört bazın (= genetik kod) sıralanmasıyla belirlenir.</p>

  <p class="calibre3">Genetik kodun yapışım bildiğimiz halde, kromozomlarda depolanan bilgiyi okumamız henüz imkânsızdır. Bununla birlikte amino asitlerin bütün hayatı oluşturdukları ve protein molekülleri içindeki düzenlenişlerinin genetik kod tarafından yönetildiğini düşünmek bile akla durgunluk vericidir. <span class="calibre16">Biyolojik Saatli Bomba</span> adlı kitabında George Rattray Taylor, Nobel Ödülü kazanmış iki bilim adamının, Dr. Max Perutz ve Profesör Marshall W. Nierenberg'in ileride gerçekleşebilecek akıl almaz ihtimaller üzerindeki görüşlerine yer vermektedir.</p>

  <p class="calibre3">Dr. Max Perutz şöyle demektedir: "Tek bir insan hücresinde yer alan kırk altı kromozoma dağılmış yüz milyon çift çekirdek baz'ı vardır. Bu durumda belirli bir kromozomdan belirli bir geni nasıl silebilir, başkasını ekleyebilir, ya da onarabiliriz? Bence bunun uygulanması imkânsız gibidir."</p>

  <p class="calibre3">Genetik kodun keşfinde önemli rol oynayan Profesör Marshall W. Nierenberg ise oldukça değişik bir kanıda: "Bir gün zorlukların üstesinden gelineceğinden kuşkum yoktur. Bütün sorun, bunun ne zaman olacağıdır. Önümüzdeki yirmi beş yd içinde hücreleri sentetik genetik bilgilerle programlamakta başarıya ulaşacağımızı sanıyorum."</p>

  <p class="calibre3">Stanford Üniversitesi Genetik Profesörü Joshua Lederberg de önümüzdeki on, ya da yirmi yıl içinde kalıtımsal etkenleri işleyebileceğimize inanmaktadır.</p>

  <p class="calibre3">Sonuç olarak, kalıtımsal etkenlerin ve onların geçirilmesinin içyüzünü kavrayabileceğimizi artık biliyoruz. Biz insanlar bunu bildikten sonra, uzay yolculuğunu bilen ve dolayısıyla bizden bilimsel açıdan binlerce yıl önde olan dünya dışı akıllı yaratıkların bilmemesi için hiçbir neden yoktur.</p>

  <p class="calibre3">New York Hudson Enstitüsü yöneticisi fizikçi, matematikçi</p>

  <p class="calibre3">Herman Kahn ile, Hudson Enstitüsü üyelerinden ve Amerikan hükümeti danışmanlarından Anthony J. Wiener, <span class="calibre16">Yaşayıp Göreceksiniz</span> adlı kitaplarında 31.10.1966 tarihli <span class="calibre16">Washington Post'ta</span> çıkan genetik kodun işlenmesinin gelecekte doğurabileceği sonuçlar konulu yazıya yer vermektedirler:</p>

  <p class="calibre3">"On ya da on beş yıl sonra bir ev kadını özel bir dükkâna girecek, tohum paketi gibi birtakım paketleri inceleyecek ve üzerlerindeki etiketlerden çocuğunu seçecektir. Her pakette bir günlük dondurulmuş embriyon bulunacak ve alıcı, etikette saç ve göz rengiyle gövdenin büyüklüğünü ve umabileceği zekâ paydasını<a href="../Text/Section0007.xhtml#ack2" id="dip2">[-2]</a> okuyacaktır. Ayrıca embriyonun herhangi bir kalıtımsal bozukluk taşımadığı konusunda bir garanti olacaktır. Kadın seçtiği embriyonu doktoruna götürecek ve karnına yerleştirtecektir. Bundan sonraki dokuz ay içinde embriyon, kendi çocuğuymuş gibi büyüyecektir."</p>

  <p class="calibre3">DNA bütün kalıtımsal etkenleri kendinde topladığı gibi hücrelerin kurulmasına yarayan genetik bilgilere de sahip olduğundan, gelecek için yürütülen bu türden tahminler akla yatkındır.</p>

  <p class="calibre3">DNA, bütün hayat yapısı için kusursuz bir "delikli kart"tır. Çünkü yalnız yirmi amino asiti düzenlemekle kalmaz, tıpkı modern hesap makinelerindeki delikli kartlar gibi protein zincirlerinin başlamasını ve sona ermesini de yönetir. Ayrıca elektronik hesap makinelerinin yaptığı işlemlerin merkezdeki bir kontrol unsuru tarafından denetlenmesi gibi, hücrelerdeki DNA zincirlerinin işlemleri de sürekli denetim altındadır.</p>

  <p class="calibre3">DNA molekülünün yapısını daha yirmi dört yaşındayken büyük bir başarıyla inceleyen James D. Watson, çalışmalarında izlediği yolu <span class="calibre16">Çifte Sarmal</span> adlı kitabında anlatmıştır. Watson ve arkadaşları, <span class="calibre16">Nature</span> dergisinde yayınladıkları DNA molekülünün, garip spiral biçimli bir merdivene benzeyen yapısını açıklayan 900 kelimelik yazılarıyla 1962 Nobel Ödülü'nü kazanmışlardı. Ancak Wat<span class="calibre17">son'un kitabı az daha yayınlanamıyordu. Harvard University Press yetkilileri, Watson'un olayları içtenlikle açıklamasına karşı çıkmışlardı. Sofu bilimsel araştırma mitolojisinin Watson'un korkusuzca sözleri karşısında yıkılabileceğinden korkmuşlardı. Gerçekten de Watson başarılarını, meslektaşlarının kendisinden önce yaptığı çalışmalara ve yanlışlıklara borçlu olduğunu açıkça söylemişti.</span></p>

  <p class="calibre3">1967 Aralığında Amerika'da ilginç bir olay oldu. Başkan Lyndon B.Johnson, bir basın toplantısında büyük bir bilimsel başarıyı açıkladı:</p>

  <p class="calibre3">"Bu, ömrünüzde okuduğunuz en ilginç makale olacaktır. Çok büyük, çok yüce bir başarıyla karşı karşıyayız! Yeni buluşlara ve hayatın temel sırlarına giden yolun kapısını açacak bir başarı!"</p>

  <p class="calibre3">AB D Başkanını bu kadar heyecanlandıran nasıl bir olaydı?</p>

  <p class="calibre3">Kaliforniya, Palo Alto'daki Stanford Üniversitesi bilim adamları, biyolojik açıdan etkili olabilecek bir virüs çekirdeğinin sentezini başarmışlardı. Phi X 174 adlı bir virüs türünün genetik modelini izleyen bilginler, ellerindeki çekirdekçiklerden, bütün hayat işlemlerini denetleyen dev bir DNA molekülü kurmuşlardı. Suni virüs çekirdeği daha sonra bir taşıyıcı hücreye konmuştu. Bir süre sonra suni virüsler tıpkı doğal olanlar gibi gelişmişlerdi. Parazit oldukları için, içinde bulundukları hücreleri, Phi X 174'ün modelini izleyen milyonlarca yeni virüs üretmeye zorlamışlardı.</p>

  <p class="calibre3">DNA molekülünün verdiği emirlere uyan hücreler, amino asitlerden milyonlarca protein bileşimi üretmişlerdi. Her yeni bileşim programlanan örneğe kesinlikle uyuyordu. Kaliforniyalı bilim adamları yüz milyon yeni hücrenin yaratılması sırasında yalnız bir "genetik hata" oluştuğunu hesaplamışlardı.</p>

  <p class="calibre3">Watson, Crick ve Wilkins'in DNA yapısını açıklamasından aşağı yukarı on beş yıl sonra önemli bir bilimsel keşif yapılmıştı. Nobel Ödülü alan Profesör Arthur Kornberg ve arkadaşları, Phi X 174 virüsünün genetik kodundaki binlerce bileşimin şifresini çözmeyi başarmışlardı. Kaliforniya'daki laboratuvarlarında hayat üretmişlerdi!</p>

  <p class="calibre3">Birçok okur bu konu dışı biyokimyasal buluşların kitabımın ana fikriyle ne ilgisi olduğunu soracaktır. Bütün bu incelemeleri ve buluşları daha ilk açıklandıkları günlerden beri merakla izlemekteyim. Neden mi?</p>

  <p class="calibre3">Çünkü varılan sonuçların mantıklı bir sıralanma gösterdiğine inanıyordum. Jodrell Bank radyo teleskop istasyonu kurucu ve yöneticisi Sir Bernard Lovell, bu sıralanma konusundaki görüşlerini şöyle açıklıyordu:</p>

  <p class="calibre3">"Son iki yıl içinde dünyamız dışında hayat olup olmadığı sorusu üzerindeki tartışma, ciddi ve önemli bir durum almıştır. Tartışmaların ciddi oluşu son zamanlarda peş peşe ortaya çıkan bilimsel görüşlerin sonucudur. Bu görüşlere göre güneş sistemimiz ve dünya üzerindeki organik hayat, evrendeki tek vaka değildir."</p>

  <p class="calibre3">1969 yazında 'Physical Review Letters'de West Virginia'daki Green Bank radyo teleskopunu kullanan Amerikalı bilim adamlarının, uzaydaki gaz ve toz bulutlarında formaldehid bulunduğunu kanıtladıkları açıklandı. Formaldehid kimyada kullanılan renksiz, kötü kokulu bir koruyucu ve dezenfektandır. Amerika'daki yirmi üç radyasyon kaynağının on beşi tarafından araştırılan ve şimdiye kadar uzayda rastlanılan en karmaşık kimyasal bileşim olan formaldehid, amino asitler yoluyla hayatı oluşturan ilkel unsurların listesini bir hayli kabartıyordu. Hatta bir bakıma, uzayda hayat bulunduğu konusundaki kuşkuları ateşleyen bir yakıttı.</p>

  <p class="calibre3">Eğer başka gezegenlerde hayat varsa, dünyamıza gelmiş, bilinmeyen kozmonotların genetik kod üzerinde yaptıkları işlemlerle atalarımızı akıllı hale sokan ve bizim ancak bugün elde ettiğimiz bilgileri beraberlerinde getirmiş olmaları doğaldır.</p>

  <p class="calibre3">Tevrat'taki yaratılışla ilgili ilk bilgi şöyledir:</p>

  <p class="calibre3">[Tekvin (yaratılış bölümü), V, 1-2]</p>

  <p class="calibre3">"Allah adamı yarattığı günde, onu Allah benzeyişinde yaptı, onları erkek ve dişi yarattı ve onları mübarek kıldı ve yaratıldıkları günde onların adını Adam koydu."</p>

  <p class="calibre3">Bence bu, ancak bilinmeyen akıllı yaratıkların, ilkel insanın genetik kodu üzerinde yapacakları bir yapay başkalaştırma yoluyla olabilirdi. Böylece insan, birtakım zihinsel yetenekleri birdenbire kazanabilirdi. Sözgelimi bilinç, hafıza, zekâ, el işleri ve teknolojiye karşı bir yetenek.</p>

  <p class="calibre3">Tevrat'taki yaratılış hikâyelerinden bir başkasında kadının kökeni konusunda daha değişik bir bilgiyle karşılaşıyoruz: (Tekvin, II, 21-23)</p>

  <p class="calibre3">"Ve RAB Allah adamın üzerine derin uyku getirdi, ve o uyudu; ve onun kaburga kemiklerinden birini aldı, ve yerini etle kapladı; ve RAB Allah adamdan aldığı kaburga kemiğinden bir kadın yaptı, ve onu adama getirdi. Ve adam dedi: Şimdi bu benim kemiklerimden kemik (!) ve etimden ettir (!); buna Nisa denilecek, çünkü o insandan alındı'</p>

  <p class="calibre3">Kadının adamdan yaratılmış olması mümkündür, ancak tüm çıplak güzelliğiyle Havva'nın erkek göğsünün dar kaburga kafesinden çıkması için bir sihirbaz hilesi ya da tıbbi bir müdahale gerekmiş olmalıdır! Belki de bir erkek tohum hücresi yardımıyla yaratılmıştır. Ancak Tekvin'de, Cennet'te kadın bulunmadığı belirtilir, o bakımdan tohumun ancak bir imbikte yetiştirilmiş olabileceği düşünülebilir. İlkel insanların yerleşme merkezlerindeki mağara resimlerinde imbiği andıran nesneler vardır. Bilimde çok ilerlemiş ve kemiklerin bağışık biyolojik tepkimelerini (reaksiyonlarını) bilen uzaylıların erkeğin iliğini hücre kültürü olarak almaları ve tohumu burada geliştirmeleri de mümkündür. Kolaylıkla ulaşılabilen insan kaburgasının, biyolojik açıdan mümkün olan bu yaratma hareketi için en uygun kap olduğu kuşkusuzdur. Bütün bunlar aslında birer tahmindir, ancak bugünkü bilimsel bilgiyle bile uygulanabilirler.</p>

  <p class="calibre3">Kadının birdenbire ortaya çıkışı, Taş Devri kemikleri üzerinde ve mağara duvarlarında dişi figürlerin çizilmesine yol açmış olmalıdır. Gerçekten de erken Taş Devrinde "ana tanrıçalar" adı verilen figürler mağara duvarlarında belirmeye başlamışlardır. Bunların en güzel örnekleri La Gravette (Fransa), Çukurca (güney Türkiye), La<span class="calibre17">ussel (Fransa), Lespugne (Fransa), Kostyenki (Ukrayna), Willendorf (Avusturya) ve Petersfels (Almanya) da görülür.</span></p>

  <p class="calibre3">Bütün bu resimler 'Venüsler' adıyla da bilinirler. Hemen hepsinde ressamların, cinsel organları ve hamilelik özelliklerini iyice belirtmek için büyük çaba harcadıkları göze çarpar. Eserlerin hangi amaca hizmet ettiklerini ve neden ilk kez erken Taş Devrinde belirdiklerini bilmemekteyiz. Homo sapienlerin dünyanın değişik bölgelerinde iki yoldan ortaya çıktığı düşünülebilir: Genetik kodun tasarlanmış başkalaştırılmasıyla ve dişilerin yapay olarak üretilmesiyle.</p>

  <p class="calibre3">Ancak "yeni" insanlar hayvanlarla ilişki kurmaya devam ediyorlardı. Âdem'in de bu günahı işlediği kuşkusuzdu, çünkü bir aralar maymun benzeri hayvanlarla ilişki kurduğunu hatırlıyordu. Oysa yapay başkalaştırmanın ardından yeni insanların doğal olarak birbirleriyle ilişki kurmaları gerekiyordu. Bu bakımdan hayvanlarla, çoğalmaya yol açan ilişkiler kurma alışkanlığına dönmek geri atılmış bir adım oluyordu. Bu geriye dönüş insanm düşüşünü hazırlamış olamaz mıydı? Aynı zamanda yeni türden hücrelerin yaratmasına karşı işlenmiş bir <span class="calibre16">kalıtsal günah</span> mıydı?</p>

  <p class="calibre3">Birkaç bin yıl sonra 'tanrılar' bu geri dönüşe el atarak durdurdular. (Bu konuda daha söyleyeceklerim olacak.) Hayvan ve insan melezlerini yok ettiler, yeni insanlardan iyi korunmuş olanları ayırarak, ikinci bir yapay başkalaştırmayla onlara yeni genetik malzeme! aşıladılar.</p>

  <p class="calibre3">Palaeoantropologlar, bizim de içinde bulunduğumuz homo sapien grubu neantropidlerin, hâlâ maymuna benzer durumdaki! pre-hominidlerden ansızın, korkunç bir hızla ayrılması karşısındal şaşkına dönmektedirler. Ayrılmanın nedeni olarak kendiliğindeni başkalaşma öne sürülmektedir.</p>

  <p class="calibre3">İlk atalarımızdaki başlıca değişmeleri gösteren preantropolojik tarihleri göz önünde tutarsak, genetik kod üzerinde ilk suni başkalaştırma, M.Ö. 40.000 ile 20.000 yılları arasında uygulanmış olmalıdır. İkinci başkalaştırma ise daha yakın bir zamanda, M.Ö. 7.000 ile 3.500 yılları arasında yer almıştır.</p>

  <p class="calibre3">Bu tarihlerin doğru olduğunu kabul edersek, 'tanrıların' ilk dünya ziyaretinin, ilk kadın figür ve resimlerinin mağara duvarlarına çizildiği zamanlarda olduğu ortaya çıkar.</p>

  <p class="calibre3">Antropoloji bilginleri bu kadar geriye giden tarihlerden pek çekinirler. Ancak günümüz biliminin tartışmasız kabul ettiği zaman değişimi etkisi her çağda geçerlidir.</p>

  <p class="calibre3">Zaman değişimi, gerek bugünün, gerekse geleceğin yıldızlararası uzay uçuşlarının tasarlanmasında göz önünde tutulan bir etkidir. Günümüzde bulunmuş da olsa, bu etkinin bir kanuna bağlı oluşu onu her zaman için geçerli kılar, dolayısıyla ışık hızının hemen altında yol alan uzay gemilerindeki 'tanrıların' dünyayı ziyareti sırasında da geçerlidir.</p>

  <p class="calibre3">Antropologların bu bilimsel olguyu göz önüne almalarının zamanı gelmiştir.</p>

  <p class="calibre3">Aldıkları anda, atalarımızın nasıl ortaya çıktığına ve zekâlarım nasıl kazandıklarına ilişkin soruların birçoğu derhal karşılık bulacaktır.</p>

  <p class="calibre3">'Tanrıların' dünyayı ziyaretlerinin üstünden çok zaman geçmemiştir. Binlerce yıl önce dünyamıza gelmiş olanların uzay gemisinde topu topu on beş, yirmi yıl geçmiş durumdadır.</p>

  <p class="calibre3">Zaman değişimi kuralını, bilinmeyen astronotlara uygulayan herkes, homo sapiensten kadını yaratan 'tanrıların', Musa'ya Ahit Sandığı'nın yapımı konusunda teknik emirleri veren 'tanrılar' olabileceğini hemen anlayacaktır.</p>

  <p class="calibre3">Bunu kavramanın biraz güç olduğunu biliyorum, ancak doğru da olabilir. Bütün bunların yalnızca birer tahmin olmadığını bir kez&nbsp;<span style="text-indent: 1.5em; font-size: 1em; line-height: 1.2;">daha belirteyim. Astronomi uzun süredir bu zaman değişimleri üzerinde başarıyla çalışmaktadır. Ancak asıl önemli olan arkeologların ve antropologların da bu kuralı kabul etmeleridir.</span></p>

  <p class="calibre3"><span class="calibre15"><br class="calibre4" /></span></p>

  <p class="calibre3"><span class="calibre15"><br class="calibre4" /></span></p>

  <p class="calibre3"><span class="calibre15"><br class="calibre4" /></span></p>

  <p class="calibre3"><span class="calibre15"><br class="calibre4" /></span></p>

  <h1 class="calibre14" id="sigil_toc_id_2"><a class="calibre9" id="bookmark8"></a><span class="calibre8">ÜÇÜNCÜ BÖLÜM</span></h1>

  <p class="calibre3"><span class="calibre15">AMATÖR BİR ARKEOLOG SORULAR SORUYOR</span></p>

  <p class="calibre3">Amatör arkeologların, hayal gücünün dizginlerini salıvermek ve uzmanlara sinirlendirici sorular sorabilmek gibi birtakım büyük avantajları vardır. Ben de amatör bir arkeolog olarak bu avantajlardan, tarih öncesi buluntuların kurulduğu dokunulmaz sayılan zeminleri sarsmak için yararlanıyorum. Amatör meraklılar aşırı çalışkandır. Özenli koleksiyoncu, okur ve gezgin olurlar, çünkü turnayı gözünden vurmak için kuramlarına en iyi cephaneyi sağlamaları gereklidir.</p>

  <p class="calibre3">Marsilya'daki Elektro-Akustik Araştırmalar Enstitüsü, 1964 ilkbaharında yeni binasına taşındı. Taşınmanın üzerinden birkaç gün geçince Profesör Vladimir Gavreau'nun yanındakiler baş ağrısı, bulantı ve kaşıntıdan yalanmaya başladılar. Çalışanların bir bölümü ise nöbete tutulmuşçasına titriyorlardı. Elektro-akustik alanında incelemeler yapan bir enstitüde bu duruma olsa olsa laboratuvarlardaki denetim dışı radyasyonlar yol açabilirdi. Böyle düşünen bilginler, ellerinde üstün duyarlıklı (hassas) araçlarla bütün binayı dolaşarak, arkadaşlarının hastalanmasına yol açan kaçağı araştırdılar. Buldular da. Ancak, hastalığın nedeni denetim dışı elektrik frekanslarının radyasyonu değildi. Havalandırma aygıtından (cihazından) kaçan ve bütün binayı sübsonik (sesaltı) titreşimlere boğan alçak frekans dalgalarıydı.</p>

  <p class="calibre3">Sık sık araştırmalara yardımcı olan rastlantılardan biri böylece Profesör G avreau'ya yirmi yıldır üzerinde çalışılan ses dalgaları konusunda önemli bir adım attırdı.</p>

  <p class="calibre3">Profesör olaydan sonra, havalandırmanın istemeden yaptığı şeyin, deneysel olarak ve büerek yapılabileceğini düşündü. Sonunda arkadaşlarıyla birlikte dünyanın ilk ses tüfeğini oluşturdu. Bu, bir ızgaraya satranç tahtası düzeniyle yerleştirilmiş altmış bir tüpten kurulu bir araçtı. Deney günü bu tüplere durmadan sıkıştırılmış hava verildi ve sonunda 196 hertzlik bir notaya ulaşıldı. Yeni binanın duvarlarında çatlaklar görülmeye başladı; laboratuvardakilerin mideleri ve bağırsakları acı verecek biçimde titreşiyordu. Araç derhal durduruldu.</p>

  <p class="calibre3">Profesör Gavreau deneylerini sürdürmek istiyordu, ama önce deneyde görev alacaklar için koruyucu araçlar hazırlattı. Yeni geliştirdiği aygıt, gerçek bir "ölüm borusü'ydu. 2.000 vat güçle 37 hertzlik ses dalgaları yayıyordu. Aygıtın tam güçle deneyi Marsilya'da yapılamadı, çünkü birkaç kilometrelik bir yarıçap içindeki binaları yerle bir etmesi işten bile değildi. Profesör şu günlerde yirmi üç metre uzunluğunda bir "ölüm borusü'nun yapımıyla uğraşmaktadır. Aygıtın kesinlikle öldürücü olan 3.5 hertzlik ses dalgaları yayması beklenmektedir.</p>

  <p class="calibre3">Bu ölüm borusunun ge iecekte yaratabileceği korkunç görüntüler bir yana, geçmişte olmuş bir olayı hatırlatması ilginçtir.</p>

  <p class="calibre3">Seçilmiş insanlar ayaklarını bile ıslatmadan Ürdün nehrini aştıktan sonra, altı metre kalınlığında savunma duvarlarıyla çevrili Eriha kentini kuşatmışlardı. Kuşatma sırasında rahipler kent çevresinde sert adımlarla yürümek ve "borularını" çalmak gibi karmaşık emirler almışlardı. Olayın bundan sonraki bölümü, Tevrat'ın Yeşu kitabında (vi, 20) aynen şöyle anlatılmaktadır:</p>

  <p class="calibre3">"Ve kavm bağırdı, ve kâhinler boruları çaldılar; ve vaki oldu ki; kavm boru sesi işittikleri zaman, kavm yüksek sesle bağırdılar ve duvar olduğu yere çöktü, ve herkes kendi önüne doğru olarak kavm şehre çıktı, ve şehri aldılar."</p>

  <p class="calibre3">Ne avazı çıktığı kadar bağıran rahiplerin sesi, ne de binlerce borunun şamatası altı metre kalınlığında bir duvarı yıkmaya yetmezdi. Ancak bugün, öldürücü alçak frekanslardaki ses dalgalarının Eriha surlarını rahatlıkla yerle bir edebileceğini biliyoruz.</p>

  <p class="calibre3">Bern Üniversitesi arkeologlarından Dr. Mottier, İsviçre radyosunda benim de katıldığım bir tartışmada, geçmişte devlerin yaşamadığını, çünkü böyle bir soyun varlığını gösterecek hiçbir fosilin bulunmadığını söylemişti.</p>

  <p class="calibre3">Ne var ki, Tarih Öncesi Kurumu'nun eski Fransa Delegesi Dr. Louis Burkhalter, oldukça değişik kanıdadır. 1950 yılında <span class="calibre16">Revue du Musee de Beyrouth</span> 'da şöyle demiştir:</p>

  <p class="calibre3"><br class="calibre4" /></p>

  <p class="calibre3">"Aşöleyen çağında<a id="footnote2"></a><sup class="calibre21"><a href="#bookmark9">2</a></sup> dev adamların yaşadığı bilimsel olarak kanıtlanmış kabul edilmelidir."</p>

  <p class="calibre3">Hangi taraf haklı? Kim ne derse desin, normal insanlar tarafından kullanılamayacak kadar anormal büyük ölçülerde taş araçlar bulunmuştur.</p>

  <p class="calibre3">Suriye'de Safita'nın altı kilometre kadar ötesindeki Sasniç'te arkeologlar ortalama 3,8 k lo ağırlığında çakmak taşından araçlar bulmuşlardır. Ayn Fritissa ('Doğu Fas)'da bulunan çakmak taşı araçlar da küçümsenecek gibi d ;ğildir. Uzunlukları 32 santim, genişlikleri 22 santim, ağırlıklarıysa 4 kilo 200 gram kadardır. Normal insan yapısına göre yapılacak bir hesap, bu kaba araçları kullanan varlıkların üç buçuk metre boyunda olmaları gerektiğini gösterir.</p>

  <p class="calibre3">Bulunan araçların dışın da, bilimsel olarak tanınan en az üç buluntu, geçmişte devlerin varlığını işaretler:</p>

  <p class="calibre3">1 - Cava devi</p>

  <p class="calibre3">2 - Güney Çin devi</p>

  <p class="calibre3">3 - Güney Afrika (Transvaal) devi</p>

  <p class="calibre3">Bunlar hangi soyun temsilcileriydiler?</p>

  <p class="calibre3">Sürüden ayrılmış yaratıklar mıydılar?</p>

  <p class="calibre3">Yanlış programlanmış başkalaşmaların ürünleri miydiler?</p>

  <p class="calibre3">Başka dünyalardan gelmiş dev kozmonotların soyundan mıydılar?</p>

  <p class="calibre3">Genetik koda uygun olarak, özel biçimde yaratılmış ve gelişmiş teknik bilgileri olan zeki varlıklar mıydılar?</p>

  <p class="calibre3">Fosil buluntuları sorularıma kesin karşılıklar verememektedir. Düzenli bir atalar zinciri kurmak için çok zayıf kalmaktalar. Böyle bir aile ağacı bir gün özellikle seçilmiş bir bölgede sistematik olarak incelenecek midir? Zaman zaman önemli buluntu haberleri gelmekte dir, ama bunları hemen hepsi rastlantı sonucu ele geçirilmiştir.</p>

  <p class="calibre3">Ancak belgeler -ki eski kaynakları harfi harfine kabul etmeliyiz- devlerin varlığını açıkça belirtmektedir. Musa Tekvin, VI, 4'te şöyle der:</p>

  <p class="calibre3">"Allah oğulları insan kızlarına vardıkları ve bu kızlar onlara çocuk doğurdukları zaman, o günlerde, hem de ondan sonra yeryüzünde Nefilim<a id="footnote3"></a><sup class="calibre21"><a href="#bookmark10">3</a></sup> vardı; bunlar eski zamandan zorbalar, şöhretli adamlardı."</p>

  <p class="calibre3">Saydar, XIII, 33'te de şöyle bir kayıt vardır:</p>

  <p class="calibre3">"Ve orada Nefılimden olan Anak oğullarını, Nefılimi gördük; ve kendi gözümüzde biz çekirgeler gibi idik, ve onların gözünde de öyle idik."</p>

  <p class="calibre3">Tesniye, III, 11 bize bu yaratıkların fiziksel yapısı hakkında tahminlerde bulunmamızı sağlayacak ayrıntılar veriyor:</p>

  <p class="calibre3">"Çünkü Refalardan arta kalan ancak Basan Kralı Og vardı; işte onun yatağı demir yataktı; o Ammon oğullarının Rabba şehrinde değil midir? İnsan arşınına göre uzunluğu dokuz arşın<a id="footnote4"></a><sup class="calibre21"><a href="#bookmark11">4</a></sup> ve eni dört arşın idi."</p>

  <p class="calibre3">Tevrat'ta Deylerden kuşkuya yer bırakmayacak kadar açıklıkla söz eden yalnız ilk beş kitap değildir. Öteki kitaplar da bu üstün insanları yer yer anlatırlar. Kitapların yazarları değişik zamanlarda, değişik yerlerde yaşamış kişilerdir, bu bakımdan birbirleriyle ilişki kurdukları düşünülemez. Din bilginlerinin bazen ileri sürdükleri gibi, kötülüğü simgelemek için kitaplara sonradan sokuşturuldukları da gerçek değildir. Bunu ileri sürenler yazılanları biraz yakından incelerlerse, devlerin her zaman savaşmak, ya da teke tek dövüşmek gibi uygulanması mümkün işlerde göründüğünü, ancak manevi kavramlar ve davranışlar tartışma konusu olduğunda ortadan kaybolduklarını göreceklerdir.</p>

  <p class="calibre3">Öte yandan, devlerin belgelenmesi Tevrat'a özgü değildir. Maya ve İnka mitleri de Tufan'dan önce 'tanrılar' tarafından yaratılan soyun, devler soyu olduğunu kaydeder. Bu mitlerdeki en önemli devler Atlan (Atlas) ve Teitani (Titan)'dır.</p>

  <p class="calibre3">Tıpkı "uçan tanrılar"ımız gibi devler de destanlar, efsaneler ve kutsal kitaplar dünyasında sık sık boy gösterirler; ancak hiçbir zaman tanrılarla eş düzeyde tutulmazlar. Ciddi bir engel, devleri dünyaya bağlamaktadır: Uçamazlar... Yalnız bir dev kesinlikle bir tanrının dölü olarak tanımlanırsa, göklerdeki yolculuklara katılabilir. Devler çoğunlukla tanrıların alçak gönüllü sadık hizmetkârları olarak karşımıza çıkarlar. Sonunda budala, ahmak yaratıklar olarak tanımlanarak yazılı eserlerden silinip giderler.</p>

  <p class="calibre3">Nice'teki Centre International d'Etudes Françaises'in yöneticisi Profesör Denis Saurat gibi bir bilgin, devlerin ciddi incelemesini yapmıştır. Profesör, devlerin bir zamanlar kesinlikle var olduğunu söylemektedir. Ve bundan kuşku duyan bilginlerin, eninde sonunda, dev mezarlarına, yirmi metreyi aşkın yükseklikte dikilmiş taş bloklar olan menhirlere, dolmenlere, iri taşlardan yapılmış mezar odalarına ve daha birçok kocaman anıta, son ve en önemli olarak da, aşırı büyüklükteki kayaların taşınma ve işlenmesindeki teknik yeteneklere karşı çıkamayacaklarını belirtmektedir. Bugün hâlâ hayranlık duyduğumuz dev ölçüdeki mimari şaheserlerin ve büyük ustalıkla işlenmiş kayaların yapımını ancak devlerin ya da bizce bilinmeyen teknik yetenekleri olan yaratıkların varlığını kabul edersek açıklayabiliriz.</p>

  <p class="calibre3">Gezilerim sırasında rastgeldiğim tarih öncesi anıtlar karşısında, kendi kendime o anıtların kökeni ve amacı konusunda yapılmış açıklamaların yeterli olup olmadığını sorarım. Buna kesin bir karşılık verebilmek için bir araya gelinmesi ve gerek yazılı, gerekse düşüncede kalmış yorumların geçerliliği cesaretle araştırılmalıdır.</p>

  <p class="calibre3">1968 yılında arkadaşım Hans Neuner ile Peru'ya yaptığım yolculukta, Cuzco'daki eski İnka kalesi sınırlarında, 3500-3800 metre kadar yükseklikteki Sacsayhuaman (Falcon Rock)'da bulunan dev binaları bir kez daha ziyaret ettim.</p>

  <p class="calibre3">Elimizde metreler ve fotoğraf makineleriyle, insanın harabe demeye dilinin varmadığı kalıntılara yaklaştık. Karşımızdaki ne bir taş yığını, ne de tarihi bir binanın tanınmaz duruma gelmiş yıkıntısıydı. Sacsayhuaman tepelerindeki kaya labirenti, tekniğin son olanakları kullanılarak yapılmış üstün bir bina gibiydi. Bu platoda, taştan devler, mağaralar arasında dolaşarak üç, beş gün geçiren birinin, bütün gördüklerinin çağlar önce insan eliyle, yaş tahta çiviler ve taştan kaba saba çekiçler kullanılarak yapıldığını söyleyen açıklamalara inanmas ı imkânsızdır.</p>

  <p class="calibre3">İşte ölçtüğümüz örneklerden yalnız biri: Tepenin yüzünden koparılmış gibi duran 11 metre yüksekliğinde ve 18 metre genişliğinde granit bir bloktan, 216 santim yüksekliğinde 34 santim genişliğinde ve 83 santim derinliğinde dikdörtgen biçimi bir parça kesilmişti. İlk bakışta birinci sınıf çalışma ürünü olduğu göze çarpıyordu! Parçanın çıkartılışıııda hiçbir beceriksizlik, düzensizlik, ya da kaba işlem izi yoktu. Ç ok yetenekli taş işçilerinin yıllarca çalışarak, parçayı dört kenarından derinlemesine kestiğini kabul etsek bile, parçaların arka yüzünü, hem de o kadar düzgün biçimde, kayadan ayırmayı nasıl başardıkları bir bilmece olarak kalır. O çağların taş işçilerinde bugünün kesici araçları yoktu; herhalde parçayı kayadan asitler yardımıyla ayırabilecek kimya bilgisine de sahip değildiler.</p>

  <p class="calibre3">Yoksa sahip miydiler?</p>

  <p class="calibre3">Derinlikleri 60 ile 80 metre arasında değişen mağaralara indik. Mağaraların yolları, bilinmez bir güçle sarsılmışçasına kesintiye uğramış, kısmen yıkılmış ve iç içe geçmişlerdi. Tavan ve duvarların geniş bölümleri korunmuştu. Bunlar günümüz çimento yapılarıyla yarış edebilecek ölçüde kusursuzdular. Hiçbir şey birleştirilmemişti; birleştirici unsurlarla tutturulmuş en ufak bir parça bile yoktu. Her şey kalıptan çıkmış gibiydi. Keskin kenarlar hep dik açılıydı. Yirmi santim genişliğindeki granit çıkıntılar, tahta kalıptan daha dün çıkarılmış gibi düzgün basamaklar oluşturuyorlardı.</p>

  <p class="calibre3">Her köşeden karşımıza çıkabilecek sürprizlerin heyecanıyla galerilerden ve odalardan geçerek yukarılara çıktık. Aklımda hep bu teknolojik şaheserlerin hiç de inandırıcı olmayan arkeolojik açıklamaları vardı. Bir zamanlar, Sacsayhuaman'ın üst kesimlerinde üstün biçimde inşa edilmiş savunma duvarlarının bulunmuş olması daha akla yatkın geliyordu. Kusursuz biçimde işlenmiş bu heybetli taşlar, çok büyük bir binalar dizisinin parçalan olabilirdi. Bölgede yapılacak sistemli araştırmalar bu binaların ortaya çıkmasını ya da yeniden kurulmasını sağlayabilirdi.</p>

  <p class="calibre3">Kendi kendime sorduğum bir soru da, Sacsayhuaman'ın üst kesimindeki "harabeler" için yapılmış derli toplu bir açıklama olup olmadığıydı.</p>

  <p class="calibre3">Yanardağ patlaması mı? O yakınlarda bir tane bile olmamıştır.</p>

  <p class="calibre3">Yerkabuğundaki hareketler mi? Son şiddetli hareketin 200.000 yıl önce yer aldığı sanılmaktadır.</p>

  <p class="calibre3">Depremler mi? Depremler, düzensiz kalıntılar arasında birçok düzenli kalıntı bırakmazlardı. Soruların ardındaki soru işaretlerini artıran bir konu da, işlenmiş granit bloklarda, ancak büyük ölçüdeki yüksek ısılarda görülen camlaşma izinin bulunmasıdır.</p>

  <p class="calibre3">Doğanın anormallikleri mi? Granit bloklarda düzgün açılmış yivler ve yanlarındaki bloktan koparılıp alınmış oldukları izlenimini veren zıvanalar vardır.</p>

  <p class="calibre3">Ne Cuzco'daki arkeolog, ne de Lima müzelerindeki meslektaşları, incelediğimiz yapılar hakkında doyurucu açıklamalar yapamıyorlardı. "Ön İnka" diyorlardı, "belki de Tiahuanaco kültürü."</p>

  <p class="calibre3">Elbette kişinin bilgisizliğini kabul etmesinde ayıplanacak bir yan yoktur. Sacsayhuaman'ın üst kesimlerinde gördüğümüz yapılar hakkında hiç kimsenin kesin bir şey bilmediği gerçektir. Kesin olan bir şey vardır: Bu karmaşık yapılar, bizce bilinmeyen yaratıklar tarafından, bilinmeyen bir tarihte, bilinmeyen yöntemlerle yapılmışlardır. Yapıların, İnkaların Güneş Tanrısı kalesinin yapımından önce var olduğu ve yıkıldığı da kesindir.</p>

  <p class="calibre3">Bu, Bolivya platosundaki Tiahuanaco için de geçerlidir.</p>

  <p class="calibre3">Konu üzerinde birçok kitap okumuş, bu arada Tiahuanaco ile ilgili olağanüstü şeyler öğrenmiştim; ancak gözlerimle gördüklerim her şeyi aşıyordu. Tiahuanaco'da bulunan "su boruları" hakkında da epey şey okumuştum. Bolivya platosuna yaptığım son yolculukta bunları özel olarak inceledim.</p>

  <p class="calibre3">Deniz yüzeyinden 4000 metre yükseklikteki Tiahuanaco'ya ikinci kez gelmiştim. İlk kısa gezimde "su borularına" pek dikkat etmemiştim; ama bu kez o eksikliği de giderecektim.</p>

  <p class="calibre3">Bu yarım boruların ilk dikkati çeken örneğini, yeniden kurulmuş bir tapınağın duvarına yerleştirilmiş olarak buldum. Oraya keyfi olarak konulmuştu. Turistler düşünülerek, dekoratif amaçla konmuş olmasının dışında, duvardaki durumu oldukça anlamsızdı.</p>

  <p class="calibre3">Başka yerlerdeki "su borularını" da inceledikten sonra onlar hakkında okuduklarımın doğru olduğunu anladım. Pürüzsüz kesitleri, cilalanmış iç ve dış yüzeyleri ve düzgün kenarlarıyla tamamen modern görünüşteydiler. Borularda yivler ve birbirine uyan karşılıklı çıkıntılar vardı. Böylece kolayca birleştirilebiliyorlardı.</p>

  <p class="calibre3">Arkeologlar tarafından Ön İnka kabilelerine bağlanan bu yapıtların teknik ve mekanik kusursuzlukları karşısında şaşırmıştım; ancak uzun süre "su borusu" olarak sınıflandırılan buluntuların içinde çift borulu olanlarına rastlayınca, şaşkınlığım bir kat daha arttı. Tek borular başlı başına birer şaheserken, karşıma tek parça kayadan, kusursuz dik açılı kesimleriyle çift borular çıkmıştı!</p>

  <p class="calibre3">Boruların yalnız üst bölümlerinin bulunması nasıl açıklanabilir?</p>

  <p class="calibre3">Acaba bu borular hiç "su borusu" olmuş mudurlar?</p>

  <p class="calibre3">Belki de başka türlü, hayali gibi gelen bir açıklamaları vardır.</p>

  <p class="calibre3">Geleneksel efsaneler ve var olan taş resimleri, 'tanrıların'daha insan yaratılmadan Tiahuanaco'da buluştuklarını belirtirler. Uzak Çağımızın dilinde bu, bilinmeyen astronotların ilk üstlerini Bolivya platosunda kurdukları anlamına gelir. Bu yaratıkların emrinde çok&nbsp;<span style="text-indent: 1.5em; font-size: 1em; line-height: 1.2;">gelişmiş bir teknoloji vardı; tıpkı bugün bizlerin laser ışmı ve birçok elektrikli aygıtı kullanmamız gibi. Bu açıdan bakıldığında, "su borularının", binalar arasındaki enerji kablolarını korumak için yapılmış olması daha akla yatkın değil midir?</span></p>

  <p class="calibre3">Tiahuanaco'daki boruları yapabilen varlıkların, olağanüstü teknik yetenekleri olmalıydı. Böylesine yüksek zekâ düzeyindeki varlıklar, çok daha basit bir çalışma ve çok daha az bir çabayla, aynı taşta iki kat fazla su akıtacak daha geniş bir delik açmak dururken, yan yana iki deliği olan borular yapma budalalığım göstermezlerdi. Aynı şekilde bu akıllı yaratıklar, suyun iletilmesi için dik açılı biçimi seçmezlerdi; çünkü köşelerde su ve pislik toplanacağını bilmeleri gerekirdi. Hem bu borular su borusu olarak kullanılacak olsalardı, uzaylı teknisyenler alt bölümlerini de yaparlardı.</p>

  <p class="calibre3">İspanyol fatihleri 1530'larda yerlilere Tiahuanaco'yu kimlerin kurduğunu sorduklarında hiçbir bilgi alamamışlardı. Yerliler İspanyollara, Tiahuanaco'nun tanrıların insanı yarattığı yer olduğunu anlatan efsanelerden söz etmişlerdi. Aynı "tanrıların" boruları yaptıklarını ve onları su borusu olarak kullanmadıklarım sanıyorum.</p>

  <p class="calibre3">Arkeologlar ve antropologlar, bütün tarihsel buluntuları tarihlemek için ellerinden geleni yaparlar. Bir buluntu tarihlenir tarih<span style="text-indent: 1.5em; font-size: 1em; line-height: 1.2;">lenmez, var olan sistem içindeki yerini alır ve üstüne hemen bir katalog numarası konur.</span></p>

  <p class="calibre3">Bilimin bugüne kadar kullandığı en doğru yöntem C-14 yöntemidir. Bilginler, atom ağırlığı 14 olan radyoaktif karbon izotopu (C)'nun atmosferde sabit miktarlarda bulunmasından hareket ederek bu yöntemi kullanırlar. Bu karbon izotopu bütün bitkiler tarafından emilir, öyle ki ağaçlar, kökler, yapraklar ve otlarda değişmeyen miktarlarda bulunur. Ancak bütün canlı organizmalar, şu ya da bu biçimde bitki yedikleri için, insan ve hayvanlarda da aynı oranda C-14 vardır: Radyoaktif nesnelerin, yeni radyoaktif nesneler eklenmedikçe, ayrılıp dağılma süreleri kesindir. Bu dağılma süresi insan ve hayvanlarda ölümle, bitkilerde de hasat ya da yanmayla başlar. Ortalama 5600 yıl içinde karbon izotopu C-14'ün yarısı dağılır.</p>

  <p class="calibre3">11.200 yıl sonra dörtte biri, 22.400 yıl sonra da ancak sekizde biri kalır. Atmosferdeki asıl C-14 miktarı bilindiği için, fosilleşmiş organik maddelerdeki C-14 oram karmaşık laboratuvar çalışmalarıyla bulunur. Bu oranın atmosferdeki sabit C-14 miktarıyla ilişkisi de bir kemiğin ya da kömür parçasımn yaşını belirler.</p>

  <p class="calibre3">İşlek bir yolun kenarından kesilerek yakdan otların külleri, bu bitkilerin yaşlarını yanlış olarak binlerce yıl gösterecektir. Neden? Çünkü bitkiler her gün, C-14'ü milyonlarca yıl önce emmiş organik maddelerden elde edilen karbon petrolünü emmişlerdir. Aynı şekilde bir sanayi bölgesinden kesilen ve yaş çemberlerine göre elli yaşında olan bir ağacın külleri C-14 yöntemiyle incelendiğinde, ağacın çok uzak geçmişte dikildiği sonucu çıkacaktır.</p>

  <p class="calibre3">Bu yöntemin doğruluğu ve güvenilirliği konusunda kuşku duymaktayım. Bugüne kadar yapılan ölçümler, C-14 izotopunun atmosferde her zaman aynı olduğu iddiasına dayanıyordu.</p>

  <p class="calibre3">Bunun doğru olduğu kesin mi?</p>

  <p class="calibre3">Ya yöntem daha başlangıcından yanlış temele oturtulduysa? <span class="calibre16">Tannlann Arabaları</span> adlı kitabımda, eski din kitaplarından örnekler vererek tanrıların, aıcak nükleer patlamaların ortaya çıkardığı türden korkunç ısılar e ide edebildiğinden ve radyasyon silahlarına yabancı olmadıklarından söz etmiştim. Sözgelişi, Gılgamış Destanında Enkidu, "göklerdeki canavarın zehirli soluğu" yüzünden ölüyordu. Mahabharata'dı savaşçıların "tanrıların öldürücü soluğuyla" kaplanan zırhlarını ve gövdelerini yıkamak için sulara atlayışı anlatılıyordu.</p>

  <p class="calibre3">Bu iki durumun ve 30 Haziran 1908 sabahı Sibirya'daki Taiga'da görülen "patlama'nın gerçekte atom patlaması olduğunu kabul edersek?</p>

  <p class="calibre3">Hiroşima, Bikini atolü nükleer deneyleri, Sovyetler Birliği, Sahra ve Çin'deki denemeler de dahil olmak üzere, radyoaktif nesnelerin atmosfîre yayıldığı her yerde, C-14 dengesi bozulmuştur. Böylece bitki, hayvan ve insanların hücrelerinde, ölçümlere temel alınan atmosferdeki sabit C-14 miktarından daha çok C-14 birikmiştir. Bu kuram tartışılamaz. Kabul edildiğinde de kesin denilen bilimsel tarihlemeler hakkında kuşkular doğar. Bilinmeyen astronotların ziyaretiyle ilgili kuramımızda uğraştığımız zaman bölümleri öyle geniştir ki, araya girecek "küçük" bir hesap hatası 20.000 yıl gibi yanlışlıklara yol açabilir.</p>

  <p class="calibre3">Çok eskilere giden tarihlemelerden kuşku duymamın nedenlerinden biri budur. Tiahuanaco'yu ele alalım. Görevlerini tamamlayan kozmonotlar oradan ayrılırlarken, herhalde arkeologlar ve antropologlara miras kalacak eşyalar bırakmamışlardı. Ellerinde modern araçlar bulunan bu yaratıklar ısınmak için kömür ateşi kullanmazlar, kemiklerini de yanlarma alıp götürürlerdi. Başka bir deyişle, peşlerinde, tarihlenebilecek hiçbir iz bırakmamışlardı. Astronotların iniş yeri olarak kabul ettiğimiz bölgelerden toplanan, analiz edilen ve tarihlenen kemik ve kömür kalıntıları, tanrıların kalesinin yıkıntıları arasına binlerce yıl sonra yerleşmiş insanlara aittir. Bu kemiklerin Tiahuanaco'nun kurucularına ait olduğunu ileri sürmek büyük bir hatadır. Yeni sorular sormaktayım, çünkü eski karşılıklar beni doyurmuyor.</p>

  <p class="calibre3">Arkeolojinin bilimsel disiplin olarak 200 yıllık bir geçmişi vardır. Temsilcileri büyük bir titizlikle kazmalarına takılan paraları, kil tabletleri, kap parçacıklarını, kırık çömlekleri, şekilleri, resimleri, kemikleri ve daha bir dolu şeyi toplarlar. Bu buluntuları, ancak 3500 yıllık geçerliliği olan bir sistem içinde özenle düzenlerler. Ama hiç kimse atalarımıza olağanüstü teknik ve arkeolojik başarılar elde etme yeteneğini neyin verdiğini bilmez ve açıklayamaz. İnsanlar, "tanrı"lara duyulan özlemi, "tanrı"ları hoşnut etme isteğini ve "tanrı"lar tarafından verilen görevleri birçok görkemli yapının ardındaki itici güç olarak ileri sürerler.</p>

  <p class="calibre3">"Tanrı"lara duyulan özlem mi?</p>

  <p class="calibre3"><span class="calibre16">Hangi</span>" tanrı" lara?</p>

  <p class="calibre3">"Tanrı"lar tarafından verilen görevleri yürütmek mi?</p>

  <p class="calibre3"><span class="calibre16">Hangi</span> "tanrı"ların verdiği görevler?</p>

  <p class="calibre3">"Tanrı"ların harikalar yaratmaları, başka varlıklardan üstün işler yapmaları gerekirdi. İcat edilmiş 'tanrılar' ve yalnızca hayal ürünü olan "tanrılar" insanlık bilincinde uzun süre kalamazlardı. Sözünü ettiğimiz " tanrılar" ın, atalarımız üzerinde derin izler bırakabilecek ve insanın ideolojik ve din dünyasına yüzyıllar boyu egemen olabilecek güçte ve akıl düzeyinde gerçek yaratıklar olduğu görüşünü bu yüzden savunuyorum.</p>

  <p class="calibre3">Öyleyse ilkel insanlara kendini kabul ettiren kimdi?</p>

  <p class="calibre3">Hayali kuramlara kulak vermekten korkmamalıyız. Çünkü Heraklitus'un (M.Ö. 500) bir zamanlar söylediği şey, ne yazık ki bugün de geçerlidir: "Gerçek kimi zaman öylesine inanılmazdır ki, kişi onu bilmekten kaçınır."</p>

  <p class="calibre3">Peru'nun başkenti Lima'nın doğusundaki Cajamarquilla dağlarında bir harabeler bölgesi vardır. İnsan geçmişinin henüz bilginler tarafından dikkate alınmayan bölümünden kalan deliller, burada yol yapmak için çalışan buldozerler tarafından her gün yok edilmektedirler.</p>

  <p class="calibre3">Bu bölgeye yaptığımız gezide, meraklı nesnelere dikkatimizi çekecek birine gerek yoktu, çünkü her adımda bir tanesine takılıyorduk. Yollarda, Viet-Kong'luların, dergi ve televizyondan tanıdığımrz deliklerini andırır, tilki yuvası benzeri yüzlerce delik vardı. Elbette bunların bir zamanlar yerlileri hava akınlarından korumak için kazıldıklarını ileri sürmeyeceğim. Buna cüret edemem, çünkü yirminci yüzyıldan önce hava akınları olmadığı bilinen bir gerçektir!</p>

  <p class="calibre3">Cajamarquilla'daki deliklerin çapı 60 santim, derinlikleriyse 1.70 metre kadardı. Bir tek sokakta bu deliklerden (!) 209 tane saydım. Çok önemli ve pratik bir amaca hizmet etmiş olmasalardı, kazmak için onca çaba harcanır mıydı?</p>

  <p class="calibre3">Yerliler yüzlerce deliği nasıl açıklıyorlardı?</p>

  <p class="calibre3">Bir zamanlar tahıl ambarı olduklarmı söyleyerek...</p>

  <p class="calibre3">Bu açıklama, hele insan gövdesine uygun biçimde kazılmış delikler incelendiğinde hiç inandırıcı olmuyordu. Deliklerin tahılla doldurulmaması için bir neden yoktu elbette, ancak tahıl bir süre sonra filizlenecek, ya da nemli toprağın ve rutubetli sıcağın etkisiyle çürüyüp gidecekti. Hem tahıl bu dar ambardan nasıl boşaltılacaktı?</p>

  <p class="calibre3">Elimizde tahıl olmadığı için, ambarlardan birini kumla doldurduk. Sonra ellerimiz ve küreklerimizle boşaltmaya koyulduk. Üstteki üçte birlik bölüm pek zorluk çıkarmadı, ama orta derinlikten aşağısını boşaltmak epey yorucu olmaya başladı. Son üçte bir ise tam bir işkenceydi. Ellerimizi ve başımızı deliğe sokuyor, bir avuç kum alıyor, kendimizi yeniden yukarı çekerek elimizdekini kenara koyuyorduk. Ancak bir süre sonra elimizi, kafamızın üzerinden kumları dökmeden aşıramayacağımız bir derinliğe vardık. Ardından kürekleri de bir yana bırakmak zorunda kaldık, çünkü deliğin darlığı küreği kaldırmamıza izin vermiyordu. Sonunda iplere küçük kovalar bağlayarak aşağıya sarkıttık. Bunları küreklerle doldurmaya çabaladık. Bütün gün, aklımıza gelen her hile ve her aracı kullanarak çalıştık.</p>

  <p class="calibre3">Yine de deliğin dibinde kalan 15-20 santimlik bölümü boşaltmayı başaramadık. O kalan bölüm belki hâlâ oradadır.</p>

  <p class="calibre3">Bu deliklerin "tahıl ambarı" olduğu söyleneli beri bir soru aklımı kurcalıyor. Cajamarquilla yerlileri neden büyük acılara katlanarak böylesine dar delikler kazmışlardı?</p>

  <p class="calibre3">Neden bir büyük aile ambarı yapmamışlardı?</p>

  <p class="calibre3">Cajamarquilla iyi düzenlenmiş bir şehir toplumu olduğuna göre, bir tek geniş ambar yapma düşüncesinin kendiliğinden biçimlenmesi gerekirdi.</p>

  <p class="calibre3">O noktada yaptığım incelemelerden sonra, uzun süredir kabul <span class="calibre17">edilen açıklamanın geçerliliğine inanmamaya başladım. Ama halka göre onlar tahıl ambarı olmalıydılar...</span></p>

  <p class="calibre3"><span class="calibre17"><br class="calibre4" /></span></p>

  <p class="calibre3"><span class="calibre17"><br class="calibre4" /></span></p>

  <p class="calibre3"><span class="calibre17"><br class="calibre4" /></span></p>

  <p class="calibre3"><span class="calibre17"><br class="calibre4" /></span></p>

  <p class="calibre3"><span class="calibre17"><br class="calibre4" /></span></p>

  <ul class="calibre22"></ul>

  <p class="calibre3"><a id="bookmark7"></a><a href="#footnote1">1</a></p>

  <p class="calibre3"><span class="calibre23">Hominid: Hominidae sınıfından çok ilkel insan türü.</span></p>

  <p class="calibre3"><a id="bookmark9"></a><a href="#footnote2">2</a></p>

  <p class="calibre3"><span class="calibre23">Tarih öncesi çağın eski palaelotik devri sanayiine verilen ad. Yontma taş tekniğinin ikinci dönemi.</span></p>

  <p class="calibre3"><a id="bookmark10"></a><a href="#footnote3">3</a></p>

  <p class="calibre3"><span class="calibre23">Nefilim: İri, dev adamlar.</span></p>

  <p class="calibre3"><a id="bookmark11"></a><a href="#footnote4">4</a></p>

  <p class="calibre3"><span class="calibre23">1 Arşın: 0.45 m.'dir.</span></p>
</body>
</html>
