<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre14"><a class="calibre9" id="bookmark0"></a><span class="calibre8">SEKİZİNCİ BÖLÜM</span></h1>

  <p class="calibre3"><a id="bookmark1"></a><span class="calibre15">İNCELENMESİ GEREKEN TARİHSEL KALINTILAR</span></p>

  <p class="calibre3">Peru'dayken (1965 yılında) Pisco körfezini çevreleyen tepelere kazılmış 250 metre uzunluğundaki üç kollu işareti, denizden iki kilometre yaklaşarak inceleyebilmiştim. 1968'deki gezimizde, Hans Neuner'le birlikte kıyıya çıkmayı ve işaretin hiç olmazsa bir kolunu kumlardan temizleyerek fotoğraflarını çekmeyi tasarlamıştık.</p>

  <p class="calibre3">Üç kollu işarete, durmadan kum tepeciklerine saplanıp kalan kiralık bir otomobille ulaşma çabalarımız başarısızlıkla sonuçlanınca, bir balıkçıyı bizi körfeze götürmeye razı ettik. İki saat hafif bir meltemin önünde sürüklendikten sonra balıkçı kıyıya sokulamayacağını, keskin sualtı kayalarının tekneyi parçalayacağını belirtti.</p>

  <p class="calibre3">Bunun üzerine, suya girip, kalan elli metreyi kâh yüzerek, kâh yürüyerek aşmaktan başka çaremiz kalmadı. Elbiselerimiz ve zehirli dikenli balıkların korkusundan ayakkabılarımız üstümüzde, plastik koruyuculara yerleştirdiğimiz araçlar, ölçü bantları ve kameralar önümüzde, kıyıya vardık. İlk kıyı tepelerine ulaşınca ıslak elbiselerimizi çıkarttık ve kızgın kumlarda yürümeye koyulduk.</p>

  <p class="calibre3">Ne yazık ki, her şeyi pek güzel yöneten tanrılar, meraklı ülkücülere doğaüstü güçler vermekten çekiniyorlar. Birkaç saatlik yorucu çalışmanın ardından işaretin en küçük bir parçasını bile sert kum tabakasından temizlemenin gücümüzün ötesinde olduğunu kabul etmek zorunda kaldık.</p>

  <p class="calibre3">Yine de, yorulmamızın karşılığı olarak birtakım doğru ölçüler aldık. İşaretin bağımsız kolları 3.80 metre enindeydi. Granit kadar sert olan, kar beyazı fosforlu bloklardan oluşuyorlardı. Kumla kaplanmadan önce -yani bölgenin ilk yerlileri bunları temiz tutarken-<span class="calibre17">"tanrılara" yöneltilmiş bu pırıl pırıl parlayan işaretler, göklere "bağırıyor" olmalıydılar.</span></p>

  <p class="calibre3">Pisco körfezindeki işaretin gemiciler için yapddığını düşünen birtakım arkeologlar vardır. İşaretin bir körfezin ortasında bulunması ve geçen gemilerce her yandan görülememesi bu kurama karşıdır. Kurama karşı bir başka delil de, işaretin kıyı denizciliği için aşırı ölçüde büyük ve çok uzak geçmişte açık deniz gemiciliğinin varlığının, en azından söylemek gerekirse, kuşkulu olmasıdır. Ama hepsinden önemlisi, işaret gökyüzüne yönelmiştir. Öte yandan gemiciler için düşünülen bir işaret için, yerlilerin neden körfezin açıklarında ve kıyıdaki üç kollu işaretin orta kolunun doğrultusunda uzanan iki adadan yararlanmadıkları da sorulabilir. Bu iki ada hangi doğrultudan yaklaşırsa yaklaşsın, bütün gemiler tarafından görülebilen ve yön belirlemek için çok uygun olan birer doğal işaretti. Öyleyse ne güneyden, ne de kuzeyden gelen gemicilerin göremeyeceği bir denizcilik işareti yapmak neden? Bu arada,,sorunu kördüğüm yapmak için körfezin kıyılarında kum çölünden başka gemicileri çekebilecek hiçbir şey olmadığını ve sivri su altı kayalıklarıyla körfezin, tarih öncesi çağlarda bile demirlemek için hiç uygun olmadığını da belirteyim.</p>

  <p class="calibre3">Göğe yönelmiş bu işaret hakkındaki kuramımı destekleyen bir olgu daha vardır. İşaretten kuş uçuşu 160 kilometre ötede, ancak 1930'larda keşfedilen esrarengiz çizgileriyle Nazca düzlüğü uzanır. Arkeologlar o tarihten beri, kuzeydeki Pampa ile güneydeki Nazca arasındaki 50 kilometrelik alanda bulunan geometrik çizgi sistemleri hayvan resimleri ve özenle düzenlenmiş taş parçalan üzerinde kafa yormaktadırlar. Bence bütün bunların görünüşü bir havaalanının planından farksızdır.</p>

  <p class="calibre3">Düzlüğün üzerinden uçan herkes altında parlayan bu çizgileri görebilir, çok yükseklerden bile iyice belirgindirler. Kilometrelerce uzanan çizgiler kimi zaman birbirlerine paralel, kimi zaman kesişerek, ya da birleşerek bir kenarı 800 metre uzunluğunda yamuklar oluşturmuş biçimde görünürler. Bu çıkmaz yolların arasında, en uzunu 250 metre olan koskocaman hayvan resimleri göze çarpar.</p>

  <p class="calibre3">Yakından bakıldığında çizgilerin, pampanın sarımtırak beyaz toprakaltını ortaya çıkaran ve kahverengi çöl kumlarından apaçık ayrılan derin oluklar olduğu anlaşılu. 1946 yılından beri düzlükteki çizimlerin korunması, ölçülmesi ve yorumu üzerinde çalışan ve üçgenler, dörtgenler, düz çizgiler ve sayısız hayvan resimlerini bant mezuralar ve şekstant yardımıyla kâğıda geçiren Maria Reiche, daha soma Ingenio vadisinin üst kesimindeki toprakların, neden yüzyıllar boyu dayanabilecek, belirgin işaretler yapmak için en uygun alan olduklarını anladı: Nazca bölgesinde yılda ortalama yirmi dakika yağmur yağar; bunun dışında kuru ve sıcak bir iklim hüküm sürer. Aşındırma görevini, beraberinde kum parçacıklarını sürükleyen ve yüzeydeki gevşek maddeleri taşıyıp götüren rüzgâr yapmaktadır. Geride kalan küçük çakıllar ise ısıdaki çok büyük değişmeler yüzünden sürekli olarak parçalanmaktadırlar. Üstelik üzerinde "çöl cilası" denilen ve okside olduktan sonra kahverengi bir parıltı yaratan bir tabaka oluşmuştu. Dev çizimleri yapanların bunların görünmesini sağlamak için yüzeydeki koyu renkli taşlan kaldırmaları ve alttaki alüvyal maddelerden oluşan toprağı kazımaları yetiyordu.</p>

  <p class="calibre3">Ancak resimleri kimler yapmıştı ve neden, ne oldukları yalnızca çok yükseklerden, sözgelişi bir uçaktan anlaşılabilecek ölçüde büyük yapmışlardı?</p>

  <p class="calibre3">Ellerinde, küçük ökçekli planlarını mutlak doğruluktaki dev ölçek resimlerine dönüştürebilecek, çok gelişmiş bir plan uygulama sistemi mi vardı?</p>

  <p class="calibre3">Maria Reiche bu konuda şöyle diyor: "Kendi yapıtlarının kusursuzluğunu ancak havadan kavrayabilecek olan düzenleyiciler, bunları önceden tasarlayıp küçük ölçeklerle çizmiş olmalıydılar. Ama her çizgiyi tam yerine nasıl oturttukları ve alabildiğine uzanan bir sıralamayı nasıl gerçekleştirdikleri, çözümü yıllarımızı alacak olan bir bilmecedir."</p>

  <p class="calibre3">Bilginler bugüne kadar Nazca pampasındaki çizimler üzerinde gerektiğince durmamışlardır. Önce çizgilerin eski İnka yolları, ya da sulama kanalları olduğunu ileri sürmüşlerdi. İki açıklama da saçmadır! "Yollar" neden düzlüğün ortasında başlayıp birdenbire bitsin? Eğer çizgiler yoksa, neden bir koordinatlar sistemine bağlı olarak kesişsinler? Ve yolların amacı bir noktaya en kısa biçimde ulaşmak olduğuna göre, buradakiler neden pusuladaki yönlere yönelmişlerdir? Ve sulama kanalları neden kuş, örümcek ve yılan biçiminde olsun?</p>

  <p class="calibre3">Nazca düzlüğünün sırrını açığa çıkartmak için en uzun süre ve en geniş biçimde çalışmış olan ve araştırmalarının sonucunu 1968'de yayımlanan <span class="calibre16">Çöl'ün Sırrı</span> adlı kitabında anlatan Maria Reiche bu yorumları reddeder. Reiche'ye göre çizimler, dinle ilgili olmasının yanı sıra bir takvimle de bağıntılıdır. Ancak işaretlerin, gökyüzü incelemelerini yok olmayacak biçimde sonsuzluğa iletmek amacında olduğunu düşünen Reiche, şu kaydı koymaya gerek duymuştu: "Bütün çizgileri astronomik açıdan açıklamanın mümkün olup olmadığı kesin değildir. Çünkü bunların bir bölümü (kuzey-güney çizgileri dahil), söz konusu olan çağlarda, ufukta görünen herhangi bir yıldızla bağıntılı değildir. Ama çizgilerin çizilmesindeki amaç, yalnız ufukta değil, ufkun üstündeki takım yıldızları da göstermekse, ortaya pek çok açıklama çıkar ki, bunların birini bile kanıtlamak zor duruma gelir."</p>

  <p class="calibre3">Maria Reiche'nin, Nazca'daki geometrik çizimler hakkındaki yorumlarımı paylaşmadığını biliyorum, çünkü incelemelerinin bugüne kadarki sonuçları böylesine cüretli bir görüşü haklı çıkaracak biçimde değil. Buna rağmen, kuramımı açıklamak isterim.</p>

  <p class="calibre3">Geçmişte bir gün, bilinmeyen akıllı yaratıklar, bugünkü Nazca kasabası dolaylarındaki bir alana inmişler ve dünya çevresinde kullanacakları uzay gemileri için bir havaalanı yapmışlardı. Düzlükte böylece iki pist oluşmuştu. Belki de pistleri, bizce bilinmeyen bir hammaddeyle işaretlemişlerdi. Başka örneklerde olduğu gibi görevlerini tamamlayınca kendi gezegenlerine dönmüşlerdi.</p>

  <p class="calibre3">Ancak bu varlıkların çalışmalarını izleyen ve geniş çapta etkilenen Ön-İnka kabileleri, bu "tanrı"ların dönüşünü büyük bir özlem içinde beklemeye başlamışlardı. Yıllarca bekledikten sonra isteklerinin yerine gelmediğini görmüşler ve tıpkı "tanri'ların yaptığı gibi düzlükte yeni çizgiler yapmışlardı. Böylece ilk iki pistin uzantıları ortaya çıkmıştı.</p>

  <p class="calibre3">Ama "tanrılar" hâlâ görünürde yoktu. Bir yanlışlık mı yapılmıştı? "Yüce varlıkların" canını sıkacak bir şey mi olmuştu? Sonunda bir rahip, "tanrıların" yıldızlardan geldiğini hatırlayarak, çağrı çizgilerini yıldızlara göre yapmalarını öğütledi. Böylece çalışmalar yeniden başladı ve ortaya takım yıldızlara bağlı olarak yapılmış çizgiler çıktı.</p>

  <p class="calibre3">Ama "tanrılar" gelmemekte direniyorlardı.</p>

  <p class="calibre3">Bu süre içinde birçok kuşak doğmuş ve ölmüştü. Bilinmeyen kozmonotlarca yapılan asıl pistler, çoktan birer yıkıntı olmuşlardı. Yeni kuşaklar, göklerden inen "tanrıları" yalnızca, sözlü kaynaklardan biliyorlardı. Rahipler bu kayıtları kutsal geleneklere dönüştürüyor, halk ise hiç durmadan, bir gün dönerler umuduyla "tanrılara" yeni işaretler yapıyordu.</p>

  <p class="calibre3">Çizgilerle yapılan yakarışların yarar vermediğini görünce, toprağa geniş hayvan resimleri çizmeye koyuldular. Başta uçuşu simgeleyen kuş resimleri çiziyorlardı, ama daha sonraları hayal güçleri örümcek, maymun ve balıkların ana çizgilerini ortaya koydu.</p>

  <p class="calibre3">Elbette bu, Nazca'daki resimlerin bir varsayım biçiminde açıklamasıdır, ama buna benzer bir olaylar dizisi yer almış olamaz mı? Hayvan simgelerinin ve pist koordinatlarının ancak çok yükseklerden bakılınca bir biçim kazandığını gördüm, bunu herkes görebilir.</p>

  <p class="calibre3">Ama hepsi bu değil. Nazca dolaylarındaki kaya yüzlerinde, kafalarında İsa tasvirlerindeki haleleri andıran ışınlar fışkıran adamların resimleri vardır.</p>

  <p class="calibre3">Nazca, Pisco'dan kuş uçuşu 160 kilometre uzaklıktaydı; bunu düşünürken birden beynimde bir şimşek çaktı. Pisco körfezindeki işaretle, Nazca düzlüğündeki çizgiler ve Tiahuanaco platosundaki harabeler arasında bir ilinti var mıydı? Bu üç nokta, haritada çok küçük bir açı sapması dışında düz bir çizgiyle birleştirilebiliyordu. Ancak Nazca düzlüğü bir iniş alanı, Pisco'daki üç kollu şekil de iniş alanının yönünü gösteren bir işaretse, Nazca'nın güneyinde de bu türden işaretler bulunması gerekirdi; çünkü bütün astronotların kuzey yönünden, yani Pisco doğrultusundan uçacakları düşünülemezdi.</p>

  <p class="calibre3">Gerçekten de Nazca'nın 400 kilometre uzağında, güney Peru kasabası Mollendo yakınlarındaki kaya yüzlerinde ve Şili eyaleti Antofagasta'nın çöl ve dağlarında, anlamı ve amacı henüz açıklanamamış olan büyük işaretler vardır. Birçok yerde dik açılar, oklar ve basamakları eğri merdivenler seçilebilir. Kimi yerlerde ise içleri kısmen süslerle doldurulmuş dikdörtgenlerle kaplı büyük tepeler görülür. Haritadaki bir çizgi doğrultusunda bulunan dik kaya yüzlerinde, içe bükülmüş ışınlarıyla daireler ve içleri satranç tahtasını andırır biçimde doldurulmuş yumurta benzeri yuvarlaklar vardır. Bu arada, Tara-pacar çölündeki bir tepe eteğinde dev bir "robot" bulunmaktadır.</p>

  <p class="calibre3">Şili gazetesi <span class="calibre16">El Mercurio,</span> 26 Ağustos 1968'de Nazca'dan kuş uçuşu 750 kilometre uzaklıktaki bu buluntuyu, "Hava Fotoğrafçılığıyla Yeni Arkeolojik Keşifler" başlığı altında kamuoyuna duyurdu: "Bir grup uzman, havadan yeni bir arkeolojik keşif yapmayı başarmışlardır. Şili'nin kuzeyine düşen Tarapacar çölü üzerinde uçarlarken, kumlara çizilmiş bir adam resmine rastlamışlardır. Resim 100 metre boyundadır ve ana çizgileri volkanik kökenli taşlarla belirlenmiştir. 200 metre yüksekliğindeki boş bir tepe üzerinde bulunmaktadır... Bilimsel çevreler, tarih öncesi incelemelerinde bu tür hava araştırmalarının büyük önemi olduğu kanısındadırlar... "</p>

  <p class="calibre3">Araştırma grubunun üyeleri, "robof'un 100 metre boyunda olduğunu belirtmektedirler. Gövdesi sandık gibi dikdörtgen, bacakları düz ve kafası kare biçimindedir. İnce bir boyun üzerine oturtulmuş kafasından, eşit uzunlukta on iki düz anten çıkmaktadır. Gövdenin iki yanına, kalçadan dize kadar üçgen biçiminde ve sesten hızlı savaş uçaklarının kanatlarına benzeyen çıkıntılar tutturulmuştur.</p>

  <p class="calibre3">Bu buluntuyu Şili Kuzey Üniversitesinden Lautaro Nunez, General Eduardo Jensen ve Amerikalı Delbert Trou'ya borçluyuz. Gerçekten heyecan uyandıran bu buluş, Antofagasta Arkeoloji Müzesi yöneticisi Bayan Guacolda Boisset'nin yaptığı ikinci bir keşif uçuşundan sonra kesinlik kazanmıştır. Boisset, 5 kilometrelik bir alanda bulunan bir dizi başka resmin de havadan fotoğraflarını çekmiş ve önceki buluntuyu doğrulamıştır.</p>

  <p class="calibre3">Şili'nin Santiago kentinde çıkan hükümet gazetesi <span class="calibre16">El Arauco</span> 1968 yazında şunları yazıyordu: "Şili'nin, sürüp giden merakımızı giderecek birine ihtiyacı vardır, çünkü ne Gey ne de Domeyko (arkeologlar) kimi kişilerin suni olarak, kimi kişilerin de başka bir gezegenden gelen varlıklar tarafından yapıldığını ileri sürdükleri El Enladrillado platformu hakkında hiçbir şey söylememişlerdir."</p>

  <p class="calibre3">El Enladrillado'daki keşiflerle ilgili açıklamalar 1968 Ağustosu'nda yapılmıştı. Kayalarla kaplı plato 3 kilometre uzunluğunda ve zamanın aşındıramadığı yerlerde 800 metre genişliğindeydi. Amfiteatr'a benzeyen bu alanı yapanlar, eğer insansa, efsanevi "insanüstü güç"te kişiler olmalıydı. Çünkü alana yerleştirilen taş blokların her biri 4 ile 5 metre yükseklikte ve 7 ile 8 metre uzunluktaydı. Bölgede o günlerde yaşayanlar dev bile olsalar, eldeki ölçülere göre iri devler sayılırlardı. Taş iskemlelerden bir yargıya varılacak olursa, bu yaratıkların incik kemikleri 4 metreye yakındı. Hangi hayal gücü birtakım ölümlü yaratıkların bu blokları amfiteatr oluşturacak biçimde bir araya getirdiklerini düşünecek kadar zengindir? Şili, Tal-ca gazetelerinden <span class="calibre16">La Manana</span> 11.8.1968 günü soruyor: "Bu yer (Tanrılar için) bir iniş alanı olabilir miydi? Kuşkusuz evet." Daha ne isteyebiliriz?</p>

  <p class="calibre3">El Enladrillado platosuna ancak atla gidilebilir. Orto Alto de Viehes köyünden çıkıp üç saat at sırtında yol alarak, 1260 metre yükseklikteki hedefe varılır. Tepedeki volkanik bloklar ancak özenli bir işleme sonunda elde edilebilecek türden pürüzsüz yüzeylere sahiptirler. Platoda ayrıca 1 kilometre uzunluğunda ve 60 metre genişliğinde, kısmen kesintilere uğramış bir iniş düzlüğü de açıkça görülür. Bilginler, düzlüğün dolaylarında her biri 10.000 kilo ağırlığında ve geometrik olarak biçimlendirilmiş 233 taş bloğu işlemiş olduğu ileri sürülen tarih öncesi araçlar bulmuşlardır ve hâlâ bulmaktadırlar.</p>

  <p class="calibre3">Şili'de, El Sur'da çıkan <span class="calibre16">Conception</span> gazetesinin 25.8.1968 günkü sayısında yer alan bir yazıda, El Enladrillado platosundan "esrarengiz bir yer" olarak söz edilmektedir. Bölge, bütün tarih öncesi geleneklerin gizlendiği bölgeler gibi, gerçekten çok esrarengizdir. Kişi bakışlarını batıya çevirdiğinde, üstünde kondor ve kartalların uçtuğu geniş uçurumlar, onların ardında sessiz gözcüleri andıran yanardağlar görür. Batıdaki tepeler yönünde, içinde insan eli tarafından yapılmış çalışma izlerinin bulunduğu 100 metre derinliğinde doğal bir mağara vardır. Günümüzde bilginleıf, taş çağı adamının bir obsidyan (türlü lava birikimlerinden oluşan cam benzeri çok sert bir taş) damarı kazarak, endüstriyel yeteneklerini, içinde metal bulunan araçlar biçiminde göstermek istediklerini ileri sürerek, kendi kendilerini oyalarlar. Bu görüşü benimsemiyorum. Taş çağı adamının elinde, içinde metal bulunan araçlar bulanması uzak bir ihtimaldi. Günümüzdeki kuramın doğru olamayacağı kanısındayım.</p>

  <p class="calibre3">Arkeolojik ve jeolojik incelemeler sırasında bilginler, devrik durumda bile, yerden yüksekliği 2 metre olan ters dönmüş, tek parça taştan bir anıt buldular. Anıtı büyük güçlüklerle doğrulttuklarında, altta kalan yüzde birçok surat bulunduğunu gördüler. Paskalya adasını çevreleyen sorular ormanına katmaya değen bir bilmeceydi bu.</p>

  <p class="calibre3">Bir başka dikkat çeken buluntudan söz etmeden geçemeyeceğim. Platonun ortasında, çevreleri 1-1,5 metre arasında değişen üç iri kaya bulunmuştu. Kayaların ölçüleri alınırken ikisinin pusulanın kuzey-güney doğrultusunda ve tam bir doğrulukla yerleştirildiği ortaya çıktı, iki kayadan üçüncüye çekilen bir çizgi ufku çok küçük bir sapmayla, güneşin yazın en yüksek noktaya ulaştığı yerde kesiyordu. Burada da, tükenmiş bir soyun peşlerinde hayret uyandırıcı bir astronomi bilgisi mi bıraktığını, yoksa atalarımızın "daha yüksek bir iş" peşinde mi olduklarını sormalıyız.</p>

  <p class="calibre3">Geçmişten kalan böylesine kesin bir delil, rastlantı diyerek geçiştirilemez.</p>

  <p class="calibre3">Şili başkenti Santiago'da çıkan <span class="calibre16">El Mercurio</span> gazetesine 26.8.1968 günü yazdığı yazıda, bilimsel gezinin önderi Humberto Sarnataro Bounaud, bölgede bilinmeyen eski bir kültürün iş başında olduğunu, çünkü bölge yerlilerinin hiçbir zaman böylesine bir başarıya ulaşacak yetenekte olmadıklarını savunan görüşü desteklediğini açıkladı. Ama, diyordu Bounaud, birileri mutlaka platonun her türden uçan araç için birinci sınıf bir iniş alanı olduğunu biliyordu. Bu, göğe yöneltilmiş işaretler olabilecek simetrik düzendeki 233 taş! bloğu açıklayabilir.</p>

  <p class="calibre3">El Enladrillado platosundaki son buluntuların ayrıntılarına girmemin iki nedeni vardır. Birincisi, bunların Avrupa'da oldukça ufak bir uzman kitlesi dışında hiç bilinmemeleridir. İkincisi de, Pisco körfezinin, Şili'nin en kuzeyine kadar uzanan ve üzerinde kozmonotlar için yapılmış iniş alanları bulunan düz bir çizginin başlangıç noktası olduğu biçimindeki kuramıma tam bir uygunluk göstermeleridir.</p>

  <p class="calibre3">Eski kültürlerin yaratıcıları çoktan kaybolup gittikleri halde, artlarında bıraktıkları izlerle bize sorular yöneltmekte ve meydan okumaktadırlar. Bu sorulara ve meydan okumaya karşılık verebilmek için arkeolojik araştırma enstitüleri kendi hükümetlerinden, hatta belki uluslararası bir kuruluştan, incelemelerini düzene koymaya ve sıklaştırmaya yarayacak yeterli yardımları alabilmelidirler. Endüstriyel ulusların geleceği araştırmak için milyonlarca lira harcamaları gerekli ve yerinde bir harekettir, ama bu yüzden geçmişe yönelik araştırmaları modern bir Külkedisi gibi hor görmeleri doğru mudur?</p>

  <p class="calibre3">Bir gün uluslararasında, askeri bir sır niteliği kazanacak ölçüde önem verilen arkeolojik .araştırma yarışı başlayabilir. İşte o zaman, ortaya aya ilk inişte gördüğümüz türden bir durum çıkacaktır; ancak bu durumda başlayacak olan yarışta yarar sağlama her şeyden daha önemli olacaktır.</p>

  <p class="calibre3">Bu bakımdan, modern araştırmalar yapıldığı takdirde, geçmişimizi, teknolojinin yararına çözmeye yarayacak bir dizi bölgeden söz edeceğim.</p>

  <p class="calibre3">Kaliforniya'daki Santa Roza adasında, C-14 yöntemiyle 29.600 yıllık olduğu saptanan yerleşme kalıntıları bulunmuştur.</p>

  <p class="calibre3">İspanya'nın Ponda kasabasının 20 kilometre güneyindeki bir vadide, La Pileta mağarası vardır. Bu mağarada M.Ö. 30.000 yılından 6.000 yılma kadar insanların yaşadığı ispatlanmıştır. Duvarlarda belirli bir üslûp içinde çizilmiş garip işaretler vardır. Bunlar laf olsun diye yapılmış değillerdir, çünkü üstün bir üslûpla çizilmiş olmaları bir yana, sık sık tekrarlanmaktadırlar. Bir tür yazı olmaları mümkündür.</p>

  <p class="calibre3">Güney Sahra'daki Ennedi dağlarında, Peter Fuchs tarafından, Afrika'nın başka hiçbir yerinde görülmeyen türden kadın figürleri bulundu. Kayalara kazılmış figürler elbiseliydi ve gövdelerinde Güney Pasifik'tekilere çok benzeyen dövmeler vardı. Güney Sahra'yla Pasifik adaları arasındaki uzaklık kuş uçuşu 25.000 kilometredir!</p>

  <p class="calibre3">Afrika ve Avrupa'daki mağara duvarlarındaki resimlerde görülen dolambaçlı yollar uzun süreden beri bilinmekteydi. Ancak bu karmakarışık yol resimlerinin ne anlama geldiğini henüz kimse çözememiştir. Ne var ki aynı labirent simgeleri Güney Amerika'nın mağara duvarlarında, özellikle Arjantin'de, Territorrio Nacional de Santa Cruz ve Territorrio de Neuguen dolaylarında bulunmuşlardır. Bütün bunları yaratan ressamlar arasında bir düşünce alışverişi mi vardı? Aynı simgelerin tekrarı başka nasıl açıklanabilir?</p>

  <p class="calibre3">Arjantinli bilgin Juan Moricz, eski Quito krallığında, İspanyolların fethinden bile önce Macarca konuşulduğunu göstermiştir. Aynı aile adlarına, aynı yer adlarına ve aynı gömme âdetlerine rastgelmiştir. Eski Macarlar bir ölüyü gömerken şu sözlerle uğurlarlardı: "O, Büyükayı takım yıldızında kaybolacaktır." Ve Güney Amerika'nın Quinche ve Cochasqui vadilerindeki mezar tümseklerinin üzerinde Büyükayı'nın yedi yıldızının aslına sadık resimleri vardır.</p>

  <p class="calibre3">Peru'nun Cuzco-Macchu Picchu yönündeki Apurimac ırmağıyla Abancay arasında bulunan küçük bir tepede, tarih öncesinde kalma, 2.50 metre yüksekliğinde ve 11 metre çapında bir taş vardır. Piedra de Saihuite adı verilen taşın üzerinde görkemli teraslar, tapınaklar ve büyük ev kümelerinin kabartmaları dışında, garip "lağım" kabartmaları ve henüz okunamayan bir yazı bulunmaktadır. Aynı bölgedeki benzer kabartmalar Rumihuasi ve İntihuasi adlarıyla bilinirler. Rumihuasi'de, 1.40 metre boyunda bir dua hücresine sahip bir tapınak modeli görülür.</p>

  <p class="calibre3">1967 şubatında tanınmış Amerikan dergisi <span class="calibre16">National Geographie,</span> Japon adalarından Hokkaido'da yaşayan küçük Ainus kabilesini konu alan bir yazı yayınladı. Ainuslar bugün bile sarsılmaz bir inançla, uzaydan gelen "tanrılar"ın soyundan geldiklerini ileri sürer ve bunu efsanelerinde tekrarlarlar.</p>

  <p class="calibre3">Vatikan'da M.Ö. altıncı yüzyıldan kalma bir vazoda tanrı Apollon denizin üzerinde uçarken görülmektedir. Apollon, üç uzun bacağı olan bir tür deniz kabuğunda oturmakta ve lir çalmaktadır. Kabuk üç büyük kartal kanadıyla uçmaktadır.</p>

  <p class="calibre3">Tabasco'daki (Meksika) Villahermosa açık hava müzesinde, özenle kazılmış tek parça taştan anıtın üzerinde, üç kenarı kaplayacak biçimde yapılmış ejderhaya benzer bir yılan resmi vardır. Hayvanın içinde, oturduğu yerde öne eğilmiş ve iki yana açtığı bacaklarını havaya kaldırmış bir adam görülmektedir. Adamın tabanları pedalları kullanmakta, sol eli bir "vites kolü'na dayanmakta, sağ eliyse bir küçük çanta tutmaktadır. Başında alnını, kulaklarını ve çenesini saran, yüzünü açıkta bırakan bir başlık vardır. Dudaklarının tam karşısında mikrofon olarak nitelendirilebilecek bir aygıt durmaktadır. Oturan figürün üzerindeki giysi ve başlığı sıkı sıkıya birbirine tutturulmuştur.</p>

  <p class="calibre3">Ur'daki Kral mezarlığında bulunan geniş bir bakır keskide, yukarıdan aşağıya doğru bakıldığında şunlar görülür: Beş top, hoparlöre benzeyen küçük bir kutu, yan yana duran ve altlarından ışınlar çıkaran tamamen modern iki roket, birkaç ejderha benzeri figür ve Gemini kapsülünün doğru bir "kopyası". 5500 yıl önce bunları yapan sanatçının gıpta edilecek bir hayal gücü varmış doğrusu!</p>

  <p class="calibre3">Senyor Gerardo Niemann' in (Hacienda Casa Grande, Trujillo, Peru) özel koleksiyonunda iki dikkate değer toprak kap vardır. Kaplardan biri 22 santimetre yüksekliğindedir; Palenque'deki roket kullanan tanrı Kukulkan kabartmasındakiler kadar belirgin motoru ve egzozu bulunan bir tür "uzay kapsülünü" temsil etmektedir. Köpeğe benzeyen bir hayvan, ağzı ardına kadar açık olarak kapsülün üstüne çömelmiştir. İkinci kap, iki elinin işaret parmağıyla bir hesap makinesini, ya da kumanda tablosunu kullanan bir adamı göstermektedir. Bunun yüksekliği 40,5 santimetredir. Her iki parça da Peru'nun kuzey kıyısındaki Chicama vadisinde bulunmuştur.</p>

  <p class="calibre3">Hayır, sonuna gelmedik; geçmişin karanlıklarından çıkarak geleceğe işaret eden büyük buluşların ancak başlangıcındayız.</p>

  <p class="calibre3"><br class="calibre4" /></p>

  <h1 class="calibre14" id="sigil_toc_id_6"><a class="calibre9" id="bookmark2"></a><span class="calibre8">DOKUZUNCU BÖLÜM</span></h1>

  <p class="calibre3"><span class="calibre15">PASKALYA ADASI: TÜKENMEYEN BİR KONU</span></p>

  <p class="calibre3">Üzerinde insan yaşayan Güney denizi adalarının hemen hepsinde, bilinmeyen büyük kültürlerin kalıntıları vardır. Açıklanması imkânsız, çok gelişmiş bir teknolojiden arta kalanlar bütün esrarengizlikleriyle ziyaretçilere bakmakta, onları tahmin yürütmeye ve kuram oluşturmaya kışkırtmaktadırlar.</p>

  <p class="calibre3">Özellikle Paskalya adasında.</p>

  <p class="calibre3">Güney Pasifik'teki bu küçük volkanik kara parçası üzerinde on gün geçirdik. Eskiden, altı ayda bir bu adaya uğrayan Şili savaş gemisi artık bu ziyareti yapmadığından, oraya Lan Chile Constellation'un dört motorlu gemisiyle gittik. Adada henüz otel olmaması yüzünden bir çadırda kalıyorduk. Adada bulunması zor olduğundan, erzakımızı yanımıza almıştık. Yerliler bizi iki kez yemeğe çağırdılar. Topraktaki bir deliğe koyarak üstünü korlaşmış kömür ve Rapanui ev kadınlarının gizli yemeklerinin bir parçası olan, birçok değişik tür yaprakla örttükleri som balıklarını yedik. Balıkların kızarmasını iki saate yakın bir süre beklemiştik. Boğazına düşkün bir kişi olarak, böylesine nefis bir yemeğin zor bulunacağını rahatlıkla söyleyebilirim. Yemekten sonra Rapanuililerin söylediği halk şarkılarıysa ayrı bir şölendi.</p>

  <p class="calibre3">Adada ulaşım, adalılar tarafından demokratik olarak seçilen yirmi altı yaşındaki orta boylu, tombul yüzlü Belediye Başkam Ropo'nun otomobili dışında hâlâ atla yapılmaktaydı. Bir "vali" ve bir "polis komiseri" de olduğu halde, Ropo, adanın taçsız kralıydı. Eski bir adeden geldiği için Paskalya adası ve çözülmemiş bilmeceleri hakkında bütün adalılardan daha çok şey biliyordu. İki yardımcısıyla birlikte bizlere kılavuzluk etmeyi kabul etti.</p>

  <p class="calibre3">Rapanui dili sesli harfler bakımından epeyce zengindi: ti-ta-pe-pe-tu-ti-lo-mu. Bu dili bilmediğim için İspanyolca ve İngilizce karışımı bir dille konuşmaya başladık. Bu karışım yetersiz kaldığında, dışarıdan bakanlara pek gülünç geldiğini sandığım bir biçimde, ellerimiz, ayaklarımız ve yüz hareketlerimizle anlaşmayı denedik.</p>

  <p class="calibre3">Paskalya adasının tarihi hakkında pek çok açıklama ve kuram bulunmaktadır. On günlük araştırmalarım sonunda, geçmiş günlerde adada ne <span class="calibre16">olduğunu</span> kesinlikle ortaya koyamayışım doğaldır. Ama <span class="calibre16">ne olmadığını</span> gösterecek birtakım deliller bulduğumdan eminim.</p>

  <p class="calibre3">Günümüz Rapanuilerinin atalarının, kuşaklar boyu süren güç ve yorucu çalışmalar sonunda, sert volkanik kayaları işleyerek bugün dünyaca tanınan heykelleri yaptıklarını ileri süren bir kuram vardır.</p>

  <p class="calibre3">Kendisine büyük saygı duyduğum Thor Heyerdahl, Aku-Aku adlı kitabında, taş ocaklarında karmakarışık durumda atılmış olarak bulduğu yüzlerce taş aracı anlatmaktadır. Heyerdahl bu ilkel araçlara bakarak, bilinmeyen bir sayıda insanın bu heykeller üzerinde çalıştıktan sonra, şu ya da bu zamanda işlerini birdenbire bıraktıkları sonucuna vardı. Araçlarını bir yana fırlatıp atmışlar ve bir daha edememişlerdi.</p>

  <p class="calibre3">Heyerdahl, adalılardan kalabalık bir grubun yardımına başvurmuş, orta boy bir heykeli tahta kirişler ve ilkel ama, başarılı bir teknik aracılığıyla on sekiz günlük bir çalışma sonucunda dikine oturtmayı başarmış, sonra da yüz kişiye iplerle çektirerek taşıtmıştı.</p>

  <p class="calibre3">Bu durumda bir kuram, uygulamada kanıtlanmış oluyordu! Bununla birlikte, dünyanın dört bir yanındaki arkeologlar bu örneğe tepki gösterdiler. Her şeyden önce, diyorlardı, Paskalya adasında hiçbir zaman yeterince insan ve taş işçilerini besleyecek yiyecek bulunmamıştır. Sonra da, adalıların ellerinde yapı malzemesi olarak (yuvarlama işlemi için) tahta olduğunu gösterecek herhangi bir buluntu ele geçmemiştir.</p>

  <p class="calibre3">Söz konusu noktada yaptığım incelemelerden sonra taş araçlar kuramının, tam anlamıyla katı gerçekler karşısında uzun süre tutunamayacağını anladım. Heyerdahl'in başarılı deneyinin ardından listemdeki çözülmemiş bilmecelerden birini, çözülmüş olarak silmeye hazırlanmıştım. Ancak Rano Raraku kraterindeki bir lav duvarının önünde dururken soru işaretini listemde bırakmaya karar verdim. Lav duvarla, bağımsız heykellerin oyulduğu boşlukların derinliği 1.84 metreye ulaşıyor, bu oyukların uzunluğu yer yer 32 metreye varıyordu. Hiç kimse böylesine dev lav parçalarını küçük ilkel araçlarla bulundukları yerlerden koparmış olamazdı.</p>

  <p class="calibre3">Thor Heyerdahl yerlilerin eline sağda solda bol bol bulunan eski taş araçlardan vermiş ve haftalarca kayaları oydurmaya çalışmıştı. Çabalarının verimsiz sonucunu gördüm: Kayada birkaç santimlik bir oyuk! Biz de elimize geçen en büyük taş parçalarıyla kayaya saldırdık. Birkaç yüz darbeden sonra "araçlarımızdan yalnızca tahta parçaları arta kaldı; oysa kayada bir iz bile yoktu.</p>

  <p class="calibre3">Taş araç kuramı, çağımıza yakın günlerde yapılan küçük heykeller için geçerli olabilir; ancak Paskalya adasını ziyaret eden pek çok kişi, bu kuramın, dev heykellerde kullanılan hammaddenin volkanik kayalardan çıkarılmasına hiçbir biçimde uygulanamayacağı tanısındadır.</p>

  <p class="calibre3">Rano Raraku krateri, bugün de, çalışır durumdayken ansızın terk edilmiş dev bir heykeltıraş atölyesini andırmaktadır. Her yanda bitmiş, yarısı bitmiş ya da henüz başlanmış heykeller yatay ve dikey olarak serili durmaktadır. Bir köşede kumun içinde dev bir burun yükselmekte, bir başka köşede hiçbir ayakkabının uymayacağı kocaman bir ayak, daha bir başkasında da soluk almaya çabalarmış gibi duran bir yüz görülmektedir.</p>

  <p class="calibre3">Başkan Ropo, biz kayaya bütün gücümüzle saldırırken, bir köşede durmuş sürekli başını sallıyordu.</p>

  <p class="calibre3">"Ne gülüyorsun?" diye sordu arkadaşım Hans Neuner, "senin ataların da böyle yapmamış mıydı?"</p>

  <p class="calibre3">Ropo ağzını yayarak sırıttı. Yüzünde kurnaz bir ifadeyle: "Arkeologlar öyle diyor," diye mırıldandı.</p>

  <p class="calibre3">Bugüne kadar hiç kimse, yiyecek bulmakta bile güçlük çeken bir avuç Polinezyahnın, 600'e yakın heykel yapmak için neden büyük acılara katlandığını açıklayamamıştır.</p>

  <p class="calibre3">Hiç kimse taş blokları sert lav tabakalarından koparmakta kullanılan çok gelişmiş teknik konusunda bir tek ipucu bile verememiştir.</p>

  <p class="calibre3">Bugüne kadar hiç kimse, Polinezyalıların (heykelleri yapan onlarsa) neden heykellerin yüzlerine, adada herhangi bir modeli bulunmayan biçim ve ifadeler verdiğini açıklayamamıştır: Uzun düz burunlar, dar dudaklı ağızlar, çökük gözler ve dar alınlar.</p>

  <p class="calibre3">Hiç kimse heykellerin kimleri temsil ettiğini bilmemektedir.</p>

  <p class="calibre3">Thor Heyerdahl bile!</p>

  <p class="calibre3">Heyerdahl'in, heykellerin taş araçlarla yapıldığını ileri süren kuramını reddetmem ve bunun tam tersini kanıtlamak, yani heykellerin bu yolla yapılmış olamayacağını göstermek için birkaç yüz taş aracı kullanmam cüretli bir davranış gibi gelebilir.</p>

  <p class="calibre3">Söz konusu kurama inanmak güç olduğuna göre, işte benim açıklamam; elbette her zamanki gibi hayali görünüşte bir açıklama.</p>

  <p class="calibre3">Akıllı yaratıklardan küçük bir grup, "teknik bir aksaklık" yüzünden Paskalya adasına çıkmak zorunda kalmıştı. Grubun yüksek bir bilgi düzeyi, çok gelişmiş silahlan ve dünyanın birçok yerinde görülen örneklerde olduğu gibi bizce bilinmeyen bir taş işleme yöntemleri vardı. Yabancılar aranmayı, kendi insanları tarafından bulunmayı ve kurtardmayı umuyorlardı, ama en yakın kara parçası 4.000 kilometre uzaktaydı.</p>

  <p class="calibre3">Günler bomboş geçiyordu. Adada hayat gitgide sıkıcı ve tekdüze oluyordu. Bilinmeyen akıllı yaratıklar yerlilere, konuşmanın esaslarını öğretmeye ve onlara yabancı dünyalardan, yıldızlardan, güneşten söz etmeye başladılar. Belki yerlilere ziyaretlerinin kalıcı bir anısını bırakmak, belki de kendilerini arayan arkadaşlarına işaret dikerek; yardımcı olmak amacıyla, volkanik taşlardan bir heykel yaptılar. Sonra daha başka heykeller de yaparak bunları taş kaideler üzerine diktiler ve uzaklardan görülebilmeleri için kıyı boyunca dizdiler.</p>

  <p class="calibre3">Sonunda kurtarıcıları çıkageldi.</p>

  <p class="calibre3">Adalılar yeni başlanmış ve yarı tamamlanmış heykellerle baş başa kaldılar. Bitime en yakın olanları seçtiler ve ellerindeki ilkel taş baltalarla bunları işlemeye çabaladılar. Ancak yıllarca süren çalışmaları, kaya yüzüne oyulmuş heykel taslaklarının üzerinde "pire yeniği" nden öte bir iz bırakamadı. Sonunda adanın kaygısız sakinleri, ki bugün bile zorlu çalışmadan pek hoşlanmazlar, sonuç vermeyen çabalarını bıraktdar ve araçlarını bir yana fırlatarak ilkel mağaralarına ve kulübelerine döndüler.</p>

  <p class="calibre3">Bir başka deyişle, kayalarda iz bile bırakmayan taş araçlar asıl heykeltıraşlar tarafından değil, bu yerliler tarafından bırakılmıştır. Taş araçların, üstesinden gelinemeyen bir işten el çekişin delili olduklarını ileri sürüyorum.</p>

  <p class="calibre3">Ayrıca aynı yabancıların, Paskalya adasında olduğu gibi Tiahuanaco'da, Sacsayhuaman tepelerinde, Pisco körfezinde ve daha birçok yerde dersler verdiği kanısındayım.</p>

  <p class="calibre3">Bu görüşüme, aradaki uzaklıkları ileri sürerek katılmayanlar olabdir. Ancak o durumda asıl kuramımı göz önüne almamış olurlar. Uzak geçmişte uzun mesafeleri değişik türlerde hava gemileri ile aşmayı bir sorun saymayan ve çok gelişmiş bir teknolojisi olan akıllı yaratıkların var olduğunu ileri süren bu kuramı savunan da yalnız ben değilim.</p>

  <p class="calibre3">Kuramımdan kuşku duyanlar olabilir, ancak bu kişilerin, asıl heykeltıraşlar için kayaları kesmenin çocuk oyunundan farksız olduğunu kabul etmeleri gerekir.</p>

  <p class="calibre3">Bu belki onlar için boş zamanlarını değerlendirdikleri bir çalışmaydı.</p>

  <p class="calibre3">Belki de kafalarında belirli bir amaç vardı.</p>

  <p class="calibre3">Bir gün bu heykel oyununda sıkılmışlar mıydı?</p>

  <p class="calibre3">Yoksa durmalarını belirten bir emir mi gelmişti?</p>

  <p class="calibre3">Her ne olursa olsun, ansızın kaybolmuşlardı.</p>

  <p class="calibre3">Bugüne kadar derin kazılar yapılmamıştır. Alt tabakalarda daha eskiye giden tarihlemeler yapmaya yarayacak kalıntılar bulunabilir.</p>

  <p class="calibre3">Amerikalılar adada bir havaalanı yapmaktadırlar. Beton pist için toprağı kazdıkları halde, sistemli bir kazı yapmayı düşünmemişlerdir. Adalılar hiçbir şeye aldırmadan işleriyle uğraşmaktadırlar. Adaya gelme zahmetine katlanan turistler, gördükleri şeyler karşısında hayranlıklarını gizleyememekte ve aile albümleri için fotoğraflar çekip dönmektedirler. Bilmeceyi çözebilecek ciddi arkeolojik incelemeler ise yapılmamaktadır.</p>

  <p class="calibre3">Adalıların Moai dedikleri heykellerin kafasında, bir zamanlar ayrı bir ocaktan çıkarılan taşlardan yapıldığı ileri sürülen, kırmızı şapkalar bulunduğu bilinmektedir. Bu "şapka" ocağını gördüm; o büyük şapkaları yapmak için pek uygun değildi ve Rano Raraku kraterindeki ocağa oranla, çocukların kumda yaptığı kuyulara benziyordu. Şapkaların üzerlerinde küçük delikler bulunması ve kolay kırılabilir olmaları kuşkumu artırdı.</p>

  <p class="calibre3">Acaba şapkalar gerçekten burada mı yapılmışlardı?</p>

  <p class="calibre3">Şapkaların çakıl ve kızd renkli toprak karışımından yapıldığı iddiasını daha akla yatkın buluyorum. Şapkaların çoğunun içi oyuktur. Bunları yapanlar taşıma güçlüklerini göz önüne alarak ağırlıktan kazanmak mı istemişlerdi? Şapkaların çakıl ve topraktan yapıldığı kabul edilirse, taşıma sorunu da kendiliğinden çözümlenmiş olur. Yuvarlak şapkalar, her zaman aşağdara dikilen heykellere doğru yuvarlanmışlardı.</p>

  <p class="calibre3">Bu ihtimal Başkan Ropo'yla tartıştığımızda, şapkaların çakıl çukurlarında yapıldıkları zaman çok daha büyük olduklarını, ancak' taşınırken sürtünme dolayısıyla genişliklerinden kaybettiklerini sandığını söyledi. Bu doğru olabilir, ama şapkalar bugün bile 7.60 metre çap ve 2.18 metre yükseklikleriyle hatırı sayılır büyüklüktedirler. Bunları heykellerin yerden 10 metre yükseklikteki kafalarına yerleştirmek pek kolay olmasa gerek.</p>

  <p class="calibre3">Ancak kırmızı şapkalar bu garip heykellerin başına neden konmuştu? Bugüne kadar Paskalya adası üzerine yazılıp söylenenler arasında bu konunun bir tek inandırıcı açıklamasına rastlayamadım. Bu yüzden kendi kendime şu sorulan soruyorum.</p>

  <p class="calibre3">Adalılar başlık giymiş "tanrılar" mı görmüşlerdi?</p>

  <p class="calibre3">Heykellerde şapka-başlıklar bulunmayınca eksiklik sezmelerinin nedeni bu muydu?</p>

  <p class="calibre3">Dünyanın dört bir yanındaki tarih öncesi mağara resimlerinde görülen "başlık" ve "hale'lîrle aynı anlama mı geliyorlardı?</p>

  <p class="calibre3">İlk beyaz adamlar Paskalya adasına ayak bastıkları zaman, Moailerin boyunlarında üzerleri yazılı tahta tabletler sallanıyordu, ama bu meraklı konuklar bile yazıların nasıl okunduğunu bilen bir tek adalı bulamadılar. Tarıta tabletler sırlarını bugüne kadar açığa vurmamışlardır. Bununla birlikte eski Rapanuilerin, hayret verecek ölçüde Çinceye benzeyen bir yazı türünü bildiklerinin delilidirler. "Tanrıların ziyaretinden sonra gelen kuşaklar, ötekilerin öğrendiklerini unutmuşlardı.</p>

  <p class="calibre3">Harfler ve açıklanmayan simgeler petrogliflerin (kumsalı halı gibi kaplayan, üzerlerinde yazılar ve resimler bulunan yassı taşlar) üzerinde de vardır. Bu yarılmış ve çatlamış taşların çoğunun alanı 20 metrekaredir. Yerin düzgün olduğu her yerde bunlardan bir tane bulunur. Üstleri balık, tanımlaması güç ufak nesneler, güneş simgeleri, toplar ve yıldızlarla kaplıdır.</p>

  <p class="calibre3">Başkan Ropo daha iyi görebilmemiz için resimlerin üzerinden tebeşirle geçti. İşaretleri açıklayabilecek birinin bulunup bulunmadığını sorduğumda, anne ve babasının bile bu konuda bir şey bilmediklerini söyledi. Petrogliflerde astronomik bilgilerin gizlendiği kanısındaydı. Adadaki bütün tapınakların güneşe ve takım yıldızlara göre dizildiğini de belirtti.</p>

  <p class="calibre3">Kumsalda gezdiğimiz bir gün Başkan Rop o şaşırtıcı boyutlarda bir taş yumurta gösterdi. Taşın çevresinde dönerken, bu yumurtanın Rapanui geleneğine göre, bir zamanlar Güneş Tapınağının tam ortasında bulunduğunu, çünkü "tanrıların" bir yumurtayla geldiklerini açıkladı. (1722 Paskalyasında keşfedilen Paskalya adasının bizlere sürprizi, bir Paskalya yumurtası olmuştu.) Bu bilgiyi tam bir değerbilirlikle, dünya üzerindeki garip taş yumurtalar listeme ekledim.</p>

  <p class="calibre3">Devrilmiş heykellerin birkaç metre ötesinde duran yapma yumurtayı, kumsalda karmakarışık dağılmış öteki taşlardan beyaz bir katalog numarası ayırmaktadır.</p>

  <p class="calibre3"><br /></p>

  <div class="calibre26"></div>

  <p class="calibre24" clear="all"></p>

  <h1 class="calibre14" id="sigil_toc_id_7"><a class="calibre9" id="bookmark3"></a><span class="calibre8">ONUNCU BÖLÜM</span></h1>

  <p class="calibre3"><a id="bookmark4"></a><span class="calibre15">KUTSAL KİTAPLAR KONUSUNU SORUŞTURMAK ÜZERE HİNDİSTANA YOLCULUK</span></p>

  <p class="calibre3"><span class="calibre16">"Ve bir tapınağın içi gibi parıldayan geniş bir odaya girdim. İnsan yüzlü ve insan elli varlıklar oradan oraya koşuşuyorlardı. Her türden aygıtlar ve değişik büyüklüklerde çantalar taşıyorlardı. Bunları alçak bir duvarın arkasında duran ve kartal işaretli başlıklar giyen başka varlıklara veriyorlardı. Tapınak holünü tanrısal bir müzik dolduruyordu. Nereden geldiğini bilmiyordum. Sık sık bir meleğin sözlerini duyuyordum, bir keresinde ne dediğini anlayabildim: '101 sayılı New York uçuşu yolcuları 12 numaralı kapıya.'</span></p>

  <p class="calibre3"><span class="calibre16">Sonra bir melek elimden tutarak baş meleğin yanına götürdü. Baş melek bana küçük bir kâğıt parçası uzatarak: 'Biletiniz, ' dedi. Kâğıdın üzerindeki tanrısal yazıyı çözemedim. O melek yine yanıma geldi ve beni gök hayvanlarının durduğu çok büyük parkın ortasındaki düzgün ve geniş alandan geçirerek ışıklar saçan kocaman bir kuşa götürdü. Hareketsiz canavar karnından çıkan ve dana ayaklarına benzeyen sekiz kara tekerleğin üzerinde duruyordu. Parlak yaratığın dev kanatları iki yana açılmıştı. Herkes bizimle uçacak olan ve pilot adı verilen tannyı bekliyordu.</span></p>

  <p class="calibre3"><span class="calibre16">Kuşa çıkan gümüş merdivene tınnanırken, kanatlannda büyük delikleri olan dört kocaman kutu gördüm. Ve bu deliklerde dönen tekerlekler olduğunu gördüm. Tanrısal kuş mutlaka 'Swissair' adındaki tanrıya aitti, çünkü pırıl pırıl bir duvar durmadan onun adından söz etmekteydi.</span></p>

  <p class="calibre3"><span class="calibre16">Tanrı'nın kuşunun karnında her taraf arp sesleriyle dolmuştu. Güzel bir yasemin kokusu burun deliklerime ulaşmaktaydı. Anlatılamayacak güzellikteki bir melek beni alarak bir tahta oturttu ve belime kalın bir kıışak sardı. Arp müziği yavaş yavaş kayboldu ve bir tanrı: 'Lütfen kemerlerinizi bağlayınız ve sigaralarınızı söndürünüz!' dedi. Aynı ses, bu ana kadar söylenenleri ne kadar anlayabildiysem, ancak o kadar kavrayabildiğim bir sürü kehanette daha bulundu. Ansızın şiddetli bir fırtınanın gümbürtüsünü andıran dehşet verici bir gürültü koptu. Kuş titreyip silkinerek öteki dalıcı kuşlardan uzaklaştı. Gittikçe hızlanarak ileri atıldı. Denizin kabarması kadar ulu, ilk anamız Güneşin oğullan gibi güçlüydü. Korku benliğimi ateşten bir kuşak gibi sardı. Kendimden geçmek üzereydim.</span></p>

  <p class="calibre3"><span class="calibre16">Cana yakın melek yine yanıma gelerek aklımı başımdan alan bir şurup verdi, sonra başımın üstündeki bir kapağı açtı. Göklerin serin rüzgârı yüzüme esmeye başladı. Gözlerimi kuşun karnından dışarı çevirdim ve bildiğimiz kuş kanatları gibi oynamayan, hareketsiz kanatları gördüm. Aşağılarda sular, bulutlar ve garip, keskin kenarlı, yeşil, kahverengi biçimler vardı. Çok korkarak bir çığlık attım. Melek bir kez daha yanıma gelerek, tanrısal varlığın sözlerini bildirdi: 'Korkma, hiç kimse burada kalmadı.'"</span></p>

  <p class="calibre3">Çok uzak geçmişte yaşamış atalarımızdan biri Zürih'le New York arasında modern bir jet uçağıyla yolculuk yapmış olsaydı, bu olayı herhalde böyle anlatırdı. Görünüşte gülünç bir hayal, ama hiç de öyle olmadığını şimdi göreceğiz.</p>

  <p class="calibre3">Peygamber Hezekiel (X, 1-19) yukarıda anlattığım uçak yolculuğunu hatırlatan bir olaydan söz eder:</p>

  <p class="calibre3">"Ve baktım, ve işte kerubilerin başı üzerindeki gök kubbede, gök yakut taşı gibi, bir taht benzeyişinin görünüşü gibi bir şey onların üzerinde göründü.</p>

  <p class="calibre3">- Ve ketenler giyinmiş adama söyleyip dedi: Kerubinin altına, dönen tekerlekler arasına gir de, kerubiler arasından iki avucunu ateş közleriyle doldur... Ve gözümün önünde girdi.</p>

  <p class="calibre3">- Ve adam girdiği zaman kerubiler evin sağında duruyorlardı; ve bulut iç avluyu doldurdu.</p>

  <p class="calibre3">- Ve RABBİN izzeti kerubinin üzerinden yükseldi, ve evin eşiği üzerinde durdu; ve ev bulutla doldu, ve avlu RAB izzetinin parıltısı ile dolu idi.</p>

  <p class="calibre3">- Ve dış avluya kadar kerubilerin kanatlarının sesi, Kadir Allah söz söylediği zaman sesi nasılsa öyle işitildi.</p>

  <p class="calibre3">- Ve ketenler giyinmiş adama: Dönen tekerlekler arasından, kerubiler arasından ateş al, diye emredince vaki oldu ki, girip bir tekerleğin yanında durdu.</p>

  <p class="calibre3">- Ve baktım, ve işte, kerubilerin yanında dört tekerlek vardı, her kerubinin yanında bir tekerlek; ve tekerleklerin görünüşü gök zümrüt taşı gibi idi.</p>

  <p class="calibre3">- Ve onların görünüşüne gelince, dördünün de benzeyişi bir di, sanki tekerlek içinde tekerlek varmış gibi.</p>

  <p class="calibre3">- Yürüdükleri zaman dört yanlarına gidiyorlardı; yürürken dönmüyorlardı, ancak baş nereye yönelirse onun ardından gidiyor lardı...</p>

  <p class="calibre3">- Ve bütün bedenleri ve sırtları, ve elleri ve kanatları, ve te kerlekler, dördünün de tekerlekleri, çepeçevre gözlerle dolu idi.</p>

  <p class="calibre3">- Tekerlekler ise, ben işitirken onlara dönen tekerlekler diye bağırıldı.</p>

  <p class="calibre3">- Ve kerubiler yürüdükçe, tekerlekler de yanlarında yürüyorlardı; ve kerubiler yerden yükselmek için kanatlarını kaldırdıkça, tekerlekler de onların yanından ayrılmıyordu.</p>

  <p class="calibre3">- Onlar durdukça, bunlar da duruyorlardı ve yükseldikleri zaman onlarla beraber bunlar da yüksı diyorlardı...</p>

  <p class="calibre3">- Ve kerubiler kanatlarını kaldırdılar ve gözümün önünde dışarı çıktıkları zaman yerden yükseldiler, tekerlekler de yanlarında idi..."</p>

  <p class="calibre3">Mysore'daki Uluslararası Sanskrit Araştırma Enstitüsü, eski bir kâhin olan Maharishi Bharadvaya'nın yazdığı bir Sanskrit kita bı, çağdaş düşünüş biçimlerine uygın olarak çevirmeyi deneyen ilk kuruluştu. Elime geçen sonuç öyh şaşırtıcıydı ki, 1968 güzünde Hindistan'a yaptığım gezi sırasında, çevirinin doğruluğunu hem M sore'a, hem de Bangalore Merkez Kolejine giderek denetleme gereğini duydum. Sanskritçe kitabın çağdaş çevirisi aynen şöyleydi:</p>

  <p class="calibre3">- Kuşlar gibi iç gücüyle, ister karada, ister suda, ister havada hareket eden aygıtın adı Vimana'dır...</p>

  <p class="calibre3">- ...Gökyüzünde bir yerden ötekine hareket edebilen...</p>

  <p class="calibre3">- ...Ülkeden ülkeye, dünyadan dünyaya...</p>

  <p class="calibre3">- ...Bilimlerin rahiplerince bunlara Vimana denir...</p>

  <p class="calibre3">- ...Uçan makineler yapmanın sırrı...</p>

  <p class="calibre3">- ...Kırılmayan, bölünmeyen, yanmayan...</p>

  <p class="calibre3">- ...Ve yok edilemeyen...</p>

  <p class="calibre3">- ...Uçan makineleri oldukları yerde durdurmanın sırrı.</p>

  <p class="calibre3">- ...Uçan makineleri görünmez yapmanın sırrı.</p>

  <p class="calibre3">- ...Düşman uçan makinelerindeki konuşmaları ve sesleri du-yabilmenin sırrı.</p>

  <p class="calibre3">.Düşman uçan makinelerin içlerinin resimlerini çekmenin</p>

  <p class="calibre3">sırrı.</p>

  <p class="calibre3">- ...Düşman uçan makinelerin rotasını anlamanın sırrı.</p>

  <p class="calibre3">- ...Düşman uçan makinelerdeki varlıkları bayıltmanın ve düşman makineleri yok etmenin sırrı.</p>

  <p class="calibre3">Kitabın sonraki bölümlerinde makineyi oluşturan otuz bir ana parçanın kesin tanımları yapılmaktadır. Ayrıca, uçan aracın yapımında kullanılan ve bugün bizce ancak üç tanesi bilinen on altı tür metal saymaktadır. Geri kalanların hiçbiri şu ana kadar çevrilememiştir.</p>

  <p class="calibre3">Mysore'da yaşı hâlâ bilinmeyen bu kitap üzerinde yapılan deney, eski kitapların çağdaş çevirileri yapıldığında neler ifade edebileceklerini gösteren güzel bir örnektir.</p>

  <p class="calibre3">Uykularımı kaçıran bir merak, beni her zaman eski Hint kaynak kitaplarına sürüklemiştir. Hint Vedaları'nda ve destanlarında bulunan uçan makineler ve akıl almaz silahlar hakkındaki hayranlık verici ve esrarengiz bilgiler sayılamayacak kadar çoktur. Tevrat, güçlü ve canlı anlatımına rağmen bu Hint mücevherlerinin yanında soluk kalır.</p>

  <p class="calibre3">Asıl kaynaklar hakkındaki merakım, şans eseri doğan bir karşılaşma sonucunda bir kat daha arttı. 1963 yılında Zürih'te, küçük bir topluluğa yaptığım konuşmanın sonunda bir Hintli öğrenci yanıma gelerek, büyük bir içtenlikle: "Bize anlattıklarınızda yeni, ya da çarpıcı bir şey buluyor musunuz? Her öğrenim görmüş Hintli, Vedaların ana bölümlerini, dolayısıyla eski zamanlardaki tanrdarın uçan makinelerde dolaştıklarını ve korkunç silahlar taşıdıklarını bilir. Hatta Hindistan'da çocuklar bile bilir bunları!" dedi.</p>

  <p class="calibre3">Aslında bu genç adamın amacı, yalnızca kuramımı doğrulamak ve bu konuda çok çabuk heyecanlandığım için beni biraz sakinleştirmekti. Ancak çabaları tam tersine sonuç verdi.</p>

  <p class="calibre3">Bu olayı izleyen yıllarda, Hintli Sanskrit bilginleriyle tek yanlı bir haberleşmeye giriştim. Büyük bir nezaketle belirli sorularıma karşılıklar veriyor ve okumama imkân olmayan Sanskritçe yazıların fotokopilerini yolluyorlardı. Bu yazışmalardan, pul toplayan arkadaşlarım dışında kimse kârh çıkmadı. Artık huzurum kalmamıştı. Kitaplar yüzünden Hindistan'a gitmem gerekiyordu.</p>

  <p class="calibre3">1968 güzünde Mysore Eyaletinin başkenti Bangalore'a gittim. Bangalore, Güney Hindistan'ın öğretim merkeziydi, ancak başta bu özelliği hiç dikkatimi çekmemişti. Kente vardığım gün pek şaşırtıcı izlenimler edinmiştim. Dilenciler ve açlık -kağnılar ve iç karartan taksiler- burunlarında elmaslar ve alınlarında kırmızı noktalar olan kadınlar - bakımsız tahta kulübeler ve İngiliz koloni stilinde] beyaz saraylar - sokaklardaki koşuşma ve kanlı gözleriyle hantala kutsal inekler - mavimtırak yeşil üniformalarıyla askerler ve sokak kenarlarındaki pis sarı sular ve hepsinden öte burun kemiğimi sızlatan garip bir koku.</p>

  <p class="calibre3">Denizaşırı yardımlardan yararlanan Bangalore Üniversitesi, en iyi araç gereçlerle donatılmıştı. Geleceğin aydınları burada profesörlerle birlikte çalışarak yeni bilimsel sorunları çözüyorlardı.</p>

  <p class="calibre3">Koçrab Kültür Merkezi'nden Ramesh J. Patel ve Ahmedabad Üniversitesi'nden T.S. Nandi gibi uzman Sanskrit profesörleri yardımlarını esirgemediler. Genellikle tek bir telefon konuşması, yapılacak görüşmenin yeri ve zamanını saptamaya yetiyordu.</p>

  <p class="calibre3">Vedaların ve destanların yaşlarını sorduğumda bütün bilginler, Hintlilerin ulusal destanı Mahabharata'nın 80.000 beyit halinde ilk kez M.Ö. 1500 yılında ortaya çıktığını söylüyorlardı. Ama destanm özünü sorunca aldığım karşılık ya M.Ö. 7016, ya da 2604 oluyordu. Böylesine eskiye uzanan tarihlerdeki bu olağanüstü kesinlik, Mahabharata'da anlatılan bir savaşta sözü geçen belirli takım yıldızların durumu sayesinde elde edilmişti.</p>

  <p class="calibre3">Uzmanlar, bu astronomik bilgiler dışında, destanın yaşı hakkında henüz bir karara varamamışlardı. Tevrat gibi Mahabharata'nın da asıl yazarı bilinmemektedir. Asıl yaratıcısı bir söylentiye göre efsanevi Vyasa'dır. Ancak destanı sözlü olarak aktaran son kişi olan Sauti'nin ilk yazılı ve bütün destanı hazırladığı ileri sürülür.</p>

  <p class="calibre3">Yıldızlararası uzay uçuşlarında, ortaya çıkacak zaman değişimini hesaplamak için, bilgisayarlarına bilgi vermek durumunda bulunan matematikçilere Bangalore'da not ettiğim iki sayıdan söz etmeliyim. Mahabharata'da 1200 tanrı yılı; 360.800 insan ydına eşittir!..</p>

  <p class="calibre3">Sanskrit dilini bilmediğim için çılgına dönmüştüm! Çevremdekiler ellerinden geleni yapıyorlardı; kesinlikle hangi kitap ve hangi bölümlerde "üstün silahlan", "uçan silahları" ve "uçan makineleri" bulabileceğim hemen bildiriliyordu. Birçok kişi telefonlara sardıyor, kitaplık görevlilerini gelişimden ve görmek istediğim kitaplardan haberdar ediyorlardı. Kesinlikle aradığımı bulabilmem için yanıma istekli öğrenciler katıyorlardı. Ancak sorularıma beklediğim karşılıkların en önemli bölümleri Sanskrit, ya da bir başka Hint diliyle yazılı oluyor, bu durumda bir gün daha bilgili olarak dönmeyi umarak kitaplıklardan ayrılıyordum.</p>

  <p class="calibre3">Kitaplar hakkında ayrıntılara girerek merakımı giderecek bir otorite bulma umudum daha sönmemişti. Ahmedabad Üniversitesinden Profesör Doktor T.S. Nandi ile İsviçre'den mektuplaşmıştım. Kendisiyle Hindistan'da yaptığım görüşmeler sırasında şefi Profesör Esther Abraham Solomon'la tanıştım. Bayan Solomon altı yıldır Sanskrit Bölümü Başkanlığı görevini yürütmektedir ve Hindistan'daki bütün bilginler onu, bu konudaki en büyük uzmanlardan biri olarak nitelerler.</p>

  <p class="calibre3">Ahmedabad, on beş ve on altıncı yüzyıllardan kalma önemli cami ve türbeleriyle, eski bir pamukçuluk kentidir. Sarbarmatik ırmağının kıyısında uzanan kent, 1961 yılında kurulan Gujerat Üniversitesiyle tanınır ve nüfusu 1.2 milyon dolaylarındadır.</p>

  <p class="calibre3">Ahmedabad'ın turistleri çeken bir özelliği vardır: Sallanan minareler. Bunların tepesine helezon biçimi bir merdivenle çıkılabilir; çıplak ayakla ebette. Minarelerin dünyada bir eşi daha olmayan bir gariplikleri vardır. Bir grup insan bu minarelerden birini ileri geri hareket ederek sallamaya başlarsa, öteki minare de sallanır. Minareler bugüne kadar turistlerin bu maskaralıklarına dayanmışlardır ve görünüşe bakılırsa Pisa'nın eğri kulesini geçeceklerdir.</p>

  <p class="calibre3">Profesör Nandi, Profesör Esther Solomon'la öğlende buluşabileceğimi bildirirken: "İlk kata çıkın; adı kapının üzerinde yazar, içeri girin ve rahatınıza bakın," dedi.</p>

  <p class="calibre3">Gözlerimi kamaştıran öğle güneşinin altında yola koyuldum; aylardan kasımdı. Üniversite, üzerinde gereksiz hiçbir süs bulunmayan, kireç boyalı iki katlı modern bir binaydı. Bir Avrupalının ilk kez gittiği yerde "içeri girip rahatına bakması" pek olağan olmadığından, girişte beklemeye başladım. Oysa Hintli profesör ve öğrenciler çeşitli ofislere, dünyanın en doğal şeyiymiş gibi kapıyı vurmadan giriyorlardı. Bu arada öğretmen-öğrenci ilişkilerinin ne kadar nazik ve resmiyetten uzak olduğuna da tanıklık ettim.</p>

  <p class="calibre3">Profesör Solomon saat bire doğru geldi. Üzerinde basit, beyaz bir sari vardı. Elli yaşlarındaydı. Profesör Nandi benden söz ettiği için olmalı, eski bir arkadaşı gibi karşıladı. İngilizce sürdürdüğümüz konuşmamızı teybe almama izin verdi.</p>

  <p class="calibre3">Konuşma şöyleydi: "Profesör, Sanskrit bilginlerinin eski Hint Vedaları ve destanlarının Tevrat'tan eski olduğu görüşünde olduklarını söylersem, meslektaşlarınızın bana verdiği bilgileri yanlış mı yorumlamış olurum?"</p>

  <p class="calibre3">"Böyle kesin iddialarda bulunamayız ve bulunmamalıyız. Ne eski Hint kitapları, ne de Tevrat kesinlikle tarihlenmemiştir. Mahabharata'nın en eski bölümlerinin M.Ö. 1500 dolaylarında yazıldığı kanısı gün geçtikçe güç kazanmaktadır; ancak bunun bir tahmin olduğu ve destanın asıl çekirdeğini ele aldığı unutulmamalıdır. Doğal; olarak birtakım eklentiler yapılmıştır. Mahabharata'nın asıl çekirdeği, M.Ö. 1500'den yüz küsur yıl daha geriye gidebilir. En eski kitapların hurma ağaçlarının kabuklarına yazddığını biliyorsunuz; ama hurma ağaçlan daha ortaya çıkmadan kitapların içeriği sözlü olarak! kuşaktan kuşağa aktarılıyordu. Taş üzerine yazılmış biçimleri del vardır, ama bunlar ülkemizde pek seyrektir."</p>

  <p class="calibre3">"Çalışmalarınız sırasında Tevrat kitaplarıyla asıl Hint kitapları arasında bir paralelliğe rastladınız mı?"</p>

  <p class="calibre3">"Kuşkusuz belirli paralellikler vardır, ama kanımca bu benzerlik şu ya da bu biçimde hemen hemen bütün halkların efsanelerinde görülür. Yalnız Tufan olayını, insanları yaratan tanrıları, göklere kaçırılan kahramanları, bunların kullandıkları silahları düşünseniz yeter."</p>

  <p class="calibre3">"Öyle ama, kurgu-bilim silahlarından geçilmeyenler, özellikle eski Hint ve Tibet kitapları. İlk aklıma gelenler tanrısal şimşek, Mahabharata'da sözü edilen ve bir tür hipnotik bir silah olan ışın silahları, tanrıların atıldığı zaman bumerang gibi geri dönen diskleri ve bakteriyolojik silahları andırır araçlar... Bunlar hakkında ne düşünüyorsunuz?"</p>

  <p class="calibre3">"Bunlar yalnızca hayali bir tanrısal gücün abartmalarıdır. Eski insanlar önderlerine ve krallarına mistik ve esrarengiz güçler vermeye gerek duyuyorlardı kuşkusuz. Her yeni kuşak bunları çoğaltarak yeni niteükler de getiriyordu."</p>

  <p class="calibre3">"Bu hayali kavramlar ilkel dönemin düşünce dünyasıyla uzlaşır mı dersiniz?"</p>

  <p class="calibre3">"Elbette. Ama bizler de her zaman bilmecelerle karşı karşıya kalıyoruz!"</p>

  <p class="calibre3">"Viyana adı verilen uçan nesneler Hint ve Tibet kitaplarında sürekli olarak tanımlanıyorlar. Onlara ne dersiniz?"</p>

  <p class="calibre3">"Açıkça söylemek gerekirse, onlara ne anlam vereceğimi bilemiyorum. Mutlaka içinde tanrıların savaştığı uçak gibi bir şeyi anlatmak istiyorlar."</p>

  <p class="calibre3">"Yani bu anlatılanları efsane olarak sınıflandırıp bir yana bırakabilir miyiz, daha doğrusu bırakmalı mıyız?"</p>

  <p class="calibre3">Profesör Solomon bir süre düşündükten sonra, teslim olduğunu belirtir biçimde, "Evet bırakmalıyız," dedi.</p>

  <p class="calibre3">"Peki ya bu kitaplar çok eskiden olmuş gerçek olayları anlatıyorlarsa?"</p>

  <p class="calibre3">"Garip bir şey olurdu bu!"</p>

  <p class="calibre3">"Yani imkânsız mı?"</p>

  <p class="calibre3">Bir sessizliğin ardından:</p>

  <p class="calibre3">"Bilmiyorum, gerçekten bilmiyorum."</p>

  <p class="calibre3">Dışarıda beni dayanılmaz sıcak bekliyordu. Gereksiz gibi duran bir köprüden geçerek ağır ağır kente yöneldim. Üstüne köprü kurulan ırmak, kuraklıktan çay gibi akıyordu. Halıcılar renkli mallarını kurutmak için ırmak yatağına sermişlerdi. Aklıma hep yaptığım görüşme geliyordu. Bu aydın kadın bile sorularıma doyurucu karşılıklar veremiyordu.</p>

  <p class="calibre3">Beni on yılı aşkın bir süredir, insanlığın en eski kitaplarını, kuramıma uygun biçimde karşılaştırmaya ve belirli olayların anlatımı arasındaki paralellikleri araştırmaya iten, Profesör Solomon'un kesin bir karşılık veremediği soruydu.</p>

  <p class="calibre3">Otelde havalandırma sayesinde biraz kendime gelebildim. Mahabharata'dan rastgele bir sayfa açtım; karşıma şu bölüm çıktı:</p>

  <p class="calibre3">Brighu, kendisine gök çadırının boyutları sorulduğunda şöyle karşılık verdi:</p>

  <p class="calibre3">"Kutsanmışların ve tanrısal olanların oturduğu uzay sonsuzdur; şahanedir o, içinde birçok hayat bulunur. Sınırlarına vardamaz onun.</p>

  <p class="calibre3">"Onun güç küresinin altında ve üstünde, güneş ve ay artık görünmez olurlar, orada güneş gibi parlayan ve ateş gibi ışık saçan tanrıların kendi ışıkları vardır.</p>

  <p class="calibre3">"Onlar bile göklerin yüce çadırının sınırını göremezler, çünkü oraya ulaşılması zordur, çünkü o sonsuzdur... Ama o ölçülemeyen evrenin yukarılarında, çok yukarılarında alevli, kendi kendini aydınlatan varlıklar vardır."</p>

  <p class="calibre3">Mahabharata'da anlatılanlar hâlâ geçmişin çözülmemiş bilmeceleri arasındadırlar. Oysa bu eski kitap Hindistan'da çok ayrıntılı ve özenli bir biümsel araştırma konusudur.</p>

  <p class="calibre3">İnsan düşünmeye ve dilleri kullanmaya başlayalı beri mitler ve efsaneler yaratmış, bunlar binlerce yıl anlatıldıktan sonra tarihin belli bir döneminde kâğıda geçirilmişlerdir. Bu eski mit ve efsanelerin bir bölümünün din, ya da temel felsefe durumuna geçmeleri ve insanlığın hareketlerini yönetir olmaları, bir bölümünün ise reddedilmeleri, ya da etkisiz kalmaları düşündürücüdür. Bütün eski kitapların ortak özelliği, bölümlerinin ispatının mümkün olmaması ve din olarak kabul edilen bölümlere "inanılması"dır. Eski kitapları günümüzün bakış açısından yorumlamaya çalıştığımızda, incelenecek yeni çeviriler bulamayız; bu bakımdan "inanılan" ya da reddedilen kitaplar üzerinde çalışmak zorunda kalırız. Bunlar bile dehşet verici bilgiler bulmaya yeter. Ancak bu incelemeler görünüşte, "inanılan" dogmaya itirazda bulunmayı, ya da efsanevi kayıtları gerçek olayların anlatımı olarak ele almayı amaçlamış değildir.</p>

  <p class="calibre3">Paris'teki Sorbonne kitaplığında, Kabala'nın yedi cildi üzerinde uzun süre çalıştım. Çalışmamın ürünlerini anlatmadan önce, Kabala'nın dünya üzerindeki en geniş kapsamlı ve en düşündürücü gizli öğreti olduğuna kısaca değineyim. Yapıtın kâğıda geçirilmesi için ilk atılımın M.S. 1200 yılı dolaylarında yapıldığı sanılmaktadır. Ayrıca Talmud'un<a id="footnote1"></a><sup class="calibre21"><a href="#bookmark5">1</a></sup> gerçekçiliği ve maddeciliğine karşı bir tepki olarak ortaya çıktığı da söylenir.</p>

  <p class="calibre3">Kabala, Tevrat'taki esrarengiz bildirileri açıklar ve üyelerine, eski Musevi kanunlarına gizlenmiş mesajları yorumlar. Kabalacılar kitabın, Tanrı'nın buyruğu üzerine yazıldığını söylerler. Kitapta gizli işaretler, simgeler ve matematiksel formüller vardır. Gizli bilgilerin hepsi, türlü tanrıların mistik güçlerine bağlanmışlardır. Küçük bir üye çevresine giren ve Kabala'nın sırlarını baştan sona iyice öğrenmiş kişilerin mucize gösterme yeteneğinde oldukları ileri sürülür.</p>

  <p class="calibre3">Bütün eski kitaplardaki anlatımları gerçek kabul etmek alışkanlığında olduğum için, Kabala'daki hikâyeleri de olayların hemen ardından yazılmış gerçek kayıtlar olarak ele alıyorum. Bu, Kabala'daki gizli düşüncelerin derinliğine inmenin ve dünyamızdan, "tanrılara" uzanan gerçek yolu bulmanın tek yoludur.</p>

  <p class="calibre3">Kabala'nın "yedi öteki dünya"sı, türlü bölümlerde geniş ayrıntılarıyla anlatılmaktadırlar. İşte genel anlamını verdiğim birkaç bölüm:</p>

  <p class="calibre3">"Geh dünyasında yaşayanlar ağaç eker ve yetiş<span style="text-indent: 1.5em; font-size: 1em; line-height: 1.2;">tirirler. Ağaçlardan topladıkları her şeyi yerler, ama buğday ve öteki tahılları bilmezler. Dünyaları gölgelidir ve üzerinde büyük hayvanlar yaşar.</span></p>

  <p class="calibre3">"Nesziah dünyasında yaşayanlar, ekmelerine gerek olmayan bitkileri ve fundaları yerler. Yapı olarak ufaktırlar ve başlarında burun yerine, soluk aldıkları iki delikleri bulunur. Çok unutkandırlar ve bir işi yaparken neden başladıklarını unuttukları çok olur. Dünyalarından kırmızı bir güneş görünür.</p>

  <p class="calibre3">"Tziah dünyasında yaşayanlar başka varlıkların yediğini yememelidirler. Bunlar sürekli olarak yeraltı su kaynakları ararlar. Sarışındırlar ve bütün başka varlıklardan daha inançlıdırlar. Dünyalarında büyük zenginlikler ve güzel binalar vardır. Toprak kurudur ve iki güneş görülür.</p>

  <p class="calibre3">"Thebel dünyasında yaşayanlar sudan çıkan her şeyi yerler. Öteki varlıklardan üstündürler. Dünyaları, üstünde yaşayanların yüz biçimi ve renk bakımından değişiklik gösterdiği bölgelere ayrılmıştır. Ölülerini yeniden yaşatabilirler. Dünyaları güneşten uzaktır.</p>

  <p class="calibre3">"Erez dünyasında yaşayanlar Adem'in soyundan gelirler.</p>

  <p class="calibre3">"Adamah dünyasında yaşayanlar da Adem'in soyundan gelirler, çünkü Adem, Erez dünyasının neşesizliğinden yakınmıştır. Toprağı işlerler ve bitki, hayvan ve ekmek yerler. Genellikle mutsuzdurlar ve sık sık birbirleriyle savaşa tutuşurlar. Geçmişte Thebel dünyasında yaşayanlar bunları ziyarete gelirlerdi, ama hafızalarının zayıflığı yüzünden ne zaman geldiklerini unutmuşlardır.</p>

  <p class="calibre3">"Arqa dünyasında yaşayanlar toprağı ekip biçerler. Yüzleri bizim yüzlerimizden farklıdır. Bütün dünyaları ziyaret ederler ve bütün dilleri bilirler."</p>

  <p class="calibre3">Karşımıza yine o tanıdık sorular çıkıyor. Kabala'nın yazarları yedi başka dünyadaki varlıkların, dünyadakilerden görünüş bakımından ayrıldığını nereden biliyorlardı? Değişik yemekler yediklerini ve gökyüzünde başka güneşler bildiklerini nereden öğrenmişlerdi?</p>

  <p class="calibre3">Kabala'da dikkati çeken bir başka nokta, insanların aslında cinsel ilişki sırasında birbirlerinin yüzüne bakmadıklarının ve tohum birleşmesinin <span class="calibre16">tek</span> bir varlıkta gerçekleştiğinin belirtilmesidir. Çağdaş Kabalacılar, Tanrı'nın Âdem'den önce bir başka varlık yarattığını ve bu yaratığın yalnız "erkek" olduğunu, ancak bu özelliğinin onu çocuk yapmaktan alıkoymadığını ileri sürerler. Söz konusu varlık daha sonraları yılanla ilişki kurmuştur.</p>

  <p class="calibre3">Kabala'nın temel bölümü olan Zohar Kitabı, Aramice yazılmıştır ve Kabalacı Tanrı kavramından hareketle, Tevrat'ın ilk beş kitabını yorumlar. Zohar'ın, Haham Simon bar Yohai (M.S. 130-170) tarafından yazıldığı söylenirse de, İspanya'da Moses de Leon tarafindan sözlü anlatımlardan yararlanılarak on üçüncü yüzyılda kâğıda geçirilmiş ve ilk kez 1558 yılında Cremona'da basılmış olması, mümkündür.</p>

  <p class="calibre3">Zohar'da bir dünyalıyla bir Arqalinin görüşmesi anlatılır. Bu ikili konuşmadan, dünyayı yerle bir eden bir yangından kurtulan ve! Haham Yosse'nin önderliğinde yola çıkan mültecilerin, kayadaki bir yarıktan ansızın önlerine çıkan "değişik yüzlü" bir yaratıkla karşılaştıklarını öğreniyoruz. Haham Yosse yabancıya sokularak nereden geldiğini sorar.</p>

  <p class="calibre3">Yabancı karşılık verir:</p>

  <p class="calibre3">"Arqahyim."</p>

  <p class="calibre3">Yosse şaşırır ve sorar:</p>

  <p class="calibre3">"Yani Arqa'da canlılar mı var?"</p>

  <p class="calibre3">Yabancı başını sallar:</p>

  <p class="calibre3">"Evet, sizin geldiğinizi görünce mağaradan çıktım ve bu dünyanın adını sormaya karar verdim."</p>

  <p class="calibre3">Yabancı daha sonra kendi dünyasında mevsimlerin buradaki gibi olmadığını: Orada bitkilerin yetişmesi için yıllar gerektiğini ve takım yıldızların dizilişlerinin, dünyadaki görünüşlerinden farklı olduğunu söyler...</p>

  <p class="calibre3">Bu kaydın ardında, 700 yıl önce kâğıda geçirilen ve basılalı 400 yıl olan 1800 yıllık bir söylenti yatmaktadır. Bu kelimelerin arkasında hangi eski bilgilerin saklandığını bir kez daha sormak isterim.</p>

  <p class="calibre3">Dünyayı ziyaret eden bir yabancının takım yıldızları, kendi gezegeninde alıştığı biçimin dışında görmesi çok doğaldır. Mevsimlerin o gezegende değişik bir sıra izlemesi ve süreleri de öyle...</p>

  <p class="calibre3">Bu yargılar, hayal olarak nitelendirilip bir yana bırakılamayacak kadar gerçekçidirler.</p>

  <p class="calibre3">Bir de Dzyan Kitabı vardır. İçi simgesel işaretlerle dolu olan kitabın yaşını kimse bilmemektedir. Aslının dünyadan bile eski olduğu söylenir. Yine bir söylentiye göre, kitap geçmişte öylesine bir mıknatıs gücüne sahipti ki, onu eline alan "seçilmişler", anlatılan olayların gözlerinin önünden geçtiğini görüyor, aynı zamanda dillerindeki kelimeler yeterliyse, ritmik biçimde yayılan itici güçler aracılığıyla kitapta anlatılanları kavrayabiliyorlardı.</p>

  <p class="calibre3">Bu gizli öğreti binlerce yıl Tibet'te kesin sır olarak saklanmıştı. Bilgisiz kişilerin elinde bu öğretinin çok büyük ölçüde tehlikeli olacağı söylenirdi. Asıl kitap -hâlâ var olup olmadığı bilinmektedir- kuşaklar boyu kelime kelime kopya edilmiş ve "seçilmişler" tarafından yeni kayıtlarla, yeni bilgiler eklenerek genişletilmişti.</p>

  <p class="calibre3">Dzyan Kitabı'nın Himalayaların ardında ortaya çıktığı ileri sürülür. Kitabın öğretisi bilinmeyen yollarla Japonya, Hindistan ve Çin'e ulaşmış, düşüncelerinin izlerine Güney Amerika efsaneleri arasında bile rastlanmıştır. Günümüz Kıta Çin'inin batı kesimindeki Kunlun ve Altay dağ sıralarındaki geçitler ve boğazlarda gizlenen kardeşlik örgütleri, aşırı büyüklükteki kitap koleksiyonlarına gözcülük ederlerdi. Bunlar berbat tapınaklarda yaşarlardı. Edebiyat hazinelerini, toprak altı hücreleri ve geçitleri saklardı. Dzyan Kitabı da bu emin yerlerde gizlenirdi. İlk kilise pederleri bu gizli öğretiyi, bilenlerin hafızalarından silmek için ellerinden geleni artlarına koymamışlardı. Ancak, bütün çabaları sonuçsuz kalmış, kitaplar kuşaktan kuşağa ağız yoluyla geçmeye devam etmişti.</p>

  <p class="calibre3">Yabancı ülkelerde bu kitaptan söz edildiğini birçok kez duydum, ama kitabın "gerçek" kopyasını görmüş bir kişiyle hiçbir zaman tanışamadım. Dzyan Kitabının korunan, daha doğrusu bilinen bölümleri Sanskrit çeviriler biçiminde bütün dünyaya yayılmıştır. Söylenenlere bakılırsa, bu önemli gizli öğreti, başlangıçtan beri var olan eski kelimeyi, yaratılışın formülünü vermekle kalmaz, insanlığın milyonlarca yıllık evrimini de türlü bölümlerde anlatır.</p>

  <p class="calibre3">Yaratılışın yedi kıtası Dzyan Kitabına göre öyle ilginçti ki, buraya birtakım bölümleri almadan edemedim:</p>

  <p class="calibre3">I. Kıta</p>

  <p class="calibre3">"Zaman değildi, çünkü o sürenin sonsuz kucağında uyumaktaydı...</p>

  <p class="calibre3">...Karanlık tek başına sınırsız bütünü dolduruyordu...</p>

  <p class="calibre3">...Ve hayat evrensel boşlukta, kendini bilmeden, bir yürek gibi çarpıyordu.</p>

  <p class="calibre3">...Yedi yüce Rab ve yedi gerçek durulmuştu.</p>

  <p class="calibre3">II. Kıta</p>

  <p class="calibre3">...Kurucular neredeydi, neredeydi ışık saçan oğullar... biçimsizlikten biçimi yaratanlar; dünyanın kökü?..</p>

  <p class="calibre3">...Saat daha çalmamıştı; ışın daha tohumun içine çakmamıştı...</p>

  <p class="calibre3">III. Kıta</p>

  <p class="calibre3">...Yedinci ebediyetin son titreşimi sonsuzluğun içinde titreşir.</p>

  <p class="calibre3">...Titreşim, hayatın su damlalarının içinden azametle geçerken, çabuk kanadıyla bütün evrene ve karanlıkta yaşayan tohuma dokunur...</p>

  <p class="calibre3">...Hayatın kökü ölümsüzlük okyanusundaydı ve okyanus ateş ve ısı ve hareketten bir ışın demetiydi. Karanlık kaybolup gitti ve artık yoktu...</p>

  <p class="calibre3">...İşte, bak... parlak boşluk, karanlık boşluğun oğlu... O güneş gibi parlamakta; o bilginin parlak tanrısal ejderidir.</p>

  <p class="calibre3">...Tohum neredeydi ve karanlık şimdi neredeydi?..</p>

  <p class="calibre3">...Tohum odur ve o ışıktır, karanlık gizlenmiş babanın parlak beyaz oğlu.</p>

  <p class="calibre3">IV. Kıta</p>

  <p class="calibre3">...Dinleyin dünyanın oğulları, öğreticilerinizi dinleyin, ateşin oğullarını...</p>

  <p class="calibre3">...Başlangıçtan beri var olan yedilerden gelen bizlere kulak verin, başlangıçtan beri var olan alevden doğan bizler, babalarımızdan öğrendik.</p>

  <p class="calibre3">...Işığın parlaklığından -sonsuz karanlığın ışınından- boşluğa yeniden uyandırılmış enerjiler fırladı... Ve tanrısal adamlardan biçimler, kıvılcımlar, kutsal hayvanlar ve kutsal babaların habercileri oluştu...</p>

  <p class="calibre3">V. Kıta</p>

  <p class="calibre3">...Bilgi ejderinin ilk yedi soluğu sıraları gelince, dönüp duran kutsa soluklarından ateşli buran yelini yaratırlar.</p>

  <p class="calibre3">...Tanrısal oğulların hızlı oğlu... Dairevi haberler götürür... Ateşli bulutlardan şimşek gibi geçer...</p>

  <p class="calibre3">...O, onların yol gösterici ruhu ve önderidir. O ise başlayınca, ışıklı yurtlarında neşe içinde yaşayanların bulunduğu aşağı krallığın kıvılcımlarını ayırır...</p>

  <p class="calibre3">VI. Kıta</p>

  <p class="calibre3">...Hızlı ve parlak olan... evreni ebedi temellere oturtur...</p>

  <p class="calibre3">...Onları eski tekerleklerin benzerliğinde inşa eder, onları çürümeyen merkezlere yerleştirir...</p>

  <p class="calibre3">...Onlar Fohat tarafından nasıl inşa edilmişlerdi? O ateşli tozu toplar. Ateş topları yapar, onların içinden geçer, onları yuvarlayıp içlerine hayat verir, sonra onları harekete geçirir... Onlar soğuktur, ısıtır. Onlar kurudur, nemlendirir. Onlar parlar, yelpazeleyip soğutur. İşte Fohat bir alaca karanlıktan ötekine böyle hareket eder, yedi ebediyet boyunca.</p>

  <p class="calibre3">...Ananın yavruları bütünü doldurdu. Yaratıcı ve yok edici arasında boşluk için savaşlar oldu.</p>

  <p class="calibre3">VII. Kıta</p>

  <p class="calibre3">...İşte, bak duygulu, biçimsiz hayatın başlangıcına. İlkin, tanrısal olan, ana ruhtan olan...</p>

  <p class="calibre3">...Bir ışın küçük ışınları çoğaltır...</p>

  <p class="calibre3">...Sonra ilk elbiselerini giyen kurucular parlak dünyaya inerek -kendileri olan- insanlara hükmederler."</p>

  <p class="calibre3">Bu yaratılış mitini, öğrenim görmüş okur için daha öte açıklamaya gerek yoktur. Uzay yolculukları çağında bu kitapların kendi kendilerini açıklamaları korku vericidir. Üzerinde daha çok durulması gereken yalnızca birkaç kavram vardır.</p>

  <p class="calibre3">Ebedi anne: Uzay</p>

  <p class="calibre3">Yedi ebediyet: Ölçüsüz zaman, ya da süreler. Hıristiyan teolojisindeki biçimiyle "ebediyef'in Asya öğretilerinde hiçbir anlamı yoktur. Ölçüsüz zaman, uzun bir süreyi kaplar, yani Brahma'nın 100 yılı 311,040,000,000,000 dünya yılına eşittir. Brahma'nın bir günü ölümlüler için 4,320,000,000 yıldır. "Brahma", bütün dünyaları yaratan ve koruyan güçtür. Okurlarıma zaman değişimi kanunlarını hatırlatmak isterim, yoksa bu zaman ölçüleri asla kavranamaz.</p>

  <p class="calibre3">Zaman: Anlayış ve algı durumlarının art arda gelmesi.</p>

  <p class="calibre3">Boşluk: Madde</p>

  <p class="calibre3">Işık: Kaynağı bilinmediği için hayal edilemeyen bir şey.</p>

  <p class="calibre3">Baba ve Ana: Başlangıçtan beri var olan gerçeğin erkek ve dişi&nbsp;<span class="calibre17">özü.</span></p>

  <p class="calibre3">Yedi cüce Rab: Yedi yaratıcı ruh.</p>

  <p class="calibre3">Kurucular: Evrenin gerçek yaratıcıları, ya da gezegenler sisteminin mimarları.</p>

  <p class="calibre3">Soluk: Boyutsuz uzay.</p>

  <p class="calibre3">Işın: Dünya-yumurtanın içindeki madde.</p>

  <p class="calibre3">Yedinci ebediyetin son titreşimi: Evrensel zekâ olayının belirli aralıklarla ortaya çıkışı.</p>

  <p class="calibre3">Bakire-yumurta: Atomdan gök nesnelerine kadar görülebilen her şeyin asıl biçiminin simgesi.</p>

  <p class="calibre3">Dünyanın oğulları-ateşin oğulları: Biçim almış kozmik güçler.</p>

  <p class="calibre3">Fohat: Kozmik enerjinin kurucu biçimleri.</p>

  <p class="calibre3">(Alıntılar ve yorumlar, Helene Petrovna Blavatski'nin "Gizli Öğreti" adlı kitabından alınmıştır. Kitap <span class="calibre16">1888</span> yılında Almanya'da basılmıştır.)</p>

  <p class="calibre3">Dzyan Kitabının başka bölümleri, sürekli olarak dünyada 18 milyon yıl önce hiçbir iş yapmadan yiyip içip yatan, akd ve zekâdan yoksun, kemiksiz lastik gibi yaratıkların yaşadığını anlatır. Bu varlıkların bölünme yoluyla çoğaldıkları belirtilir. Bu çoğalmanın sonucu olarak, dört milyon yıl kadar önce, barışçı ve nazik bir varlık türü ortaya çıkmıştır. Bunlar sakin, mutlu bir dönem geçirdiler. Ancak üç milyon yıl sonra çok değişik türden bir dev soyu gelişti. Dzyan'ın dediğine göre bu devler hem erkek hem de dişiydiler ve kendi kendileriyle Uişki kurarlardı. 700.000 yıl kadar önce "dişi hayvanlarla kurdukları ilişkiler sonucunda korkunç görünüşlü canavarlar doğdu. Bu canavarlar çoğalma yöntemlerini değiştirme gücünden yoksundular ve gün geçtikçe hayvanlara daha çok bağlanır oldular ve zekâları iyice körlendi.</p>

  <p class="calibre3">Dzyan Kitabının, M.Ö. 9564 yılında, bugünkü Küba ve Florida dolaylarında batan çok geniş toprak parçalarından söz ettiği söylenir. Bugüne kadar efsanevi Atlantis'in nerede olduğu bulunamamıştır. Son ortaya atılan kuramlar, Akdeniz'deki Thera adasının Atlantis olduğunu ileri sürerler. Atlantis'le, Dzyan Kitabında anlatılan batmış ülkeler aynı mıdır? Bilmiyorum. Belki Atlantis de, Tanımlanamayan Uçan Nesneler (UFO) gibi insanlığın hayalinde derinliğine kök salmış bir düşüncedir.</p>

  <p class="calibre3">Mahabharata, Kabala, Zohar, Dzyan. Tek doğrultuyu gösteren olaylar bakımından birbirinin aynı dört kitap!</p>

  <p class="calibre3">Bunlar gerçekten olmuş şeylerin hikâyeleri midir?</p>

  <h1 class="calibre14" id="sigil_toc_id_8"><a class="calibre9" id="bookmark6"></a><span class="calibre8">ON BİRİNCİ BÖLÜM</span></h1>

  <p class="calibre3"><span class="calibre15">ATALARıMıZıN SAPKINLIKLARI</span></p>

  <p class="calibre3">Geçmiş günlerde insan ve hayvan melezi yaratıklar olmalıydı. Geçmişin resmi ve edebiyatı bu konuda kuşku bırakmayacak kadar açıktır. Kanatlı, insan başlı hayvanların, deniz kızlarının, akrep adamların, kuş adamların, sentorların<a id="footnote2"></a><sup class="calibre21"><a href="#bookmark7">2</a></sup> ve çok başlı canavarların resimleri pek canlı biçimde hafızalarımızdadır. Eski kitaplar, bu melez varlıkların, çok önceleri bile aşiretler, kabileler ve hatta daha geniş topluluklar halinde yaşadıklarını belirtirler. "Tapınak hayvanı" olarak özel biçimde yetiştirilen melezlerin bulunduğu ve bunların halkın ahlaksız sevgilileri olduğu anlatılır. Sümer kralları ve Asurlular, belki de yalnız sapık eğlenceler için yarı insan yarı hayvan olan yaratıklar avlarlardı. Esrarengiz kitaplar, önemli varlığı sürekli olarak mitler dünyasının denetlenmesi imkânsız alanlarına doğru uçup giden yarı insan ve melezlerden söz ederler.</p>

  <p class="calibre3">Mısırlıların koçu, on ikinci yüzyılda kurulan Ruhani Şövalyeler Örgütü'nün hikâyeleri arasında sık sık kendini gösterir. Koçun başında insan saçı bulunur, dik yürür, arkası ve ayakları keçininkilere benzer ve büyük bir erkeklik organı vardır. Herodot (M.Ö. 490-425) Mısır Tarihi adlı kitabında, kadın olması gereken garip siyah güvercinlerden söz eder (II, 57). Hint Vedaları "elleri üstünde yürüyen" anaları anlatır. Gılgamış Destanı, Enkidu'nun "hayvanlardan ayrılması" gerektiğini söyler. İnsan başlı, at gövdeli yaratıklar olan Sentorlar, Pirithoüs'ün düğününde, Lapitaların karılarının ırzına geçmişlerdi. Boğa başlı Minotor için altı genç erkek ve altı genç kız "kurban" edilirdi. Efestus'un neşeli kızlarında bir cinsel ima bulunduğu kesindir. Altın buzağı çevresinde yapılan dansın, toplu cinsel çılgınlığın son aşaması olduğu kuşkusuzdur.</p>

  <p class="calibre3">Eflatun, Sempozyum'unda şöyle diyor: "Aslında, erkek ve dişi cinslere ek olarak bir de üçüncü cins vardı. Bu insanların dört eli ve dört ayağı olurdu... Gücü büyüktü bunların, kafaları cüretli düşüncelerle doluydu, göklerde fırtınalar koparmayı, tanrılara söz geçirmeyi tasarlarlardı... "</p>

  <p class="calibre3">Yazılarda çoğunlukla "yüce tanrılar" olarak anılan Kaberioriler, eski Mısır zamanında başlayıp Helenistik dönemleri kapsayan ve Roma kültürünün başlangıcına kadar uzanan sürede, bereket tanrıçalarıyla esrarengiz ayinler yaparlardı. Bu ayinler gizli olduğu için, beylerle hanımların aralarında ne türden cinsel oyunlar oynadıklarını öğrenemiyoruz. Bununla birlikte, iki erkek ve iki dişi Kaberiori'nin bir hayvanla birlikte bu eğlenceye katıldığını biliyoruz. Üstelik bu toplu çiftleşmede yalnız erkek ve kadın yer almıyor, katılan hayvan da etkin rol oynuyordu!</p>

  <p class="calibre3">Yeri gelmişken Mısır'ın Apislerinden, "Memfîs'in kutsal boğalarından söz edeyim. Bunlar çok döl veren hayvanlar oldukları için üç metre uzunluğunda ve dört metre yüksekliğinde lahitlerde mumyalanmışlardı. Üç yıl önce, çöl kumlarının çok aşağısına yapılmış bu küf kokulu mezar odalarında dururken, söz konusu bereketli boğaların ömürleri boyunca neler yaptıklarını sordum kendi kendime...</p>

  <p class="calibre3">Tacitus, (Vakayiname XV, 37) Tigellinus'un, evinde yarı insan yarı hayvanların yardımıyla gerçekleştirilen yasak ilişkilerin yer aldığı gece cümbüşlerini anlatır. Bu sapıklıkların gizli toplumlarda ne kadar sürdürüldüğü kesin olarak bilinmez.</p>

  <p class="calibre3">Gördükleri, zaman zaman Herodot'un canını epey sıkmıştır: "Bu eyalette, yakın zamanlarda bir keçi herkesin gözü önünde bir kadınla çiftleşti - çok şaşırtıcı b r olay." (II, 46)</p>

  <p class="calibre3">Tanrı Pan, klasik ressamlar tarafından keçi ayaklı ve keçi başlı olarak tasvir ediliyordu. Bu da Herodot'un keyfini kaçırıyordu: "Onu işte böyle resmediyorlar, nedenini söylemesem daha iyi olur." (II, 46)</p>

  <p class="calibre3">Talmud, Havva'nın bir yılarla çiftleştiğini kaydeder. Bu düşünce birçok ressama esin kaynağı olmuştu. Nippur'da bulunan çömlekler üzerinde, yakışıklı genç erkeklere göz diken deniz perilerini andıran resimlerde, epey iri göğüslü bir kadın ve bir yılan kuyruğu görülmektedir.</p>

  <p class="calibre3">Ne kadar acı olursa olsun, geçmişimizin günahkâr yönünü silip atamayız. Pornografi bütün çağlarda ardından koşulan bir şey olmuştur. Tarih öncesi cinsel aşırılıkların resimleri kil tabletler, kaya yüzleri ve hayvan kemiklerinde açıkça görülür.</p>

  <p class="calibre3">Günümüzün biyolojik bilgilerine göre, insan ve hayvanlar arasındaki ilişkiden döl almak imkânsızdır, çünkü çiftlerin kromozom sayısı birbirini tutmaz. Bu türden bir ilişki, hiçbir zaman yaşayan bir varlık doğurmamıştır. Ama, karışık varlıkların kromozom sayısını bir araya getiren genetik kodu biliyor muyuz?</p>

  <p class="calibre3">Eski insanlar cinsel insan-hayvan ayinlerini büyük bir zevk ve keyifle düzenlerlerken, kendi cinsleriyle çiftleşmenin daha iyi olduğu düşüncesini, bilinmeyen akıllı yaratıklardan başka kimden almış olabilirlerdi?</p>

  <p class="calibre3">Dünya yerlileri "tanrılar" aralarından ayrıldıktan sonra yine mi sapıtmışlardı?</p>

  <p class="calibre3">Bu sapıtma, kalıtımsal günahla aynı şey miydi?</p>

  <p class="calibre3">"Tanrılar"ın bu geri dönüş yüzünden kendilerini cezalandırılacaklarından mı korkuyorlardı? İlkel çağlarda evrimi engelleyen belki de hayvanlarla ilişki kurulmasıydı. Bu açıdan bakıldığında Âdem'in günahı ve sonuçları, araya giren hayvan kanı yüzünden yerinde saymaya başlayan evrimden başka bir şey olamazdı. "Kalıtımsal günah", ancak her doğumda, birleşmiş çiftin hayvan yanından bir özellik doğan varlığa geçerse mantık kazanır: İnsandaki hayvan özellikleri.</p>

  <p class="calibre3">Kutsal bildiğiniz şeyler adına söyleyin, kalıtım yoluyla geçebilecek daha büyük bir "günah" olabilir mi?</p>

  <p class="calibre3">Sümerlilerin evren için, kabaca gök ve dünya olarak çevrilebilecek bir tek kavramları vardır: Anki. Efsanelerinde göklerde kayıklar ve ateş gemileriyle dolaşan, yıldızlardan gelerek atalarını dölleyip tekrar yıldızlara dönen "tanrılar"dan söz edilir. Sümer panteonu yani tanrıların tapınağı, insan biçiminde olan, fakat üstün güçlere ve ölümsüzlüğe sahip bir grup varlık tarafından "neşelendirilirdi". Ama Sümer kitapları "tanrıları" belirsiz varlıklar olarak ele almaz, insanların onları bir zamanlar gözleriyle gördüklerini söyler. Sümer bilgeleri, yapı işini tamamlayan "tanrıları" tanıdıklarına inanırlardı. Her şeyin nasıl olduğunu Sümer kitaplarında okuyabiliriz. Tanrılar onlara yazıyı vermişler, metal yapmak için gerekenleri (Sümerce metal kelimesi 'tanrısal metal' olarak çevrilir) ve arpa yetiştirmenin yollarını öğretmişlerdir. Sümer kayıtlarına göre, ilk insanların tanrılarla dünyanın çocukları arasındaki ilişkiden doğduğunu da unutmamalıyız.</p>

  <p class="calibre3">Sümer efsaneleri, güneş tanrısı Utu ve güzellik tanrıçası İnanna'nın uzaydan geldiğini söylerler. Sümerce kaburga 'ti'dir; 'ti' aynı zamanda "hayat yaratmak" anlamına da gelir. Ninti ise hayatı yaratan Sümer tanrıçasıdır. Geleneğe göre hava tanrısı Enlil, birçok insanı hamile bırakmıştır. Bir çivi yazısı tablete göre Enlil tohumunu Meslamtaea'nın döl yatağına bırakmıştır: "Rabbinin tohumu, pırıldayan tohum, senin döl yatağmdadır; Günah tohumu, tanrısal isim benim döl yatağımda... "</p>

  <p class="calibre3">Daha insan yaratılmadan ve Nippur kentinde yalnız tanrılar yaşarken, Enlil, güzel NinliPin ırzma geçmiş ve yukarıdan gelen buyruklar uyarınca onu hamile bırakmıştır. Başta güzel dünyalı Ninlil bir "tanrı" tarafından döllenmek istememiş ve itiraza başlamıştır; "Döl yolum çok küçüktür, bu ilişkiyi anlamaz, dudaklarım çok küçüktür, nasıl öpüleceğini bilmezler..."</p>

  <p class="calibre3">Tanrısal Enlil, Ninlil'in itirazlarını duyar, ama dünya yüzünden birtakım pis yaratıkların kaldırılması "tanrıların" buyruğu olduğu için, Ninlil'in döl yatağına boşalır. Sümerolog S. N. Kramer tarafından çevrilen tabletlerden birinde şunlar yazmaktadır: "İnsanlığın tohumunu yok etme kararı tanrılar oturumunda kararlaştırıldı. An ve Enlil'in sözlerine göre... onların egemenliği sona erecektir... "</p>

  <p class="calibre3">Yani amaç saf olmayanları yeryüzünden silmekti. Bir başka tablette de şunlar yazıyor:</p>

  <p class="calibre3">"O günlerde, tanrıların yaratma odasında, onların evi <span class="calibre16">Duku'da</span> Lahar ve Aşman yaratılmışlardı...</p>

  <p class="calibre3">O günlerde Enki EnhTe dedi ki:</p>

  <p class="calibre3">"Enlil baba, Lahar ve Aşman,</p>

  <p class="calibre3">Burada, <span class="calibre16">Duku'da</span> yaratılmıştı onlar,</p>

  <p class="calibre3">Bırakalım insinler <span class="calibre16">Duku'dan</span> onlar."</p>

  <p class="calibre3">"Tanrıların yaratma odası"yla Duku aynı şeyler miydi? Ve o ikisinin ineceği "Duku", tanrıların uzay gemisi miydi? Canlı anlatım bu iddialarda bulunmayı gerektiriyor.</p>

  <p class="calibre3">Pennsylvania Üniversitesi bilginleri 1889'da bir araştırma gezisinden dönerlerken, beraberlerinde dünyanın en eski ölçeğe uygun kent planını getiriyorlardı; bu Enlil-ki'nin (Nippur) planıydı. Tanrı Enlil'in kentinde "cinsel bakımdan saf olmayanlar için" bir kapı vardı. Bence bu kapı, işlerini bitiren tanrıların koruyucu bir tedbiriydi. Yeni bir kuşak ürettikten sonra, "yeni insanları" hayvanlarla ilişki kurmasınlar diye ötekilerden ayırmışlardı. Tabletlerden biri tanrıların dölleme yöntemini, daha doğrusu tanrısal tohumun ekilmesini kısaca anlatıyordu.</p>

  <p class="calibre3">Bana, ilkel çağlardaki galaktik üstün insanların hareket etme yöntemleriyle ilgili pek güzel malzemeler sağlayan Tevrat'ın ilk beş kitabı, uzay çağında yaşayan kişinin bakış açısından okunduğu sürece tam bir bilgi madenidir. Öyleyse Musa'nın anlattıklarından yararlanarak, uzaylıları bir süre için dünyamıza geri getirelim. Belki de Musa bizlere, ilkel yaratıkların hayvanlarla ilişki kurması hakkında yeni ve şaşırtıcı şeyler anlatır...</p>

  <p class="calibre3">Tevrat'ın Çıkış bölümü, 16-19'da şunları görürüz:</p>

  <p class="calibre3">"Ve vaki oldu ki, üçüncü günde sabah olunca gök gürlemeleri ve şimşekler ve dağ üzerinde koyu bir bulut ve çok kuvvetli boru sesi oldu; ve ordugâhta olan bütün kavm titredi.</p>

  <p class="calibre3">Ve Allah'ı karşılamak için Musa, kavmi ordugâhtan çıkardı, ve dağın eteğinde durdular.</p>

  <p class="calibre3">Ve Sina dağı hep tütüyordu, çünkü RAB onun üzerine ateş içinde inmişti; ve onun dumanı ocak dumanı gibi çıkıyordu, ve bütün dağ çok titredi.</p>

  <p class="calibre3">Ve boruların sesi gitgide artıyordu... "</p>

  <p class="calibre3">Çıkış 18'deyse şunlar anlatılıyor:</p>

  <p class="calibre3">"Ve bütün kavm gök gürlemelerini ve şimşekleri, ve boru sesini ve dağın tüttüğünü gördüler; ve kavm görünce titredder, ve uzakta durdular."</p>

  <p class="calibre3">Bugün hâlâ her şeye kadir Tanrı'nın dumanlar püskürten, ışıklar saçan, depremler yapan ve jet uçakları gibi gürültüler çıkartan bir araçla yolculuk etmek zorunda olduğuna inanan var mıdır? Tanrı her yerde bulunurdu. Böyle olduğu halde koruduğu "çocuklarına" böylesine korkunç biçimde görünmesine ne gerek vardı? "Çocuklarını" kendinden kaçmalarına yol açacak ölçüde korkutması nedendi? Koca şefkatli Tanrı! Ama hiç olmazsa Musa'ya kavmini iniş alanından uzak tutmasını buyurmuştu. Çıkış 23-24 bunu şöyle anlatıyor:</p>

  <p class="calibre3">"...Kavm Sina dağına çıkamaz; çünkü sen: Dağa sınır koy, ve onu takdis et, diye bize tembih ettin.</p>

  <p class="calibre3">Ve RAB ona dedi: Git, in; ve sen ve seninle beraber Harun çıkacaksınız; fakat kâhinlerle kavm RABBE çıkmak için geçmesinler, ta ki, onlara hücum etmesin."</p>

  <p class="calibre3">Davud'un Mezmurlarından birinde Tanrı'nın nasıl gözüktüğü pek etkileyici biçimde anlatılır. (Mezmur 7-9):</p>

  <p class="calibre3">"RABBİN sesi ateş alevleri çıkarır.</p>

  <p class="calibre3">RABBİN sesi çölü sarsar; RAB Kadeş çölünü sarsar.</p>

  <p class="calibre3">RABBİN sesi geyikleri doğurtur ve ormanların libasını soyar..."</p>

  <p class="calibre3">Mezmur CIV, 3-4'te bir uzay gemisinin inişini anlatan heyecanlı bir hikâye dinliyoruz:</p>

  <p class="calibre3">"... Bulutları kendine araba eden; O ki yelin kanatları üzerinde gezer;</p>

  <p class="calibre3">O ki rüzgârları melekler, ateş alevini hademe eder."</p>

  <p class="calibre3">Ama Peygamber Mika hepsinden ileriye gider. (Mika, I, 3-4)</p>

  <p class="calibre3">"Çünkü işte RAB yerinden çıkıyor, ve inecek ve dünyanın yüksek yerleri üzerinde yürüyecek.</p>

  <p class="calibre3">Ve onun altında dağlar ve dereler ateş karşısında balmumu gibi, inişle aşağı dökülmüş su gibi eriyecekler, ve yarılacaklar."</p>

  <p class="calibre3">Hayal gücünün bile harekete geçmek için bir kıvılcıma ihtiyacı vardır. Öyleyse Tevrat'ın yazarlarının hayal gücünü harekete getiren neydi? Hiçbir zaman görmedikleri bir şeyi mi anlatıyorlardı? Zaman zaman her şeyin aynen anlattıkları gibi olduğuna inanmamızı rica ediyorlar. Ve onları kırmıyorum, çünkü anlattıklarına tanıklık ettiklerine inanıyorum. O günlerde çöl kumlarını havalandıran, ateş saçan, ve altında dağları eriten bir araç hayal etmek imkânsızdı. Ancak Hiroşima'da olup bitenleri okuyan yirminci yüzyıl insanları Tevrat'ta Tanrı'nın görünmesi sırasında olanları kolayca kavrayabilir.</p>

  <p class="calibre3">Tevrat'ın suni tohumlama hakkında söyleyecekleri olacaktır elbette. "Tanrı" (ya da "tanrılar") dünyaya kozmik bir araçla inmişlerdi. Tohumlarıyla dünya yerlilerini dölleme işine hemen başlamışlar, bu deney için seçilen insanları hayvanlarla ilişki kuranlardan ve melezlerden ayırarak "çöle yolculuk" yapmalarını salık vermişlerdi. Onları orada bir bakıma karantinaya almışlardı. Açlık çekmemeleri için hoş kokulu ve tatlı yiyecekler veriyorlardı. Bir kuşak boyu "çölde" kalmaları gerekiyordu. Çıkış XIX, bu konuda şunları söylüyor:</p>

  <p class="calibre3">"Mısırlılara ne yaptım, ve sizi nasıl kartal kanatları üzerinde taşıdım, ve sizi kendime getirdim gördünüz."</p>

  <p class="calibre3">Tanrıların, genetik kodu çok iyi bildikleri doğruysa, birçok bölümü saran esrar perdesi kendiliğinden kalkar. Sözgelişi, Tekvin I, 26-27:</p>

  <p class="calibre3">"Ve Allah dedi: Suretimizde, benzeyişimize göre insan yapalım... Ve Allah insanı kendi suretinde yarattı, onu Allah'ın suretinde yarattı... "</p>

  <p class="calibre3">Daha önce de belirttiğim gibi bir süre sonra Musa'nın Tekvin</p>

  <p class="calibre3">II, 22'de anlattığı biçimde kadın yaratıldı:</p>

  <p class="calibre3">"Ve RAB Allah adamdan aldığı kaburga kemiğinden bir kadın yaptı..."</p>

  <p class="calibre3">Tufandan kurtulan ve dünya soylarının dedesi olan Nuh, Bat-Enoş'un döl yatağına "tanrılar" tarafından yerleştirilmişti. İbrahim'in karısı Sara, ilerlemiş yaşı yüzünden çocuk sahibi olamayınca "Tanrı" tarafından ziyaret edilmiş ve dünyaya oğlu İshak'ı getirmiştir. Musa bu olayı Tekvin, XXI, l'de şöyle anlatıyor:</p>

  <p class="calibre3">"Ve RAB demiş olduğu gibi Sara'yı ziyaret etti, ve RAB Sara'ya söylemiş olduğu gibi etti. Ve Sara gebe kaldı ve İbrahim'e ihtiyarlığında bir oğul doğurdu... "</p>

  <p class="calibre3">Rab, Peygamber Yeremya'ya, (Yeremya I, 5'te) bir sır veriyor:</p>

  <p class="calibre3">"Ana karnında sana şekil vermeden önce seni tanıdım, ve sen doğmadan önce seni takdis ettim... "</p>

  <p class="calibre3">Yeremya'yı doğumdan önce tanıması, genetik koda göre programlandırmayı hatırlarsak, gün gibi açık olur. Tevrat'taki birçok hikâye tanrıların dölleme işlemine değinir. Kanımca "tanrılar" özel bir soy yaratarak, ileride dünya işlerini onlara emanet etmeyi tasarlamışlardı. Musa, Tekvin XV, 5'te bu soyun geleceğinden söz eder:</p>

  <p class="calibre3">"Tanrı İbrahim'e: Şimdi göklere bak, ve eğer yıldızları sayabilirsen, onları say... Zürriyetin böyle olacaktır."</p>

  <p class="calibre3">Ama Levililer XX, 24'e göre tohum bireyselliğini korumalıdır:</p>

  <p class="calibre3">"... Ben sizi milletlerden ayırt eden Allah'ınız RAB'im."</p>

  <p class="calibre3">Ancak "tanrıların" bu yaratıklar yüzünden başları dertten kurtulmuyordu. Çünkü yarattıkları varlıklar, hayvanlarla çiftleşmek alışkanlığından bir türlü sıyrılamıyorlardı. Sonunda Musa geri dönme eğiliminde olanları uyardı ve cezalandırılacaklarını söyledi. (Levililer XVIII. 23 ve devamı.)</p>

  <p class="calibre3">"Ve hiçbir hayvanla kendini murdar etmek için yatmayacaksın; ve bir kadın hayvanla yatmak için onun önünde durmayacak; bu rezalettir:</p>

  <p class="calibre3">Bu şeylerin hiçbiriyle kendinizi murdar etmeyin; çünkü önünüzden kovmakta olduğum milletler bütün bu şeylerle murdardırlar; ve memleket murdardır.</p>

  <p class="calibre3">Bunun için onun üzerinde kendi fesadını arıyorum, ve memleket kendi halkını kusuyor.</p>

  <p class="calibre3">Onun için kanun ve hükümlerimi tutacaksınız... "</p>

  <p class="calibre3">Günah işleyenlere verilen cezalar çok ağırdı. Öyle olmaları da gerekmekteydi, çünkü hayvanlarla cinsel ilişki kurmak günlük olaylardandı. Yine Levililer, XX, 15-16'da Musa'nın verdiği cezalar anlatılıyor:</p>

  <p class="calibre3">"Ve bir hayvanla yatan adam mutlaka öldürülecektir, hayvanı da öldüreceksiniz.</p>

  <p class="calibre3">"Ve bir kadın bir hayvana yaklaşmak üzere onun yanına giderse, kadını ve hayvanı öldüreceksin; mutlaka öldürülecekler... "</p>

  <p class="calibre3">"Seçilmiş insanlar" sonunda bu cinsel sapıklıklarından kurtulacaklardı, ama çölde, karantinada geçirilen kırk yılın ardından. Sonra gelen kuşak, hayvanlarla çiftleşme düşüncesinden bile tiksinir olacaktı. Yani "tanrılar", genetik olarak programlandırdıkları yüksek insanlar yararına, yarı insan yarı hayvanlara karşı verdikleri zorlu savaşı kazanacaklardı. Yine de "vaat edilmiş topraklara" yalnız yeni kuşağın dönmesine izin vereceklerdi. Bu konuda bakın Sayılar XIV, 29-30'da neler deniyor:</p>

  <p class="calibre3">"Leşleriniz bu çölde düşecek; ve sizden bütün sayılanlar, bütün sayınıza göre bana karşı söylenen yirmi yaşında ve ondan yukarıda olanlar...</p>

  <p class="calibre3">Gerçekten oraya gitmeyeceksiniz..."</p>

  <p class="calibre3">Ancak aynı kesin kurallar vaat edilmiş topraklardaki hayat için de geçerliydi. (Yeşu, XXIII, 7 ve 12-13).</p>

  <p class="calibre3">"Ve sizinle kalan bu milletler arasına karışmayasınız..."</p>

  <p class="calibre3">"Ve onlar size ve siz onlara karışırsanız:</p>

  <p class="calibre3">İyi bilesiniz ki, Allah RAB bu milletleri artık koymayacaktır... Onlar sizin için kement ve tuzak ve böğürlerinizde üğendire ve gözlerinizde diken olacaklardır."</p>

  <p class="calibre3">Vaat edilen topraklara girişten sonra da kurallar çok sıkıydı. Hayvanlarla kurulan ilişkiler ancak yeni kanunlarla önlenebiliyordu.</p>

  <p class="calibre3">"Tanrılar", başkalaşıma uğrattıkları insanlara çok kesin sağlık öğütleri veriyorlardı: (Levililer XII, 2-4).</p>

  <p class="calibre3">"Bir adamda bedenin derisinde şiş, yahut kabuk, yahut parlak leke olup bedenin derisinde cüzam hastalığı halini alırsa o zaman kâhin Harun'a, yahut kâhin olan oğullarından birisine götürülecektir.</p>

  <p class="calibre3">Ve kâhin bedenin derisinden olan hastalığı görecek; eğer hasta olan yerde kıl ağarmışsa ve hasta olan yerin görünüşü bedenin derisinden derinse cüzam hastalığıdır...</p>

  <p class="calibre3">Ve eğer parlak leke bedenin derisinden beyazsa ve görünüşü deriden derin değilse ve kdı ağarmamışsa, o zaman kâhin hasta olanı yedi gün kapayacaktır."</p>

  <p class="calibre3">"Tanrılar" yani bilinmeyen akıllı yaratıklar, yeni insanlara hastalıklara teşhis koymayı, ve burada olduğu gibi, hastayı tecrit etmeyi öğrenmişlerdi.</p>

  <p class="calibre3">Levililer XV, 4-12'de mikroptan arıtma işlemleri ayrıntılarıyla anlatılmaktadır:</p>

  <p class="calibre3">"Akıntısı olan adamın üzerine yattığı her yatak murdar olacaktır; ve üzerine oturduğu her şey murdar olacaktır."</p>

  <p class="calibre3">Ve onun yatağına her kim dokunursa, esvabını yıkayacak ve suda yıkanacak..</p>

  <p class="calibre3">Ve akıntısı olanın oturmuş olduğu herhangi bir şeyin üzerinde oturan, esvabını yıkayacak ve suda yıkanacak...</p>

  <p class="calibre3">Ve onun bedenine dokunan, esvabını yıkayacak ve suda yıkanacak...</p>

  <p class="calibre3">Ve akıntısı olan tahir bir adama tükürürse, o zaman o adam esvabını yıkayacak ve suda yıkanacak.</p>

  <p class="calibre3">Ve akıntısı olanın üzerine bindiği her eyer murdar olacaktır.</p>

  <p class="calibre3">Ve kendisinin altında bulunan herhangi bir şeye dokunan murdar olacaktır...</p>

  <p class="calibre3">Ve akıntısı olanın dokunduğu toprak kap parçalanacak..."</p>

  <p class="calibre3">Bütün bunlar ultra-modern sağlık tedbirleridir. Ancak uzak geçmişte bu bilgiler nereden edinilmişti? 1969 modeli gözlüklerimi takarak okumaya çalışırsak, olup bitenleri görebiliriz:</p>

  <p class="calibre3">"Tanrılar" uzaydan geldiler.</p>

  <p class="calibre3">"Tanrılar" kimi yaratıkları seçerek döllediler.</p>

  <p class="calibre3">"Tanrılar" genetik malzemelerini taşıyan yaratıklara, gelişme yeteneğindeki bir uygarlık için gereken kuralları ve öğütleri verdiler.</p>

  <p class="calibre3">"Tanrılar" eski yaşayış biçimlerine dönenleri yok ettiler.</p>

  <p class="calibre3">"Tanrılar" seçilmişlere çok geniş sağlık, tıp ve teknoloji bilgileri aktardılar.</p>

  <p class="calibre3">"Tanrılar" yazma sanatını ve arpa yetiştirme yöntemlerini öğrettiler.</p>

  <p class="calibre3">Görüşlerimi dizerken kronolojik sırayı bilerek göz önünde tutmadım. Tevrat kitapları bir dinin oluşumunu gösteren basamaklardır; zamanın tarihsel akışını göstermezler. Daha eski halkların kitaplarıyla yapılan karşılaştırmalar, Tevrat'ın ilk beş kitabında anlatılan olayların teolojistlerin belirttiği zamanlarda geçmediğini ortaya koymuştur. Tevrat kanunlar, uygarlık için gerekli pratik öğütler, mitler ve gerçek tarih parçalarından oluşan güzel bir koleksiyondur. Bu koleksiyon dinsel okurların yüzyıllardır kafa yordukları çözülmemiş bilmecelerin yanında, her şeye kadir, iyi ve her yerde bulunan bir tanrı kavramıyla kesinlikle uzlaşmayacak pek çok olguyu da içerir.</p>

  <p class="calibre3">Temel sorun şudur: Her şeye kadir bir tanrı nasıl yanlış yapabilir? İnsanı yaratıp beğendikten bir süre sonra yaptığına pişman olan bir tanrıya nasıl kadirimutlak diyebiliriz?</p>

  <p class="calibre3">Tekvin I, 31 ile Tekvin VI, 6'yı karşılaştıralım:</p>

  <p class="calibre3">"Ve Allah yaptığı her şeyi gördü ve işte çok iyi idi."</p>

  <p class="calibre3">"Ve Allah yeryüzünde adamı yaptığına pişman oldu, ve yüreğinde acı duydu."</p>

  <p class="calibre3">İnsanı yaratan tanrı, onu yok etmeye karar verdi. Ve sık sık da yok etti. Neden?</p>

  <p class="calibre3">"Kalıtımsal günah" kavramı da bana tutarsız görünüyor. İnsanı yaratan Tanrı'nın, yarattığı şeyin günahkâr olacağını bilmesi gerekirdi. Bilmiyorsa, nasıl <span class="calibre16">her şeye kadir</span> olabilirdi?</p>

  <p class="calibre3">Tanrı, günahlarından ötürü Âdem'le Havva'yı cezalandırmakla kalmamış, onların soyundan gelen masum insanlara da ceza vermişti. Oysa onların çocuklarının çocukları bu günahlarla ilişkili değildi, hatta olanları bilmiyorlardı bile. Yoksa tanrı gazabını masumların kanıyla yatıştırmak mı istemişti? Sonsuz iyilikte bir tanrının intikam duygulan taşıyabileceğini sanmıyorum. Ayrıca, her şeye kadir bir tanrının, masum oğullarından birinin, dünyadaki günahların bağışlanması uğruna korkunç biçimde öldürülmesine nasıl göz yumabildiğim aklım almıyor.</p>

  <p class="calibre3">Bu soruları sorarken, büyük dinlere kara sürmek, ya da karşı çıkmak amacını gütmüyorum. Bütün bu çelişkileri göstermemin nedeni, evrenin büyük tanrısının, efsaneleri, mitleri ve dinleri dolduran ve hayvandan insana doğru olan başkalaşımı etkileyen " tanrılarda hiçbir ortak yanının bulunmadığına inanmamdır.</p>

  <p class="calibre3">Art arda gelen bu "edebi" deliller, Michel Eyquem Montaigne (1533-1592)'nin, tanınmış filozoflara verdiği söylevin kapanış cümlesini hatırlatıyor:</p>

  <p class="calibre3">"Baylar, benim bütün yaptığım, önceden toplanmış çiçeklerden bir demet oluşturmaktır; çiçekleri birbirine tutturacak ipi sağlamaktan başka hiçbir katkım olmamıştır."</p>

  <div class="calibre26">
    <p class="calibre3"><br class="calibre4" /></p>
  </div>

  <p class="calibre24" clear="all"></p>

  <p class="calibre3">Her şeyin temeline inmem, kaynakları harfi harfine almamamı rica eden mektuplar gönderilmesine yol açtı. Ancak babalarımız 2000 yıl boyunca Kutsal Kitaba kelime kelime bağlı kalmak zorundaydılar. Kuşkularını açıklamaya kalkıştıkları anda korkunç tepkiler göreceklerini bilirlerdi. Bugünse, birtakım sorunları ve tartışılabilir noktaları göz önüne sermek daha bir hoşgörüyle karşılandığı için sorular sormayı sürdüreceğim.</p>

  <p class="calibre3">Neden "tanrı" ve "melekleri" ateş, duman, deprem, gürültü, şimşek ve rüzgâr gibi olaylarla birlikte görünürlerdi? 2000 yılın diyalektik eğitim sürecindeki apaçık delillerde filizlenebilecek cesur ve hayalden hareket eden açıklamalar yapılmaktadır. Ancak esrarengiz gerçek olarak kabul edebilme cesaretini kendinde bulan var mıdır?</p>

  <p class="calibre3">İsviçreli Profesör Dr. Othmar Keel, bu olayları ideogram olarak nitelerken, Profesör Lindborg bunların tanrısal deneyler olduğunu savunur. Tevrat bilginlerinden Dr.A. Guillaume, hepsini doğal olaylar olarak yorumladığı halde, Dr. W. Beyerlein hemen hepsinde İsraillilerin dinsel bayram geleneklerinden parçalar bulur.</p>

  <p class="calibre3">Bilginlerin açıklamaları mı? Bunlarda çelişkiden başka bir şey göremiyorum. Ama genç kuşaktaki düşünce değişimini mutluluk verici buluyorum.</p>

  <p class="calibre3">Dr. Fritz Dumermuth, Basle'deki teoloji fakültesinin dergisinde (No. 21/1965) şunları yazmıştı: "Yakından incelendiğinde söz konusu bilgilerin meteorolojik, ya da volkanik türden doğal olaylarla bağdaştırılmayacağı açığa çıkar. Kutsal kitap üzerindeki araştırmalarda gelişme kaydedilmesi isteniyorsa, değerlendirmelerin yeni bir görüş açısından yapılması yerinde olur."</p>

  <p class="calibre3">Bilinmeyen akıllı yaratıkların, yalnızca yeni insanları düşündüklerini ve gözettiklerini sanmıyorum. Her ne kadar henüz araştırmalarla ispatlanmadıysa da, "tanrıların" dünyada büyük çapta gerek duydukları bir maddenin varlığından kuşkulandıkları ve onu aradıkları ileri sürülebilir. Acaba bu uzay gemileri için yakıt mıydı?</p>

  <p class="calibre3">Birtakım deliller, evrime yardımcı oldukları için "tanrılara" armağanlar verildiğini göstermektedirler. Çıkış XXV, 2, yanlış yorumlara yol açabilecek 'takdime'lerden söz eder. Uzman Alman çevirmenleri, takdimelerin, kaldırılan ve bir şeyin içine itilen nesneler olabileceğini söylemişlerdi. Musa Çıkış XXV, 2-7'de şunları söylüyor:</p>

  <p class="calibre3">"Ve RAB Musa'ya söyleyip dedi: İsrail oğullarına; Bana takdime getirsinler, diye söyle; yüreğinden veren her adamdan benim takdimemi alacaksınız.</p>

  <p class="calibre3">Ve onlardan alacağınız takdimeler şudur: Altın, ve gümüş, ve</p>

  <p class="calibre3">tunç.</p>

  <p class="calibre3">Ve lacivert ve erguvani ve kırmızı, ve ince keten ve keçi kılı,</p>

  <p class="calibre3">Ve kırmızı boyalı koç derileri ve Yunusbalığı derileri, ve akasya ağaçlan,</p>

  <p class="calibre3">Akik taşları, ve efod<a id="footnote3"></a><sup class="calibre21"><a href="#bookmark8">3</a></sup> için ve göğüslük için kakılacak taşlar."</p>

  <p class="calibre3">Takdimeler getirilirken yanlışlık yapılmaması için liste ayrıntılarıyla belirtiliyordu. Bunu Sayılar, XXXI, 50-54'te buluyoruz:</p>

  <p class="calibre3">"Ve her birimiz, RAB BİN takdimesi olarak, altın eşya, ayak halkaları, ve bilezikleri, yüzükler, küpeler, ve gerdanlıklar getirdik...</p>

  <p class="calibre3">Ve RAB BE arz edilen kaldırma takdimesi altınının hepsi on altı bin yedi yüz elli şekeldi<a id="footnote4"></a><sup class="calibre21"><a href="#bookmark9">4</a></sup>.</p>

  <p class="calibre3">Ve Musa ile kâhin Eleazar altını aldılar ve RAB BİN önünde İsrail oğullan için anılma olarak getirdiler."</p>

  <p class="calibre3">Ancak İsrail tanrısı dünya çocuklarına yaptığı iyiliğin karşılığını beklememeliydi. Armağanların kâhinler için olmadığıysa belliydi, çünkü armağanları toplama ve sunma görevi onlara verilmişti. Takdimeler, "tanrılar"ın aktardıkları bilgilere karşılık istedikleri armağanlar mıydı?</p>

  <p class="calibre3">Eski kaynaklar "tanrıların" gezegenimizde sonsuza kadar kalmaya istekli olmadıkları izlenimini verirler. Tasarılarını uyguladıktan sonra uzun süre ortadan kaybolmaktadırlar. Ancak yoklukları sırasında, yarattıkları varlıkları korumak için çareler düşünmektedirler. Olağanüstü yeteneklere sahip olduklarına göre, bu gözetim işinde teknolojiden yararlandıkları ileri sürülebüir.</p>

  <p class="calibre3">"Tanrıların" yoklukları sırasında peygamberlerin Samuel I, III, l'de anlatıldığı biçimde tanrıdan öğüt ve yardım istemeleri olağandı:</p>

  <p class="calibre3">"Ve çocuk Samuel, Eli'nin önünde RABBE hizmet ediyordu.</p>

  <p class="calibre3">Ve o günlerde RABBİN kelamı seyrekti, sık sık rüyet olmuyordu." (Yani, tamı pek sık cevap vermiyordu.)</p>

  <p class="calibre3">Yeni insanlar korunmasız bırakılmıyorlardı. Kitaplar, yüksek emirler uyarınca seçilmişleri koruyan "tanrıların hizmetçilerinden" söz ederler. Bunlar robotlar mıydı?</p>

  <p class="calibre3">Gılgamış Destam, Enkidu ve Gılgamış ile canavar Çuvava arasındaki çarpışmayı anlatır. Enkidu ve Gılgamış'ın mızrakları ve baltaları "parıldayan canavar"a hiç zarar vermeden çarpıp düşerler. Tanrıların yaşadıkları yerleri tek elle ve büyük başarıyla koruyan Çuvava'nın arkasında bir "kapı", "gök gürültüsü gibi" bir insan sesiyle konuşmaktadır. Akıllı Enkidu Çuvava'nın zayıf yanını yakalar ve onu etkisiz kılar.</p>

  <p class="calibre3">Çuvava ne "tanrı" ne de insandır. Bu sonuca, James Pritc-hard'ın 1950'de yayınlanan Eski Yakın Doğu Kitapları adlı yapıtında yer alan bir dizi tablette yazılanlara dayanarak varıyoruz.</p>

  <p class="calibre3">"Bu 'adamı', eğer adamsa, yok edene kadar, bu tanrıyı, eğer tanrıysa, öldürene kadar, kente adımımı atmayacağım... Ey efendim (Gılgamış'a) bu şeyi görmeyen dehşete düşmemiş demektir, ben ki bu 'adamı' gördüm, dehşet içindeyim. Dişleri ejder dişi gibiydi, yüzü aslan yüzü gibi... "</p>

  <p class="calibre3">Bu bir robotla yapılan çarpışmanın anlatımı değil midir? Enki-du, makineyi durduran kolu bulup robotu hareketsiz mi kılmıştı?</p>

  <p class="calibre3">N.S. Kramer'in bir çevirisi de "tanrıların hizmetçileri"nin programlanmış robotlar olduğu konusundaki kuşkularımı güçlendiriyor:</p>

  <p class="calibre3">"... İnanna'ya (tanrıça) eşlik edenler, yemek bilmeyen, su bilmeyen, kurulu sofraya oturmayan, verilen suyu içmeyen varlıklardı..."</p>

  <p class="calibre3">Sümer ve Asur tabletleri sık sık "yemek yemeyen, su içmeyen" varlıklardan söz ederler. Bu garip canavarlar kimi zaman "uçan aslanlar", "ateş kusan ejderler", ya da "tanrıların parlak yumurtaları" olarak nitelendirilirler.</p>

  <p class="calibre3">"Tanrılar" tarafından bırakılmış koruyuculara eski Yunan hikâyelerinde de rastlarız. Herkül'ün hikâyesinde, aydan düşen ve "hiçbir insan silahı"nm yaralayamadığı Nemea aslanının sözü edilir. Bir başka hikâye, hiç uyumayan ve silah olarak "ateş ve korku verici tıslamalar" kullanan ejder Ladon'u anlatır.</p>

  <p class="calibre3">Robotlar, Kutsal Kitap'ta da karşımıza çıkarlar. Lut adesini Sodom ve Gomora felaketinden kurtaranlar başka ne olabilirlerdi?</p>

  <p class="calibre3">Seçilmiş insanlara savaşları sırasında yardım eden "tanrının kollarına nasıl bir anlam verebiliriz? Musa, Çıkış XXIII, 20-21'de tanrının buyrukları üzerine yardım eden bir meleği anlatıyor:</p>

  <p class="calibre3">"İşte ben, yolda seni korumak için, ve hazırladığım yere seni getirmek üzere, önünden bir melek gönderiyorum.</p>

  <p class="calibre3">Onun karşısında sakının ve onun sözünü dinleyin, ona karşı koymayın; çünkü suçunuzu bağışlamayacaktır, çünkü benim ismim ondadır."</p>

  <p class="calibre3">Bence kendisini yapanın adını, ya da aklını taşıyan ve programı dışına sapamayan tek şey, bir robottur.</p>

  <p class="calibre3">Okul sıralarındayken, Tekvin XXVIII, 12'de anlatılan Yakup'un serüveni çok hoşum giderdi. Yakup bir akşam düşünde tepesi göklere varan bir merdiven ve ona tırmanan tanrının meleklerini görmüştü. Uzay gemisine mal yükleyen "tanrının hizmetçileri" Yakup'u görünce şaşırmışlar mıydı? Yakup'un serüveni yaşanmış bir olay mıydı?</p>

  <p class="calibre3">Cüretli iddialarımı denetlemek isteyen okurlarım, eski kitaplarda sözü edilen ejderlerin yerine, bugün anladığımız biçimleriyle "robof'ları koyarak okusunlar. Anlaşılamayanın nasıl ansızın anlaşılır duruma girdiğini göreceklerdir.</p>

  <p class="calibre3">Açıklamaya çalıştığım kuramların vahşice saldırılara uğrayacağını biliyorum. Bilinmeyen akıllı yaratıklar hayvanlığa ve doğal olmayan cinsel ilişkilere bir son verebilmişler miydi? Yeni bir insan türü akıllı yaratıklardan uygar toplu hayatı düzenleyecek emirler almış mıydı? Bilinmeyen akıllı yaratıklar görevlerini tamamladıktan sonra uzayda kaybolmuş, ancak artlarında yeni insanı koruyup denetleyecek gözcüler bırakmışlar mıydı? Ve bu gözcüler robot ve otomat mıydı?</p>

  <p class="calibre3">Bir zamanlar mitlerin, efsanelerin ve söylentilerin arkasına gizlenmiş gerçekleri açığa çıkarmaya çalışıyorum. İşte tartışılmayacak kadar kesin birkaç olgu:</p>

  <p class="calibre3">Tibetliler ve Hindular, evrene dünya soyunun "anası" derlerdi.</p>

  <p class="calibre3">Malekula (Yeni Hebridler) yerlileri ilk insan soyunun, "göklerin oğullarından" geldiğini belirtirler.</p>

  <p class="calibre3">Kızılderililer, "gök gürültüsü kuşü'nun soyundan geldiklerini söylerler.</p>

  <p class="calibre3">İnkalar: "Güneşin oğulları" olduklarına inanırlardı.</p>

  <p class="calibre3">Rapanuiler, kökenlerini kuş adamlara kadar uzatırlar.</p>

  <p class="calibre3">Mayaların, "Pleiades'in çocukları" oldukları söylenir.</p>

  <p class="calibre3">Tötonlar, atalarının "uçan Wanen'le birlikte geldiklerini ileri sürerler.</p>

  <p class="calibre3">Hintliler, üçü de göklerde "ateş gemileriyle" dolaşan, İndra, Ghurka ve Bhima'dan geldiklerine inanırlar.</p>

  <p class="calibre3">Enok ve Elyah bir "ateş arabası"na binip kaybolmuşlardı.</p>

  <p class="calibre3">Güney denizi adalıları, göklerden kocaman, parlak bir yumurtayla gelen gök tanrısı Tangaloo'nun soyundan olduklarını söylerler.</p>

  <p class="calibre3">Bütün bu soy hikâyelerinde ortak olan tek bir öz vardır: "Tanrılar" gelir, dölleyecekleri ve murdar olanlardan ayıracakları bir grubu seçer, onlara pek çok çağdaş bilgi aktardıktan sonra ya bir süre için, ya da ebediyen kaybolurlar.</p>

  <p class="calibre3">Karl F. Kohlenberg, <span class="calibre16">Völkerkunde</span> adlı kitabında şimdi karşı karşıya olduğumuz durumu anlatır:</p>

  <p class="calibre3">"... Sınırlı bilgilerimizle gerçek anlamını hâlâ açıklayamadığımız bir gelenekler kargaşası, insanın kökeni bilmecesi, tanrıların bilmecesi..."</p>

  <p class="calibre3">"Tanrıların bilmecesine" bir şey daha eklemek isterim. İlk kitabımda, Görecelik Kuramı'ndan, temel roket formülünden ve yıldızlararası uzay yolculuğunda ortaya çıkan zaman kaymasından söz etmiştim. Işık hızının hemen altmda yol alan bir uzay gemisindeki kişilere göre zamanın, kalktıkları gezegendekinden çok daha yavaş geçtiğini görmüştük. Birbirinden bağımsız olan en eski yazıların hiç durmadan, tanrıların zamanının bizimkinden farklı olduğunu belirtmeleri yalnızca bir rastlantı mıdır?</p>

  <p class="calibre3">Koca bir 'insan' kuşağının gelip geçmesi, Hint tanrısı Vişnu için yalnızca bir "an"dı. Tarih öncesi Çin'inin her efsanevi imparatoru, tanrısal bir hükümdardı ve 18.000 dünya yılı süren ömrü boyunca, ateş kusan ejderlerle göklerde gezerdi. Gerçekten de ilk tanrısal hükümdar P'an Ku, uzayın çevresinde iki milyon iki yüz yirmi dokuz bin yıl önce dolaşmıştı. Tevrat bile, Tanrı'nın elinde her şeyin "zaman, zamanlar ve zamanın bölünmesi"nden ibaret olduğunu belirtir. Bunun en güzel örneği, Mezmur XC, 4'tedir:</p>

  <p class="calibre3">"Çünkü senin gözünde bin yıl geçen dünkü gün ve bir gece nöbeti gibidir."</p>

  <p class="calibre3"><br class="calibre4" /></p>

  <p class="calibre3"><img alt="RES1" class="calibre28" src="../Images/RES1.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES2" class="calibre28" src="../Images/RES2.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES3" class="calibre28" src="../Images/RES3.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES4" class="calibre28" src="../Images/RES4.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES5" class="calibre28" src="../Images/RES5.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES6" class="calibre28" src="../Images/RES6.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES7" class="calibre28" src="../Images/RES7.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RS8" class="calibre28" src="../Images/RS8.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES9" class="calibre28" src="../Images/RES9.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES10" class="calibre28" src="../Images/RES10.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES11" class="calibre28" src="../Images/RES11.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES12" class="calibre28" src="../Images/RES12.bmp" /><br class="calibre4" /></p>

  <p class="calibre3"><img alt="RES13" class="calibre28" src="../Images/RES13.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES14" class="calibre28" src="../Images/RES14.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><img alt="RES15" class="calibre28" src="../Images/RES15.bmp" /><br class="calibre4" /></p>

  <p class="calibre3"><br class="calibre4" /></p>

  <p class="calibre3"><br class="calibre4" /></p>

  <p class="calibre3"><br class="calibre4" /></p>

  <p class="calibre3"><a id="bookmark5"></a><a href="#footnote1">1</a></p>

  <p class="calibre3"><span class="calibre23">Talmud: Musevilerin kanun ve yorum kitabı.</span></p>

  <p class="calibre3"><a id="bookmark7"></a><a href="#footnote2">2</a></p>

  <p class="calibre3"><span class="calibre23">İnsan başlı, at gövdeli yaratıklar.</span></p>

  <p class="calibre3"><br class="calibre4" /></p>

  <p class="calibre3"><a id="bookmark8"></a><a href="#footnote3">3</a></p>

  <p class="calibre3"><span class="calibre23">Rahiplerin giydiği önü süslü pelerin.</span></p>

  <p class="calibre3"><a id="bookmark9"></a><a href="#footnote4">4</a></p>

  <p class="calibre3"><span class="calibre23">Eski İsraillilerin ağırlık birim; 14 gram karşılığı.</span></p>
</body>
</html>
