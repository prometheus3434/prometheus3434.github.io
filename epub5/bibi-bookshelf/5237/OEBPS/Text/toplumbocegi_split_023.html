<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>toplumbocegi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">Afakanus</h1>

  <p class="normal">Her şey görülmemle başladı.</p>

  <p class="normal">Yapış yapış bir yaz günü saatler kapış kapış giderken tıpış tıpış indiğim meydanda önce manav Yunus bağırdı:</p>

  <p class="normal">“İşte orada!”</p>

  <p class="normal">Kim?</p>

  <p class="normal">Ben.</p>

  <p class="normal">Tipitip çiğneyen tikli tilki.</p>

  <p class="normal">Dört başı mağdur dünyalı.</p>

  <p class="normal">Birkaç kişi toplandı. Karşıma geçip bakım bakım baktılar.</p>

  <p class="normal">Kaçtım ordan. Ne yapaydım ya? Ham yapacaktı manav Yunus beni. Yunus beni sen neyledin? HamHam böceği seni!</p>

  <p class="normal">Bir boşluk bir boşluğa teyellenirmişçesine kaçtım.</p>

  <p class="normal">Eyerli atları yellenen, yellendikçe dellenen bir Red Kitimsi göründü uzakta. “Yakalarım,” dedi. Sonra ekledi: “Ha!” Çevirip dururken kemendini, boşluğa bırakıverdi kendini. Konserve kahkahası dolaştı kulak zarlarımda.</p>

  <p class="normal">Nefis Nefise nefsine hâkim olamayıp nefes nefese haykırdı pencereden:</p>

  <p class="normal">BİZ NİYE NEŞEŞİZİZ!</p>

  <p class="normal">Mahalle maaile peşimdeydi.</p>

  <p class="normal">Sonra bir devanası peyda oldu. Elinde topuklu terlikleri düşeyazayaza üstüme koşuyordu.</p>

  <p class="normal">Boy boyladı, soy soyladı, devanası boy aynasına bodoslama tosladı.</p>

  <p class="normal">Ordan. Da. Kaçtım. Koştum. Koştum. Muştum. Yokuştum. Piştim. Düştüm. Kalktım. Durdum. Sürekli. Vallahi. Diyen. Adamlara. İnandım. Benim. Adım. Afakanus. Ben. Adamı.</p>

  <p class="normal">STOP!</p>
</body>
</html>
