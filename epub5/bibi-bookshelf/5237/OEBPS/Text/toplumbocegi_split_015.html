<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>toplumbocegi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">Bir Velinin Güncesi</h1>

  <p class="normal">Saygıdeğer Sevgi Değmez Hocacığım.</p>

  <p class="normal">Aslında sizi ben pek çok pek çok (severim) önce görmeye gelecektim Hay Hak nasip olmadı.</p>

  <p class="normal">İsmim Veli.</p>

  <p class="normal">Ve ile Li.</p>

  <p class="normal">Çok uzaklardan seslenmeye çalıştığınızda Veeeee-Li! mi yoksa Ve-Liiiiiiii! mi diyeceğiniz size kalmış. Benim tercihim çok uzaklardan seslenmemeniz yönünde. Duymam. Daha doğrusu duyamam çünkü neredeyse bütün gün adına kısaca TLF<sup class="calibre3"><a href="../Text/toplumbocegi_split_043.html#footnote-398-9" id="footnote-398-9-backlink">[9]</a></sup> dediğim bir oyun oynarım. Kurallar çok basit. Üstelik eğlenceli. Siz de deneyebilirsiniz. Şöyle ki:</p>

  <p class="normal">Bir kelime seçilir.</p>

  <p class="normal">O kelimenin ardına, her seferinde yalnızca bir kelime daha ekleyerek yeni bir cümle kurulur.</p>

  <p class="normal">Tek nefeste söylenebilecek en uzun cümle kuruluncaya dek devam edilir.</p>

  <p class="normal">Burada dikkat edilmesi gereken husus eklenen her yeni kelimeyle oluşacak cümlenin de tek başına anlamlı olması. Geçtiğimiz gün top kelimesi ile başlayarak yaptığım TeLeF<sup class="calibre3"><a href="../Text/toplumbocegi_split_044.html#footnote-398-10" id="footnote-398-10-backlink">[10]</a></sup> çalışmasını örnek olarak gösterebilirim:</p>

  <p class="normal1">Top</p>

  <p class="normal1">Top at</p>

  <p class="normal1">Top at bana</p>

  <p class="normal1">Top at bana adam</p>

  <p class="normal1">Top at bana adam lütfen</p>

  <p class="normal1">Top at bana adam lütfen hızlı</p>

  <p class="normal1">Top at bana adam lütfen hızlı atma</p>

  <p class="normal1">Top at bana adam lütfen hızlı atma dedim</p>

  <p class="normal1">Top at bana adam lütfen hızlı atma dedim bak</p>

  <p class="normal1">Top at bana adam lütfen hızlı atma dedim bak bana</p>

  <p class="normal1">Top at bana adam lütfen hızlı atma dedim bak bana, yüzüme</p>

  <p class="normal1">Top at bana adam lütfen hızlı atma dedim bak bana, yüzüme geldi</p>

  <p class="normal1">Top at bana adam lütfen hızlı atma dedim bak bana, yüzüme geldi diyorum</p>

  <p class="normal1">Top at bana adam lütfen hızlı atma dedim bak bana, yüzüme geldi diyorum yapma</p>

  <p class="normal1">Top at bana adam lütfen hızlı atma dedim bak bana, yüzüme geldi diyorum yapma böyle</p>

  <p class="normal1">Top at bana adam lütfen hızlı atma dedim bak bana, yüzüme geldi diyorum yapma böyle artistlik</p>

  <p class="indentmetin">...</p>

  <div class="clrb"></div>

  <p class="normal">Kendimi rahatlatmak, düşüncelerimi kontrol altına alabilmek için başladığım bu çalışma, hayali bir deyyusun suratımın ortasına top çarpmasıyla birlikte beni daha fazla strese sokunca vazgeçtim.</p>

  <p class="normal">Aslında bu oyunu oynamamın nedeni düşüncelerimi hizaya sokmak, onlara çekidüzen vererek adam etmek<sup class="calibre3"><a href="../Text/toplumbocegi_split_045.html#footnote-398-11" id="footnote-398-11-backlink">[11]</a></sup>. Beynimi mütemadiyen bir şeylerle meşgul etmediğimde olanlar oluyor. Tuhaf şeyler düşünüyorum böyle anlarda. Mesela daha bir hafta önce şöyle bir fikir geldi aklıma: AORT, yani Anı Ortaklığı. Diyelim ki canınız sıkılıyor Sevgi Bağğğyan. Canınız sıkılıyor sıkılmasına ama tozlu nöronların arasından hep aynı anıları temcit pilavı gibi çıkarıp duran beyninizle uğraşmak istemiyorsunuz. Kolayı var! Bağlanın AORT’a, Fildişi Sahilleri’nden on sekizlik Mugambo Tugambo’nun eğlenceli bir anısını izleyin, neşenizi bulun. Ya da ilk aşk heyecanını yeniden yaşamak istediniz ama kendi ilk aşkınıza dair anınız sizi tatmin etmedi öyle mi? Tasalanmayın! Bağlanın AORT’a, seçin anı havuzundan dilediğiniz ilk aşk anısını, kendiniz yaşamış gibi hatırlayın. Ya da tümden bıktınız mı bu anı olayından. Bırakın kendinizi AORT’un şefkatli kollarına, atıatıversin formatı beyninizin tüm kıvrımlarına!</p>

  <p class="normal">Anısız bir insan nasıl olur, ne yer ne içer diye de düşünüyorum kimi zaman. Yok mudur bunun bir ortası, ne dersiniz Sevgiciğim?</p>

  <p class="normal">“İki çocuk alayım, biri az anılı olsun.”</p>

  <p class="normal">Anıl diye bir arkadaşım vardı. R’leri yutar, P’leri söyleyemez A’larıysa ‘E’ gibi telaffuz ederdi. Yani konuşmayı pek beceremezdi bu Anıl. “Merhaba merkep,” dedirtirdik ona. “Meğhebe meğhe,” gibi Arapçayla Fransızca kırması bir şeyler mırıldanırdı. Doğru tahmin ettin be Sevgi Seli. Yoktu aslında Anıl diye biri. Ben uydurdum. Duma Duma Dum!</p>

  <p class="normal">Neyse, ne diyordum: Anısız insan. Son model. Dokunmatik. Jilet gibi. On numara. Tablet Piğ Si. Bir saniye öncesini dahi anımsayamadıkları için iki Aİ<sup class="calibre3"><a href="../Text/toplumbocegi_split_046.html#footnote-398-12" id="footnote-398-12-backlink">[12]</a></sup> arasında şöyle bir konuşma geçebilir:</p>

  <p class="normal">Merhaba, saatiniz kaç acaba?</p>

  <p class="normal">Üçü on geçiyor.</p>

  <p class="normal">Ne?</p>

  <p class="normal">Bana mı dedin?</p>

  <p class="normal">Düşüncelerimi kontrol edemiyorum pek muhterem Sevgi Böceği Hanfendü. Biri bitmeden öbürü geliyor. Karar vermek, bir yerden bir yere gitmek, elimi kolumu oynatmak için bile düşünmem gerekiyor. Bu sırada aklıma başka bir şey gelmeyiversin; ilk düşündüğümden hemen vazgeçiveriyorum. Mesela geçen gün karpuz almaya dışarı çıkmışken kendimi bir midilli üstünde bizim ara sokak meyhanesinde buldum. Şaka şaka! Hatırlıyorum: o gün düşüncelerimi dizginleyebilmek için uzun uzun karpuz sergisine bakmıştım da en sonunda karpuzcu dayanamayıp beni kovalamıştı.</p>

  <p class="normal">Gözlerimi kapatıp hiçbir şey düşünmeyebilmek istiyorum be Sevgiciğim! Belki her şeyi kâğıda geçirince gerisi gelmez diye düşünerek yazmayı da denedim. Hatta bu mektubu yazmaya başlayıncaya kadar sürdürdüğüm ömrüm boyunca hep bir şeyler yazmak istedim. Ama ne mümkün! Ya düşeyazdım ya oturayazdım. Hiçbir eylemi hakkıyla ya da Hakkı’sız tamamlayamadım. Yoksa o hep yazmayı beklediğim beyin arındırıcı metin size göndermek üzere başladığım bu mektup mu? Bunca yıl sadece size mektup yazabilmek için mi yaşadım kız Sevgi Can?</p>

  <p class="normal">Kendini tutamayıp yüksek sesle, “Bu ne laubalilik!” dediğini duyar gibiyim. Bunu derken de öğle yemeğinde tatlıyı çok kaçırdım, üstüne bir de Simay’la Ekispiresso içmeyeyim bari diye düşündüğünü belirten bir yüz ifadesi takınmış olmalısın. İlahi Sevgi Hanım! Bu ne alınganlık canım!</p>

  <p class="normal">Aslında tüm bunları yazmak yerine muayenehanenizde bulunduğuna emin olduğum o simsiyah deri koltuğa yaslanarak konuşmayı, konuşurken çocukluğuma dönerek kırlarda koşup koşup oynamayı çok isterdim Sevgi Bacı! Ama pek dışarı çıkmıyorum bu aralar. Neden mi? Nedeni yok. Oysa gelseydim belki beni daha iyi tanırdınız. Tabii böyle bir şey mümkünse. İnsan hep değişir çünkü. Diğer her şey gibi.</p>

  <p class="normal">Zaten bir yerde yeterince uzun süre beklersen eninde sonunda her şey değişir be sevgili Sevgi Lee.</p>

  <p class="normal">Asıl hedefim de bu işte: Hiçbir şey düşünmeden öylece durmak.</p>

  <p class="normal">Kapı kolu gibi.</p>

  <p class="normal">İyi bildin: Veli very deli!</p>
</body>
</html>
