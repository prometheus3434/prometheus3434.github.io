<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>toplumbocegi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">Ve Diyor ki</h1>

  <p class="normal">Yürürken ilkokul duvarına çarptım. Körebe misin nesin, dedi sınıf öğretmeni. Hayır, dedim, Ben Yontma Baş. İçim yandı gülünce onlar. Dedim ki siz bana gülerseniz ben hiç bulamam kendimi ve fakat upuzun bir vazgeçiştir hayat. Sonra kahkahalar yapış yapış sıvanırken duvarlara başımı çevirince baktığım yerde gördüğüm yerde duyduğum her şeyde vardı bir o.</p>

  <p class="normal">O bir bendi.</p>

  <p class="normal">Ben baktıkça eski bir bana benzedi.</p>

  <p class="normal">Sen miydin benden giden demek ister gözlerle ardı sıra bakarken o da bana sen misin peşime düşen geride kalma pahasına diye bir bakış attı. İşte tam o sıra ilkokul dağıldı.</p>

  <p class="indentmetinitalik">Çak bi beşlik</p>

  <div class="clrb"></div>

  <p class="indentmetinitalik">At bi teklik</p>

  <div class="clrb"></div>

  <p class="indentmetinitalik">Terazi lastik</p>

  <div class="clrb"></div>

  <p class="indentmetinitalik">Cimnastik</p>

  <div class="clrb"></div>

  <p class="normal">Sesleri arasında çocukluğumdan kalma bir kalabalık vücut buldu. Oysa içimde dolma saran bir teyzenin sessizliği. Bir ilkokul çocuğunun verev payet demesi kadar yersiz bir sessizlik. Yersiz yurtsuz, tatsız tuzsuz, dangıl dungul bir cangıl sessizliği.</p>

  <p class="normal">Böylelikle buluşmuş olduk. Buluşukluğumuz bir ilkokul çocuğunun sırtındaki dövme kadardı.</p>

  <p class="indentmetin">O ve ben.</p>

  <div class="clrb"></div>

  <p class="indentmetin"><span class="indentmetin1">Ben ve o.</span></p>

  <div class="clrb"></div>

  <p class="normal">Zikzaklar çizerek ilerliyordu önümde. Ben uzandıkça o çekip gidiyor, o çekip gittikçe gölgem vuruyordu duvarlara. Sonra zaman geçti. İçim dışım hiç değişmedi. Sürekli kafam büyüdü. Büyüdükçe serin, ıslak bir otlağa dönüştü. İçine envai çeşit kurt ve kuzu doldu. Mütemadiyen ağladım. Bildiğim bilmediğim her şeye ağladım. Çok şey vardı bilmediğim:</p>

  <p class="normal">O şimdi nerde kimle nasıl</p>

  <p class="normal">Lavta nedir</p>

  <p class="normal">Tiril tiril yerine tilir tilir desem fark edilir mi</p>

  <p class="normal">Rengim neden bu renk, sesim neden bu ses, ağrım neden bu ağrı</p>

  <p class="normal">İsmin -de halini bilmem de, insanın ben hali pek fenaymış.</p>

  <p class="normal">Bildiğim bir şey var ama: ben koştukça içim uzaklaşır dışımdan.</p>
</body>
</html>
