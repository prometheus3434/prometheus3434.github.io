<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">"Yok gideceğim."</p>
<p class="calibre1">"Öyleyse azıcık daha uyuyun. Yanınızda kalayım mı?"</p>
<p class="calibre1">Komiser, "Hayır, sen git Tschanz," dedi.</p>
<p class="calibre1">Tschanz, "İyi geceler," dedi ve ağır adımlarla çıktı. İhtiyar artık yanıt vermedi, uyuyor gibiydi. Tschanz sokak kapısını açıp dışarı çıktı, sonra gene kapadı. Ağır ağır birkaç adım daha yürüyüp sokağa çıktı ve ardından açık duran bahçe kapısını da kapadı. Sonra eve</p>
<p class="calibre1">73</p>
<p class="calibre1">doğru döndü. Her yer kapkaranlıktı, bu karanlığın içinde her şey yitip gidiyordu, bitişikteki evler bile. Yalnızca yukarıda bir sokak feneri yanıyordu, ırmağın hüzünlü şarıltısı içinde karanlıkta yiten bir yıldız gibi. Tschanz orada duruyordu, birden alçak sesle bir küfür savurdu. Ayağıyla bahçe kapısını açtı, kararlı adımlarla geri döndü, bahçeden geçip sokak kapısına yöneldi.</p>
<p class="calibre1">Tokmağı kavrayıp çekti. Ama sokak kapısı kilitlenmişti.</p>
<p class="calibre1">Berlach saat altıda kalktı, gözüne hiç uyku girmemişti. Günlerden pazardı. İhtiyar yıkanıp üstünü değiştirdi. Sonra bir taksi çağırdı, yemeğini vagon restoranda yiyecekti. Kalın, sıcak paltosunu alıp sabah karanlığında evden çıktı, bavulunu yanına almamıştı. Gökyüzü pırıl pırıldı. Serseri kılıklı, bira kokan bir üniversite öğrencisi selam vererek önünden geçti. Berlach, "Şu Blaser de," diye düşündü. "Tıp sınavından ikinci kez çaktı zavallı. İşte o zaman insan böyle kafayı çeker!" Bir taksi yanına yanaşıp durdu. Bu kocaman bir Amerikan ara-basıydı... Şoför yakasını öyle bir yukarı kaldırmıştı ki, Berlach adamın gözlerini bile göremiyordu. Şoför arabanın kapısını açtı.</p>
<p class="calibre1">Berlach, "İstasyona," dedi ve arabaya bindi.</p>
<p class="calibre1">Araba hareket etti.</p>
<p class="calibre1">Yanında bir ses, "Şimdi nasılsın?" diye sordu. "İyi uyuyabildin mi?"</p>
<p class="calibre1">Berlach başını çevirdi. Öbür köşede Gastmann oturuyordu. Açık renk bir yağmurluk giymişti, kollarını kavuşturmuştu. Ellerinde kahverengi deri eldivenler vardı. İçin için alay eden yaşlı bir köylü gibi öylece oturuyordu. Öndeki şoför başını çevirip arkaya baktı ve sırıttı. Adam yakasını artık indirmişti. Berlach onun</p>
<p class="calibre1">74</p>
<p class="calibre1">uşaklardan biri olduğunu gördü ve tuzağa düşürülmüş olduğunu anladı.</p>
<p class="calibre1">İhtiyar, "Gene benden ne istiyorsun?" diye sordu.</p>
<p class="calibre1">Köşedeki adam gözdağı veren bir sesle: "Beni izliyorsun," dedi. "Yazara gitmişsin." "Bu, benim işim."</p>
<p class="calibre1">Öteki gözlerini ondan ayırmadan, "Benimle uğraşan herkes ölmüştür Berlach," dedi. Öndeki adam arabayı korkunç bir hızla Aagauers-talden'den yukarıya sürüyordu. Berlach umursamazlıkla, "Daha yaşıyorum," dedi. "Oysa hep seninle uğraşıp durdum." Sustular.</p>
<p class="calibre1">Şoför, Victoria Alanı'na doğru delicesine yol alıyordu. İhtiyar bir adam karşıya geçerken kendisini güç bela arabanın altında kalmaktan kurtarabildi.</p>
<p class="calibre1">Berlach sinirlenerek, "Dikkat etsene," dedi.</p>
<p class="calibre1">Gastmann keskin bir sesle, "Hızlan," diye bağırdı, alayla ihtiyara baktı. "Ben hızı severim."</p>
<p class="calibre1">Komiser ürperdi. Kapalı, havasız yerlerden hoşlanmazdı. Köprüden çılgınca bir hızla geçiyorlardı, bir tramvayı solladılar, gümüş renkli ırmağın üzerinden önlerinde beliren kentte doğru ok gibi ilerliyorlardı. Yollar boş ve ıssızdı, gökyüzü kentin üzerinde cam gibi uzanıyordu.</p>
<p class="calibre1">Gastmann piposunu doldurarak, "Şu oyunu kes artık," dedi. "Yenilgiyi kabul etmenin zamanı geldi."</p>
<p class="calibre1">İhtiyar, karşılarına çıkan çardağın karanlık kabartısına ve Lang Kitabevi'nin önünde duran iki polisin gölgelerine baktı.</p>
<p class="calibre1">"Geissbühler ile Zumsteg," diye düşündü, "kitapçıya olan Fontane borcunu da artık Ödemeliyim."</p>
<p class="calibre1">75</p>
<p class="calibre1">Sonra, "Oyunumuzu burada kesemeyiz," dedi. "Sen o gece Türkiye'de bu oyunu başlatmakla bir suç işledin Gastmann, ben de kabul etmekle bir suç işledim."</p>
<p class="calibre1">Meclis binasının önünden geçtiler.</p>
<p class="calibre1">Öteki, "Schmied'i hâlâ benim öldürdüğüme mi inanıyorsun?" diye sordu.</p>
<p class="calibre1">Berlach, "Buna hiçbir zaman inanmadım," dedi ve ötekinin piposunu yakışını umursamadan izleyerek, "Senin işlemiş olduğun suçları kanıtlayamadığıma göre," diye konuşmasını sürdürdü, "işlememiş olduğun bir suçu kanıtlayacağım."</p>
<p class="calibre1">Gastmann komiseri dikkatle süzdü.</p>
<p class="calibre1">"Bu aklıma gelmemişti," dedi. "Ayağımı denk almalıyım."</p>
<p class="calibre1">Komiser sustu.</p>
<p class="calibre1">Gastmann oturduğu yerden düşünceli düşünceli, "Belki de sen, benim düşündüğümden de daha tehlikeli bir adamsın, ihtiyarcık," dedi.</p>
<p class="calibre1">Araba durdu. İstasyona varmışlardı.</p>
<p class="calibre1">Gastmann, "Bu son görüşmemiz Berlach," dedi. "Ameliyatı atlatabilirsen, bir daha karşılaştığımızda seni öldüreceğim."</p>
<p class="calibre1">Berlach sabahın taze havasından azıcık ürpererek, "Yanılıyorsun," dedi. "Beni öldüremeyeceksin. Seni tanıyan bir tek ben olduğuma göre, yargılayacak olan da benim. Ve ben seni yargıladım Gastmann, seni ölüm cezasına çarptırıyorum. Bugün yaşamının son günü. Senin için seçtiğim cellat bugün gelecek. Seni o öldürecek, çünkü bu işi Tanrı adına artık bitirmeliyiz."</p>
<p class="calibre1">Gastmann irkildi ve ihtiyara şaşkınlıkla baktı. Ama Berlach elleri paltosunun cebinde, başını bile çevirmeden ağır adımlarla, yavaş yavaş insanlarla dolan kocaman, karanlık yapıya, istasyona girmişti bile.</p>
<p class="calibre1">76</p>
<p class="calibre1">Gastmann birden komiserin arkasından, "Seni sersem!" diye haykırdı, öyle bir bağırmıştı ki, yoldan geçen birkaç kişi dönüp baktılar. "Seni sersem!" Ama Berlach artık gözden yitmişti.</p>
<p class="calibre1">* * *</p>
<p class="calibre1">Giderek açan hava duru ve sertti. Düzgün bir top biçimindeki güneş, yukarı doğru kıvrılan ve azıcık yayılan sivri, uzun gölgeler oluşturuyordu. Kent, ışınlarını içine çekip bir çırpıda yutuveren, sonra geceleri gene binlerce ışığı dışarıya püskürten beyaz bir midye kabuğunu andırıyordu, hiç durmaksızın yeni yeni insanlar doğuran, yok eden, gömen bir canavar. Gün geçtikçe daha da güzelleşiyordu, gökyüzü çan seslerinin üzerinde yükselen pırıl pırıl bir levha gibiydi. Tschanz duvarda yansıyan ışınların altında soluk bir yüzle bekliyordu, bir saattir bekliyordu. Sinirli sinirli kilisenin önündeki çardağın çevresinde dolanıyor, tepedeki çeşmenin ağzına, o tuhaf figürlere bakıyordu, güneş ışınlarıyla parlayan kaldırıma gözlerini dikmiş yabansı suratlar. En sonunda kapılar açıldı. Büyük bir kalabalık dışarıya çıktı. Vaazı Lüthi vermişti. Tschanz kalabalığın içinde hemen beyaz yağmurluğu seçebildi, Anna ona doğru geliyordu. Onu gördüğüne sevindiğini söyledi ve elini sıktı. Kalabalığa karıştılar, çevrelerinde genç, yaşlı sürüyle insan vardı, bir profesör, bayramlık giysilerini giymiş bir fırıncı kadın, bir kızla İki üniversite öğrencisi, birkaç düzine memur, öğretmenler, tümü de pırıl pırıl, tertemiz, tümünün de karnı aç ve iyi bir yemeğin beklentisi içinde. Kessler Sokağı'ndan yukarıya çıktılar, Kasino Alanı'na varıp geçtiler, Marzili'den aşağıya indiler. Köprüde durdular.</p>
<p class="calibre1">77</p>
<p class="calibre1">Tschanz, "Bayan Anna," dedi. "Bugün Ulrich'in katilini yakalayacağım."</p>
<p class="calibre1">Kız şaşkınlıkla, "Kim olduğunu biliyor musunuz?" diye sordu.</p>
<p class="calibre1">Tschanz kıza baktı.</p>
<p class="calibre1">Tam önünde duruyordu, renksiz ve incecik.</p>
<p class="calibre1">"Bildiğimi sanıyorum," dedi. "Onu yakalarsam..." Bir an durakladı. "Benim de sevgilim olur muydunuz?"</p>
<p class="calibre1">Anna hemen yanıt vermedi. Üşüyormuş gibi sımsıkı paltosuna sarıldı. Hafif bir esinti sarı saçlarını dağıttı, sonra alçak bir sesle:</p>
<p class="calibre1">"Anlaştık," dedi.</p>
<p class="calibre1">El sıkıştılar. Anna karşıya geçti. Tschanz arkasından baktı. Kayın ağaçlarının ve gezinen insanların arasında parlayan beyaz paltosu ikide bir yitiyor, sonra gene gözüküyordu, sonunda büsbütün gözden silindi. Sonra Tschanz istasyona, arabayı bıraktığı yere gitti. Arabayla Ligerz'e doğru yola koyuldu. Oraya vardığında öğle olmuştu, çünkü arabayı çok ağır sürüyordu, sık sık duruyor, inip sigara içerek tarlaların içine giriyor, sonra arabaya dönüp yola devam ediyordu. Ligerz'de istasyonun önünde durdu, kiliseyi geçip merdivenlerden yukarıya çıkmaya başladı. Sakinleşmişti. Göl masmaviydi, yapraklar dökülmüştü, toprak kahverengi ve yumuşaktı. Ama Tschanz hiçbir şey görmüyor, hiçbir şeyle ilgilenmiyordu. Başını bile çevirmeden, hiç durmaksızın, hep aynı hızla yukarı çıkıyordu. Beyaz duvarlar arasındaki yol, bağları teker teker geride bırakıp dimdik yükseliyordu. Tschanz, sağ eli paltosunun cebinde, durgun, ağır, şaşmaz adımlarla yukarı çıkıyordu. Kimi kez yolunda bir kertenkele beliriyor, şahinler havalanıyor, güneşin kızgınlığı her yeri yazın olduğu gibi kavuruyordu,</p>
<p class="calibre1">78</p>
<p class="calibre1">hiç durmaksızın çıkıyordu Tschanz. Sonra bağları iyice geride bırakıp ormana daldı. Hava serinledi. Ağaçların arasında beyaz kayalıklar parlıyordu. Tschanz giderek daha yükseğe çıkıyordu, hep aynı adımlarla, aynı hızla... Tarlalara girdi. Ekilmiş bir topraktaydı, yol daha yumuşak çizgilerle yukarı çıkıyordu. Bir mezarlığın önünden geçti, boz renkli duvarlarla çevrilmiş kapısı açık, dörtgen biçimli bir mezarlıktı. Yollarda kara giysili kadınlar yürüyor, yol kenarında iki büklüm duran bir ihtiyar, sağ eli paltosunun cebinde hiç durmaksızın yukarıya doğru çıkan Tschanz'a bakıyordu. Tschanz, Preles'e vardı, Beren Oteli'nden geçip Lam-boing'e yöneldi. Tepede hava durgun ve kuruydu. En uzaktaki şeyler bile büyük bir belirginlikle ortaya çıkıyordu. Sadece Chasseral'ın sırtı karla kaplıydı, her yer duvarların beyazlığı, damlaların kırmızılığı ve ekinlerin siyah çizgileriyle yer yer kesilen açık bir kahverengi içinde parlıyordu. Tschanz aynı adımlarla yürümeyi sürdürüyordu, arkadan sırtına vuran güneş, gölgesini önüne düşürüyordu. Yol alçaldı, şimdi Tschanz bıçkıhaneye doğru yol alıyordu, güneş yandan gelmeye başladı. Tschanz hiçbir şey düşünmeden, görmeden yürüyordu, tek bir istek, tek bir tutku sarmıştı benliğini. Bir yerde bir köpek havladı, sonra yaklaşıp hiç durmaksızın yürüyen adamı kokladı, sonra gene uzaklaştı. Tschanz ne daha hızlı, ne de daha ağır, hep aynı adımlarla yürüyor, kahverengi tarlaların içinde beliren, çıplak kavaklarla çevrili eve doğru ilerliyordu. Tschanz yoldan çıkıp tarlalara girdi. Ayakkabıları ekilmemiş sıcak toprağın içine gömülüyordu, yürüyordu. Sonra kapıya vardı, açıktı, içeri girdi. Bahçede bir Amerikan arabası duruyordu. Tschanz ona bakmadı bile. Evin kapısına doğru gitti.</p>
<p class="calibre1">79</p>
<p class="calibre1">Kapı da açıktı. Tschanz hole girip ikinci bir kapıyı açtı, alt kattaki salona girdi. Ve durakladı. Karşıdaki camdan göz kamaştırıcı bir ışık yansıyordu. Önünde, ancak beş adım ötesinde Gastmann duruyordu, yanında da hiç kımıldamadan bekleyen ürkünç görünümlü uşakları, dev gibi iki canavar... Üçü de paltolarını giymişlerdi, bavulları üst üste yığılmıştı, yolculuk için her şeyleri hazırdı.</p>
<p class="calibre1">Tschanz durdu.</p>
<p class="calibre1">Gastmann şaşkınlıkla polisin durgun, soluk yüzüne ve arkasındaki açık kapıya baktı. "Demek sizsiniz," dedi. Sonra gülmeye başladı. "Ha, demek ihtiyar bunu anlatmak istemişti, fena değil, hiç fena değil!"</p>
<p class="calibre1">Gastmann'ın gözleri iri iri açılmıştı, içlerinde giz dolu bir neşe parlıyordu.</p>
<p class="calibre1">İki canavardan biri hiçbir şey söylemeden, soğukkanlılıkla, dahası ağır devinimlerle cebinden tabancasını çekip ateş etti. Tschanz kurşunu sol omzunda duydu, hemen sağ elini cebinden çıkartıp, kendisini yana doğru attı. Sonra üç kez arka arkaya Gastmann'ın boşluk ve</p>
<p class="calibre1">sonsuzluk içinde çınlayan gülüşünün içine ateş etti.</p>
<p class="calibre1">Tschanz telefon edip durumu bildirince, Lambo-ing'den Charnel, Twann'dan Clenin ve Biel'den devriye polisleri geldiler. Tschanz'ı üç ceset arasında kanlar içinde buldular, bir kurşun da onu sol kolundan yaralamıştı. Çarpışma kısa sürmüşe benziyordu, ama ölenlerin her biri ateş etmişti. Her birinde tabanca bulundu, uşaklardan biri kendisininkini sımsıkı kavramıştı. Charnel geldikten sonra olup bitenleri Tschanz artık anımsamıyordu. Neuveville doktoru onun yaralarını sararken, iki kez baygınlık geçirdi, ancak yaraları tehlikeli so</p>
<p class="calibre1">değildi. Sonra köylüler geldiler, çiftçiler, işçiler, kadınlar. Bahçe tıklım tıklım doldu. Bu arada polis yolu kestiği halde, bir kız salona girmeyi başarabildi ve çığlık çığlığa Gastmann'ın üstüne kapandı. Bu, garson kızdı, Charnel'in nişanlısı. Charnel ise öfkeden kıpkırmızı kesilmiş, orada duruyordu. Sonra Tschanz geri çekilen köylülerin arasından arabaya götürüldü.</p>
<p class="calibre1">Ertesi sabah Lutz, "İşte tümü de burada yatıyorlar," dedi ve ölüleri gösterdi, ama hiçbir zafer havası yoktu sesinde, yorgun ve üzgündü.</p>
<p class="calibre1">Schwendi şaşkın şaşkın başını salladı. Albay görevi gereği Lutz'la birlikte, Biel'e gitmişti Cesetlerin bulunduğu odaya girmişlerdi. Tellerle örülü küçük pencereden, çarpık bir ışık içeriye yansıyordu. İkisi de üstlerinde paltoları, orada duruyorlar ve üşüyorlardı. Lutz'un gözleri kızarmıştı. Bütün gece Gastmann'ın günceleriy-le, onun o güç okunan, stenografik el yazısıyla uğraşmıştı.</p>
<p class="calibre1">Lutz ellerini iyice ceplerine gömdü. Kısık bir sesle konuşmaya başladı:    "İşte    biz</p>
<p class="calibre1">insanlar birbirimizden korktuğumuz için, devletler kuruyoruz Schvvendi. Türlü koruyucularla sarıp sarmalıyoruz çevremizi. Polisler, askerler, kamuoyu... Ama tüm bunlar neye yarıyor ki?" Lutz'un yüzü gerildi, gözleri yerinden çıkacakmış gibi fırladı ve şu soğuk, boş odada boş bir sesle kişner gibi güldü. "Büyük bir gücün başına sersemin biri, bir Gast-mann geçiyor, biz de hemen sürüklenip gidiyoruz, zincirler koparılıyor, koruyucularımız yok ediliyor."</p>
<p class="calibre1">Schvvendi, yapılacak en iyi şeyin soruşturma yargıcını gerçeklere döndürmek olduğunu görüyor, ancak bunu nasıl yapacağını kestiremiyordu. En sonunda, "Bizim gibiler acımasızca sömürüldüler."</p>
<p class="calibre1">81</p>
<p class="calibre1">"Tatsız, çok tatsız."</p>
<p class="calibre1">Lutz, "Kimsenin haberi yoktu," diye Schwendi'yi yatıştırmaya çalıştı.</p>
<p class="calibre1">Schwendi, "Ya Schmied?" diye sordu, en sonunda aklına yeni bir şey geldiği için sevinmişti.</p>
<p class="calibre1">"Gastmann'da Schmied'in bir dosyasını bulduk. Gastmann'ın yaşamına ilişkin birkaç not ve işlediği suçlarla ilgili varsayımlar var. Schmied, Gastmann'ı yakalamaya çalışıyordu. Bunu özel olarak yapıyordu. Yanlıştı davranışı, cezasını da buldu, çünkü Schmied'i Öldürenin Gastmann olduğu artık kanıtlandı. Schmied, Tschanz'la çatışan uşaklardan birinin elindeki silahla öldürülmüş olmalı. Silah üzerine yapılan inceleme, bu varsayımımızı destekliyor. Öldürülmesinin nedeni de ortada: Gastmann, Schmied'in kendisini yakalayacağından korkuyordu. Schmied bize her şeyi anlatmalıydı. Ama gençti ve tutkuluydu."</p>
<p class="calibre1">Berlach cesetlerin bulunduğu odaya girdi. Lutz ihtiyarı görünce gene üzgün üzgün ellerini ceplerine gizledi. Ayakları üzerinde hafifçe sallanarak, "Burada karşılaşmamız iyi oldu komiser," dedi. "İzinden tam zamanında döndünüz. Ben de milletvekiliyle birlikte zamanında gelebildim buraya. İşte ölüler. Birbirimizle tartışıp durduk, Berlach. Ben tam anlamıyla kusursuz bir polis örgütü istiyordum, örgütün nerdeyse atom bombasıyla donatılmasından yanaydım. Sizin yaklaşımınızsa komiser, daha insancıldı, dedelerimizden kalma avcı birliği gibi bir şey düşünüyordunuz. Bu tartışmayı bırakalım artık. İkimiz de haksızdık. Tschanz bilimselliği hiçe sayarak tek bir tabancayla ikimizin de görüşlerini altüst etti. Nasıl olduğunu bile öğrenmek istemiyorum bu işin. Evet bir özsavunmaydı bu, buna inanmalıyız ve 81</p>
<p class="calibre1">gönül rahatlığıyla inanabiliriz de. Bu av işimize yaradı, öldürülenler ölümü kelimenin tam anlamıyla bin kez hak etmişlerdi. Eğer yalnızca bilimle yetinseydik, bugün yabancı elçilerle uğraşıp duracaktık. Tschanz'ı terfi</p>
<p class="calibre1">ettirmem gerekiyor. Biz ise eşek gibi kaldığımız yerde ot-luyoruz. Schmied olayı işte böylece son buldu."</p>
<p class="calibre1">Lutz başını eğdi, ihtiyarın gizemli suskunluğu onu şaşırtmıştı, içine kapandı, sonra birden gene titiz, görevini bilir bir memur görünümü aldı, bir iki kez öksür-dü, hâlâ çekingen bir tavırla duran Schwendi'yi görünce kızardı, sonra albayla birlikte ağır ağır yürüyerek koridorun karanlığında gözden yitti ve Berlach'ı yalnız bıraktı. Cesetler sedyelerin üzerindeydi, üzerleri siyah örtülerle kapatılmıştı. Çıplak, külrengi duvarlardan sıvalar dökülüyordu. Berlach ortadaki sedyeye yaklaşıp ölünün üstünü açtı. Bu Gastmann'dı. Berlach sol elinde siyah örtü, hafifçe sedyenin üzerine eğilmişti. Sessizce ölünün sapsarı yüzüne, dudaklarındaki neşeli çizgiye baktı, ama gözleri çukura kaçmıştı, içlerinde artık hiçbir ürkünçlük yoktu. Böylece son kez karşılaşıyorlardı, avcı ve ayaklarının dibinde yenilgin yatan av. Berlach artık ikisinin de yaşamlarının tükenmiş olduğunu düşündü, bir kez daha gözünün önünde tüm yıllar canlandı, bir kez daha düşünde ikisinin de yaşamını oluşturan o labirentin gizemli yollarını canlandırdı. Şimdi aralarında ölümün sonsuzluğundan öte bir şey yoktu, yargısı sessizlik olan bir yargıç. Berlach iki büklüm orada duruyordu, odanın soluk ışığı yüzüne, ellerine yansıyor ve cesedin de üzerinde oynaşıyordu, ikisine de yönelen, ikisini de içeren, ikisini de birbiriyle barıştıran bir ışık. Ölümün sessizliği onu kucaklayıp içine sızdı, ama öte-kininki gibi bir dinginlik vermedi ona. Ölüler hep haklı-83</p>
<p class="calibre1">dır. Berlach usulca Gastmann'ın yüzünü örttü. Onu son görüşüydü, bundan böyle düşmanı mezara aitti. Yıllar boyu bir tek düşünce onu yönetmişti: Bu külrengi, çıplak odada, duvarlarından kar gibi serpilerek üzerine dökülen sıvaların altında, ayaklarının dibinde yatan şu insanı yok etmek. Şimdi de ihtiyara yorgun ölünün üstünü örtmek ve unutmak için Tanrı'ya yakarmaktan başka bir şey kalmıyordu, öfkeli bir ateşin yakıp kavurduğu yüreğini yumuşatacak olan tek lütuftu unutma.</p>
<p class="calibre1">* * *</p>
<p class="calibre1">Sonra ihtiyarın ısrarı üzerine aynı günün akşamı saat sekizde Tschanz, Berlach'ın Altenberg'deki evine gitti. Kapıyı beyaz önlüklü genç bir hizmetçi kız açınca çok şaşırdı. Koridora girdiğinde, mutfaktan tabak çanak şıngırtılarını, kaynayan su, pişen yemek seslerini duydu. Hizmetçi kız paltosunu aldı. Sol kolu sargılıydı, gene de arabayla gelmişti. Kız yemek odasının kapısını açınca Tschanz kapının eşiğinde donakaldı: İki kişilik görkemli bir sofra kurulmuştu. Şamdanlardan birinde mumlar yanıyordu. Berlach kırmızı mum ışığının altında, masanın bir ucunda koltuğa yerleşmiş oturuyordu, sarsılmaz bir dinginlik simgesiydi sanki.</p>
<p class="calibre1">İhtiyar konuğunu, "Otursana Tschanz," diye karşıladı. Ve masanın öbür ucundaki ikinci koltuğu gösterdi. Tschanz düş görür gibi oturdu.</p>
<p class="calibre1">En sonunda, "Yemeğe geldiğimi bilmiyordum," dedi.</p>
<p class="calibre1">İhtiyar durgun bir tavırla, "Başarını kutlamalıyız," dedi ve şamdanı az öteye itti, şimdi birbirlerinin yüzünü iyice görebiliyorlardı. Sonra ellerini çırptı. Kapı açıldı, irikıyım, yuvarlak bir kadın tepesine dek sardalyeler, ıstakozlar, turşular, domatesler, bezelyeler, mayonez ve 8-1</p>
<p class="calibre1">yumurtalar, soğuk etler, tavuklar ve som balıklarıyla dolu bir tepsi getirdi. İhtiyar tümünden de aldı. Tschanz mide hastasının tabağını nasıl tepeleme doldurduğunu görünce, şaşkınlıktan kendi tabağına ancak azıcık patates salatası koydurmakla yetindi.</p>
<p class="calibre1">Berlach, "Ne içelim?" diye sordu. "Ligerzer?"</p>
<p class="calibre1">Tschanz düş görür gibi "Ligerzer," dedi. Hizmetçi kız gelip bardakları doldurdu. Berlach yemeğe başladı, ekmek de aldı, som balığını, sardalyeleri, ıstakozun kırmızı etlerini, salamları, salataları, mayonezi ve soğuk kızartmayı bir çırpıda yutuverdi, sonra ellerini çırpıp gene istedi. Tschanz donakalmıştı, daha patates salatasını bile bitirmemişti. Berlach bardağını üçüncü kez dol-durttu.</p>
<p class="calibre1">"Şimdi de sıra Neuenburg şarabı ile böreklerde," diye bağırdı. Tabaklar değiştirildi. Berlach'ın tabağına kaz ciğerli, domuz etli ve mantarlı üç çeşit börek konuldu. Sonunda Tschanz duraksayarak, "Ama siz hastasınız komiser," dedi.</p>
<p class="calibre1">"Bugün değilim. Tschanz, bugün değilim. Schmi-ed'in katilini sonunda bulduğum için ziyafet çekiyorum kendime."</p>
<p class="calibre1">İkinci bir bardak kırmızı şarap daha içti ve üçüncü böreğe başladı, bu dünya nimetlerini hırsla yutarak, dişleri arasında parçalayarak hiç durmaksızın yiyordu, sonsuz bir açlığı gideren şeytan gibi... Duvarda dev büyüklüğünde gölgesi yansıyordu, kollarının açgözlü devinimleri, başını tabağa doğru eğişiyle zafer dansı yapan bir yamyamı andırıyordu. Tschanz dehşetle, ölesiye hasta olan bu adamın ürkünç oyununu izliyordu. Hiç kımıldamadan, hiç yemeden, ağzına bir lokma bile koy-</p>
<p class="calibre1">85</p>
<p class="calibre1">madan oturuyordu, bardağına bile el sürmemişti. Ber-lach kendisine dana pirzolası, pilav, kızarmış patates ve yeşil salata getirtti, yanında da şampanya. Tschanz titriyordu.</p>
<p class="calibre1">Soluk soluğa, "Siz rol yapıyorsunuz," dedi. "Hasta değilsiniz."</p>
<p class="calibre1">Berlach hemen yanıt vermedi. Önce güldü ve salata-sıyla uğraşmaya başladı, her bir yaprağın ayrı ayrı tadını çıkarıyordu. Tschanz bu korkunç ihtiyara ikinci bir kez soru sorma yürekliliğini bulamadı. Sonunda Ber-lach, "Evet Tschanz," dedi, gözleri çılgınca parlıyordu. "Rol yaptım, hiçbir zaman hasta değildim." Ve ağzına bir et parçası daha götürüp yemeğini sürdürdü, hiç durmadan, hiç doymadan yiyordu.</p>
<p class="calibre1">O zaman Tschanz sinsice kapana sıkıştırılmış olduğunu anladı, kapanın kapağı şimdi üstüne kilitlenmişti. Sırtından soğuk bir ter boşandı. Giderek yoğunlaşan dehşet, kıskıvrak yakaladı onu. Durumunu iş işten geçtikten sonra anlamıştı, artık hiçbir kurtuluş yoktu.</p>
<p class="calibre1">Alçak sesle, "Siz biliyorsunuz komiser," dedi.</p>
<p class="calibre1">Berlach kesin ve durgun, "Evet Tschanz, biliyorum," dedi, sesini yükseltmemişti bile, sanki sıradan bir şeyden söz ediyordu. "Schmied'in katili sensin." Sonra şampanya bardağını kaldırıp bir yudumda içti.</p>
<p class="calibre1">Öteki, duyulur duyulmaz bir sesle:    "Ben,    sizin bildiğinizi hep sezmiştim," diye</p>
<p class="calibre1">inledi.</p>
<p class="calibre1">İhtiyar hiç oralı olmadı. Sanki yemekten başka hiçbir şey ilgilendirmiyordu onu. Göz bile kırpmadan tabağını ikinci kez pilavla doldurdu, üzerine salça döktü, tepesine de pirzolaları yerleştirdi. Tschanz bir kez daha kendisini kurtarmaya, bu ürkünç tüketiciye karşı savunmaya çalıştı.</p>
<p class="calibre1">86</p>
<p class="calibre1">İnatla, "Kurşun uşağın elindeki tabancadan çıkmış," dedi, ama sesi çok hafif çıkmıştı. Berlach onu kısık gözlerle aşağılayarak süzdü. "Saçma Tschanz. Pekâlâ uşağın elinde bulunan tabancanın, kendi tabancan olduğunu biliyorsun. Onu ölünün eline tutuşturan sendin. Gastmann'ın bir cani olduğunun açığa çıkması, oyununun anlaşılmasını önledi." Tschanz umutsuzlukla:    "Bunu    hiçbir    zaman    kanıtla-yamazsınız," diye direndi.</p>
<p class="calibre1">İhtiyar koltuğunda dikleşti, artık hasta ve çökük bir insan değildi, güçlü ve soğukkanlıydı, insanüstü bir gücün simgesiydi sanki. Kurbanıyla oynayan bir kaplan gibi şampanyasını bitirdi. Sonra durmadan girip çıkan hizmetçiden peynir istedi. Yanında da turp, turşu ve soğan yiyordu. Hiç durmaksızın yeni yeni yemekler yiyordu, sanki bir kez, son bir kez daha dünyanın insanlara sunduğu nimetleri tadıyordu. Sonunda, "Suçunu bana çoktan kanıtlamış olduğunu daha anlamadın mı Tschanz?" dedi. "Tabanca senindi, çünkü beni kurtarmak için Gastmann'ın köpeğini vurduğunda, köpekte bulunan kurşun aynı silahtan çıkmıştı. Schmied'in ölümüne neden olan silahtan, senin silahından. Bana gereken delilleri sen kendin verdin. Yaşamımı kurtardığında, ele verdin kendini."</p>
<p class="calibre1">Tschanz robot gibi, "Yaşamınızı kurtardığımda," diye yineledi. "Demek bu nedenle canavarı dönüşümde görememiştim. Gastmann'ın yabanıl bir köpeği olduğunu biliyor muydunuz?"</p>
<p class="calibre1">"Evet, kolumu bezlerle sarmıştım."</p>
<p class="calibre1">Katil duyulur duyulmaz bir sesle:    "Demek    bana tuzak kurmuştunuz," dedi.</p>
<p class="calibre1">S7</p>
<p class="calibre1">"Evet öyle. Ama İlk delili bana cuma günü Ins üzerinden Ligerz'e giderken verdin, şu Mavi Charon ko-medyasıyla. Schmied çarşamba günü Zollikofen'den geçmişti, bunu biliyordum, çünkü o gece Lyss garajının önünde durmuştu."</p>
<p class="calibre1">Tschanz, "Nereden biliyordunuz?" diye sordu.</p>
<p class="calibre1">"Çok basit, telefon ettim. O gece Ins'den ve Er-lach'dan geçen katildi, yani sendin Tschanz. Grindel Or-manı'ndan geliyordun. Eiger Pansiyonumda da mavi bir Mercedes bulunuyor. Haftalardan beri Schmied'in peşindeydin, her adımını izliyordun, kıskanıyordun onu, becerikliliğini, başarısını, kültürünü, kız arkadaşını, her şeyini kıskanıyordun. Gastmann'la uğraştığını, dahası ona gittiğini biliyordun ama nedenini bilmiyordun. Derken bir rastlantı, onun masasındaki dosya eline geçti. Bir kez olsun sen de bir başarı kazanabilmek için bu olayı ele almaya ve Schmied'i öldürmeye karar verdin. Doğru düşünmüştün, bu suçu Gastmann'a yüklemek senin için pek kolay olacaktı. Grindel Ormanımda mavi Merce-des'i gördüğünde, bu işi nasıl gerçekleştirebileceğini anladın. Arabayı perşembe gecesi için kiraladın. Bunu saptayabilmek için, Grindel Ormanı'na gitmem gerekti. Ötesi kolaydı: Ligerz üzerinden Schernelz'e gidip ve arabayı Twann Deresi Ormanı'nda bıraktın, sonra boğazdan geçerek kestirme yoldan Twann -Lamboing yoluna vardın. Kayalıklarda Schmied'i bekledin. Schmied seni görünce hemen tanıdı ve şaşırarak durdu. Kapıyı açtı ve onu öldürdün. Bunu sen kendin anlattın bana. Ve şimdi de istediğini elde ettin: Onun başarısını, onun yerini, onun arabasını ve onun kız arkadaşını."</p>
<p class="calibre1">Tschanz kendini bozguna uğratmış olan ve şimdi de bu ürkünç yemeği silip süpüren bu acı mas ız satranç</p>
<p class="calibre1">oyuncusunu dinliyordu. Mumlar huzursuz yanıyor, ışık iki adamın da yüzünde oynaşıyor, gölgeler yoğunlaşıyordu. Hizmetçiler artık girip çıkmıyordu, bu karanlık cehennemi ölesiye bir sessizlik bastırmıştı. İhtiyar hiç kımıldamadan oturuyor, sanki soluk bile almıyordu, oynaşan ışık dalga dalga üzerinde yansıyordu, alnındaki ve ruhundaki buz gibi soğuğun etkisiyle yer yer kesintiye uğrayan kızıl alev parçası.</p>
<p class="calibre1">Tschanz ağır ağır, "Benimle oynadınız," dedi.</p>
<p class="calibre1">Berlach ürkütücü bir ağır başlılıkla, "Seninle oynadım," diye karşılık verdi. "Başka türlü yapamazdım. Schmied'i sen öldürdün, bunun üzerine seni seçmem gerekti." Tschanz, "Gastmann'ı öldürmem için," diye sözünü bitirdi, birden tüm gerçeği kavramış t ı .</p>
<p class="calibre1">"Söylediğin gibi, evet. Yaşamımın yansını Gast-mann'ı yakalamak çabasıyla geçirdim. Schmied benim son umudumdu. Onu şu insan kılıklı şeytanın üstüne salan bendim, soylu bir hayvanın yırtıcı bir canavarla savaşması gibi. Ama sonra sen çıkageldin Tschanz. Şu gülünç, aşağılık tutkunla benim son şansımı da elimden aldın. Bunun üzerine ben seni seçtim. Seni, katili, ür-künç bir silaha dönüştürdüm, çünkü sen çaresizlik içindeydin; bir katil öteki katili bulacaktı. Kendi ereğimi se-ninkiyle birleştirdim."</p>
<p class="calibre1">Tschanz, "Bu, benim için cehennemdi," dedi.</p>
<p class="calibre1">İhtiyar ürkütücü bir soğukkanlılıkla, "İkimiz için de cehennemdi," diye konuşmasını sürdürdü. "Schwen-di'nin araya girmesi seni deliye çevirdi. Gastmann'ın katil olduğunu bir şekilde kanıtlamalıydın. Gast-mann'ın izinden her uzaklaşma seni ele verebilirdi. Bir tek Schmied'in dosyası sana yardımcı olabilirdi. Dosyanın bende olduğunu biliyordun, ama Gastmann'ın elimden almış olduğunu bilmiyordun. Bu nedenle cumartesiyi pazara bağlayan gece bir saldırıya uğradım. Sonra benim Grindel Ormanı'na gitmem de seni tedirgin etti."</p>
<p class="calibre1">Tschanz alçak sesle, "Size benim saldırdığımı demek biliyordunuz," dedi.</p>
<p class="calibre1">"Daha ilk andan beri biliyordum. Attığım her adım, seni mutsuzluğun doruğuna götürmeyi amaçlıyordu. Ve bu mutsuzluk son kertesine ulaştığında bir karar alabilmek için Lamboing'e gittin."</p>
<p class="calibre1">Tschanz, "Gastmann'ın adamlarından biri ateş etmeye başladı," dedi.</p>
<p class="calibre1">"Ben Gastmann'a pazar sabahı, kendisini öldürmek için birini göndereceğimi söylemiştim."</p>
<p class="calibre1">Tschanz sendeledi. Sırtından buz gibi sular dökülüyordu sanki:</p>
<p class="calibre1">"O zaman siz Gastmann'la beni hayvanlar gibi birbirimize karşı kışkırttınız." Öteki sandalyeden gelen ses acımasızca, "Canavara karşı canavar," dedi.</p>
<p class="calibre1">Öteki soluk soluğa, "O zaman siz yargıçtınız, bense cellat," diye bağırdı.</p>
<p class="calibre1">İhtiyar, "Öyle," dedi.</p>
<p class="calibre1">"Ve ben, elimde olmadan sizin buyruklarınızı yerine getiren ben, bir caniyim, yakalanması gereken biri."</p>
<p class="calibre1">Tschanz ayağa kalktı, sağlam olan sağ koluyla masaya dayandı. Yalnızca bir tek mum yanıyordu. Tschanz karanlıkta, yanan gözlerle ihtiyarı seçmeye çalışıyordu, ama tek görebildiği gerçekdışı, kara bir gölgeydi. Güvensizlik içinde, duraksayarak cebine doğru bir hareket yaptı.</p>
<p class="calibre1">90</p>
<p class="calibre1">İhtiyarın "Vazgeç," dediğini duydu. "Anlamı yok. Lutz burada olduğunu biliyor. Kadınlar da daha evde."</p>
<p class="calibre1">Tschanz alçak sesle, "Anlamı yok," diye yineledi.</p>
<p class="calibre1">İhtiyar odanın karanlığı içinde, "Schmied olayı sona ermiştir," dedi. "Seni ele vermeyeceğim. Ama git. Nereye gidersen git. Bir daha gözüm görmesin seni. Bir kişiyi yargıladığım yeter. Git! git!.."</p>
<p class="calibre1">Tschanz başını eğerek ağır ağır odadan çıktı ve kapı kapandıktan sonra gecenin karanlığı içinde yitti. Az sonra dışarıda uzaklaşan arabanın sesi duyulduğunda, mum, gözlerini kapamış olan ihtiyarı bir kez daha göz kamaştırıcı bir ışığın içine bürüyüp söndü.</p>
<p class="calibre1">Berlach gece boyunca hiç kımıldamadan, hiç ayağa kalkmadan koltuğunda oturdu. İçinde son bir kez daha alevlenen o ürkünç, tutku dolu yaşam gücü eridikçe eridi, neredeyse tükendi. Çılgınca bir oyun daha oynamıştı ihtiyar, ancak bir noktada Tschanz'a yalan söylemişti ve ertesi günün sabahında gün ağarırken, Lutz, Tschanz'ın Ligerz - Twann yolu arasında bir trene çarptığını ve arabasında ölü bulunduğunu bildirmek için odaya daldığında, komiseri ölesiye hasta buldu. İhtiyar güçlükle Hungertobel'e haber verilmesini söyledi. Günlerden salıydı, artık ameliyat olabilirdi.</p>
<p class="calibre1">Lutz, pencereden sabaha, yeni başlayan bir günün saydamlığına bakan ihtiyarın, "Bir yıl daha," dediğini duydu. "Bir yıl daha."</p>
<p class="calibre1">: *</p>
<p class="calibre1">91</p>
<p class="calibre1">Friedrich Dürrenmatt Yargıç ve Celladı</p>
</body>
</html>
