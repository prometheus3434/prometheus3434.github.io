<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-15.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-15.html" xml:lang="tr-TR">
    <div class="Basic-Text-Frame">
      <p class="split" xml:lang="en-GB"><span class="Font-Style131-1" style="font-size:1em;" xml:lang="tr-TR"><img alt="36.jpg" class="image" height="188" src="../Images/36_fmt.jpeg" width="132"/></span></p>

      <p class="resalt"><span class="Font-Style132" style="font-size:1em;">Platon (Eflatun)</span></p>

      <p class="Style22 para-style-override-97" xml:lang="en-US"/>

      <p class="Style22 para-style-override-97" xml:lang="en-US"/>

      <p class="Style22 para-style-override-97" xml:lang="en-US"/>

      <p class="Style22 para-style-override-97" xml:lang="en-US"/>

      <p class="Style22 para-style-override-97" xml:lang="en-US"/>

      <p class="konu" id="toc_marker-3-6"><span class="Font-Style127">Platon (Eflatun, MÖ 427-347)</span></p>

      <p class="Style31 para-style-override-110" xml:lang="en-US"/>

      <p class="resalt"><span class="Font-Style130" style="font-size:1.11em;">“iyiyi, doğruyu ve gerçeği arayan kişinin ruhu arınır ve ölümsüzlüğe ulaşır.”</span></p>

      <p class="Style9-1 para-style-override-43" xml:lang="en-US"/>

      <p class="Style9-1 para-style-override-111" xml:lang="en-US"><span class="Font-Style131-1" xml:lang="tr-TR">MÖ 427 yılında Atina’da doğan Eflatun, soylu bir aile­den geliyordu. İyi bir eğitim aldı. Yirmi yaşında Sokrates’le tanıştıktan sonra onun ölümüne kadar sekiz yıl boyun­ca öğrencisi oldu. Hocası Sokrates’in öldürülmesi üzeri­ne Atina’yı terk ederek Mısır başta olmak üzere pek çok ülke gezdi, gözlemledi ve 40 yaşlarında yeniden Atina’ya döndü.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Seçkin öğrenciler yetiştirmeyi planladığı okulunu, Atina’nın batısında adını Yunan kahramanı Academios’tan alan bir bölgede kurdu.</span></p>

      <p class="Style9-1 para-style-override-69" xml:lang="en-US"><span class="Font-Style131-1" xml:lang="tr-TR">Eflatun’a göre filozof, aldatıcı görünümlerin ardına saklanmış olan mutlak bilgiyi, yani ideaların bilgisini ya­kalayabilen kişidir.</span></p>

      <p class="Style9-1 para-style-override-69" xml:lang="en-US"><span class="Font-Style131-1" xml:lang="tr-TR">Eflatun’a göre felsefe ise, değişim içinde bulunan gö­rüntülerin bilgisini bir yana bırakarak, hiçbir zaman değiş­meyen ideaların bilgisine ulaşmaktır.</span></p>

      <p class="Style9-1 para-style-override-93" xml:lang="en-US"><span class="Font-Style131-1" xml:lang="tr-TR">Bu düşünceye göre, insanlar bir mağaranın içinde ya­şarlar ve yüzleri mağara girişinin karşısında bulunan du­vara dönük olduğu için sadece buraya düşen gölgeleri gö­rebilirler. Gerçeği görmek isteyen bir kimsenin başını ma­ğaranın girişine çevirmesi ve orada geçit töreni yapmakta olan ideaları seyretmesi gerekir.</span></p>

      <p class="Style9-1 para-style-override-44" xml:lang="en-US"><span class="Font-Style131-1" xml:lang="tr-TR">Bir toplantıda Eflatun’a sorarlar:</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">“İnsanlarda gözlemlediğiniz ve sizi en çok şaşırtan davranışlar nelerdir?”</span></p>

      <p class="Style9-1 para-style-override-44" xml:lang="en-US"><span class="Font-Style131-1" xml:lang="tr-TR">Eflatun cevabını şöyle sıralar:</span></p>

      <p class="Style63 para-style-override-100" xml:lang="en-US"><span class="Font-Style131-1" xml:lang="tr-TR">“Çocukluktan sıkılırlar ve büyümek için acele ederler, sonra çocukluklarını özlerler. Para kazanmak için sağlıklarını yitirirler, ardından sağlıklarını geri almak için para öderler. Yarından endişe ederken bugünü unuturlar, dolayısıyla ne bugünü ne de yarını yaşarlar. Böylece hiç ölmeyecek gibi yaşarlar, ancak hiç yaşamamış gibi ölürler.”</span></p>

      <p class="Style9-1 para-style-override-81" xml:lang="en-US"><span class="Font-Style131-1" xml:lang="tr-TR">Bir konuşması sonunda birkaç kişi Eflatun’a sorar:</span></p>

      <p class="Style9-1 para-style-override-66" xml:lang="en-US"><span class="Font-Style131-1" xml:lang="tr-TR">“Dostluk ve hayatla ilgili bize ne öğüt verirsin?”</span></p>

      <p class="Style9-1 para-style-override-66" xml:lang="en-US"><span class="Font-Style131-1" xml:lang="tr-TR">Eflatun şunları söyler:</span></p>

      <p class="Style9-1 para-style-override-39" xml:lang="en-US"><span class="Font-Style131-1" xml:lang="tr-TR">“Kimseye kendinizi sevdirmeye kalkmayın. Yapılma­sı gereken tek şey sadece kendinizi sevilmeye bırakmaktır.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Hayatla ilgili ise, önemli olan çok şeye sahip olmak de­ğil, en az şeye ihtiyaç duymaktır.”</span></p>

      <p class="Style9-1 para-style-override-109" xml:lang="en-US"><span class="Font-Style131-1" xml:lang="tr-TR">Bir gün halk, meydanda toplanmış bulundukları du­rumdan yakınırken büyük filozofun oradan geçtiğini gö­ren biri şunu sorar:</span></p>

      <p class="Style9-1 para-style-override-85" xml:lang="en-US"><span class="Font-Style131-1" xml:lang="tr-TR">“Biz ne zaman mutlu olacağız?”</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Eflatun yürüdüğü yoldan başını kalabalığa çevirerek “Toplumlar, filozofların kral ya da kralların filozof olduğu güne kadar, rahat ve huzur yüzü görmeyeceklerdir” diye cevap verir.</span></p>

      <p class="Style9-1 para-style-override-69" xml:lang="en-US"><span class="Font-Style131-1" xml:lang="tr-TR">81 yaşında doğum günü olduğu sanılan bir günde ha­yata gözlerini yuman Eflatun, geride ve</span> <span class="Font-Style130" xml:lang="tr-TR">Sokrates’in Savun­ması</span> <span class="Font-Style131-1" xml:lang="tr-TR">başta olmak üzere çok sayıda eser bıraktı.</span></p>

      <p class="G-vde---Metin-Ortala"><span class="Font-Style131-1"><img alt="37.jpg" class="image" height="221" src="../Images/37_fmt.jpeg" width="169"/></span></p>

      <p class="resalt"><span class="Font-Style132" style="font-size:1em;">Solda Eflatun ve sağda öğrencisi Aristoteles, Ressam Raffaello Sanzio, 1509</span></p>

      <p class="Style20-1" xml:lang="en-US"><span class="Font-Style129-1">Eflatun’dan...</span></p>

      <p class="Style83 para-style-override-58" xml:lang="en-US"><span class="Font-Style130" xml:lang="tr-TR">“iyi bir konuşma insanın kafasına hâkim olma sanatıdır.”</span></p>

      <p class="Style83 para-style-override-39" xml:lang="en-US"><span class="Font-Style130" xml:lang="tr-TR">(Mahkeme, yaptığı oylama sonucu Sokrates’i ölüme mahkûm eder.)</span></p>

      <p class="Style9-1 para-style-override-44" xml:lang="en-US"><span class="Font-Style131-1" xml:lang="tr-TR">“Atinalılar!</span></p>

      <p class="Style9-1 para-style-override-80" xml:lang="en-US"><span class="Font-Style131-1" xml:lang="tr-TR">Biraz daha sabretmediğiniz için, bilge adam Sokrates’e ölüm cezası veren şehrin kötü şanını yükleneceksiniz. Siz­leri kötülemek isteyecek olanlar, bilge olmasam bile bilge olduğumu söyleyecekler.</span></p>

      <p class="Style9-1 para-style-override-40" xml:lang="en-US"><span class="Font-Style131-1" xml:lang="tr-TR">Biraz daha bekleseydiniz bu iş kendiliğinden olacak­tı. Yaşımı görüyorsunuz, zaten yaşamdan uzak, ölüme ya­kın yaşıyorum. Bu sözlerim hepinize değil, yalnızca beni ölümle cezalandıranlara.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Aynı kişilere şunu söylemek istiyorum: Beyler cezadan kaçınmak için elimden gelen her şeyi yapıp söylediğime inandığım için, sizleri yeterince ikna edecek sözleri söy­leyemediğimi düşünebilirsiniz. Nedeni bu değildir bey­ler! Asıl nedeni, başkalarından duyabileceğiniz ağlamala­rı, yalvarmaları -fikrimce bana uymayan davranışları- ser­gilemediğim, yeterince yüzsüz ve küstah olmadığım için­dir, ikna edici sözler söyleyemediğim için değil.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">O zaman bile özgür bir insana yakışmayan bir davra­nışı tehlikenin varlığı yüzünden yapmazdım, şimdi de sa­vunma şeklimden pişmanlık duymuyorum. Başka şekil­de yaşamaktansa, bu savunmayla ölmeyi yeğlerim. Ne ba­rışta ne savaşta ne de herhangi bir durumda bir kimsenin ölümden kaçmaya hakkı vardır.</span></p>

      <p class="Style9-1 para-style-override-32" xml:lang="en-US"><span class="Font-Style131-1" xml:lang="tr-TR">Savaşlarda bile, herhangi bir kimsenin silahlarını bı­rakıp düşmana yalvararak ölümden kaçtığı görülmüştür. Bütün tehlikeli durumlarda, her türlü davranışı göze alan insan ölümden kaçabilir. Beyler ölümden kaçmak zor de­ğildir, asıl zor olan kötülükten kaçabilmektir! Çünkü kötü­lük ölümden daha hızlı koşar.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Beni ise şimdi, yaşlı ve yavaş olduğumdan, ikisinden en yavaş olanı yakaladı. Beni cezalandıranları ise, güçlü ve tez canlı olduklarından, kötülük yakaladı. Ben ölüm cezası alarak gidiyorum, onları ise gerçekler, kötü ve haksız ola­rak yargılayacak. Doğal olarak ben cezama sadık kalaca­ğım, onlar da. Belki böyle olması gerekiyordu, iyi de oldu.</span></p>

      <p class="Style9-1 para-style-override-39" xml:lang="en-US"><span class="Font-Style131-1" xml:lang="tr-TR">İyi insan için kötülük yoktur, ne yaşarken ne de öldük­ten sonra.”</span></p>

      <p class="Style65 para-style-override-112" xml:lang="en-US"><span class="Font-Style130" xml:lang="tr-TR">(Sokrates’in Savunması,</span> <span class="Font-Style131-1" xml:lang="tr-TR">Platon, MÖ 399)</span></p>
    </div>
  </div>
</body>
</html>
