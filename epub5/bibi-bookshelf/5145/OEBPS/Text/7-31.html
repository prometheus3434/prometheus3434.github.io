<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-31.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-31.html" xml:lang="tr-TR">
    <div class="Basic-Text-Frame">
      <p class="split" xml:lang="en-GB"><span class="Font-Style130" style="font-size:1em;"><img alt="18.png" class="image" height="316" src="../Images/18_fmt1.jpeg" width="237"/></span></p>

      <p class="konu" id="toc_marker-5-7"><span class="Font-Style127">Oscar Wilde (1854-1900)</span></p>

      <p class="Style31 para-style-override-137" xml:lang="en-US"/>

      <p class="Style31 para-style-override-138" xml:lang="en-US"><span class="Font-Style130" xml:lang="tr-TR">“Wilde, çağının, belki de bütün çağların en büyük konuşmacısıydı.”</span></p>

      <p class="Style31 para-style-override-138" xml:lang="en-US"><span class="Font-Style131-1" xml:lang="tr-TR">Bernard Shaw</span></p>

      <p class="Style31 para-style-override-139" xml:lang="en-US"><span class="Font-Style130" xml:lang="tr-TR">“En güzel yazıları bile, konuşmalarının görkemli parlaklığının soluk bir yansımasıdır.”</span></p>

      <p class="Style23 para-style-override-140" xml:lang="en-US"><span class="Font-Style131-1" xml:lang="tr-TR">Andre Gide</span></p>

      <p class="Style9-1 para-style-override-93" xml:lang="en-US"/>

      <p class="Style9-1 para-style-override-141" xml:lang="en-US"><span class="Font-Style131-1" xml:lang="tr-TR">Oscar Fingal O’Flahertie Wills Wilde, 16 Ekim 1854 günü İrlanda’nın başkenti Dublin’de doğdu. 1867 yılında kız kardeşi Isola’nın dokuz yaşında ölmesi üzerine ilk şii­rini yazdı.</span></p>

      <p class="Style9-1 para-style-override-40" xml:lang="en-US"><span class="Font-Style131-1" xml:lang="tr-TR">Kazandığı burslarla okuduğu Oxford Üniversitesi’ nden birinci olarak mezun oldu. Bu arada yazdığı şiirler ona ödüller getiriyordu.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Çeşitli çevrelerde yapılan sosyete toplantılarında ko­nuşmalar yapıyor ve büyük beğeni topluyordu. Yazdığı “Sabır” (Patience) adlı oyunun tanıtımı için Amerika’ya gittiğinde çoğu sanatla ilgili olmak üzere, iki yüz altmış günde yüz kırk konferans verdi. Sonrasında Amerika üze­rine yaptığı yorumlar da oldukça ilgi topladı:</span> <span class="Font-Style134-1" xml:lang="tr-TR">178</span></p>

      <p class="Style9-1 para-style-override-32" xml:lang="en-US"><span class="Font-Style131-1" xml:lang="tr-TR">“Herkes trene yetişecekmiş gibi koşuyor Amerika’da. Ne şiire ne de aşka uygun bir ortam orası... Romeo ve Juliet’in sürekli trene yetişme kaygıları olsaydı ya da ka­faları gidiş-dönüş biletlerinin sorunlarıyla karışmış bulun­saydı, Shakespeare o dokunaklı, şiir dolu sahneleri yazabi­lir miydi?”</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">“Amerika’daki resimleri yükseğe, tavana yakın asma alışkanlığı, önceleri mantıksız gelmişti bana. Resimlerin ne denli kötü olduğunu görünce, bu geleneğin yararını anla­dım ancak.”</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">“Parlak gösteriler, tantanalı törenler yok Amerika’da. İki geçit resmi gördüm yalnızca: Birinde itfaiyeciler önde, polisler arkada, ötekinde ise, polisler önde, itfaiyeciler ar­kada yürüyordu.”</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Daha sonra Paris’e giden Wilde, orada Victor Hugo, Balzac gibi önemli isimlerle tanıştı. Paris’le ilgili duygula­rını ise şöyle anlatıyor Oscar Wilde:</span></p>

      <p class="Style9-1 para-style-override-40" xml:lang="en-US"><span class="Font-Style131-1" xml:lang="tr-TR">“Bir insan vaktini çok hoş bir biçimde yitirebilir, ama yolunu hiçbir zaman yitirmez Paris’te. Eyfel Kulesi’ne arkanızı dönün: Önümüzdedir tüm Paris. Sonra da ona bir bakıverin, Paris kayboluverir.”</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Paris’te verilen bir yemekte birbirinden pek hoşlanma­yan Oscar Wilde ve Fransız yazar Emile Zola bir araya gel­mişlerdi. Yemek sonunda sanat üzerine konuşma yapan Zola, eleştirilerle dolu konuşmasının sonunda:</span></p>

      <p class="Style9-1 para-style-override-39" xml:lang="en-US"><span class="Font-Style131-1" xml:lang="tr-TR">“Ne yazık ki Sayın Wilde, barbar bir dil olan kendi di­linde yanıt vermek zorunda kalacak” diyerek yerine otur­muştu.</span></p>

      <p class="G-vde---Metin-Ortala"><span class="Font-Style131-1"><img alt="67.jpg" class="image" height="169" src="../Images/67_fmt.jpeg" width="245"/></span></p>

      <p class="resalt"><span class="Font-Style132" style="font-size:1em;">Oscar Wilde, Fotoğrafçı Napoleon Sarony, 1882</span></p>

      <p class="Style9-1 para-style-override-32" xml:lang="en-US"><span class="Font-Style131-1" xml:lang="tr-TR">Konuşmak için ayağa kalkan Wilde, mükemmel bir Fransızcayla şöyle yanıt vermişti: “Ben doğuştan İrladalı’yım, İngiliz soyundanım ve Sayın Zola’nın dediği gibi, Shakespeare’in dilini kullanmak zorundayım.”</span></p>

      <p class="Style9-1 para-style-override-32" xml:lang="en-US"><span class="Font-Style131-1" xml:lang="tr-TR">1892 yılında</span> <span class="Font-Style130" xml:lang="tr-TR">Lady Windermere’in Yelpazesi</span> <span class="Font-Style131-1" xml:lang="tr-TR">adlı oyununu yazmayı tamamladı. Oyun, St. James’s Tiyatrosu’nda ser­gilendikten sonra alkışlarla sahneye çıkan Wilde seyircile­re şöyle bir konuşma yaptı:</span></p>

      <p class="Style9-1 para-style-override-40" xml:lang="en-US"><span class="Font-Style131-1" xml:lang="tr-TR">“Bayanlar baylar, bu geceden büyük bir zevk duydum. Oyuncular, güzel bir oyunun hoş bir yorumunu yaptılar; sizin değerlendirmeniz de çok akıllıcaydı. Oyunumun ner-deyse düşündüğüm kadar üstün bir yapıt olduğuna beni inandıran gösterinizden ötürü sizi kutluyorum.”</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Bu oyun, onun ününü daha da artırmıştı. Her şey ol­dukça güzel giderken daha önce yazdığı</span> <span class="Font-Style130" xml:lang="tr-TR">Dorian Gray’in</span> <span class="Font-Style130" xml:lang="tr-TR">Portresi</span> <span class="Font-Style131-1" xml:lang="tr-TR">adlı eserinin de aleyhine kullanıldığı, aynı cins iliş­kileri konu alan Queensberry Davası tüm bu iyi gidişin so­nunu işaret ediyordu. Dava sonunda Wilde, iki yıl ağır ha­pis cezasına çarptırıldı. İflasa zorlandı, oyunları sahneler­den kaldırıldı ve eşi Constance ondan boşandı. Ağır zin­dan günlerinin ardından</span> <span class="Font-Style130" xml:lang="tr-TR">Reading Zindanı Baladı</span> <span class="Font-Style131-1" xml:lang="tr-TR">yazdığı son eseri oldu.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">30 Kasım 1900 tarihinde Paris’te bir otel odasında me­nenjit hastalığından öldü.</span></p>

      <p class="Style83 para-style-override-40" xml:lang="en-US"><span class="Font-Style130" xml:lang="tr-TR">Salome, Padua Düşesi, Lady Windermere’in Yelpaze­si, Önemsiz Bir Kadın, ideal Bir Koca, Ciddi Olmanın Önemi, Mutlu Prens, Genç Kral, Dorian Gray’in Portresi, Bir Sanatçı Olarak Eleştirmen, Reading Zindanı Baladı</span> <span class="Font-Style131-1" xml:lang="tr-TR">eserlerinden sade­ce bazılarıdır.</span></p>

      <p class="Style9-1 para-style-override-41" xml:lang="en-US"><span class="Font-Style131-1" xml:lang="tr-TR">Ünlü bir oyun yazarı, oyununun sonunda Oscar Wilde’a düşüncelerini sorar. Wilde ise şöyle yanıt verir:</span></p>

      <p class="Style9-1 para-style-override-44" xml:lang="en-US"><span class="Font-Style131-1" xml:lang="tr-TR">“Başından sonuna kadar uyuyabildiğim en iyi oyundu.”</span></p>

      <p class="G-vde---Metin-Ortala"><span class="Font-Style131-1"><img alt="68.jpg" class="image" height="217" src="../Images/68_fmt.jpeg" width="151"/></span></p>

      <p class="resalt"><span class="Font-Style132" style="font-size:1em;">Salome, illüstratör Aubrey Vincent Beardsley, 1893</span></p>

      <p class="Style9-1 para-style-override-41" xml:lang="en-US"/>

      <p class="Style9-1 para-style-override-127" xml:lang="en-US"><span class="Font-Style131-1" xml:lang="tr-TR">Bir yayıncı, Oscar Wilde’dan en iyi yüz eseri seçmesi­ni istediğinde “Bunu yapmam imkânsız, bugüne kadar an­cak beş kitap yazabildim” diye cevap verir.</span></p>

      <p class="Style9-1 para-style-override-39" xml:lang="en-US"><span class="Font-Style131-1" xml:lang="tr-TR">Bir aristokrat, Londra sokaklarında gördüğü Wilde’a arkasından yaklaşıp sırtına şiddetle vurarak “Oscar, şiş-manladıkça şişmanlıyorsunuz” der.</span></p>

      <p class="Style9-1 para-style-override-69" xml:lang="en-US"><span class="Font-Style131-1" xml:lang="tr-TR">Oscar Wilde, “Siz de kabalaştıkça kabalaşıyorsunuz” yanıtını verir.</span></p>

      <p class="G-vde---Metin-Ortala"><span class="Font-Style131-1"><img alt="69.jpg" class="image" height="166" src="../Images/69_fmt.jpeg" width="113"/></span></p>

      <p class="resalt"><span class="Font-Style132" style="font-size:1em;">Oscar Wilde, Fotoğrafçı W. &amp; D. Downey, 1889</span></p>

      <p class="Style20-1" xml:lang="en-US"><span class="Font-Style129-1">Oscar Wilde’dan...</span></p>

      <p class="Style96 para-style-override-142" xml:lang="en-US"><span class="Font-Style130" xml:lang="tr-TR">“Çocuklarına masallar yazmak, her babanın görevidir.”</span></p>

      <p class="Style96 para-style-override-100" xml:lang="en-US"><span class="Font-Style130" xml:lang="tr-TR">“insan ruhu yaşlı doğar, giderek gençleşir. Yaşamın komedisidir bu... insanın bedeniyse, genç doğar ve giderek yaşlanır. O da yaşamın trajedisidir...”</span></p>

      <p class="Style83 para-style-override-32" xml:lang="en-US"><span class="Font-Style130" xml:lang="tr-TR">“Övülünce alçakgönüllü olurum, ama sövülünce, yıldızla­ra eriştiğimi anlarım.”</span></p>

      <p class="Style83 para-style-override-50" xml:lang="en-US"><span class="Font-Style130" xml:lang="tr-TR">“Öbür gün yapabileceğin hiçbir şeyi yarına bırakma.”</span></p>

      <p class="Style83 para-style-override-41" xml:lang="en-US"><span class="Font-Style130" xml:lang="tr-TR">“Bir insan kendi kimliğiyle konuşurken pek az kendisi gibi­dir, ona bir maske verilirse gerçeği anlatır ancak.”</span></p>

      <p class="Style83 para-style-override-40" xml:lang="en-US"><span class="Font-Style130" xml:lang="tr-TR">“Bazen yıllar akıp geçiverir insan için, gerçek anlamda hiç yaşamadan, sonra da, bütün bir yaşam sığıverir tek bir saatin içine.”</span></p>

      <p class="Style83 para-style-override-41" xml:lang="en-US"><span class="Font-Style130" xml:lang="tr-TR">“Anlattıklarınız gerçek... Öyleyse neden anlatıyorsunuz? Hiç de ilginç değil; bunu siz de biliyorsunuz. iki tür dünya var­dır. Birine gerçek dünya denir, onu görmek için üstüne konuş­mak gerekmez çünkü. Ötekiyse, üstüne konuşulması gereken sa­nat dünyasıdır, konuşulmazsa var olamaz çünkü.”</span></p>

      <p class="Style83 para-style-override-41" xml:lang="en-US"><span class="Font-Style130" xml:lang="tr-TR">“Adamın biri, öyküler anlattığı için köyünde çok sevilirmiş. Her sabah köyden ayrılır, akşam dönermiş. Bütün gün sıkıcı iş­lerle uğraşmış olan köylüler çevresini sarıp sorarlarmış:</span></p>

      <p class="Style83 para-style-override-56" xml:lang="en-US"><span class="Font-Style130" xml:lang="tr-TR">‘Neler gördün bugün? Hadi anlat bize.’</span></p>

      <p class="Style83 para-style-override-41" xml:lang="en-US"><span class="Font-Style130" xml:lang="tr-TR">O da anlatırmış: ‘Flüt çalan yarı insan, yarı keçi bir yara­tık gördüm. Çevresinde bir sürü peri döne döne dans ediyordu.’</span></p>

      <p class="Style83 para-style-override-56" xml:lang="en-US"><span class="Font-Style130" xml:lang="tr-TR">‘Başka neler gördün? Anlat, anlat’ dermiş köylüler.</span></p>

      <p class="Style83 para-style-override-41" xml:lang="en-US"><span class="Font-Style130" xml:lang="tr-TR">‘Deniz kıyısına vardığımda, üç denizkızı gördüm dalgaların üstünde, yemyeşil saçlarını tarıyorlardı altın bir tarakla.’</span></p>

      <p class="Style83 para-style-override-41" xml:lang="en-US"><span class="Font-Style130" xml:lang="tr-TR">Öyküler anlattıkça, köylüler onu daha çok seviyorlarmış. Bir sabah, yine köyden çıkıp gitmiş, deniz kıyısına geldiğinde bir de ne görsün? Dalgaların üstünde üç denizkızı altın bir tarakla ye­şil saçlarını taramıyorlar mı gerçekten! Yürüyüp ormana gitmiş,</span></p>

      <p class="Style83 para-style-override-41" xml:lang="en-US"><span class="Font-Style130" xml:lang="tr-TR">bu kez gerçekten yarısı insan, yarısı keçi olan bir yaratık flüt ça­lıyor, periler de çevresinde dans ediyorlarmış.</span></p>

      <p class="Style83 para-style-override-39" xml:lang="en-US"><span class="Font-Style130" xml:lang="tr-TR">O akşam köye döndüğünde, köylüler sormuşlar her zamanki gibi, ‘Gel, anlat bize, neler gördün?’</span></p>

      <p class="Style83 para-style-override-50" xml:lang="en-US"><span class="Font-Style130" xml:lang="tr-TR">‘Hiçbir şey’ demiş adam, ‘Hiçbir şey görmedim.”</span></p>
    </div>
  </div>
</body>
</html>
