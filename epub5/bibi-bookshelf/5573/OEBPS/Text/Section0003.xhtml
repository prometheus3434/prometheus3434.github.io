<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <p><span class="Apple-style-span" style="font-size: 24px; font-weight: bold;">Teşekkür</span><br /></p>

  <p>Bizi ayaklarımızı ıslatmadan Andrea Doria'ya indiren Don Stevens'a, Collision Course ve Saved adlı kitaplarıyla o büyük deniz trajedisinin insani yanını son derece canlı bir şekilde anlatan iki iyi yazar, Alvin Moscow ve William Hoffer'ın çalışmalarına teşekkürlerimizle. Ve kayıp Maya uygarlığının harikalarını keşfetmek için Yucatan'da dolaşırken sivrisinekler ve sıtmaya cesarette karşı koyan korkusuz kâşif John L. Stephens'a gösterdiği azim için teşekkürler.</p>

  <h2>Bir Dostu Tanıştırmak</h2>

  <p>Benden Kurt Austin, Joe Zavala ve Ulusal Sualtı ve Denizcilik Kurumu'na hizmet eden arkadaşlarını tanıştırmam istendiğinde bunu büyük bir zevkle kabul ettim. Kurt ve Joe'yu yıllardır tanıyor olma ayrıcalığına sahibim. Onlarla ilk kez Al Giordino ve benden kısa bir süre sonra Amiral Sandecker'in davetiyle NUMA'ya katıldıklarında tanıştım. Aynı proje üzerinde çalışma fırsatı bulamamış olmamıza rağmen, Kürt'le Joe'nun sualtı ve üstündeki maceraları her zaman hayal gücümü coşturmuştur; keşke bu maceraları ben yaşamış olsaydım diye düşünmüşümdür.</p>

  <p>Bir anlamda Kürt'le aramızda bazı benzerlikler var. Gerçi benden birkaç yaş daha küçük ve tiplerimiz birbirine hiç benzemez, ama Potomac Nehri'ndeki modern hale getirilmiş eski bir kayıkhanede yaşıyor ve antik düello tabancaları koleksiyonu yapıyor. Bu, havaalanı hangarımdaki eski arabaları saklamak ve bakımını yapmakla kıyaslandığında akıllıca bir seçim. Kürek çekmek ve denize açılmayı da seviyor ki bunları düşünmek bile beni yoruyor.</p>

  <p>Kurt becerikli ve zeki, ayrıca çok cesurdur. Bayrağa, annelere ve elmalı turtaya inanan iki tonluk karakter sağlamlığıyla gerçekten hoş bir adamdır. Kadınların onu, benden bile fazla çekici bulmaları beni çok üzüyor. Varabildiğim tek anlaşılmaz sonuç -bunu söylemek beni derinden yaralıyor- onun benden daha yakışıklı olduğudur.</p>

  <p>Kurt ve Joe'nun maceralarının sonunda NUMA dosyalarından tarihsel kayıtlara geçtiğine seviniyorum. Onları okumanın eğlenceli olduğu kadar ilginç olduğunu düşüneceğinizden hiç kuşkum yok. Açıkçası ben öyle düşünüyorum.&nbsp;</p>

  <p><br /></p>

  <p style="text-align: right;"><b>Dirk Pitt</b></p>
</body>
</html>
