<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Çin&nbsp;</h2>

  <h2 id="sigil_toc_id_4">Kısım 12&nbsp;</h2>

  <p>”Bölgeden ne kadar uzaklıktayız, Chiang?”</p>

  <p>Nehir teknesinin uzun dümeninde dikilmekte olan zayıf adam iki parmağını kaldırdı.</p>

  <p>“İki mil mi, iki saat mi?” diye sordu Jack Quinn.</p>

  <p>Dümencinin buruşuk yüzünde eksik dişlerini gösteren bir gülümseme belirdi. Omuz silkip kulağını işaret etti. Ya soru zayıf İngilizcesini aşıyordu ya da antika Evinrude dış motorun gürültüsü yüzünden duyamıyordu.</p>

  <p>Eskimiş valflar, yetersiz susturucu ve gevşek bağlantıların çıkardığı ve nehirden yankılanan sesler herhangi bir sözel iletişim çabasını bastırıyordu.</p>

  <p>Quinn parmaklarını seyrelmekte olan siyah saçlarının arasından geçirdi ve tıknaz bedenini daha rahat bir pozisyon bulmak için boş yere ayarlamaya çalıştı. Kaybedilmiş bir davaydı bu. Araç bir sörf tahtası gibi yapılmıştı ve güneşin ısıttığı yüzeyinin oturmayı zorlaştırdığı güvertesi tarafından kısmen kaplanmıştı.</p>

  <p>Quinn sonunda vazgeçti. Omuzlarını kaldırıp boş gözlerle geçen manzaraya baktı. Pirinç tarlalarını ve çay ekim alanlarını geride bıraktılar. Zaman zaman bir balıkçı köyünü ve otlayan su bufalosunu geçtiler, ama kısa süre sonra yalnızca uzaklardaki sisle kaplı dağların kenarında uzanan altın rengi tarlalar görünmeye başladı. Çin'in güzelliği Quinn'in üzerinde etkisizdi. O yalnızca proje müdürü Ferguson'u düşünebiliyordu.</p>

  <p>Ferguson'dan gelen ilk mesaj heyecan vericiydi.</p>

  <p>“Pek çok kilden asker buldum. Bunlar Xi'an'dakilerden daha büyük olabilir.”</p>

  <p>Quinn, Ferguson'un Çin şehri Xi'an'in yakınındaki askeri mozolede keşfedilen yedi bin kişilik kiremit rengi güçlü asker ordusundan söz ettiğini hemen anlamıştı. Quinn'in idari müdür olarak hizmet ettiği Doğu Asya Vakfı'nın idari kurulunda anlatmaktan hoşlanacağı türde bir haberdi bu.</p>

  <p>Bu vakıf bir grup zengin müşteri tarafından doğu-batı anlayışını geliştirmek ve afyon ticaretini telafi etmek amacıyla kurulmuştu. Aynı zamanda vergiden de muaftı, böylece ataları yüz binlerce Çinliyi uyuşturucuya alıştırarak kazandığı senetle rahatça yaşayanlar bu servetin tadını sonuna kadar çıkarabiliyorlardı.</p>

  <p>Programının bir parçası olarak vakıf Çin'deki arkeolojik kazıları destekliyordu. Bu kazılar kurul için oldukça değerliydi, çünkü vakıf için bir şeye malolmuyordu. Masraflar büyük ölçüde katılmak için para ödeyen hevesli amatörler tarafından karşılanıyordu ve bazen New York Times'\n birinci sayfasına çıkıyorlardı.</p>

  <p>Quinn olumlu kamuoyundan emin olduğu zaman kazı alanını ziyaret ederdi, fakat onu New York ofisinin maun ve deri rahatlığından çıkarmak çok zor oluyordu.</p>

  <p>Sahadan gelen ikinci mesaj birinciden de iyiydi.</p>

  <p>“Heyecan verici bir sanat eseri buldum. Ayrıntılar daha sonra gelecek.”</p>

  <p>Üçüncü mesaj geldiğinde Quinn gazetesini ve TV bağlantılarını hazırlamıştı bile.</p>

  <p>“Sanat eseri Mayalara ait!”</p>

  <p>Vakıf işini kabul etmeden önce Quinn üniversite müzesini işletiyordu ve antik kültür konusunda yüzeysel bir bilgisi vardı. Ferguson'a cevap verdi. “Mayalar Çinli değildir. Bu olanaksız.”</p>

  <p>Birkaç gün sonra Ferguson'dan tekrar haber aldı. “Olanaksız ama doğru. Şaka yapmıyorum.”</p>

  <p>O gece Quinn bir çanta hazırlayıp bir sonraki uçakla Hong Kong'a, oradan da trenle iç kesimlere gitti. Birkaç saatlik otobüs yolculuğundan sonra Chiang'la yolculuk etmek için tam vaktinde nehre vardı. Gezi malzemelerini tedarik etmenin yanı sıra Chiang postacı olarak görev yapıyor, haberleri telgraf ofisine götürüyordu ki. bu mesajların neden acı verecek derecede yavaş ulaştığını açıklıyordu.</p>

  <p>Quinn, Chiang'ın bölgeyi birkaç gün önce ziyaret ettiğini öğrendi. Bu Ferguson'un son mektubunu aldığı zaman olmalıydı. Uzun. yorucu yolculuk yüzünden Quinn'in öfkesi artıyordu. Önemli olan soru Ferguson'u nehre atmadan önce mi sonra mı işten kovacağıydı. Bölgeye yaklaşırlarken Quinn, Ferguson'un aklını kaçırıp kaçırmadığını merak ediyordu.</p>

  <p>Quinn kıyıya çarpıp durduğu sırada hâlâ nasıl bir hareket tarzı izleyeceğine karar vermiş değildi. Chiang tekneyi bağladı, sonra o ve Quinn içinde malzemelerin bulunduğu kutuları alarak kıyıdan içeriye doğru yürümeye başladılar.</p>

  <p>Uzun sarı otların oluşturduğu patikayı takip ederlerken Quinn sordu. “Ne kadar uzakta?”</p>

  <p>Bir parmak havaya kalktı. Quinn bunun bir mil ya da bir saat olduğunu düşündü. İki şekilde de hatalıydı. Bir dakika sonra çimenlerin dairesel şekilde ezildiği alana geldiler.</p>

  <p>Chiang elindekileri yere bıraktı ve Quinn'e de aynı şeyi yapmasını işaret etti.</p>

  <p>“Kamp nerede?” diye sordu Quinn insanları ve çadırları arayarak.</p>

  <p>Chiang'ın yüzü şaşkınlıkla kırışmıştı. Karışık sakalını sıvazlayarak yeri gösterdi.</p>

  <p>Mükemmel bir günün sonu, diye düşündü Quinn öfkeyle. Yorgundu, kirliydi ve midesi kaynar bir tencere gibiydi ve rehberi ona kaybolduklarını söylüyordu. Chiang Çince bir şey söyledi ve Quinn'in kendisini takip etmesini işaret etti. Birkaç dakikalık yürüyüşten sonra durup yeri işaret etti. Birkaç metrekarelik alandaki toprak tersyüz edilmişti.</p>

  <p>Quinn bozulmuş toprağın etrafında dolaştı. Sonra bir kısmı topraktan çıkan yuvarlak bir nesneye takıldı gözleri. Elleriyle kazmaya başladı. Birkaç dakika sonra bir askerin omzunu ve başını çıkardı. Biraz daha kazınca diğer askerleri de buldu.</p>

  <p>Burası kamp alanı olmalıydı, ama burada bir düzine insan bulunmalıydı. Ne cehennemdeydi herkes? Chiang korkuyla etrafına bakındı. “Şeytanlar,” dedi ve başka tek kelime bile etmeden nehre doğru koşmaya başladı.</p>

  <p>Hava, bulutlar güneşi kapatmış gibi soğudu birden. Quinn tamamen yalnız olduğunu fark etti. Duyduğu tek ses rüzgârın çimenlerin arasından geçerken çıkardığı yılana benzer hışırtıydı. Bir kez daha etrafına bakındı ve kaçan adamın arkasından koştu. Sessiz askerleri toprağa gömülü bir şekilde ardında bıraktı.</p>
</body>
</html>
