<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 35</h2>

  <p>Tekne ürkütücü sisin içinde bir rüyadaymış gibi kayarak ilerliyordu. Nehirden yükselen sis dalgaları kollarını bir uyarıda bulunurmuş gibi sallayan hayaletlere benziyordu. Geri dön.</p>

  <p>Chi baş tarafta taştan oyulmuş bir heykel gibi oturmuş keskin gözleriyle karşılarına çıkacak herhangi bir şey için nöbet tutarken Gamay dümeni idare ediyordu. Nehirdeki küçük bir adacıkta geceyi geçirdikten sonra şafaktan beri yoldaydılar. Chi aşırı derece büyük olan hamakta kıyı kenarında uyumuştu. Yaşlı Sarı Sakada karşılaşması Gamay'ın içini ürpertiyordu hâlâ Chi herhangi bir yılan tehlikesi olmadığına dair ikna etmeye çalıştı. Gamay ise bir solucana bile katlanamayacağını söyledi. Teknenin rahatsızlığına karşılık verdiği göreli güvenliği tercih ediyordu. Gürültülü bir tıss sesi Gamay'ı uyandırdı, ama bunun yalnızca kamp sobası olduğunu görerek rahatladı. Chi kahve pişiriyordu. Kahvaltılarını eder etmez nehir yolculuğuna geri dönmüşlerdi.</p>

  <p>Chzczero ların kilerindekiler günlerce yeterdi onlara. Teknelerinde çok az yer kaldığı için bir başka tekneyi yiyecek şişe suyu ve yakıtla doldurup yedeğe almışlardı İlave yük hızlarını düşürüyordu, ama hayatta kalmayı istiyorlarsa bunlara ihtiyaçları vardı.</p>

  <p>Öğleden önce güneşi sis hayaletlerini yok etti ve görüş mesafe bir kez daha açık hale geldi, ama boğucu nem sabahki kadar kötüydü. Gamay güneş yanığını önleyen ve gözlerini kör edici tropik güne ten koruyan eski bir hasır şapka bulmuştu.</p>

  <p>Nehir kıvrıla kıvrıla ilerliyordu. Her kıvrıma yaklaştıklarında Chi elini kaldırıyor, Gamay hızı azaltıyordu. Birkaç dakika boyunca akıntıyla ilerliyor, motor sesi duymak için kulaklarını kabartıp dinliyorlardı. Artık arkalarından gelecek bir saldırıdan korkmuyor, önlerindeki sürprizlere karşı dikkatli davranıyorlardı. Bir köşeden dönüp bir grup silahlı haydutla karşılaşmak istemiyorlardı. Helikopter konusunda hâlâ bir hükme varamamışlardı. Dost mu düşman mı olduğuna karar veremiyorlardı. Onları kayalıktan kurtarmıştı. Ama teknelerini ters çevirip nehire düşürdüğünü de unutmamışlardı.</p>

  <p>Bazen sudan dışarı bir balık fırlıyordu ve bu şapırtı bir tüfek patlaması gibi geliyordu onlara. Yoksa, alüminyum tekneye çarpan suyun sesi dışında, yalnızca dedikodu yapan kuşların sesi ve böceklerin vızıltısı duyuluyordu. Gamay bol miktarda sinek kovucusu için müteşekkirdi. Sinek kovucu ter ya da yağmurla yıkandığı için sık sık yeniden sürülmesi gerekiyordu. Chi sineklerden rahatsız oluyor gibi değildi. Doğal seleksiyon, diye sonuca vardı Gamay. Sıtma ya da sineklerle taşınan başka bir hastalığa karşı hassas olan her Maya uzun süre önce yok olurdu.</p>

  <p>Saatler ilerledikçe nehrin karakteri değişti. Kanal genişliği orijinal büyüklüğünün yarısına indi. Aynı miktarda su yüzde elli daha küçük bir alana sığınca güçlü, sabit bir akıntı meydana gelmişti. Düz kırsal kesim daha inişli çıkışlı, kıyılar daha dik ve yüksek hale gelmiş, bitkilerle kaplanmıştı.</p>

  <p>Gamay sabit, fakat ağır Afrika Kraliçesi hızlarından nefret ediyordu. Ama bayır aşağı doğru hızla kaymaktan hoşlandığı da söylenemezdi. Hızları artarken hata için daha az mesafe kalmıştı. “Nerede olduğumuzu merak ediyorum.” diye mırıldandı iki yandan yaklaşan üzerleri asma kaplı kireçtaşı duvarlara bakarak.</p>

  <p>“Ben de aynı şeyi merak ediyordum.” Chi gökyüzünü taradı. “Bu tarafın doğu olduğunu biliyoruz, çünkü güneş oradan doğuyor. İzcilikte aldığın eğitime ihtiyacımız var.”</p>

  <p>Gamay bir kahkaha attı. “Gerçekten ihtiyaç duyduğumuz şey bir GPS alıcısı.”</p>

  <p>Chi çantasına uzanarak mağara tapınağında buldukları antik aleti çıkardı. Güneş cilalı yüzeyde parladı. Aleti Gamay'a uzattı. “Bu aygıtları kullanmayı biliyor musun?”</p>

  <p>“Deniz biyoloğu olarak zamanımın çoğunu sualtında geçirdim ve beni oraya ulaştırmaları için aygıtları diğerlerine bıraktım. Ama birkaç denizcilik kursu almıştım.”</p>

  <p>Gamay aygıtı incelerken Chi dümeni aldı. Keşfettiklerinden beri ilk kez aygıta bu kadar yakından bakma fırsatı buluyordu. Kutuya benzer ahşap muhafazadaki işçiliğe bir kez daha hayran oldu. Harfler kesinlikle antik Yunancaydı ve çeşitli tanrıların adlarını yazıyordu.</p>

  <p>En büyük çarka işaret parmağıyla basınç uyguladı, ama diğer hareket eden parçalar gibi o da aşınma yüzünden sıkışmıştı. En büyük çarkta hayvan tasvirleri vardı. Koyunlar. Keçiler. Ayı. Hatta bir aslan. Duruşlarına bakarak Gamay takım yıldızlarını temsil ettikleri sonucuna vardı. Yılın herhangi bir zamanında gece gökyüzünü gösteren dönen kadranıyla karton yıldız haritalarını hatırlatmıştı ona. Zekice.</p>

  <p>“Bu aleti kim yapmışsa bir dâhiymiş.” dedi. “Fonksiyonunun yalnızca bir parçasını çözdüm. Yılın belirli bir zamanında gece gökyüzünün nasıl göründüğünü gösteriyor. Daha önemlisi, gökyüzüne bakarak yılın hangi zamanı olduğunu da söyleyebiliyorsun.”</p>

  <p>“Başka bir deyişle, ne zaman yağmurlu mevsim bekleneceğini, ne zaman ekim, ne zaman hasat yapılacağını bilmede paha biçilmez değer taşıyan göksel bir takvimmiş bu.”</p>

  <p>“Ve ne zaman denize açılacağını da gösteriyormuş. Aynı zamanda nerede olduğunu da. Arka tarafını sekstant olarak kullanabilir ve güneşin yerini yaklaşık, ama doğru sayılabilecek şekilde bulabilirsin.”</p>

  <p>“Diğer çarklar ne için kullanılıyor?”</p>

  <p>“Bana göre konserve açacağı olabilir Bunu teknik deneyim sahibi olan birine sormalısın,” dedi Gamay başını sallayarak. “Mekanizmanın çürümesi çok kötü. Nerede olduğumuzu Dilmek hiç fena olmazdı.”</p>

  <p>Gamay sırt çantasını karıştırarak bir harita çıkarıp dizlerinin üstüne serdi. “Bu nehir görünmüyor,” dedi yaklaşık rotalarını parmağıyla takip ederek. “Benim tahminimce yağmur mevsiminden sonra en çok şu genişliğe gelmiştir. Yönümüzü ve hızımız: dahil ettiğimizde Guatemala sınırını geçmediysek bile çok yaklaştığım söyleyebilirim. Bu oldukça makul. Yağmalanan eski eserler Guater ile yoluyla Belize ve diğer noktalara kaçırılıyor.”</p>

  <p>“NUMA için buraya geldiğimde Guatemala'ya gitmeyi planlamıyordum, fakat sanırım başka şansım yok.”</p>

  <p>“Olayın iyi yönünü görmeye çalış. Bu korkunç antika kaçırma işini durdurma şansımız var.”</p>

  <p>Gamay kaşlarını kaldırdı. Chi'nin iyimserliğinin bir kısmının yok olduğunu umuyordu. Emniyetsiz durumları düşünülürse kendilerini hiçbir zaman kaçakçı avcısı ikili olarak görmemişti. Esas hedefi hayatta kalmaktı. Perils of Pauline” oynamaktan bıkmıştı artık. Şu ana dek ölmemiş olmaları büyük ölçüde şanslarının eseriydi.</p>

  <p>Haritada kurşun kalemle çizilmiş X işaretlerini gösterdi. “Bunların ne olduğu konusunda bir fikrin var mı?”</p>

  <p>Bir süre inceledikten sonra Chi, “Her şey olabilirler. Kazı alanları, eski eserleri sakladıkları yerler, dağıtım yerleri.”</p>

  <p>“Ve bu aygıtın söylediklerine bakılırsa doğruca bu şeylerin ortasına gidiyoruz.” Aygıtı kaldırıp Chi'ye uzattı</p>

  <p>“İlginç,” dedi Chi düşünceli bir şekilde aygıtı çantasına koyarken. “Bunun pratik kullanım hevesiyle arkeolojik önemini unuttuk.”</p>

  <p>“Bunu çözme işini başkalarına bırakıyorum. Ben şimdilik bir deniz biyologuyum.”</p>

  <p>“Ama Kolomb öncesi bir ortamda antik Yunan sanat eseri bulmanın ortaya bazı sorular attığını inkâr edemezsin “</p>

  <p>“Benim cevaplamaya hazır olmadığım sorular.”</p>

  <p>“Benim de öyle. Henüz değil. Ama Kolomb öncesi bir eski eserin Avrupa'yla bağlantısına dair en ufak bir imayla bütün arkeolojik kurumların öfkesine maruz kalacağımı biliyorum. Bu aygıt buraya kendi kendine gelmedi. Ya Avrupalılar tarafından Amerika'ya getirildi ya da Avrupa'ya giden Amerikalılar tarafından nakledildi.”</p>

  <p>“Belki kimseye söylemememiz iyi olur,” dedi Gamay.</p>

  <p>Güçlenen akıntı konuşmalarını sona erdirdi. Nehir biraz daha daralmış, yamaçları daha dikleşmişti. Chi tekneyi kontrol etmede zorlanınca dümeni Gamay aldı. Kayalıklara yaklaştıklarını gösteren bir gürültü yoktu, ama Gamay tetikteydi.</p>

  <p>“Hızımız artıyor,” dedi Chi'ye.</p>

  <p>“Bizi yavaşlatamaz mısın?”</p>

  <p>“Dümen kontrolünü sağlayabilmek için motoru boşa getirdim. Gözlerini ve kulaklarını açık tut. Eğer önümüzdeki sular tehlikeli görünürse dümeni kıyıya kıracağım. O zaman ne yapacağımızı düşünürüz.”</p>

  <p>Duvara benzer kıyının ayağında birkaç metre genişliğinde çamurlu bir kumsal vardı. Biraz soluklanmak için kıyıya çekilecek kadar yer vardı. Başka bir şey daha düşünüyordu. Burası chicleroların gelebileceği tek yoldu. Yani nehirde küçük bir tekne için uygundu. Yedekteki botu kontrol etmek bir sorundu. Kıyıya çıkıp yiyecek transferi yapma ve onu serbest bırakma zamanı gelmişti.</p>

  <p>Nehir birden büyük ölçüde daraldı ve suyun hızı birden arttı.</p>

  <p>O ve Chi şaşkınlıkla birbirlerine baktılar. Kayalıklardan hâlâ bir ses yoktu. Bir dönemece yaklaşıyorlardı ve dik yamaçlar onlara öylesine yaklaşmıştı ki, neredeyse dokunabilirlerdi. Gamay açıktan dönüp tekneyi dar sahile çekmeyi planlamıştı. Yedekteki tekne önce aradaki ipi gerdi, sonra hızla diğer yöne çekildi. Gamay deneyimlerine dayanarak biliyordu ki, bir teknede işler ters gitmeye başladığı zaman gerçekten ters giderdi. Kesin bir çözüm felaketten kaçınmanın tek yoluydu.</p>

  <p>“Kes onu!” diye bağırdı.</p>

  <p>Chi anlamayarak yüzüne baktı.</p>

  <p>Gamay elinin kenarıyla bıçakla kesme hareketi yaptı. “Yedekteki tekneyi kes yoksa ipi pervanemize dolanacak.”</p>

  <p>Chi anlar anlamaz hızla hareket etti. Palasıyla hızlı bir iki darbe indirerek yedek teknenin ipini kesti. Yüklü tekne ağır ağır döndü ve doğruca üstlerine geldi. Gamay ve Chi tekneyi seyrederken yanlarından geçip gitmesini diliyorlardı. Dar kanyondaki bir çarpışma felaket olurdu. Gamay omzunun üstünden geriye bakıyor, çarpışmadan kaçınmak için dümeni kırmaya çalışıyordu ve son saniyeye kadar önlerinde yükselen kireçtaşı duvarı görmedi.</p>

  <p>Tekne duvardaki açıklığa hızla girerken Gamay başını eğerek darbe yemekten kurtuldu. Birkaç saniye içinde hızla hareket eden nehir onları derin bir boşluğa doğru çekiyordu ve gün ışığının son kalıntıları da yok olmuştu.</p>

  <p>“Fenere ihtiyacımız var, profesör,” dedi sesi koyu karanlıkta yankılanarak.</p>

  <p>Fener yandı ve ışık yalnızca birkaç metre ilerde parıldayan ıslak kayaları aydınlattı. Gamay çarpışmayı önlemek için dümeni kırdı, ama aceleyle biraz fazla kırdığı için akıntının etkisiyle alabora oldular. Birkaç şüpheli dakikadan sonra tekneyi yeniden kontrolü altına aldı ve nehrin akıntısıyla ilerlemeye başladılar.</p>

  <p>Chi fenerin ışığını ıslak duvarlara ve tavana doğru tuttu. Yeraltı nehri Gamay'a lunaparklardaki eğlence trenlerini hatırlattı, ama tek farkla o hiç eğlenmiyordu. Özellikle fenerin ışığı tavanı kaplayan siyah yapraklara benzer yığını aydınlatınca. Işık binlerce hareketli nesneden yansıdı. Gamay korkuyla değil, ama dayanılmaz amonyak kokusunu engellemek için soluğunu tuttu.</p>

  <p>“Yarasalardan nefret ederim,” dedi Gamay dişlerini sıkarak.</p>

  <p>“Hareketsiz kal, bir sorun olmaz,” diye uyardı Chi.</p>

  <p>Bu uyarıya gerek yoktu. Gamay deriye benzer kanatlar ve keskin dişlerin düşüncesiyle zaten donup kalmıştı.</p>

  <p>Ama yaratıklar oldukları yerde kaldılar ve zaman içinde yarasalar azalıp yok oldular.</p>

  <p>“Büyüleyici,” dedi Chi. “Bu kadar ani bir şekilde yeraltına giren bir nehir görmemiştim hiç.”</p>

  <p>“Bunu söylediğim için beni affedin, profesör, ama ülkenizde benim zevkime göre çok fazla delik ve oyuk var.”</p>

  <p>“Si, Dr. Gamay. Korkarım İsviçre peyniri gibidir.”</p>

  <p>Gamay durumu iyi yanından görmeye çalışıyordu, ama hiç iyi yan olmadığını fark etti. Yeryüzünün bağırsaklarına doğru çekilmişlerdi. Ve dışarı çıkabileceklerine dair bir güvence yoktu. En iyi haliyle, burası chiclero'\ar\r\ kullandığı rota olabilirdi ki, bu da daha fazla kaçakçıyla karşılaşabilecekleri anlamına geliyordu. Gamay pervaneyi sudan çıkardı ve kürek çekmeye başladılar. Tekne gürültüyle mağaranın kenarlarına çarptığında elleriyle ve ayaklarıyla yön değiştirmeye çalışıyorlardı.</p>

  <p>Gamay küçük bir dikit yakaladı ve yedek tekneyi bağladıkları ipi birkaç kez bu dikite doladı. İşe yaramıştı. Bir kayanın üstüne çıkıp kamp lambası yaktılar. Gamay kaçak teknelerinin yanlarından geçmesini umuyordu, ama akıntıya yakalanmış olmalıydı. Chi kaybettiği jambonun ardından üzülüyordu. Gamay daha sonra yakalayabileceklerini söyledi. Konserve yiyecekleri özlemezdi, ama yakıt ve su işe yarayabilirdi.</p>

  <p>Öğle yemeği olarak soğuk ve sert tortillalarını yerken durumlarını tartıştılar ve yalnızca bir tek seçenekleri olduğuna karar verdiler: devam etmek zorundaydılar. Hiçbiri nehrin çıkmaz olabileceğine dair korkusunu ifade etmiyordu. Ama bu olasılık kara bir bulut gibi tepelerindeydi.</p>

  <p>Tekneye geri döndüler, motoru yeniden çalıştırdılar, böylece kontrolü ele alıp yarım saat kadar gittiler. Sık sık rutubetli hava yüzünden öksürük nöbetine tutularak iki büklüm oluyorlardı. Gamay ciğerlerinin de vücudunun diğer yerleri gibi küflendiğini hissediyordu. Akıntı azalmış gibiydi. Elindeki fenerle önlerini gösteren Chi nehrin kayalıkların üstündeki gibi normal genişliğine ulaştığını bildirdi. Kamp lambasını teknenin ön tarafına koymuştu. San ışık geniş bir mağara gibi görünen bir yeri aydınlatıyordu.</p>

  <p>“Dur!” diye bağırdı Chi birden.</p>

  <p>Gamay gücü kesip dümeni kırdı ve önlerindeki siyah duvarla çarpışmayı son anda önledi. Nehir tekrar yok olmuştu. Daha da derinlere inmiş olmalı, diye düşündü Gamay. Geniş bir havuzdaydılar. Ana su yolundan ayrılmış bir ırmak ayağıydı bu. Daha iyi bir rota isteyen Gamay insan yapımı gibi görünen bir kanala doğru yönlendirdi tekneyi.</p>

  <p>Chi lambayı kapattı ve öne doğru eğildi. Yaklaştıkça büyüyen ve parlaklaşan soluk turuncu ışığa bakıyordu. Küçük bir iskelenin kazıklan üstünde duran bir kerosen lambaydı bu. Gamay tekneyi iskeleye bağlı duran iki teknenin yanına çekti ve motoru kapattı. Dikkatle dinlemelerine rağmen kendi güçlü soluklarının dışında bir ses duymadılar.</p>

  <p>“Sanırım gezinin sonuna geldik.” dedi Gamay.</p>

  <p>Geriye kalan malzemelerini Chi'nin sırt çantasına doldurarak dikkatle rıhtım boyunca yürümeye başladılar. Burası bir kaldırım genişliğindeki kireçtaşı düzlüğüne inşa edilmişti. Az sonra kaldırım genişledi ve duvarlar daha pürüzsüz hale geldi. Lambaları takip ederek geniş bir odaya girdiler. Duvarlar ve tavan düzdü.</p>

  <p>Chi etrafına bakındı. “Burası kum yatağıymış. Muhtemelen eskiler tapınakları ve evleri için buradan kireçtaşı kesiyorlardı. Maya aktivitesinin tam ortasındayız.”</p>

  <p>“Eskilerin kerosen lambalar kullandıklarını sanmıyorum.”</p>

  <p>“Hayır, ben de öyle. Bizim için iyi haber buranın bir girişi olduğu.”</p>

  <p>Biraz daha ileriyi keşfettiler ve paletlerin üstüne dizilmiş düzinelerce ahşap kutu buldular. Chi gidip kutulara baktı. “İnanılmaz.” diye fısıldadı. “Burada yüzlerce Maya sanat eseri olmalı. Burayı çalınmış antikaları saklamak için kullanıyorlar.”</p>

  <p>“Makul,” diye onayladı Gamay. “Mallar nehir yoluyla getirilip buradan başka yere gönderiliyor.” Zihninde bir ampul yandı. “Antikaları buradan çıkarmak için kara nakliyesine ihtiyaçları var.”</p>

  <p>Chi dinlemiyordu. Geniş alanın duvarına inşa edilmiş geniş raf setlerinin önünde duruyordu. Fenerinin ışığı raflarda bir mezar taşı dükkânının vitrinindeymiş gibi dizilmiş olan büyük siyah taşların üzerinde dolaştı. “Yine tekneler.” diye fısıldadı.</p>

  <p>Gamay yaklaştı ve taşlardaki oymaları gördü. “Bunlar harabelerde gördüğümüz yontmalara benziyor.”</p>

  <p>“Evet, yağmalama düşündüğümden çok daha büyük çaplı görünüyor. Bizim ziyaret ettiğimiz alana benzer başka arkeolojik alanlar bulmuş olmalılar. Bu bölümleri duvarlardan kesmek için elmas uçlu güç testeresi kullanmışlar.” Derin bir şekilde içini çekti. “Bu bir trajedi.”</p>

  <p>Entelektüel merakları bir an için hayatta kalma içgüdülerine hâkim oldu. Eğer Gamay kum yatağının uzak köşesindeki beyaz ışığı görmeseydi bütün gün orada kalabilirlerdi. Gün ışığı. En sonunda bu ürkütücü yerden çıkış yolu bulmuşlardı. Tekneden indiklerinden beri Gamay'ın içinde yalnız olmadıklarına dair bir his vardı. Omzunun üstünden geriye doğru bakarak Chi'yi kolundan yakaladı ve neredeyse sürükleyerek taş eserlerden uzaklaştırdı.</p>

  <p>Işık neredeyse bir garaj kapısı büyüklüğündeki açıklıktan geliyordu. Açıklığın üstünde tipik bir Maya kemeri vardı. Dışarı çıktılar. Karanlık serinlikten sersemletici sıcaklığa çıkış tam bir şoktu. Parlak gün ışığı karşısında gözlerini kırpıştırdılar. Açıklığın önünde ilkel bir yükleme platformu ve bir vinç vardı. Platformun etrafındaki toprak motor yağıyla kaplanmıştı ve tekerlek izleriyle talan olmuştu.</p>

  <p>Gamay daha iyi görebilmek için öne doğru çıkarken gözünün kenarıyla bir hareket fark etti. Önce sağ. sonra sol tarafına döndü ve gördüklerinden hoşlanmadı. Girişin iki yanında da birer adam vardı. Bir tanesinin elindeki tüfek Gamay'ın, diğeri Chi'nin üstüne doğrultulmuştu. Kemerlerine takılmış olan tabancaları da vardı. Gamay ve Chi gözleriyle çılgınca bir hareket yapmamak üzere anlaştı. Tek kaçış geldikleri yoldu ve orası da bir saniye sonra kum yatağından çıkan üçüncü bir adamla kapatılmıştı. Gamay takip edildikleri hissinin doğru olduğunu fark etti.</p>

  <p>Üç adamın, Gamay'ın artık yerlilerden beklemeye başladığı kirli, tıraşsız yüzleri vardı, ama bu chiclero'lar kendilerini nehirde kovalayanlardan daha sert, daha disiplinli yönlere sahiplerdi. Bu da akla gayet uygundu. Kazı alanındaki adamlar en alt basamaktakiler olmalıydı, yani antikaları kazıp çıkaran ve onları nakleden işçiler. Bunlar ise muhafızlardı. Üçüncü adam diğer ikisine sert emirler verdi. Adamlar tüfekleriyle işaret ederek Gamay ve Chi'nin kum yatağından uzaklaşan toprak yolda yürümelerini istediler.</p>

  <p>Birkaç dakika boyunca ormanın içinde yürüdükten sonra bir park yeri açmak için ağaçların ve çalılıkların kesildiği bir yere geldiler. Burada çizik içinde ve çamurla kaplı bir GMC kamyonet duruyordu. Küçük kulübenin kapısı açıktı ve içerde asılı olan yağlı aletler görünüyordu. Bir adam motor üzerinde çalışıyordu. Diğerlerinin yaklaştığını görünce açık kaputun önünden uzaklaştı. Zayıftı, soluk yüzü kirli sakalla kaplıydı. O ve baş muhafız konuştular. İspanyolca bilmemesine rağmen Gamay tamircinin yetkili olduğunu anlamıştı.</p>

  <p>Yine mütevazı çiftçi rolüne giren Chi'ye bir soru yöneltti. Bir dakika kadar konuştular, adam kaşlarını çatıp “ihtiyacım olan son şey buydu” ifadesiyle başını salladı. Gamay daha önceki tecavüz tehditlerinin olmadığını rahatlıkla fark etti, ama adamın Chi'yle konuştuğu sürece elini silahından çekmemesi de pek güven verici değildi. Bir dakikalık düşünme süresinden sonra kamyonete bindi, alçak sesle telsizle konuştu. Konuşma ara sıra hararetlendi, ama tamirci geri geldiğinde sırıtıyordu. Adamlarına bir talimat verdi. Gamay'ı ve Chi'yi yakalayıp kamyonetin arkasında yere yatırıp ellerini bağladıktan sonra bacaklarını tampona bağladılar.</p>

  <p>“Ne dedi?” diye fısıltıyla sordu Gamay adamlar gittikten sonra.</p>

  <p>“Senin bir bilim adamı, benim de rehberin olduğumu ve kaybolduğumuzu söyledim. Kazayla mağaraya çekildiğimizi anlattım.”</p>

  <p>“Yuttu mu?”</p>

  <p>“Fark etmez. Burayı kim bulursa bulsun vurulmasına dair emir aldığını söyledi. Ama patronlarıyla konuştu ve bizi onlara götürmesi söylendi.”</p>

  <p>“Sorumluluğu devrettiği için çok mutlu görünüyordu. Ne kadar vaktimiz var?'</p>

  <p>“Makinenin motor problemi var. Onu tamir ettiğinde vumanos olacağız.”</p>

  <p>Gamay derin bir soluk alıp bıraktı. Korkmuyordu. Yalnızca yorgundu ve birkaç günlük mücadeleden sonra özgürlüğe bu kadar yaklaşmışken yakalanmaları yüzünden cesareti kırılmıştı. Bütün çabalarına rağmen yeraltı mağarasına tıkıldıkları günden daha iyi durumda değillerdi. Duruma iyi yanından bakarak bu chiclero'ların bedeniyle ilgilenmediklerini ve açık tecavüz tehditlerinde bulunmadıklarını düşündü. Ve kamyondan yürümek zorunda kalmayacaklardı. Düşüncelerini kamyonete odakladı. Motor anahtarını dört adamdan nasıl alacaklarını bulabilirlerse buradan kaçış biletleri olabilirdi. Başını tampona dayayarak seçeneklerini gözden geçirdi. Hemen fark etti ki, şu anda onları yalnızca tek bir şey bu bağlardan kurtarabilirdi. Bir mucize. Gözlerini kapadı. Uzun bir gece olacaktı.</p>
  <hr class="sigil_split_marker" />
</body>
</html>
