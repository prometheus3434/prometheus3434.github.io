<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 25</h2>

  <p>Çavuş Morales, Trout'a havaalanına yakın küçük bir otelde bir oda buldu. Trout yatağında saatlerce uzanıp tavanı seyretti. Gamay'ın ne yaptığını düşünürken sonunda birkaç saatlik huzursuz bir uykuya daldı. Alacakaranlıkta kalkıp ferahlatıcı bir duş aldı, çünkü hiç sıcak su yoktu. Doğudaki gökyüzü pembeye dönerken pilot ve Morales geldiği sırada pistte turluyordu.</p>

  <p>Helikopter düz bir hat halinde Chi'nin haritasını takip ederken beş yüz metrede uçuyordu. Altlarında uzanan orman yeşil bir halı gibi görünüyordu. Chi'nin haritasında görünen alana ulaştıklarında pilot aracı yavaşlattı ve neredeyse ağaç seviyesine kadar alçaldı. JetRanger'ın ordu gözlem helikopteri olarak orijinal tasarımı hayranlık uyandıracak derecede iyiydi. Önde oturan Trout yeşilliğin arasındaki yapısal değişikliği fark ederek pilota daireler çizmesini söyledi. Morales zorlukla görünen dikdörtgen düzlüğün kenarlarını seçebildi. Pilotun arazinin yapısını anlamak için yaptığı birkaç geçişten sonra JetRanger merkeze indi.</p>

  <p>Bu Tanrı'nın belası yerden hoşlanmadığına karar vermek Paul’un otuz saniyesini aldı. Kesinlikle hoşlanmamıştı! Bu uzaklığın, garip tepeciklerin ve her yeri kaplayan ormanın görüntüsünün verdiği hissin ötesinde bir şeydi. Kötü bir şeyler kol geziyordu burada. Küçük bir çocukken Sargasso Denizi'nde rüzgârsız kaldığı için ilerleyemediklerinde, tayfasını yiyen bir denizcinin terk edilmiş evinin önünden geçerken de aynı huzursuzluğu hissederdi.</p>

  <p>Belki Gamay buraya hiç gelmedi, diye düşündü etrafına bakınırken. Elindeki tek şey Dr. Chi'nin haritasıydı ve burasının hedefleri olduğu varsayımıydı. Gamay başka bir yerde çaresizce yardımını beklerken o burada oyalanıyor olabilirdi. Hayır. Burası kesinlikle o yerdi. Balıkçı babasının yaklaşan bir fırtınayı hissettiği gibi, o da bunu içinde hissedebiliyordu.</p>

  <p>Polis memuru üç yöne dağılmalarını, birbirlerini olabildiğince görüş açısı içinde tutmayı, ormanın kenarına kadar yürümeyi, sonra helikoptere dönmeyi önerdi. Yarım saat sonra geri döndüler. Morales bir şey söylemek üzereyken araştırmacı polis gözleri daha önce oraya birinin geldiğini gösteren bir kanıta rastladı.</p>

  <p>Daha iyi görmek için diz çökerek, “Otların kırıldığı yere bakın. Şurada ve şurada.” Başını yana eğdi. “İşte, ışık doğru geldiğinde iyi görünüyor, bunlar ayak izleri.”</p>

  <p>Morales'in asla peşinde olmamasını dileyen Trout, çavuşun örneğini takip ederek polis memurunun dikkatini çeken soluk gölgeleri gördü. Çavuş pilota helikopterin yanında kalması emrini verdi ve bir itirazla karşılaşmadı. Sabah güneşi birkaç saat içinde ortalığın ne kadar sıcak olacağının habercisiydi. Morales'in önderliğinde yola çıktılar ve kısa bir süre sonra bir tümsek buldular. Tümsek temizlendiği için bir kenarındaki taş bloklar görünüyordu.</p>

  <p>Yapının ortasında kızılımsı bir leke vardı. Daha iyi görme hevesiyle frout çavuşun geride kalması önerisine uymadı. Çavuşun yanından hızla geçerek tümseğe gitti ve Gamay'ın vişne çürüğü rengindeki yıpranmış çantasını buldu. İki yıl önce Noel'de vermişti bunu ona. Artan hır heyecanla içini araştırınca kamerasını, çizim defterini, plastik öğle yemeği torbalarını, boş soda kutularını ve bir şişe su buldu. Onun yanında bir başka kanvas çanta duruyordu. Trout iki çantayı kendisine yetişmek için hızla koşan Morales görebilsin diye başının üstüne kaldırdı.</p>

  <p>“Bu çanta karıma ait,” dedi NUMA bilim adamı zafer kazanmış bir edayla. “Diğerinin etiketinde Dr. Chi yazılı.”</p>

  <p>Morales profesörün çantasını inceledi. Yüzü bulutlandı. “Bu iyi değil.”</p>

  <p>“Ne demek istiyorsun, iyi değil ne demek? Burada olduklarını söylüyor çantalar.”</p>

  <p>“Yanlış anladınız, Señor Trout,” dedi Morales hızla etrafına bakınarak. “Çok sayıda chiclero'un olduğuna dair izlerin bulunduğu yerde bir kamp ateşi buldum.” Trout'un anlamsız ifadesini görünce açıkladı, “Satmak için antik eşyaları çalan kötü adamlardır onlar.”</p>

  <p>“Bunun karım ve profesörle ne ilgisi var?”</p>

  <p>“Kömürler sıcaktı. Ve nehrin kenarında pek çok adam bulunduğuna dair izler var. Ayrıca bunları da buldum.” Üç boş kovanı göstermek için avucunu açtı.</p>

  <p>Trout kovanları kokladı. Kurşunlar kısa süre önce atılmıştı.</p>

  <p>“Onları nerede buldun?”</p>

  <p>Trout'un bakışları Morales'in işaret eden parmağını takip etti, sonra iki noktayı birbirine bağlamak istercesine çantaları bulduğu yere çevirdi bakışlarını. Ardından duvardaki garip yontmaları fark etti. Biraz daha yaklaşınca çıplak taşın üstündeki gemileri ve diğer figürleri gördü. Gamay ve profesörün öğle yemeği yediklerini, sonra bu yontmaların bulunduğu yere geldiklerini tahmin ediyordu. Gamay'ın bu garip oymalarla ilgileneceği kesindi, ama sonra bir şey dikkatlerini dağıtmış olmalıydı.</p>

  <p>Morales'e döndü. “Karımın ve profesörün bu cz7zczero'larla karşılaştığını mı düşünüyorsun?”</p>

  <p>“Si,” dedi Morales omuz silkerek. “Bu mümkün. Başka neden çantalarını burada bıraksınlar ki?”</p>

  <p>“Ben de aynı şeyi düşünüyordum. Çavuş, lütfen bana bu kovanları nerede bulduğunu gösterir misin?”</p>

  <p>“Buradan gelin,” dedi Morales başını sallayarak. “Bastığınız yere dikkat edin. Bütün alanda delikler var.”</p>

  <p>Yavaşça düzlükte yürüdüler. Trout'un ilk tahmin ettiğinden çok daha fazla sayıda esrarengiz tümsek vardı. Eğer her birinin altında bir taş yapı varsa bu bir zamanlar oldukça büyük bir yerleşim merkezi olmalıydı.</p>

  <p>“Burada,” dedi Morales. “Ve şurada.”</p>

  <p>Trout otların arasında parlayan bakırları gördü ve birkaç kovan daha aldı yerden. Bunlar tabanca ve tüfekten çıkmaydı. Otlar her yerde yamyassı olmuştu. İri eli sanki ezmek istercesine bakır silindirleri sıkıyordu elinde.</p>

  <p>“Şimdi de kamp ateşini ve nehri görebilir miyim?”</p>

  <p>Kamp yerini incelediler ve boş tekila şişeleriyle çok sayıda sigara izmariti buldular. Trout nehrin kenarına varınca boş yere Gamay'ın spor ayakkabılarının izlerini aradı, ama çamur karmakarışıktı. Kıyıya çekilen tekne izlerini ve biraz daha kovan buldu. Burası atış poligonu gibiydi. Ama Trout umutluydu. Kovanlar tüfekleri ve tabancaları olanların birilerini nehre kadar kovaladığını gösteriyordu. Bu kötü haberdi. Tüfeklerin nehir kenarında hâlâ patlıyor olması Gamay ve profesörün belki de kaçmış olduklarını gösteriyordu.</p>

  <p>Trout helikoptere binip ormanın içine giden nehri takip etmeyi önerdi. Morales kabul etti. Hızla nehirden uzaklaştılar. Bir inilti duydukları sırada helikoptere çok yaklaşmışlardı. Donup kalarak Liderlerine baktılar. Morales tabancasını çekti. Kulak kabarttılar, yalnızca böceklerin vızıltısı duyuluyordu.</p>

  <p>İnilti sağ taraftan tekrar geldi. Morales kendisini korurken Trout dikkatle kaynağa doğru ilerledi. Ses neredeyse yeraltından geliyor gibiydi. Trout aşağı baktı. Uzun çimenlerin kısmen gizlediği kara bir delik vardı burada. Kenara doğru eğildi, ama karanlıkta hiçbir şey göremedi.</p>

  <p>Kendini biraz aptal gibi hissederek yere doğru seslendi. “Kim var orada?”</p>

  <p>Bir inilti daha duyuldu. Sonra zayıf bir ses İspanyolca bir şeyler söyledi.</p>

  <p>Trout'un yanına gelip çömelen Morales bir an dinledi. “Bir erkek. Delikten aşağı düştüğünü söylüyor.”</p>

  <p>“Burada ne işi varmış?”</p>

  <p>Morales soruyu sordu, cevabı tekrarladı. “Yürüyüşe çıktığını söylüyor.”</p>

  <p>“Burası yürüyüş yapmak için oldukça uzak bir yer,” dedi Trout. “Hadi onu dışarı çıkaralım.”</p>

  <p>Trout helikoptere geri dönüp acil yardım takımından naylon bir ip çıkardı. Ucunu bir ilmek yapıp delikten aşağı sarkıttı. Sonra o, Morales ve pilot ipin diğer ucuna asıldılar. Delikten zavallı görünümlü bir yaratığın önce başı, sonra omuzları ortaya çıktı. Adamın kirli sakalı ve uzun yağlı saçları gri toza bulanmıştı. Üstüne uymayan elbiselerinin beyazlığı uzak bir hatıra gibiydi. Yere oturup kollarını, bacaklarını ve başını ovuşturdu. Burnu morarmıştı.</p>

  <p>Morales ona bir şişe su verdi. Adam suyu gürültülü bir şekilde içerken yarısını çenesinden aşağıya döktü. Suyla kendine gelen adam sarı dişlerini göstererek sırıttı ve biraz daha su isteyerek mataraya dokundu.</p>

  <p>Trout matarayı bir top gibi tekmeleyerek havaya fırlattı. İri eli uzanarak adamın kıllı bileğini yakaladı. Morales bile bu beklenmedik hareketle şok olmuştu.</p>

  <p>“Señor Trout!”</p>

  <p>“Bu karımın saati.” Trout elastik bantlı Swatch'i çıkardı.</p>

  <p>“Emin misiniz?”</p>

  <p>“Bunu ona ben verdim.” Normalde sakin olan gözleri öfkeyle parlıyordu. “Ona nereden aldığını sor.”</p>

  <p>Morales soruyu sorup cevabı iletti.</p>

  <p>“Satın aldığını söylüyor.”</p>

  <p>Trout oyun oynamaktan bıkmıştı. “Eğer konuşmasa tekrar deliğe atacağımızı söyle ona.”</p>

  <p>Adamın sırıtışı yok oldu. Tekrar deliğe atılma tehdidi bir İspanyolca fırtınasını meydana getirdi.</p>

  <p>Morales başını sallayarak dinliyordu. “Adam çılgın gibi. Adı Ruiz. Yeryüzünün kendisini yutmasına neden olan şeytan kadın ve bir cüceden söz edip duruyor.”</p>

  <p>“Şeytan kadın mı?”</p>

  <p>“Si. Burnunu kırdığını söylüyor.”</p>

  <p>“Kadına ne olmuş?”</p>

  <p>“Bilmiyor. O delikteymiş. Pek çok kez ateş edildiğini duymuş. Arkadaşlarının kendisini terk ettiğini söylüyor. Bu amigoların chiclero' olup olmadığını sordum. Hayır, dedi.” Morales keyifsizce güldü. “İğrenç bir yalancı bu herif.”</p>

  <p>“Eğer gerçeği söylemezse onu helikoptere bindirip aşağı atacağımızı söyle.”</p>

  <p>Adam granit yüzlü dev gringo'nun yüzüne bakınca şaka yapmadığını anladı.</p>

  <p>“Hayır!” dedi. “Konuşacağım. Konuşacağım.”</p>

  <p>“İngilizce anlıyorsun.”</p>

  <p>“Poco,” dedi adam başparmağını ve işaret parmağını birbirinden hafifçe ayrı tutarak.</p>

  <p>Ruiz duraklamalı İngilizcesiyle, hatırlayamadığı yerde İspanyolca katarak buraya antikaları çalmaya gelen chiclero 'lardan olduğunu kabul etti. Kadını ve küçük adamı bulduklarını, çıkışı olmayan bir deliğe kapattıklarını söyledi. Ama her nasılsa yeraltından çıkmış ve onu delice atmışlardı. Diğer chiclero'\ar onları aramaya gitmişlerdi. Kendisini aramaya hiç gelmemişlerdi. Kadına ve adama ne olduğunu bilmiyordu.</p>

  <p>Trout kısaca adamın anlattıklarını düşündü.</p>

  <p>“Peki, onu helikoptere bindir.”</p>

  <p>Morales dokunmamaya özen göstererek adamı kelepçeledi ve Ruiz'i ayağa kalkmaya ikna etmek için ayakkabısının ucunu kullandı. Onu arka koltuğa tıktılar ve Morales yanına oturdu. Adam o kadar iğrenç kokuyordu ki, pilot sızlandı. Morales bir kahkaha atarak eğer çok kötüleşirse Ruiz'i nehre atacaklarını söyledi. Ruiz bunun komik olduğunu düşünmüyordu ve helikopter havalandığında gözleri korkuyla irileşti. Onlara hiç sıkıntı yaratmayacaktı. Bölgenin üzerinde daireler çizdiler, sonra nehrin parıltısını yakaladılar. Ağaçların arasından zorlukla görülüyordu, ama üç çift gözle rotasını takip edebiliyorlardı.</p>

  <p>Trout, Gamay'a yeni lakabını söylemek için sabırsızlanıyordu. Şeytan kadın. Bunu duymak için canlı olmasını umdu.</p>
  <hr class="sigil_split_marker" />
</body>
</html>
