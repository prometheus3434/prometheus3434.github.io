<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Nine Mile Hole, Arizona&nbsp;</h2>

  <h2 id="sigil_toc_id_9">Kısım 19</h2>

  <p>Austin bir an için fırtınanın gecikeceğini düşündü. Karanlık bulutlar bütün öğleden sonra boyunca uğursuz katmanlar halinde birikmişti. Austin ve Nina çiftliğin etrafında dolaşırken yürüyüşe çıkmış rahat bir çift gibi görünüyordu. Austin'in görünmeyen izleyicilere vermek istediği izlenim de buydu. Palo Verde ağacının mavi yeşil dalları altında durup uçsuz bucaksız sessizliğe baktılar. Alçalmakta olan güneşin ışınları dağların pürüzlü yüzeyine parlak altın, bronz ve bakır tonlar halinde yansıyordu.</p>

  <p>Austin, Nina'yı yavaşça omuzlarından tuttu. Kendisine doğru çekerken bir dirençle karşılaşmadı. O kadar yakındı ki Nina'nın vücudundan yayılan sıcaklığı hissedebiliyordu.</p>

  <p>“Seni gitmeye ikna edemeyeceğimden emin misin?”</p>

  <p>“Bu yalnızca zaman kaybı olurdu,” dedi. “Bu işin bittiğini görmek istiyorum.”</p>

  <p>Dudakları neredeyse birbirine dokunuyordu ve başka bir zamanda ortamın romantizmi bir öpücükle sonuçlanırdı. Austin gri gözlerdeki batan güneşten yansıyan turuncu parıltılara baktı ve Nina'nın çok uzaklarda olduğunu hissetti. Aklı öldürülen arkadaşları ve meslektaşlarındaydı.</p>

  <p>“Anlıyorum,” dedi.</p>

  <p>'Teşekkür ederim, bu benim için çok önemli.” Kararan çöle baktı “Geleceklerini düşünüyor musun?”</p>

  <p>“Hiç kuşkum yok. Yeme nasıl karşı koyabilirler ki?”</p>

  <p>“Benimle ilgilendiklerinden emin değilim.”</p>

  <p>“Ben Roman büstten söz ediyorum. Dahinin dokunuşundan.”</p>

  <p>“Ortak bir işti,” dedi Nina gülümseyerek. “Roma imparatoru gibi görünen bir modele ihtiyacımız vardı. Paul bilgisayar grafikleri konusunda bir harika. Bir dosya fotoğrafını aldı, sakalı yok etti, saçları seyreltti, Jül Sezar tarzında taradı ve ceketin yerine göğüs zırhını koydu.” Birden telaşa kapılarak, “Amiral Sandecker'in yüzünü model olarak kullandığımız için kızacağını düşünmüyorsun, değil mi?” dedi.</p>

  <p>“Benim tahminimce oldukça gurur duyardı bundan. Yalnızca bir imparator olarak anıtlaştırılması yüzünden bir şeyler söyleyebilir ama... Ve ifadesi fazla iyi.” Tekrar kararan gökyüzüne baktı. “Görünüşe göre bu havayla başımız belada.”</p>

  <p>Koyu renk bulutlar dağların zirvesinden kurtulmuş hızla onların yönüne doğru ilerliyordu. Dağlar şu anda kahverengimsi renkteydi. Belli belirsiz gümbürtüler yayılıyordu çöle. Gün ışığı solup gitmişti.</p>

  <p>Yakına park etmiş iki RV'nin dahili ışıklarını yakmak için durduktan sonra kerpiç çiftlik evinin harabelerine doğru yollarını buldular. Trout burada adamları nöbet yerlerine yerleştiriyordu.</p>

  <p>Kazmaktan ve elemekten yorulan Wintage'ler erkenden motellerine dönmüşlerdi. Ned. Carl ve Zavala eski ahırların ötesindeki binalarda görev almışlardı. Mevkileri ufka doğru uzanan çölü açık bir şekilde görmelerini sağlıyordu. Destek ekibi karanlık bastığında yolu güvence altına almak için harekete geçecekti.</p>

  <p>Bir rüzgâr dalgası kumları savurdu ve dev yağmur damlaları yere çarpmaya başladığı sırada Austin ile Nina çiftlik evinin içine daldılar. Trout mutfaktaydı. Evin hâlâ çatısı olan tek bölümü burasıydı. Yağmur deliklerden girip toprak zeminde hızla derecikler oluşturmaya başladı. Ama bunun dışında içersi nispeten kuru ve korunaklıydı. Bir zamanlar kapının olduğu yerdeki açıklık RV'lere bakıyordu. Kerpiç tuğlalar arasındaki boşluklar bir kale duvarındaki gözetleme delikleri gibi her yönü görmeyi sağlıyordu.</p>

  <p>Rüzgâr ve yağmur yalnızca haberciydi. Bir çöl fırtınası yalnızca biniz esip birkaç gelişigüzel şimşek çakışıyla gitmezdi. Bir yer seçer ve üzerinde asılı kalır, yağmur seli bırakıp birkaç saniye aralarla yıldırımlar gönderirdi. Yeryüzünü, niyeti düşmanı yok etmek ya da iradesini Kırmak olan bir topçu ateşi gibi döverdi.</p>

  <p>Trout görsel kontroller yaparken Austin el telsiziyle nöbetçilerle bağlantı kuruyordu. Çakan şimşeklerin ve şiddetli yağmurun arasında nesini duyurabilmek için bağırması gerekiyordu.</p>

  <p>Nöbetçilere belirli aralarla ya da sıradışı bir şey gördüklerinde hemen arama talimatı verilmişti. Sınırdaki adamlar kendilerini adlarıyla tanıtıyorlardı. Eski benzin istasyonunda görev alanlar kendilerine A takımı diyordu. Helikopter ekibi kısaca B takımı olarak biliniyordu. Görevleri dinlemek ve sessiz kalmaktı.</p>

  <p>Austin'in telsizi durağan gibiydi ama aslında yağmurun sesiyle hışırdıyordu.</p>

  <p>“Ned'den üsse. Bir şey yok.”</p>

  <p>“Anlaşıldı,” diye cevap verdi Austin. “Hatta gel Cari.”</p>

  <p>Bir saniye sonra. “Cari. Hattayım.”</p>

  <p>Austin'in mesajları kısa tutma emrini uygulayan Joe cevap verdi, “Ben de, ben de.”</p>

  <p>Sonra yoldan. “A Takımı. Negatif.” sesi geldi.</p>

  <p>Fırtına bir saat boyunca sürdü ve getirdiği sürekli karanlık uzakta ara sıra çakan şimşeklerle aydınlanırken uzaklaştı. Temizlenen havaya ot kokusu yayılmıştı. Devriye raporları gelmeye devam ediyordu. Yol ekibinden bir haber gelene kadar her şey sessizdi.</p>

  <p>“A takımından üsse. Bir araç geliyor. Pozisyon alıyoruz.”</p>

  <p>Ekibin planı iki adamı aracı durdurmak için kullanırken, ikisinin aracı gözaltına almasını sağlamaktı. Biri örtülerin altına bakarken altıncı kişi diğerleriyle telsiz bağlantısı kuracaktı.</p>

  <p>Austin kapıya gidip yola doğru gözlerini kıstı. Farlar uzaktaki noktacıklar gibi görünüyordu.</p>

  <p>Bir dakika sonra. “Arabaya dur işareti verildi... duruyor. Dikkati yaklaşıyoruz.”</p>

  <p>Austin soluğunu tuttu. Gecenin bu yarısında birinin burayı ziyarete gelmesi için bir neden yoktu. Adamların ellerinde tüfeklerle aracın iki yanından yaklaşmalarını hayal etti. Gerçek darbe başka bir yerde gelirken bunun bir saptırmaca olmamasını diledi. Hemen diğerleri kontrol etti. Çöl tarafındaki her şey sessizdi.</p>

  <p>Yol ekibi birkaç gergin dakikadan sonra rapor verdi. “A Takımı.” Ses daha rahatlamıştı. “Üs. George Wintage adında birini tanıyor musunuz?”</p>

  <p>“Evet,” dedi Austin. “Ne olmuş ona?”</p>

  <p>“Arabayı o sürüyordu.”</p>

  <p>“Yaşlı bir adam. Beyaz saç ve sakalı var.”</p>

  <p>“Anlaşıldı. Sizin kazıda çalıştığını söyledi.”</p>

  <p>“Bu doğru. Karısı onun yanında mı?”</p>

  <p>“Negatif. Tek başınaydı.”</p>

  <p>“Burada ne yapıyormuş?”</p>

  <p>“Karısının çantasını unuttuğunu söyledi. RV'nin içinde bırakmış. Fırtına olmasaymış daha önce gelecekmiş. Talimatlarınız nedir?”</p>

  <p>Austin güldü. “Bırakın gelsin.”</p>

  <p>“Anlaşıldı. Tamam.”</p>

  <p>Dakikalar sonra araba yolda ilerlerken farlar karanlığı deldi. Wintage'lerin Buick'i kulübenin önünde durdu. Kapı açıldı ve bir adam dışarı çıktı. Wintage uzun boyuyla Winnebago'nun köşesinde gözden kayboldu. Bir dakika sonra kolunun altında bir şeyle geri döndü. Durup ilginç bir şey yaptı. Çiftlik evine dönüp el salladı. Austin bunun tesadüfi bir hareket olmadığından emindi. Sonra arabasına binip uzaklaştı. Austin oturacak bir yer bulmuş olan Nina'ya döndü. Nina adamın yüzündeki şaşkın ifadeyi görmüş olmalıydı.</p>

  <p>“Sorun mu var?” dedi endişeyle.</p>

  <p>“Hayır,” dedi ona güvence vermek için. “Yanlış alarmmış.”</p>

  <p>Bir dakika sonra yol ekibi aradı. “Ziyaretçi gitti. A takımı tamam.”</p>

  <p>“Teşekkürler. İyi iş çıkardınız. Üs tamam.”</p>

  <p>Trout omuz silkti. “Belki bu gece doğru gece değildir.'</p>

  <p>Austin buna ikna olmamıştı. “Belki,” dedi çenesindeki bir kas seğirirken.</p>

  <p>On beş dakika sonra Trout'un cep telefonu çalınca kimse şaşırmadı Ara ara Gamay'la bağlantı kurmaya çalışıyor ve kendisini araması için mesaj bırakıyordu. Cebinden minyatür Motorola'yı çıkardı.</p>

  <p>Bir dakika sonra, “Hiç haber yok mu? Ondan bir haber alır almaz Nereus’un beni aramasını söyleyebilir misiniz? Evet onunla konuşmak isterim. Merhaba Rudi.” Bir dakika kadar dinledi, sonra kaşları çatıldı, lamam. Kurt’a bilgi verip sana geri döneceğim.”</p>

  <p>“Bu çok garip,” dedi telefonu kapattıktan sonra. “Rudi bu projeyi koordine eden sahte bir şirket kurmuştu. Sahte bir isim ve NUMA'ya ait bir telefon numarası. Kısa bir süre önce Montana polisinden bir telefon almışlar. Otoyolda dolaşan yaşlı bir çift bulmuşlar. Kaçırıldıklarına dair acayip bir hikâye anlatıyorlarmış.”</p>

  <p>Austin olaysız geceyle son derece meşgul olduğu için onu pek iyi dinlemiyordu. “UFO kaçırması mı?”</p>

  <p>“Buna kayıtsız kalmamalıyız bence. Birkaç gündür esir tutulduklarını ve Arizona'daki bir kazıya gitmekte olduklarını söylemişler.”</p>

  <p>Austin'in kulakları dikildi. “Poliste adları var mıymış?”</p>

  <p>“Wintage.”</p>

  <p>Austin'in refleksleri fırtınanın ve olaysız nöbetin verdiği can sıkıntısı karışımıyla körleşmişti. Kafasının içinde alarm çanları çalmaya başladı.</p>

  <p>“Kahretsin!” diye parladı. “Paul, helikopteri hemen buraya getir. A Takımını alana çek.” Kapıya koştu. Çiftlik evi ve RV'nin arasındayken kulübe sarı alev topu halinde havaya uçtu. Karınüstü yere çakıldı, elleriyle başını tutup yüzünü ıslak kuma gömdü. RV'deki propan tankları yeryüzünü sallayan ikinci bir patlamayla havaya uçup geceyi gündüze çevirdi. Gökyüzünden parlak metal parçaları düşüyordu, ama fırtınadan kalan rüzgâr çoğunu uzaklara götürdü ve yalnızca birkaç sıcak kıvılcım elinin üst kısmını hafifçe yaktı.</p>

  <p>Düşen parçaların patırtısı sonunda bitti. Başını kaldırıp bir ağız dolusu kum tükürdü. RV'ler ve kulübe yok olmuştu. Onların yerinde çatırdayan alevler vardı. Alevlerin ortasındaki toprak parlak kırmızı közlerle kaplıydı.</p>

  <p>Patlamaların tamamen sona erdiğinden emin olduktan sonra ayağa kalkıp RV'lerden ve kulübeden geri kalan yanmakta olan yığına yaklaştı.</p>

  <p>Trout ve Nina koşarak geldiler.</p>

  <p>Nina telaşla, “Kurt. iyi misin?” diye sordu.</p>

  <p>“İyiyim.” Austin alevlere bakıp ağzında kalan kum tanelerini temizledi. “Ama ben hava fişeklerin 4 Temmuz'da olmasını tercih ediyorum.”</p>

  <p>Carl, Ned ve Joe saniyeler sonra geldiler. Sonra her yönden hareket eden gölgeler ortaya çıkmaya başladı. A Takımı görülmeden endişe etmeksizin koşuyordu. Şaşkın çığlıkları helikopter pervanelerinin gürültüsü arasında kayboluyordu. Helikopter pilotu pervanelerin alevleri coşturduğunu ve kıvılcımları dağıttığını görünce çiftlik evinin yanına indi.</p>

  <p>Austin'in beynindeki devreler hızla birbirine bağlanıyordu. “Paul, Wintage'lerin kaldığı motelin numarası var mı sende?”</p>

  <p>“Evet, cep telefonumun hafızasında.”</p>

  <p>“Moteli ara. Hâlâ oradalar mı bakalım.”</p>

  <p>Trout numarayı tuşlayıp Wintage'lerin odasına bağlanmak istediğini söyledi.</p>

  <p>Austin'e döndü. “Gece müdürüyle konuştum. Bay Wintage'in ödemeyi yaptığını, ama arabasının hâlâ orada olduğunu söyledi. Gidip kapısını çalacak.”</p>

  <p>Birkaç dakika sonra müdür telefona geldi.</p>

  <p>“Sakin olun bayım,” dedi Trout soğukkanlı bir şekilde. “Beni dinleyin. Polisi çağırın. Odadaki hiçbir şeye dokunmayın.”</p>

  <p>Trout telefonu kapatıp Austin'e döndü. “Müdür Wintage'lerin kapısını çalmış, ama cevap alamamış. Kapıyı açmayı denemiş, kilitli değilmiş ve içeri girmiş. Duşta bir ceset varmış. Bir kadın. Bayan Wintage.”</p>

  <p>Austin'in çenesi kasıldı. “Bay Wintage'den bir iz var mı?”</p>

  <p>“Hayır. Müdür otostop yaparak gitmiş olabileceğini söylüyor.”</p>

  <p>“Bahse girerim öyle yapmıştır.”</p>

  <p>“Neler oluyor?” diye sordu Nina.</p>

  <p>“Şu anda açıklayamam. Hemen geleceğiz.”</p>

  <p>Zavala'yı geride bırakarak Trout ve Austin helikoptere koştular. Hır dakika sonra helikopter havalanmıştı yine. Otoyolun üstünde uçmaya başladılar, motelin parlak neon ışıklarını görünce park yerine indiler.</p>

  <p>Polis çoktan gelmiş odayı kontrol ediyordu. Austin kimlik kartını gösterdi, kendini federal büronun bir elemanı olarak tanıtırken FBI'dan olduğunu sanmalarını umuyordu. NUMA çalışanlarının bir cinayet mahallinde ne aradıklarını anlatmak uzun hikâye olabilirdi. Sert görünümle SWAT ekibiyle birdenbire ortaya çıkışından etkilenen polis kimliğine çok yakından bakmadı.</p>

  <p>Bayan Wintage'in cesedi duş kabininde iki büklümdü. Öldürülüp tekrar duş kabinine sokulduğunda duştan henüz çıkmış gibi pembe hır bornoz giymişti. Kan olmamasına rağmen başı garip bir açıyla bükülmüştü. Austin dışarıya Trout'un NUMA merkeziyle konuştuğu yere çıktı.</p>

  <p>“Wintage'ler orijinal başvurularıyla birlikte fotoğraflarını göndermişler,” dedi Trout.</p>

  <p>“Motelde faks olmalı,” dedi Austin.</p>

  <p>Ofise gittiler. Trout müdürle telefonda konuşan adam olarak tanıttı kendisini. Müdür neredeyse yepyeni bir faksları olduğunu söyledi ve Trout'a numarasını verdi. Birkaç dakika içinde fotoğraflar geldi. Fotoğraftaki yaşlı çift ölü ya da diri iki Wintage'e de benzemiyordu.</p>

  <p>Austin ve Trout elli yaşlarındaki tombul ve kel müdürü sorguya erktiler. Hâlâ titriyordu, ama iyi bir tanıktı. Yıllardır insanlarla uğraştığı için detaylara karşı keskin bir göze sahip olmuştu.</p>

  <p>“Wintage'lerin öğleden sonra geç saatte geldiklerini ve odalarına gittiklerini gördüm,” dedi. “Sonra fırtına başladı. Yağmur dinerken Wintage'in arabası ayrıldı. Bir süre sonra geri geldi. Wintage odasına çıktı ve kısa bir süre sonra ödeme yapmak için buraya uğradı. Fakat. Neredeyse onu tanımıyordum,” dedi müdür.</p>

  <p>“Neden?” diye sordu Austin.</p>

  <p>“Sakalını kesmişti. Bunu neden yaptığını bilmiyorum. Yara izi görünüyordu.”</p>

  <p>“Neden söz ettiğinizi anlamıyorum,” dedi Austin.</p>

  <p>Müdür bir parmağıyla gözünden ağzının kenarına kadar uzanan hayali bir çizgi çizdi. “Uzun bir yara, buradan buraya kadar.”</p>

  <p>Austin ve Trout polis onu sorgulamak üzere gelene kadar konuştular müdürle. Sonra helikoptere bindiler ve Austin'in talimatıyla pilot kazı bölgesi civarındaki yolları taradı. Düzinelerce araba farı gördüler, ama Wintage'in hangi aracın içinde olduğunu bilmek olanaksızdı. Hatta bir aracın içinde olduğundan bile emin değillerdi. Alevlerin millerce uzaklıktan görüldüğü çiftliğe geri döndüler.</p>

  <p>Austin, Nina ve Zavala'ya moteldeki sahne. Bayan Wintage'in öldürülüşü ve kocasının ortadan kayboluşu hakkında bilgi verdi.</p>

  <p>“Bay Wintage'in onlardan biri olduğuna inanamıyorum,” dedi Nina.</p>

  <p>“Bu yüzden kurtuldu. Bombayı kulübeye koyması bir saniye sürdü. Her kimse soğukkanlı biriymiş. Burnumuzun dibinde yaptı bu işi.”</p>

  <p>Nina ürperdi. “Ama o zavallı kadın kimdi peki?”</p>

  <p>“Bir süre için bunu öğrenemeyeceğiz. Belki de hiçbir zaman.” Durakladı. “Bir süredir Wintage'i ya da adı her neyse onu düşünüyoru. Bomba patlamadan hemen önce 'gelip beni alın' dercesine elini salladı. Başka bir şey daha var. Sakalını hemen kesmesi gerekmiyordu. Olduğu gibi gidip bunu daha sonra yapabilirdi. Sanki bizimle alay ediyordu. Ya da bizi küçümsediğini gösteriyordu.”</p>

  <p>Zavala durumu olduğundan iyi göstermeye çalıştı. “En azından amiral saygın profiliyle oynadığımızı bilmeyecek.”</p>

  <p>“Büyük bir olasılıkla zaten biliyordur Joe.”</p>

  <p>“Ya, sanırım haklısın.” Zavala ellerini kalçalarına koyup parlak külleri inceledi. “Şimdi sırada ne var?”</p>

  <p>“Diğerleri burayı gözaltında tutabilirler. Biz Tucson'a gidiyoruz. Sabaha Washingtona uçarız.”</p>

  <p>“Bu çocuklar bizim düşündüğümüzden çok daha zeki ve organizeler.” dedi Zavala. “Azereus'ta yedikleri dayaktan ders almışlar.”</p>

  <p>“Berabereyiz.” Austin'in gözleri buz gibi bakıyordu. “Maçı kim alacak göreceğiz.”</p>
  <hr class="sigil_split_marker" />
</body>
</html>
