<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Hindistan&nbsp;</h2>

  <h2 id="sigil_toc_id_3">Kısım 11</h2>

  <p>Arabistan Denizi'nden Hindistan'a uzanan muson yağmurları Western Ghats olarak bilinen dağlara çok fazla yağış bırakıyordu. En nemli hava akımları Hindistan'ın güneydoğusundaki Deccan'ya ulaşana kadar sağanak giderek azalıyordu. Profesör Arthur Irwin mağaranın ağzında durmuş kayağantaşı rengindeki gökyüzünden aşağı süzülen suya bakıyordu. Bunun Londra'dakiyle aynı miktarda yağmur olduğuna inanmak çok zor geliyordu ona. Henüz sona ermekte olan öğleden sonra sağanağının kendisi bile House of Parliaments basmaya yeterdi.</p>

  <p>Mağaranın ağzı yoğun yeşilliğin boğduğu dar vadiye bakan eğimli tepenin yamacındaydı. Ganj Nehri'nin güneyindeki yoğun orman Hindistan'ın en eski bölümüydü ve bir zamanlar şeytanların bırakmadığı uzak ve tehlikeli bir yer olarak biliniyordu.</p>

  <p>Irwin şeytanlardan daha çok grubunun sağlığı ve nerede olduğu konusunda endişeleniyordu. Profesör Mehta suskun rehberiyle birlikte köye doğru yola çıkalı altı saat olmuştu. Çamurlu bir yol boyunca yürüyüş ve bir dereyi geçişten oluşan köy yolu bir saatlik mesafedeydi. Köprünün ani bir selle yıkılmamış olduğunu umuyordu. İçini çekti. Bu konuda yapabileceği bir şey yoktu; yalnızca beklemek zorundaydı. Bol bol yiyeceği ve kendini meşgul edeceği pek çok şey vardı. Mağaraya geri döndü. Atnalı şeklindeki kemerli yapının altındaki bir çift sütunun arasından geçip serin merkezi salona ya da kiliseye çıktı.</p>

  <p>Zavallı Mehta. Sonuçta bu onun gezisiydi. Arayıp, “Küçük bir gezi için orta yaşlı Cambridges bir etnologa ihtiyacım var. Hindistan'a gelebilir misin? Masraflar benden,” dediğinde oldukça heyecanlıydı.</p>

  <p>“Hindistan Müzesi birdenbire daha az cimri mi oldu?”</p>

  <p>“Hayır, ama söz konusu olan müze değil. Daha sonra açıklarım.”</p>

  <p>Mağarayı yalnızca sivri sopalar ve baltalarla oyan Budist keşişler efendilerinin sözlerini dinliyordu. Kendisi takipçilerine meditasyon için “yağmur molası” vermelerini ve muson sezonlarında çalışmalarını tavsiye etmişti.</p>

  <p>Kilisenin iki yanındaki kapılar sade keşiş hücrelerine açılıyordu. Irwin ve diğerlerinin uyku tulumlarını serdikleri taş kanepeler rahat uyuma yerleri değildi, ama en azından kuruydu.</p>

  <p>Ana hol Hıristiyan bazilika tarzı inşa edilmişti. Kapıdan giren ışıklar kilisenin uzak ucuna. Kurban taşının bulunduğu yere uzanıyordu. Irwin ahşap tavanı destekleyen becerikli bir şekilde oyulmuş sütunlara hayranlıkla bakıyordu. Duvarlar boyunca Buda'nın hayatından figürler yer alıyordu. Irwin'e göre en ilginci de insanların gündelik hayatlarını tasvir eden saray ve evle ilgili resimlerdi. Bunlar mağaranın M.Ö. 500 yılına uzandığını gösteriyordu.</p>

  <p>Deccan mağara manastırlarıyla ünlüydü ve bilindiği kadarıyla hepsi keşfedilmişti. Sonra girişi bitkilerin arasında gizlenmiş olan bu mağara bulunmuştu. İlk ziyaretlerinde Mehta ve Irwin resimleri incelerken rehber içerden seslenmişti.</p>

  <p>“Çabuk gelin! Bir adam!”</p>

  <p>Birbirlerine bakarak rehberin bir iskelet bulduğunu düşünmüşlerdi. Serinkanlı bir şekilde boşluğa girip fenerlerini bir köşeye tutunca yaklaşık bir elli boyunda taş bir heykelle karşılaşmışlardı. Adam arkasına yaslanmış, başını bir yana çevirmişti. Belinde tabak şeklinde bir kap vardı.</p>

  <p>Irwin bir an gözlerine inanamamış, sonra kiliseye gidip oturmuştu. Mehta peşinden gelmişti. “Ne oldu Arthur?”</p>

  <p>“O heykel. Daha önce öyle bir şey gördün mü hiç?”</p>

  <p>“Hayır, ama sen görmüşsün herhalde.”</p>

  <p>Irwin sinirli bir şekilde keçi sakalına dokundu. “Yıllar önce Meksika'da yolculuk yapıyordum. Chichen Itza'daki Maya kalıntılarına uğradık. Orada bu heykelin daha büyüğü vardı. Chacmool deniyordu. Elinde tuttuğu o tabağa benzer şey kurban verme sırasında kanı toplamak için kullanılıyormuş.”</p>

  <p>“Meksika,” dedi Mehta ikna olmamışçasına.</p>

  <p>Irwin başını salladı. “Onu burada görmek o kadar zamansız ve yersiz ki...”</p>

  <p>“Kuşkusuz anlıyorum. Ama belki bir hata yapıyorsundur. Kültürlerde pek çok benzerlik vardır.”</p>

  <p>“Olabilir. Doğruluğunu kanıtlamak için geri almamız lazım.”</p>

  <p>Mehta'nın gözleri daha da üzgün bir hal aldı. “Çalışmamıza başlamadık bile.”</p>

  <p>“Bunu yapmamamız için bir neden yok. ama bu çok önemli.”</p>

  <p>“Elbette Arthur,” dedi kabul edercesine. Cambridge'de öğrenciyken bile Mehta'nın nasıl düşünmeden hareket ettiğini hatırlıyordu.</p>

  <p>Köye geri döndüler, kamyonlarını aldılar. Telefonu olan en yakındaki köye gittiler. Mehta orijinal gezilere para sağlayan kâr amacı gütmeyen vakfı aramalarını önerdi ve sanat eserini kaldırmak için ödemek üzere daha fazla para istemeyi teklif etti. Time-Quest'in tek isteğinin önemli bulgulardan haberdar edilmek olduğunu açıkladı.</p>

  <p>Uzun bir konuşmadan sonra Mehta telefonu kapatıp gülümsedi. “Bazı köylüleri işe alabileceğimizi, ama parayla birini bize gönderene kadar beklememizi söylediler. Muson sezonunun neredeyse başladığını söyledim. Kırk sekiz saat içinde dediler.”</p>

  <p>Mağaraya geri döndüler ve saha fotoğrafları çekip katalog hazırlamaya başladılar. İki gün sonra Mehta ve rehber Time-Quest temsilcisiyle buluşmak üzere köye doğru yola çıktılar. Sonra yağmurlar başladı.</p>

  <p>Irwin notları üzerinde çalıştı bir süre. Diğerleri alacakaranlık çökene kadar gelmeyince körili pilav ve fasulye pişirdi. Hava kararmıştı. Geceyi tek başına geçireceğe benziyordu. Bu yüzden sarnıçtan akan suyla bulaşıkları yıkamayı bitirirken duyduğu ayak sesleri üzerine mutlu oldu.</p>

  <p>“En sonunda dostlarım,” dedi omzu üzerinden. “Korkarım yemeği kaçırdınız, ama belki biraz daha pilav pişirmeye ikna edilebilirim.”</p>

  <p>Cevap yoktu. Arkasını dönünce birinin lambanın yaydığı ışığın aydınlatma alanı dışında dikildiğini gördü. Mehta'nın gönderdiği bir köylü olabileceğini düşünerek, “Beni korkuttunuz,” dedi. “Mehta sizi bir mesajla mı gönderdi?”</p>

  <p>Figür sessiz bir cevapla bir adım öne çıktı. Yabancının elinde bir metal parlıyordu. Hayatının dehşet veren son anında Irwin nedenini bilmese bile Mehta ve rehberinin başına neler geldiğini anladı.</p>
  <hr class="sigil_split_marker" />
</body>
</html>
