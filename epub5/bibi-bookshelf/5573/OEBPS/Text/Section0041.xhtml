<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 36</h2>

  <p>Öndeki helikopterde olan Zavala şafak ışığında aşağıdaki cesetleri gördü. Huey ağaç seviyesinin üstünde uçup nehrin yılansı kıvrımlarını takip ediyordu. Zavala o sırada keskin bir dönemeçten sonra başıboş yüzen cesetleri görmüştü. Daha yakından bakmak için pilota alçalmasını söyledi. Huey nehrin üstünde alçalıp havada asılı kaldı. Zavala büyük kapıdan aşağı doğru eğilip yüzen cesetleri inceledi. Sonra telsizle yukarda tembel tembel daireler çizen ikinci helikopteri aradı.</p>

  <p>“Paul ve Kurt, gördüğüm kadarıyla endişe edecek bir şey yok. Bütün cesetler erkek gibi görünüyor.” Başka bir deyişle Gamay cesetler arasında değildi.</p>

  <p>“Emin misin?” diye sordu Trout.</p>

  <p>“Buradan olabileceğim kadar eminim.”</p>

  <p>Austin'in sesi araya girdi. “Teşekkürler. Burası giriş yapmak için iyi bir yer. Limuzinimiz hazır mı?”</p>

  <p>“Depoyu doldurduk, gitmeye hazırız.”</p>

  <p>“Güzel. Hadi bitirelim şu işi.”</p>

  <p>Meksika ordusundan ödünç alınan iki helikopter Gamay'ın ilk yakalandığı eski harabelerin üzerinden uçmaya başlamıştı. Trout, NUMA ekibinin Gamay ve Chi'nin kaçışını başlangıcından itibaren görmesini istiyordu. Trout kayalıkların üstünden uçmaya devam etti ve cesetlerin olduğu yere kadar geldi.</p>

  <p>Zavala, Austin'in talimatını pilota aktardı. Huey nehrin en geniş bölümüne doğru gitti, sonra gövdesi suya değene dek yavaşça alçaldı. Zavala serbest bırakma düğmesine bastı ve helikopter taşımakta olduğu yükü bıraktıktan sonra yalpalayarak yukarı doğru yükseldi. Huey yoldan çekildi ve Austin ile Trout'u taşıyan hava taşıtı yerini almak için ileri doğru atıldı.</p>

  <p>Kapıdan ilk olarak Austin çıktı, hızla sarkan ipten aşağıya inerek bir muzu andıran, banyo küveti şeklindeki nesneye bindi. İniş ipini serbest bırakarak başlatma düğmesine bastı, sonra garip aracı ipten inmekte olan Trout'un altında tutmak için manevra yaptı.</p>

  <p>Sonra su geçirmez çanta indi. Çantanın inişini Trout idare ediyordu. Tam olarak pervanelerin neden olduğu rüzgârın altından inmek biraz güçtü. Onlara çok gerekli olan bazı şeyleri sağlayacak çantaya uzanırken uzun boyu ona avantaj sağladı. Ağırbaşlı tavırları akademik geçmişini ve zayıf yapısı narin fiziğini yansıtsa da, Trout balıkçılık yaptığı günlerde omuz, kol kaslarını güçlendirmişti. Sallanan paketi hemen kancasından çıkardı ve Huey uzaklaştı.</p>

  <p>“Genellikle otostopçuları almam, ama senin dürüst bir yüzün var,” diye bağırdı Austin motor sesini bastırmak için.</p>

  <p>Trout gülümsedi. Gamay için endişelense de en sonunda bir şey yapmaktan dolayı mutluydu. Belindeki telsizi eline alıp konuştu.</p>

  <p>“Limuzini getirdiğin için teşekkürler Joe.”</p>

  <p>“Sorun değil. Hızlı gitmeye başlamadan önce bir deneme sürüşü yapsanız iyi olur.”</p>

  <p>“Limuzin” iki kişilik Seal, yani o zamana dek yapılmış en küçük hovercrafttı. Yuvarlak kıç tarafı, sivri uçlu burnuyla köpük ve fiberglastan yapılma çimen yeşili teknesi yalnızca dört metre boyundaydı. İtici pervaneleri ve kaldırma körüğünün kombine desteğiyle hava yastığı üzerinde, suda ve karada, yüküyle birlikte saatte yirmi beş millik hızla gidebilirdi. Nina Kirov'un dev hovercraftla yaşadığı deneyimi hatırlayarak eğlenceli botları bir tek kötü adamların kullanamayacağını düşünmüştü. Seal botları girilemeyen yerler için avcılar ve vahşi hayat severlere özel tasarlanmıştı. Özel Güçler sivil modeli biraz değiştirmiş, hafif makineli tüfek, spot ışığı ve kızıl ötesi gece alıcıları için yerler eklemişti.</p>

  <p>Austin yirmi beygir gücündeki Briggs ve Stratton motoru çalıştırınca. araç hava yastığı üstünde yükseldi. Yüksek ve düşük hızı deneyerek dairelerle halkalar çizdi. Nasıl kullanacağını öğrendiğine ikna olarak kontrolleri Trout'a aktardı. Trout küçük aracı kullanmaya alışırken Austin malzeme çantasını karıştırarak tabancasını ve iki CAR-15'ini çıkardı. M-16'nın kısaltılmış karabine modeliydi bu. Otomatikte dakikada 950 mermilik hızına ek olarak silah bomba da atabiliyordu.</p>

  <p>Austin eğer hiç kurşun atılmak zorunda kalınmazsa memnun olurdu. ama pek iyimser değildi. Artık Trout'un üniformasına gülmüyordu, çünkü kendisi de bir tane ödünç almıştı ve çarpıcı beyaz saçlarını ona uyan bir keple kapamıştı.</p>

  <p>Yüzen cesetlerin yanına vardıklarında duydukları güçlü kokuya hiçbir şey onları hazırlayamazdı. Daha yakına gitmeden önce fularlarını nehirde ıslatıp burunlarına bağladılar. Cesetler sanki bir pompayla şişirilmiş gibi görünüyorlardı. Her bir cesedi tek tek incelerken Trout'un ağzı bir çizgi halini almıştı.</p>

  <p>Gördüklerinden emin olduktan sonra telsizi açtı. “Tamamız Joe. Gamay burada değil.”</p>

  <p>“Bunu duyduğuma sevindim dostum.”</p>

  <p>“Bana kalırsa bunlar helikopterdeyken bizi vurmaya çalışanlar.” Gamay'ın kayalıklara ne kadar yakın olduğunu hatırlayarak ürperdi.</p>

  <p>“Nehri hızla tarayacağız. Tam önünüzde Kurt'ün ve senin onu kurtarmasını bekliyor olabilir.”</p>

  <p>“Koltuğundan vazgeçtiğin için teşekkürler.”</p>

  <p>“Sorun değil, amigo.”</p>

  <p>Bir gece önce Austin'in yanında kimin olacağına dair kısa bir tartışma yapmışlardı. Zavala gitmeye çok hevesliydi, ama Gamay'ı ölü ya da diri bulduklarında Trout'un orada olması gerektiğini biliyordu. Daha pratik bir nedenle kumanda görevinde İspanyolca bilen ve Meksikalılarla bağlantı sağlayacak birine ihtiyaçları vardı.</p>

  <p>Bir an sonra iki Huey da ağaçların üstünde kayboldular. Austin Seal'ı nehrin aşağısına doğru sürüp manivelayı kıvırdı. Hovercraft suyun üstünde yükseldi ve sanki bir mancınıktan fırlamış gibi öne atıldı. Özel Güçlerdeki çocuklara dar yerlere girip çıkmalarını sağlayacak bir şeyleri olup olmadığını sorduğunda hava keşif araçlarının kısa sürede geniş bir alanı tarayabileceğini biliyordu. Ama kuşkusuz alçak yağmur ormanları her şeyi saklayabilirdi.</p>

  <p>Seal'ı saatte yirmi mil hızda tutarak kontrolleri nöbetleşe devraldılar. Nehirde geçirdikleri onca zamana rağmen Gamay ve Chi kayalıklardan ayrıldıklarından beri ancak elli mil yapabilmişlerdi. Hovercraftın üstün gücü sayesinde ve gece duraklamaları olmadığı için aynı mesafeyi çok kısa bir süre içinde aldılar. Trout'un keskin gözleri önlerinde gün ışığında parlayan bir şey gördü. Küçük adacıkta durdular. Trout aşağı atladı. Chi adayı kirletmemek konusunda çok titiz davranmıştı, ama bir paket kâğıdı düşürmüştü. Trout tek kelime bile etmeden bota binip bulduğu şeyi Austin'e gösterdi. Austin başını sallayıp gaza yüklendi ve hızını sınıra kadar yükseltti. Oyun başlamıştı.</p>

  <p>Telsiz çalıştı ve Zavala'nın sesi duyuldu. “Kurt, bu çılgınca bir şey!”</p>

  <p>“Seni duyuyoruz, Joe. Neler oluyor?”</p>

  <p>“Emin değilim. Sizin önünüzde nehri takip ediyoruz. Kıvrıla kıvrıla ilerliyor, sonra bir süre için daralarak bir tür kanyona dönüşüyor. Gamay ve Chi'den bir iz yok, ama takip etmeye devam ediyoruz. Birden nehir yok oluyor.”</p>

  <p>Tekrarla?”</p>

  <p>“Nehir birden bitiyor. Bir saniye akmaya devam ediyor. Ardından yok oluyor.”</p>

  <p>“Şimdi neredesiniz?”</p>

  <p>'Tekrar bulabilir miyiz diye bir araştırma rotasında ilerliyoruz. Eğer bulamazsak nehrin yukarsına gelip sizinle buluşacağız.”</p>

  <p>Mini hovercraft ilerlemeye devam etti. Onlar da nehrin daraldığını ve kenarların dikleştiğini fark etmişlerdi.</p>

  <p>Zavala'nın sesi tekrar duyuldu. “Hiçbir şey yok, Kurt. Geri dönmek zorundayız. Helikopterlerin yakıtı bitiyor.”</p>

  <p>Ekstra yakıt getirmiş ve harabelerde bırakmışlardı. Gidip yakıt almaları ve tekrar nehre geri dönmeleri bu hızla fazla uzun sürmezdi. Austin. Trout'la kendisinin nehir gittiği kadar gideceklerini ve sonra Huey'larla buluşacaklarını söyledi. Helikopterler yakıt almaya geri dönerken el salladılar ve hovercraft yoluna devam etti.</p>

  <p>Tekneyi gördüklerinde sarp vadide akıntının desteğiyle daha da hızlı ilerliyorlardı. Tekne kıyıdaki çamura saplanmıştı. Austin hovercraftı sahile çekti, ikisi birden aşağı atladılar. Tekne kartonlarla doluydu. Muhtemelen onların ağırlıkları teknenin yerinden çıkıp nehre geri dönmesini engellemişti.</p>

  <p>“Ne düşünüyorsun, Paul?”</p>

  <p>“Bu tekneye hiç binmediklerini söyleyebilirim. Tahminimce onu yedeğe almışlar. Bak içi dolu, kimseye yer yok. Motor yukarı kalkmış. Şuradaki bağ kesilmiş.”</p>

  <p>Austin ince kauçuk hortumu çekti. “Haklısın. Bak. motorun yakıt hortumu yakıt tankına bağlanmamış bile.”</p>

  <p>Tekneyi biraz daha kıyıya doğru ittiler ve az sonra hovercrafta bindiler tekrar. Birkaç dakika gitmişlerdi ki nehir sona erdi. Austin hovercrafta biraz daha güç yükleyerek olduğu yerde kalmasını sağladı.</p>

  <p>“Joe'nun sorusunun cevabı burada,” dedi Trout. “Bir esrar değil. Yalnızca yeraltına giriyor.” Telsizle Zavala'ya ulaşmaya çalıştı, ama cevap yoktu. Telsizin kapsama alanından çıktığını ya da bu büyük kayaların sinyalleri engellediğini düşündüler. Tereddüt etmeden ilerlemeye karar verdiler. Yavaşça içeri girdiler. Austin hava yastığını indirdi. Trout elindeki spot ışığıyla yolu gösteriyordu.</p>

  <p>İtici pervanelerin çıkardığı ses yarasaları ürkütmüştü. Rüzgârın esintisiyle harekete geçmiş gibi tavandan inip gürültüyle kanat çırpmaya başladılar. Austin hızını iki katına çıkardı. Hovercraft tekrar hava yastığı üzerindeydi. İki adam siyah yaratıklar yüzünden önlerini zorlukla görerek açık kokpitte diz çöktüler. Araç kayalıkların üstünde birkaç kez zıpladı, ama ilerlemeye devam etti.</p>

  <p>Sonra oradan çıkıp bir açıklığa geldiler.</p>

  <p>Austin motoru kapattı, akıntı onları sürüklemeye başladı.</p>

  <p>“İyi misin?” diye sordu Austin.</p>

  <p>“Saçlarım seninki kadar beyazlamıştır, ama onun dışında iyiyim. Hadi devam edelim.”</p>

  <p>Motorun sesi dar bir alanda korkunç gürültü çıkarıyor, duvarlardan yankılanıyordu. Austin karşılaşabilecekleri düşmanların sağır olmalarını diliyordu, çünkü gelişleri millerce öteden duyulmuştu. İki yanda dalgalar oluşturarak sabit bir hızda ilerlediler ve kısa bir süre sonra daha büyük bir mağaraya geldiler. Nerede olduklarını anlamak için havuzda hızlı bir daire çizdiler ve nehrin tekrar sona erdiğini ama ondan ayrılan bir ırmak ayağı olduğunu gördüler.</p>

  <p>Kanal bir lambayla aydınlanan küçük bir rıhtımda sona eriyordu. Hovercraftı üç teknenin yanına bağlayıp aşağı indiler. Ellerinde tüfekleriyle kum yatağına doğru yürümeye başladılar. Kutudakilerin içindekileri incelemek için durup tekrar yola devam ettiler. Uzakta gün ışığı belli belirsiz bir şekilde parlıyordu.</p>
  <hr class="sigil_split_marker" />
</body>
</html>
