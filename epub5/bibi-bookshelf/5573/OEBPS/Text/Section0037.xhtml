<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 33</h2>

  <p>Raul Gonzalez karanlıkta titreyerek kurşunun omuriliğine girmesini bekledi. Bunun soğuk havada donmadan önce gerçekleşmesini diliyordu. Yine o Amerikalı kadına küfretti. Fas görevini bozduğu için burada olmasının nedeni oydu. Öfkeli düşünceleri kısa kesildi. Bir ışık yandı ve Gonzalez karşısında yarı insan yarı canavar olağandışı bir yaratık gördü.</p>

  <p>Boyundan aşağıya kadar kaslı bir fiziğe sahip bronz tenli bir adamdı. Belinde yeşil, sarı ve portakal rengi bir peştamal sarılıydı. İki kalçasındaki sert yumruların yakından bakınca deri yastıklar olduğu görülüyordu. Yüzü çılgın bir adamın kâbusunda yaratılan bir maskenin ardına gizlenmişti. Yeşim rengi burnu uzun ve pulluydu, dişleri jilet keskinliğindeydi. Başının arka tarafından uzun tüyler sarkıyordu. Canavar bir heykel gibi hareketsizdi, kaslı kollarını tüysüz göğsünde kavuşturmuştu.</p>

  <p>“Madre mia” Gonzalez'in sol tarafından gelmişti bu acıklı inilti.</p>

  <p>“Silencio,” diye kükredi Gonzalez tekne kaptanına.</p>

  <p>İkisine de sessiz olmaları yoksa vurulacakları söylendi. Gonzalez hu ağlamaklı korkak adam ağzını kapalı tutamıyor diye vurulacak delildi. Sağ tarafında sessizce dikilen adamdan daha çok hoşlanmıştı. Zayıftı ve hareketleri bir yılan gibiydi. O da kendisi gibi kiralık katildi. Başka bir zaman olsa Gonzalez zayıf, hastalıklı bir yetimken, yerli iş adamları tarafından tutulan ölüm ekiplerinden kaçmayı başardığı Buenos Aires'in pis sokaklarında öğrendiği cinayet becerileri hakkında konuşabilirdi. İş adamları sokak çocuklarını haşere olarak görüyordu. Gonzalez dükkân sahiplerine yanaşıp çok iyi tanıdığı hayvan sürüsünün içine sızmayı ve uyuyan akranlarını bıçakla ya da boğma halkasıyla sessizce haklamayı önerdiğinde daha ergenlik çağındaydı. Büyüdükçe daha büyük işler aldı. Rakipler. Politikacılar. Sadakatsiz eşler. Hepsi erken yaşta mezara gönderilmişlerdi. Tüfek. Bıçak. İşkence. Gonzalez tam olarak işvereninin istediği şeyi vermekle ün kazanmıştı.</p>

  <p>Bir ışık yandı.</p>

  <p>İkinci bir ışık halkası farklı maske takmış olan başka bir kaslı figürü aydınlattı. Bir jaguarın kükreyen ağzı ve kan kırmızısı dili görünüyordu maskede.</p>

  <p>Gonzalez yine küfretti. Bazı aptallar kostüm gösterisi yaparken o soğuktan donuyordu! Bu haksızlıktı. Bütün bunlar birkaç işi yüzünü gözüne bulaştırdı diyeydi. Kardeşliğin elçileri kendisine yaklaştığında iş genç katillere gidiyordu. Grubun var olduğunu bile bilmiyordu, ama onlar kendisi hakkında her şeyi biliyorlardı. Onu özel görevler için istiyorlardı ve yaşlanmakta olan kiralık katil hemen işi kabul etti. Parası iyiydi. İş çok zor değildi. Tıpkı sokak günlerindeki gibi. Bir telefon bekle. Nüfuz et ve öldür. Kolay görevler. Fas'taki gibi.</p>

  <p>Fas. Bu adı hiç duymamış olmayı diliyordu.</p>

  <p>Basit bir iş, demişti Madrid'den arayan kişi. Silahsız, şüphelenmeyen bilim adamları. Geziye sız. Bir pusu kur. Kurbanları yataklarından kaldır, koyun gibi doğra ve iz bırakmadan cesetleri hemen göm. Rusça adı olan o fahişe olmasaydı! İsa aşkına, onun için çok hoş planları vardı. O ince vücudunu inceliyor, çadırının önüne oturup öğleden sonra güneşinde başak sarısı saçlarını tararken aç bir şekilde onu seyrediyordu. Konuştuklarında kadın kibarca kaba davranıyordu. Kendisini o güzel bacaklarına tırmanan bir karıncaymış gibi bir kenara itiyordu.</p>

  <p>Önerebileceği tek şeyle, yani o muhteşem vücuduyla kendisine yalvarmasının tadını çıkaracaktı.</p>

  <p>Ama çadırına daldığında kadın orada uyumuyordu ve diğerleriyle birlikte onu kovaladığında bir rüzgâr gibi kaçmıştı. Kardeşlik onu üç koz eline geçirmiş, ama bir türlü öldürememişti. Hovercraft onu boğmayı başaramamıştı. İşi bitirmek için NUMA gemisine gönderilen vuruş ekibi ya boğulmuş ya da yanmıştı, hayatta kalan tek kişi yanındaki yalnız komandoydu.</p>

  <p>Teksas'a gelme emri hiç şaşırtmamıştı onu. Gonzalez sert bir şekilde azarlanacağını, ücretinin bir kısmının kesileceğini ve yeniden görevlendirileceğini düşünmüştü. Bunun yerine makineli tüfekli adamlar kendisini de diğerleriyle birlikte bir sürü gibi aynı yere toplamıştı. Karanlıktan sonra geceye çıkarılmış ve orada durmaları istenmişti. Bir hareket yapar ya da ses çıkarırlarsa vurulacakları söylenmişti. Bu yüzden bekliyor, çöl gecesinde kurtların ötüşünü dinliyorlardı. Şu ana dek.</p>

  <p>Işıklar yanıp söndü. Üçüncü bir figür göründü. Boşluğa bakan boş gözleri ve ölümcül gülümsemesiyle ölümün maskesini giymişti.</p>

  <p>Hoparlörlerden yükselen bir ses duyuldu. “Selam kardeşlerim,” dedi ses aristokratik Kastilya İspanyolcasıyla.</p>

  <p>“Selam Lord Halcon,” diye mırıldandı görünmeyen kişiler.</p>

  <p>“Neden burada olduğumuzu biliyoruz. Üç üyemize soylu davamızı ileri götürmek için görevler verildi ve bunda başarısız oldular.” Ses durakladı. “Başarısızlığın cezası ölümdür.”</p>

  <p>İşte kurşun geliyor, diye düşündü Gonzalez. Ne olursa olsun, yaşadığı iyi bir hayattı. Kısa süre sonra vücudunu delik deşik edecek olan kurşun yağmuruna karşı bedenine sarılarak çabuk olmasını diledi Ayakta durmaya alışık olmadığı için ayakları acıyordu. Karanlıktan çıkıp yere düşerek seken yuvarlak nesneyi görünce şaşırdı. Siyah beyaz kürenin futbol topu olduğunu sandı, ta ki nesne yüz yüze bakan iki dizi adamın arasında durana kadar. Üzerindeki işaretlerin kafatası “¿”killeri olduğunu gördü.</p>

  <p>Ses tekrar duyuldu. “Hayatlarınızı kazanma şansı verilecek size Top oyunu ölüp ölmeyeceğinizi belirleyecek.”</p>

  <p>Spot ışıkları söndü. Üç figür ortadan kayboldu. Ama yalnızca bir dakikalığına. Bir dizi parlak ışık yandı. Gonzalez kendisi ve diğerleri» iki paralel taş duvar arasında dikildiğini gördü. Üç kostümlü ada kostümlerini çıkarmış ve en uç köşeye gitmişlerdi. Her duvarın yarış na kadar içinde papağana benzer bir yüzün oyulduğu halkalar vardı Yarı karanlıkta duvarların üstünde insanların hareket ettiğini hisse Seslerine bakılırsa yüzlerce insan vardı.</p>

  <p>'Toplar kaderleri temsil ediyor,” diye kükredi hoparlör. “Saha kozmozu. Timsah, jaguar ve ölümün kafası yeraltı dünyasının tanrıları sembolize ediyor, onlar rakipleriniz. Kurallar iki bin yıldır olduğu gibi Tanrılar ayaklarını kullanacaklar. Sizler ayaklarınızı ve ellerinizi kullan; bilirsiniz. Hedefiniz topu oyun sahasının diğer ucuna taşımak. Takımlardan biri topu halkadan geçirirse o taraf kazanır. Kaybedenler ölecek.”</p>

  <p>Gonzalez serseme dönmüştü. Futbol, Tanrı aşkına. Hayatları için futbol oynayacaklardı! Gonzalez sokak çocuğuyken ve daha sonra da organize amatör bir takımda oynamıştı, doğrusu fena da sayılmazdı Aşırı derecede uyuşturucu, içki ve kadın yüzünden formunu kaybetmişti. Esmer vücudu hâlâ güçlüydü, ama karnı büyümüştü ve nefesi çabuk daralıyordu.</p>

  <p>“Daha önce hiç oynadın mı?” diye sordu ağzının köşesiyle.</p>

  <p>“Biraz,” dedi yanındaki katil. “Hücumdaydım.”</p>

  <p>“Ben kaledeydim,” dedi hovercraftın kaptanı tereddütlü bir şekilde.</p>

  <p>“Hayatlarımız için oynuyoruz,” diye uyardı Gonzalez. “Kural olmayacak. Her şey var. Anladınız mı?”</p>

  <p>İki adam da başını salladı.</p>

  <p>Sahanın diğer ucundaki üçlü onların hareketini bekliyordu.</p>

  <p>“Ben başlıyorum,” dedi Gonzalez. Gözleri tamamen topa odaklanmıştı, koşarak geldi, ayağını geriye kaldırdı, sonra öne doğru savurdu.</p>

  <p>Top beklediğinden ağırdı. Muhtemelen sert kauçuktan yapılmıştı. Attığı tekme bacağına keskin bir acının saplanmasına neden oldu. Vuruşa bütün vücudunun gücünü katmıştı, ama hedefi şaşırmıştı. Top duvardan sekip rakiplerinin önüne düştü.</p>

  <p>Öndeki adam şimşek gibi topa yaklaştı, becerikli ayak hareketleriyle topu orta sahaya kadar getirdi. Takım arkadaşları iki yanında ilerliyordu. Üç adam aynı bronz sertliğinde bedenleri, koyu renk. acımasız gözlerinin hemen üstünde çanak biçiminde kesilmiş saçlarıyla üçüz olabilirdi.</p>

  <p>Topu idare eden adam Gonzalez'in kendi yönüne doğru geldiğini görünce topu solundaki adama gönderdi. Gonzalez vazgeçmiyordu. Topla ilgilenmiyordu bile; yalnızca sakatlık istiyordu. Kafasında basit bir aritmetik hesap yapmıştı. Adamlardan birini yaralarsa rakipleri güçlerinin üçte birini kaybetmiş olacaklardı. Başını eğdi ve topu arkadaşına veren adamın üstüne hücum etti. Hedefi Gonzalez iyice yaklaşana kadar bekledi, sonra ustaca yana kayıp ayağını uzattı. Gonzalez durmayı denedi, başaramadı, uzatılan ayağa takıldı ve yere öylesine sert bir şekilde çarptı ki, dişleri sarsıldı.</p>

  <p>Kırılan kaburgalarındaki acıya aldırmadan ayağa kalktı ve hızla devam eden oyuna katılmaya çalıştı. Takım arkadaşı katil, topu almak için başarısız bir girişimde bulundu, ama dirseğini topu götüren adamın göğüs kemiğine çarpınca korkunç bir acı duydu.</p>

  <p>Gonzalez adamı takip etti, arkasından hızla bindirdi. Dizüstü yere çöktü, ki çoğu insan o pozisyonda kalakalırdı, ama o hemen ayağa kalktı ve topu son bölgeye kadar taşıyan takım arkadaşına yetişti. Gonzalez kederli bir şekilde seyrediyordu.</p>

  <p>Çok yakında.</p>

  <p>Yalnızca hovercraftın kaptanı kalenin yolunu kapatabilirdi.</p>

  <p>Topu süren oyuncu rakibini gördü, onu küçümsedi ve topu kolay bir gol için yandaki arkadaşına göndermek yerine kendisi sürmeye karar verdi. O kadar hızlı hareket ediyordu ki. topu kaybetmeden hızlı bir şekilde dönemedi. Bu yüzden gözleriyle sola vuracakmış gibi yapıp sağa hareket etti.</p>

  <p>Hovercraft kaptanı bu hileyi gördü ve kolunu kaldırarak ileri atıldı. Dirseği ikisinin toplam hızıyla adamın çenesine indi ve adamın ayaklarını yerden kesti. Topu süren adamın çenesi kırılırken müthiş bir çatırtı duyuldu ve ağzından kan fışkırarak yere yığıldı. Gonzalez aldığı her solukla acı çekiyordu, ama takım arkadaşının becerikli hareketi ona yeni bir güç kazandırmıştı.</p>

  <p>Gonzalez topu topuğunun altına alarak bir tekmeyle yerdeki arkadaşlarına aldırmayarak iki rakibinin arasından gönderdi. Kulakları tırmalayan bir zafer çığlığıyla topun ardından atılıp bir bowling topu gibi hızla iki rakibinin üstüne atıldı. Amacı ikisini de kenara yıkmaktı. Adamlardan biri kolunu uzatarak Gonzalez'i durdurdu ve eğer avuç içi etli gıdığı tarafından emilmeseydi boynunu kırabilirdi. Gonzalez topu hareket ettirmek için el kullanılamayacağını, ama onu savunmak için kullanabileceklerini fark etti.</p>

  <p>Katil boşta kalan topu almıştı, ama kısa sürede rakipleri topu tekrar kaptı ve Gonzalez'in yönüne doğru koşmaya başladı. Hovercraft kaptanının kendisini durdurmak için koştuğunu gördü ve daha yavaş olan Gonzalez'i geçmeye karar verdi. Gonzalez yine topa değil adama yoğunlaştı ve adamın hayalarına indirmeyi amaçlayarak tekmeyi savurdu.</p>

  <p>Oyuncu yana kayarak döndü, böylece tekme deri desteklere geldi, sonra topu yine son bölgeye doğru sürmeye devam etti. Katil bir kenardan koştu, ayağını rastgele savurarak topu çaldı, sonra orta sahaya gönderdi. Birisi onu durduramadan elleriyle topu kaparak halkaya doğru fırlattı</p>

  <p>Alış doğru olabilirdi, ama top elini terk etmeden hemen önce kürek kemiğine yediği darbe yüzünden hedefi şaşırdı. Top halkanın üst kısmına çarparak sahaya düştü.</p>

  <p>Kalabalık karanlıkta onaylarcasına haykırdı.</p>

  <p>Bu yeni bir oyundu. Üç-iki düzeninde. Gonzalez oflayıp pufluyordu, ama zaferi hissediyordu.</p>

  <p>Rakipleri onlara baktı. Geniş, çıkık elmacık kemikli yüzleri granit heykeller kadar duygusuzdu. Gonzalez yoruluyordu ve bu hıza en çok birkaç dakika daha dayanabileceğini biliyordu.</p>

  <p>“Halledin şunları!” diye kükredi.</p>

  <p>Çaresizlikle bilenen iki adam doğruca rakiplerinin üstüne atılırken Gonzalez topun kontrolünü ele almak için ortaya doğru hücuma kalktı. Acele etmeyerek topu yükseğe kaldıracak bir vuruş için ayağını kaldırdı. Topla temas eden ayağındaki his tatmin edecek kadar sağlamdı. Görünüşte kendisini durduracak hiçbir şey olmayan top yükseldi. Bu arada katilin durdurduğu adam saldırıdan kaçarak sıçrayan bir balet hareketiyle havada döndü ve kalçasındaki yastık topun yönünü saptırdı. Adamın takım arkadaşına gürültülü bir şekilde çarptı, adam yere düştü.</p>

  <p>Gonzalez adamın ayağının takıldığını sandı, ama hareket bilinçliydi. Adam topu ayak bilekleriyle alarak bacaklarını destek olarak kullandı ve topu havaya fırlattı. Takım arkadaşı başıyla yönlendirdi ve top halkaya doğru uçtu. Bir an için topu halkadan geçirecek yeterli güç yokmuş gibi görünmüştü, ama nişan alma doğruydu ve top halkadan geçerek tekrar sahaya indi.</p>

  <p>Oyun bitmişti.</p>

  <p>Duvarların üstündeki seyircilerin vahşi çığlıkları duyuldu.</p>

  <p>Sonra sessizlik oldu.</p>

  <p>Gonzalez ve takım arkadaşları soluk soluğa duruyorlardı. Terden yapış yapış olan elbiseleri çimen ve toprak kaplıydı. Top ustaca bir kolaylıkla geçmişti halkadan. Kendileriyle oynandığını fark etti Gonzalez; rakipleri gerçekten tanrı gibi oynamışlardı ve kazanma şansları hiç yoktu.</p>

  <p>Sahanın iç tarafındaki duvarların üstüne bir dizi resim yontulmuştu. Gonzalez sanat çalışmalarına hiç dikkat etmemişti daha önce, ama şimdi rakiplerinin gözlerini takip etti. Yontmalar kafatası şeklinde işaretlenmiş bir topun üzerinden yüzleri birbirine bakan bir dizi oyuncuyu gösteriyordu. Bir tanesinde kazanan kişi bir elinde bıçak diğerinde bir kafa tutuyordu. Başı kesilmiş kurban önünde diz çökmüş vaziyette duruyordu. Boynundan yılan biçiminde kan fışkırıyordu.</p>

  <p>Kalabalık üstlerine geldi, Gonzalez'in ve takım arkadaşlarının diz çökmesini sağladı. Saçlarını kabaca yakalayarak boynunu açığa çıkardılar. Gonzalez kaderini biliyordu. Üç kılıca benzer bıçak havada parladı ve üç kafa neredeyse aynı anda yere düştü. Kafalar kaderlerini belirleyen topa doğru yuvarlanıp dururken gözler çılgın gibi açılıp kapanıyordu.</p>

  <p>Zavala bulunduğu yerden boğuk bir sesle fısıldadı. “Tanrım!” Gözlerine inanamıyordu. Oyunu endişelenmekten çok merakla seyretmişti, hatta zevk bile almıştı. Bu mesafeden bile sert bir oyun olduğum anlamıştı. Ama son dakikada kaybedenler için ne kadar ölümcül olduğunu da anlayabilmişti. Ağaçtan aşağı inerek çalıların arasından arabasına doğru koştu.</p>

  <p>Piramidin içindeki oda çok büyüktü, taş duvarları içinde paha biçilmez yeşim maskelerin bulunduğu camdan yapılma gösteri muhafazalarıyla kaplıydı. Duvarda dev bir ekran vardı. Halcon, Gonzalez ve takım arkadaşlarının hayatlarının son kanlı dakikalarında nasıl oynadıklarını seyretti, sonra deri sandalyede oturmuş puro içen yüzü yaralı adama döndü.</p>

  <p>“Kaydın hemen yeniden oynatılmasını ister misin. Guzman?”</p>

  <p>“Sizce bir sakıncası yoksa daha sonra spor özel bölümünde izlerim, efendim,” diye cevap verdi yaralı yüzlü adam.</p>

  <p>Halcon gizli bir alıcıya işaret etti ve ekran karardı.</p>

  <p>Top oyununa olan ilgini kaybettiğini söyleme bana.”</p>

  <p>“Henüz kriket maçı için hazır değilim, efendim.” diye cevap verdi Guzman. Brendi kadehinden bir yudum aldı. “Ama oyunlar çok kısa ve beceriyle zarafetten yoksunlar.”</p>

  <p>Halcon kaliteli deriyle kaplı puro kutusundan bir puro alıp yaktı. Duman bulutu arasından düşünceli bir şekilde Guzman'ı süzdü. Cevabın açıklığına hiç şaşırmamıştı. Guzman'ı doğduğu günden beri tanıyordu. Halcon'un babası güvendiği sadık destekçisini oğlunun resmi koruması olarak atamıştı. Adamda hiç hile yoktu, bu yüzden Halcon gibi Makyavelist bir düzenbaz için o kadar ilginçti. Ekrana baktı. “Haklısın dedi tiksintiyle. “Böylesi bir kavga oyunun, takipçilerime kültürel geçmişleriyle gurur duymalarını sağlarken korku ve itaati öğretmek olan amaçlarını küçültüyor.”</p>

  <p>Eli telefonun durduğu konsola gitti. “Kazanan takımın ödüllerini almak için görebileceğim bir yerde sıralanmalarını sağlayın,” diye emretti sert bir sesle. Sonra içinde birkaç tüfek ve tabancanın bulunduğu cam dolaba gitti. Teleskopik merceği olan bir tüfek seçti. “Gel, Guzman.”</p>

  <p>Halcon bir kapıdan geçerek komplekse yukardan bakan karanlık bir balkona çıktı. Kazanan futbol oyuncuları parlak yeşil sahada dizilmişlerdi. Halcon tüfeği omzuna dayadı ve teleskopik mercekten baktı. Halcon sürgüyü yavaşça çekerken tüfek üç kez ateş açtı. Ateş sesleri kesildiğinde üç adam yerde yatıyordu.</p>

  <p>“Görevlerin için Avusturya tüfeğini tercih ettiğini biliyorum,” dedi Halcon marifetini tatminle seyrederken. “Ama bu İngiliz L42A1 'le şansım hep yaver gidiyor benim.”</p>

  <p>Guzman sahaya bakıp alaycı bir şekilde güldü. “Sanırım az önce kontratlarını iptal ettiniz.”</p>

  <p>Halcon güldü. İçeri girdiler. Tüfeği dikkatle yerine koydu ve yaralı yüzlü adama döndü.</p>

  <p>“Özür dilerim. Guzman. Dünyanın en güzel okyanus gemisini tek başına batırmayı başaran bir adamın kan sporlarından aldığı zevki kaybettiğini söylememeliydim. Planlarım hakkında seni bu kadar uzun hır süre karanlıkta tuttuğum için de özür dilerim. Bu gece evime yalnızca bu kötü performansı seyretmen için çağırmadım seni. Gelecekle ilgili büyük hayalimi duyan ilk kişi sen olacaksın.”</p>

  <p>“Şeref duyarım, Don Halcon,” dedi Guzman başını hafifçe öne eğerek.</p>

  <p>Halcon brendi kadehini içine girilebilen büyük şöminenin üzerindeki yaldızlı çerçeveli portreye kaldırdı. “En büyük hayalimi atalarımın seçkin örneğine. Kardeşliğin kurucusuna adıyorum.”</p>

  <p>Tablo El Greco tarzında yapılmıştı, fakat resmi yapılan kişinin uzun yüzü ve sivri uçlu kulakları abartılmamıştı. Koyu kahverengi keşiş kıyafeti içindeki asık suratlı adamın soluk renkli ve kırmızı dudaklarıyla çarpıcı bir zıtlık içinde bulunan neredeyse yarı şeffaf bir cildi vardı. Elmas sertliğinde soluk gri gözleri alevleri yansıtıyormuş gibi parlıyordu. Arka plan gölgeler içindeydi, yalnız bir köşede, mücadele eden bir figürün kazıkta yandığı yerde bir parıltı vardı. Guzman, Hernando Perez'in tablosunu ilk kez Kardeşliğe genç bir üye olarak yeni kabul edildiğinde görmüştü. Halcon'un babası ironik bir gülümsemeyle Perez'in tabloyu yapan ressamı sapkın ilan ederek öldürdüğünü, çünkü kendi tablosunun onun son eseri olmasını istediğini söylemişti.</p>

  <p>Guzman düzenin ilk ve tek Latin olmayan üyesiydi. İspanya'da görevli bir Alman Stuka pilotunun ve Halcon'un evinde çalışan Hollandalı bir hemşirenin gayri meşru çocuğuydu. Pilot savaşta ölmüştü ve hemşire intihar emişti. Yaşlı efendi çocuğu evde büyütmüş ve yetişmesini sağlamıştı. Bunun nedeni yardımsever oluşu değildi. Sorgusuzca sadık olan bir liderin yalnızca çıkarıyla bağlı birinden daha değerli olduğunu biliyordu. Ona yeni bir ad verdi ve Guzman'ı birkaç yabancı dil öğrendiği en iyi okullara, askeri sanatlar ve silah kullanımı konusunda kendisini eğiten özel öğretmenlere gönderdi. Guzman ilk cinayetini yüzünde o korkunç yarayı açan bir kılıç düellosu sırasında yapmıştı. Yaşlı efendinin hayali gerçekleşmişti. Guzman cinayete yönelik doğal becerileri olan sadık bir yardımcı olarak yetişmişti ve yarası da bir ikramiye gibiydi.</p>

  <p>“Babanızın Perez'in temelde basit bir adam olduğunu söylediğini hatırlıyorum,” dedi Guzman.</p>

  <p>“Fanatik bir nihilistti o. Gerçeğin Kutsal Kılıcı Kardeşliğini kurdu, çünkü Torquemada'nin sapıklar konusunda çok yumuşak olduğunu düşünüyordu. Allahtan,” dedi gülümseyerek. “Rahiplik yemini kadın müritlerle eğlenmesini engellemedi. Aksi takdirde Halcon ailesi burada olmazdı. Aynı şekilde dinsel hevesi, suçladığı kişilerin mallarını çalmasına da engel olmadı. İnançları Kardeşliğin birincil talimatıyla sonuçlandı.”</p>

  <p>Guzman talimatı bir kayıt makinesi gibi tekrarladı. “Kardeşliğin birinci görevi, Eski ve Yeni Dünya arasında Kolomb'dan önceki bağlantıya dair bütün kanıtları yok etmektir.”</p>

  <p>“Bu hâlâ görevimiz, ama bazı değişiklikler yapmak üzereyim.”</p>

  <p>“Değişiklikler mi, efendim?” Talimat Kardeşlikte kutsal bir emirdi.</p>

  <p>“Şaşırma. Kardeşlik daha önce de yön değiştirdi. İspanya tacını korumak için dini bir gruptan terörist organizasyona doğru değiştik. İşimizi iyi yaptık. Kardeşlik kilise dogmasını ve böylece kraliyet kararlarının şaşmazlığını sorgulayan Kolomb öncesi bağlantı iddialarını yok etti. Kolomb'un Yeni Dünya'ya giden ilk Avrupalı olduğu inancını savunarak diğer ülkelerin zenginliğimizi talep etmelerini önledik. Bu yüzden onun işlerinden kuşkulanmak büyük suçtur. Gençken babama, 'Bu hâlâ neden bu kadar önemli? Kral Ferdinand ve Kraliçe Isabella öldü. İspanya artık büyük bir güç değil,' diye sorduğumu hatırlıyorum.”</p>

  <p>“Önemli olan fikrin kendisi değil,” dedi Guzman. “Fikrin saflığıdır.”</p>

  <p>“Babam sana iyi öğretmiş. Aynı şeyi benim kafama da soktu. Ancak ilk görevimizi sürdürmek için ettiğimiz kutsal yemine itaat ederek kutsal bir davada birleşmiş seçkin bir rahiplik olarak kalabiliriz. Kardeşliğin altında Kolomb azizliğe yaklaştı. Bugün bile ortaçağ kardeşleniniz tarafından konmuş olan varsayımdan sapan modern araştırmacılar kariyerlerini riske atmaktadırlar. Dünya Generalissimo Franco'nun ölüm yatağında bile nasıl iktidarda kalabildiğini merak ediyor. Kardeşlik sayesinde kazandığı ittifaktır bunun nedeni. Kardeşliğimize yönelik en büyük tehdidin önüne geçildi, senin sayende.”</p>

  <p>“Babanız gemideki nesnenin Kardeşliği tahrip edebileceğini söyledi. Ama aynı zamanda takipçilerine Los Hermanos'un varoluş nedenini korumak için her şeyi yapmaya hazır olduğunu göstermek istiyordu.”</p>

  <p>“Evet. bu olayı Cortez'in gemilerini yakmasına benzetiyordu, böylece takipçilerinin yanında kalmaktan başka şansları kalmamıştı.”</p>

  <p>“Babanız akıllı bir adamdı.”</p>

  <p>“Akıllı, evet, ama geçmiş saplantısı Kardeşliğin yok olmasına neden olabilirdi. Ben kontrolü ele aldığımda İspanyol Mafyası haline gelmek üzereydik. Eğer Kardeşlik bir beş yüzyıl daha devam edecekse Cortez gibi yapmalıyız, yani gemileri yakmalıyız. Artık var olmayan İspanyol egemenliğini korumak için değil, yeni bir imparatorluğun temellerini atmak için çalışıyoruz. İlham kaynağımız yeni bir çağ başlatmak için farklı biçimlerde geri dönen Quetzalcoatl, yani Maya'nın tüylü yılanı olacak. Quetzalcoatl bu kez atmaca olarak yeniden doğacak.”</p>

  <p>“Anlamıyorum.”</p>

  <p>“Kolomb öncesi bağlantıyı gizlemeye devam etmemizi edeni İspanyolların kendi miraslarıyla daha fazla gurur duymalarını sağlamaktır. Eğer Mezoamerika'nın bütün büyük kültürlerinin Avrupa, Çin veya Japonya'dan geldiği iddiaları medyaya yansırsa bu bizim insanımızın başarısını büyük ölçüde azaltır ve onları tarihin kara sularına geri gönderir. Bir başka şehvet düşkünü atam sayesinde damarlarımda Maya kanı taşıyorum. Yalnızca bir İspanyol değil, aynı zamanda bir İndio'yum. İki büyük medeniyetin mirasını taşıyorum. İnsanımın görkemli kültürünün yabancı medeniyetler tarafından denizden getirildiğini ileri sürmek iğrenç bir şeydir. Ölmeklerin, Mayaların, İnkaların mimari harikaları, dâhiyane astronomi bilimi ve güzel sanatları ancak Asyalı, Avrupalı istilacılardan öğrenip etkilendikten sonra yaratan vahiler olduklarının ima edilmesine dayanmak mümkün değildir. Latin Amerika'nın çocukları ve onların çocukları atalarının ihtişamlı, büyük işleri tamamen kendi yaratıcılıklarda gerçekleştirdiklerine inanmalıdırlar. Bu çok önemli, böylece eski görkemimizi yeniden canlandırabiliriz ve yirminci yüzyılın önde gelen medeniyeti olarak yerimizi alabiliriz.”</p>

  <p>“Bunu yapmak olanaksız.”</p>

  <p>“Beni dinle,” dedi Halcon. “Senin düşünebildiğinden daha kısa bir süre içinde Birleşik Devletler'in güneyi ayrılacak ve Latin Amerika devleti olacak.”</p>

  <p>“Size saygım sonsuz, ama Don Halcon, birisi en son ayrılmayı teklif ettiğinde Amerika sivil savaşa girdi.”</p>

  <p>“Durum tamamen farklı,” dedi Halcon ifadesiz bir sesle. “Benim teklif ettiğim şey yaşasam da ölsem de gerçekleşecek. Elli yıl içinde Latin olmayanlar Birleşik Devletler'de azınlık olarak kalacak. New Mexico gibi sınır eyaletlerinde durum şimdiden böyle. Ben yalnızca hızla gelişen İspanyol bağımsızlık hareketini yöneterek bu süreci hızlandırmayı öneriyorum, senin yardımınla tabii.”</p>

  <p>“Her zamanki gibi elimden geleni yapacağım, Don Halcon.”</p>

  <p>“Sandığın kadar katı olmayabilirim.” Halcon antik dünyayı ekseni etrafında çevirdi. “Dünyanın ne kadar farklı bir hal aldığını görüyor musun? SSCB. Doğu Almanya. Yok oldu.” Dönmesini durdurmak için parmağını dünyaya bastırdı. “Belçika'nın bir gün Flanders ve Wallonia'ya bölüneceğini Halcon değil coğrafyacılar söylüyor. Avustralya dört farklı ülke haline gelecek. Çin, Hong Kong gibi özerk bölgelere ayrılacak. İtalya zengin kuzey ve yoksul güney olarak ayrılacak. En önemlisi bilim adamlarının Kuzey Amerika hakkında söyledikleri.”</p>

  <p>Guzman'ı maun kaplama masanın yanına götürdü. Masanın üstünde büyük bir harita seriliydi. Parmağıyla Birleşik Devletler'in güneybatı bölümünü kaplayan sözcüğün üstüne vurdu.</p>

  <p>“Angelica?” diye okudu Guzman.</p>

  <p>“Sınırların karışımı kaçınılmaz, hükümetler bile Kuzey Amerika'nın değişmesi gerektiğini biliyorlar. Biz konuşurken planlar çiziliyor. Kanada Quebec'i kaybettiği zaman denize kapalı gemicilik Birleşik Devletler'e katılacak. Alaska British Colombia'yla birleşecek ve kuzeybatı eyaletleri Pasifica, yani ortak ilgileri Pasifik kıyılarında yatan bir varlık meydana getirecek. Meksika'nın kuzey eyaletleri Güneybatı Birleşik Devletler eyaletleriyle birleşecek.” Elini haritanın üstünde gezdirdi. “Kızılderili ve İspanyol mirasını bir zamanlar Meksika'nın sahip olduğu bölgeyi silip süpürecek bir tarzda birleştireceğim.”</p>

  <p>“Süper gücün silahlı gücüne nasıl karşı koyacaksınız?”</p>

  <p>“Cortez ve bir avuç takipçisinin milyonluk Aztek imparatorluğunu yendiği şekilde müttefikler yaratarak, bir grubu diğerine kırdırarak. Askeri karşılaşmanın sınırları zaten çizildi. Sınır kasabaları kanla kaplanacak. Kimseye ayrıcalık yapılmayacak. Vahşet ne denli büyükse tepki öylesine güçlü olur, o kadar hızlı yayılır. Şiddet başladığında Birleşik Devletler sona erdirmem için bana yalvaracak. Lider olarak yerimi alacağım ve eski değerlerle eski yolları aşılayacağız.” Güldü. “Bir gün bu top oyunu boğa güreşi ve NFL kadar popüler olacak. Chiapas'da başlattığımız kanlı isyan bunun yapılabileceğini gösterdi.”</p>

  <p>Guzman gülümsedi. “Bu bir benzin bidonuna kibrit atmak kadar kolaydı.”</p>

  <p>“Kesinlikle. Hükümet Kızılderilileri katlederek tepki verdi. Maya Zapatista asileri hükümetten zorla ayrıcalık elde etmek için atalarıyla aynı vahşeti kullandılar. Birleşik Devletler'de Kaliforniyalılar bizim cesaret verdiğimiz göçmenlerin yasadışı geçişine karşı kendilerini silahlandırıyorlar.”</p>

  <p>“Çiftlik sahipleri, uyuşturucu operasyonlarını sınırda bizim denetlediğimiz uyuşturucu lordlarına karşı savaşmak için daha büyük bir askeri rol istiyorlar,” dedi Guzman.</p>

  <p>“Hepsi plana uygun. Birleşik Devletler'in sabrı taşacak. Şiddet milyonlarca İspanyol ve Latini Güneydoğu'da birleştirecek. Bu yüzden görkemli geçmişimizin yeniden yazılmasına katlanamayız. Bölgede oy ve politik nüfuz satın almak için bir servet harcadır.. Halcon Industries bir sınıra kadar esnedi. Bu Chichen Itza'yı yeni ülkenin başkenti olarak inşa ettim. Ama kartelimizin sonsuz kaynakları bile kendisini, gelecekteki eğilimi göremeyen Birleşik Devletler'e karşı savunacak bir orduyu donatamaz. Bu yüzden planımızı sürdürmemizi sağlayacak büyük zenginlikler bulmamız bizim için çok önemli. Bir hazine olmazsa plan başarılı olamaz.”</p>

  <p>“Bulmacanın bütün parçalarını birleştirmeye yaklaştık. Ajanlarımız İspanya ve diğer ülkelerdeki çok sayıda kaynaktan belgeler ele geçirdi.”</p>

  <p>“Herhangi bir itiraz oldu mu?”</p>

  <p>“Henüz değil. International Herald-Tribune müzayedelerde ve müzelerde açıklanamaz hırsızlıklarla Kolomb hatıralarının çalındığını yayınladı, ama kimse henüz parçaları bir araya getirmedi.”</p>

  <p>“Şu ana dek,” dedi Halcon sinsi bir gülümsemeyle.</p>

  <p>Guzman tek kaşını kaldırdı.</p>

  <p>“Uzmanlarımız eski belgeleri analiz ettiler,” diye devam etti Halcon. “Bizi bunca zamandır şaşırtan sırrı açacak olan anahtarı buldular.”</p>

  <p>“Tebrikler, Don Halcon. Çok sevindim.”</p>

  <p>“Ayrıntıları duyduğun zaman sevinmeyeceksin. Aradığımız anahtarları okyanusun dibindeki Andrea Doria'nın ambarında yatıyor.”</p>

  <p>Guzman şaşırdı. “Sanat eseri mi? Nasıl olabilir? Babanız benden gemiyi batırmamı istemişti.”</p>

  <p>“Dediğim gibi babam hatasız değildi. Sanat eserinin bizi tahrip edebileceğini düşünmüştü.”</p>

  <p>“Bir hata olmasın.”</p>

  <p>“Belgeleri tekrar tekrar kontrol ettirdim. Kendim okudum. Hayır, dostum, korkarım hiç kuşku yok. Bir zamanlar babamın Kardeşliği yok ötmesinden korktuğu sanat eseri büyük zafere giden yolu gösterecek. Hemen bir kurtarma projesi başlatmanı istiyorum. Halcon Industries'in bütün kaynakları emrinde olacak. Bu olabildiğince çabuk bir şekilde yapılmalı.”</p>

  <p>“Burada işimiz biter bitmez başlayacağım efendim.”</p>

  <p>“Harika. Bu arada planlarımızı bozacak herhangi bir arkeolojik gezi var mı?”</p>

  <p>“Dünya çapındaki aktivitelerde bir hareketsizlik var. Arizona'daki Kısa süreli NUMA projesi dışında tabii ki.”</p>

  <p>“O enfeksiyonu bu kadar çabuk hallettiğin için teşekkür ederim. NUMA ne büyüklükte bir tehdit?”</p>

  <p>“Onları küçümsemezdim. Fas'ta ne olduğunu gördünüz.”</p>

  <p>“Katılıyorum. Sanırım NUMA'yla ilgili bütün işler senin kontrolünde olursa iyi olur. Gerekli her türlü gücü kullan.”</p>

  <p>Guzman'ın cep telefonu çaldı. Özür dileyerek telefonu açtı.</p>

  <p>“Evet. Hemen. Don Haicon'un kapalı devresine aktar.” Bir dakika sonra televizyon ekranı canlandı ve siyah, soluk yeşil renkli ormanlık alan göründü.</p>

  <p>“Bu nedir?” diye parladı Halcon hemen.</p>

  <p>“Kompleksin kuzey bölümündeki kamerayla çekilen görüntü.”</p>

  <p>Ormanda koşan adamın yüzü büyüyerek ekranı kapladı.</p>

  <p>Guzman bir küfür etti.</p>

  <p>“Onu tadıyor musun?” diye sordu Halcon.</p>

  <p>“Evet. Adı Zavala ve Arizona projesinde NUMA ekibiyle birlikteydi.”</p>

  <p>“NUMA'nın dişsiz köpek olduğu konusunda haklısın.” Halcon düşünceli bir şekilde ekrana baktı. “Bir başka adam daha olduğunu söylemiştin, ekibin lideri.”</p>

  <p>“Kurt Austin. Projeyi o yönetiyordu.”</p>

  <p>“Başlangıcı onlar alabilirler. Onu ve adamlarını öldürt. Eğer gerekirse kurtarma projesini beklemeye alabilirsin.”</p>

  <p>“Nasıl isterseniz, Don Halcon.”</p>

  <p>Halcon, Guzman'ı gönderip haritaya geri döndü.</p>

  <p>Guzman, Halcon konusunda yanılmıyordu. Onu çocukluğundan beri tanıyordu, bir koruyucu melek gibi üzerine titremişti onun. Haicon'un megalomanyak planının, halkım dediği kişilere kaybettikleri sosyal mevkiyi yeniden kazandırmaktan çok bencilce bir güç ve zenginlik takibiyle ilgili olduğunu düşünüyordu. Kızılderili kanını kendi amaçları uğruna kullanıyordu ve onları fetihçi atalarının yaptığı gibi köle olarak kullanacaktı. Önerdiği şey iç savaş, kan dökülmesi ve muhtemelen binlerce insanın ölümü anlamına geliyordu.</p>

  <p>Guzman bütün bunları biliyordu ve aldırmıyordu. Yaşlı efendi küçük sarışın çocuğu kanatları altına aldığında hiç azalmayan bir sadakat gösterecek olan bir varlık yaratmıştı. Üst düzey NUMA görevlilerini öldürmek bir hata olabilir, diye düşünüyordu Guzman odadan çıkarken. Ama son yıllarda yaptığı işten sıkılmıştı ve oyun daha önemli hale gelmişti. NUMA adamları değerli rakipler olabilirdi. Zihni saldırı planı üzerinde çalışmaya başladı.</p>
  <hr class="sigil_split_marker" />
</body>
</html>
