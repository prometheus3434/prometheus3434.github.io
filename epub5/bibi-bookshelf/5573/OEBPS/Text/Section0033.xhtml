<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">San Antonia, Teksas&nbsp;</h2>

  <h2 id="sigil_toc_id_14">Kısım 29</h2>

  <p>Austin pahalı gurme yemeğin tadını çıkarırken Joe Zavalla Paseo del Rio ya da Riverwalk'taki kafede ballı donut yiyordu. Bur San Antonio Nehri'nin kıyısındaki güzel manzaralı turist bölgesiydi. Zavala saatini kontrol etti, kahvesinden son bir yudum aldı ve nehirden iş bölgesine doğru harekete geçti. Oraya varınca yüksek bir binanın lobisinden içeri girdi.</p>

  <p>Strateji toplantısı bittikten sonra Zavala çantasını hazırlayıp Teksas'a uçmuştu. Lackland Hava Üssü'ne gitmiş, orada bindiği taksiyi şehirdeki bir otele gitmişti. Yaeger bilgisayarlarıyla harikalar yaratabil yordu, ama o bile Time-Quest'in çetin ceviz olduğunu söylüyordu. Bazen bir insan gözü ve beyni farkları sezme, analiz etme kapasitesiyle en gelişmiş makinelerden bile daha etkiliydi.</p>

  <p>Zavala uzun kiracılar rehberinde Time-Quest'i aradı. Birkaç dakika sonra asansörden inerek geniş bir lobiye girdi. Lobinin duvarları da dünyanın her yerindeki arkeolojik haritaların büyütülmüş fotoğrafları asılıydı. Büyük Piramitlerin resminin hemen önündeki çelik siy masa antika fotoğraflarıyla büyük zıtlık içindeydi ve bulunduğu yere hiç uymuyordu. Yirmili yaşların sonlarındaki esmer kadın bulunduğu çevreyle daha da uyumsuzdu.</p>

  <p>Zavala kendini tanıtarak o sabah Kinko'da basılan bir kartviziti uzattı.</p>

  <p>“Oh, evet. Seyahat yazarı Bay Zavala,” dedi. “Dün konuşmuştunuz.” Ajandasına baktı, telefonundaki bir düğmeye bastı ve mesajı mırıldandı. “Bayan Harper sizi bir dakika içinde görecek. Bu kadar kısa sürede randevu alabildiğiniz için şanslısınız. Beklenmedik bir randevu iptali olmasaydı bu olanaksızdı.”</p>

  <p>“Bunun için gerçekten müteşekkirim. Daha önce açıkladığım gibi arardım, ama bu iş son dakikada çıktı. Buraya San Antonio'da gece hayatını yazmak için geldim ve seyahatle ilgili bir başka şey daha yazabileceğimi düşündüm.”</p>

  <p>Kadın dostça gülümsedi. “Bayan Harper'la konuştuktan sonra bana uğrayın, belki size bazı ateşli yerlerin adını verebilirim.”</p>

  <p>Resepsiyon görevlisi genç ve çekici bir kadındı. Şehrin eğlenceli yerlerini bilmese Zavala çok şaşırırdı.</p>

  <p>“Çok teşekkür ederim,” dedi en çekici tavırlarıyla. “Bunun çok yardımı olurdu.”</p>

  <p>Time-Quest'in halkla ilişkiler müdürü kırk yaşlarında alımlı ve iyi giyimli bir kadındı. Phyllis Harper koridorda belirip Zavala'nın elini sertçe sıktı. Sonra onu kalın halı kaplı koridorlardan geçirip ofisine götürdü. Ofisin büyük pencereleri geniş şehrin ve Tower of Americas'ın panoramik manzarasını sunuyordu.</p>

  <p>“Time-Quest'le ilgilendiğiniz için çok teşekkür ederiz, Bay Zavala. Size yalnızca birkaç dakika ayırabildiğim için özür dilerim. Melody size randevularım arasında kısa bir boşluğun olduğunu söylemiştir.”</p>

  <p>“Evet, söyledi. Bana kısa di olsa zaman ayırabildiğiniz için müteşekkirim. Çok meşgul olmalısını; .”</p>

  <p>“İdari müdürle yapacağım toplantıdan önce on beş dakikam var.” Gözlerini yuvalarında döndürdü. “Dakiklik konusunda çok titizdir. İşi kısa tutmak amacıyla dilerseniz ben on dakika kadar size bilgi verevim. Son beş dakika da eğer varsa sorularınızı cevaplandırayım. Organizasyonun basın malzemesi oldukça bilgi vericidir.”</p>

  <p>Zavala ceketinin cebinden indirimden aldığı Sony minik kayıt cihazını ve o sabah aldığı not defterini çıkardı.</p>

  <p>“Bence uygun. Başlayın.”</p>

  <p>Çarpıcı gülümsemesi Zavala'ya bu kadının Melody gibi genç bir güzelden bile daha seksi olabileceğini düşündürdü.</p>

  <p>“Time-Quest kâr amaçlı olmayan bir kuruluştur. Çok sayıda amacımız var. Şu ana ait anlayışın gelişmesini ve geçmişi inceleyerek geleceği hazırlamayı diliyoruz. Öğreticiyiz, bu amaçla dünyamız hakkındaki bilgileri öğrenmeyi destekliyoruz. Buna özellikle gençler için okul içi programlarımızda ve saha çalışmalarımızda yapıyoruz. Sıradan bir insana sıradışı bir tatil macerası fırsatı veriyoruz. Gönüllülerimizin çoğu emeklidir, bu yüzden biz onların rüyalarını gerçekleştiriyoruz.”</p>

  <p>Nefes almak için bir an durduktan sonra devam etti. “Buna ek olarak pek çok arkeolojik, kültürel ve antropolojik geziyi destekliyoruz. Para vermek için kolayca ikna olduğumuz düşünülür,” dedi hoş bir gülümsemeyle. “Üniversiteler destek için hep bizi ararlar. Genellikle bunu memnuniyetle karşılarız. Gönüllülerimizin verdiği paraları kullanıyoruz, bu gezilerin çoğu kendini destekliyor. Uzman sağlıyoruz ya da ödemelerine yardımcı oluyoruz. Dünyanın her köşesine gezi düzenledik. Karşılığında çoğunlukla özel bir keşif olduğunda herkesten önce haber almayı istedik. Çoğu insan aldıkları şeye karşılık küçük bir talep olarak görüyorlar bunu. Bir sorunuz var mı?”</p>

  <p>“Organizasyon nasıl başladı?”</p>

  <p>Kadın üstlerindeki tavanı işaret etti.</p>

  <p>“Üstümüzdeki altı katı tutan şirketin kâr amaçsız yan kuruluşuyuz.”</p>

  <p>“Hangi şirket bu?”</p>

  <p>“Halcon Industries.”</p>

  <p>Halcon. “Şahin” ya da “Avcı Kuş”un İspanyolca karşılığıydı. Başını salladı. “Bilmiyordum.”</p>

  <p>“Pek çok bölümü olan koruyucu bir şirket. Biz de bu bölümlerden biriyiz. Gelirinin çoğu esas olarak madencilik, gemicilik, canlı hayvan, petrol ve tiftikten oluşan çok çeşitli portföyünden geliyor.”</p>

  <p>“Gerçekten çok çeşitliymiş. Şirket halka açık mı?”</p>

  <p>“Hayır. Tek sahibi Bay Halcon.”</p>

  <p>“Maden kazmaktan eski mezar kazılarına uzanmak oldukça büyük bir sıçrayış,” dedi Zavala.</p>

  <p>“Daha çok garip iki şeyin yan yana duruşu gibi görünüyor, ama biraz düşününce öyle olmadığını görüyorsunuz. Ford Şirketi araba üretimiyle bir ilgisi olmayan gizli projelere destek vermişti. Bana söylendiğine göre Bay Halcon amatör bir arkeologmuş. Bir araştırmacı olmayı isterdi, ama sanayici olarak çok daha iyi.”</p>

  <p>Zavala başını salladı. “Halcon ilginç bir insana benziyor. Onunla mülakat yapmak mümkün olur muydu acaba, belki siz önceden haber verirseniz?”</p>

  <p>“Henry Ford'la mülakat yapmak isteseniz şansınız daha iyi olurdu.” Yine o çarpıcı gülümseme. “Saygısızlık etmek istemiyorum ama Bay Halcon gözlerden uzak olmayı seven birisidir.”</p>

  <p>“Anlıyorum.”</p>

  <p>Kadın saatine baktı. “Korkarım gitmek zorundayım.” Masanın üzerinden kalın bir dosya uzattı. “Bu basına verdiğimiz malzeme. Okuyun ve eğer daha fazla sorunuz olursa lütfen beni arayın. Sizi yaşadıkları deneyimler konusunda birinci dereceden bilgi verebilecek gönüllülerle tanıştırmaktan memnuniyet duyarım.”</p>

  <p>“Bunun çok yardımı olurdu. Belki kendim bile bir gezi için başvurabilirim. Tehlikeli değiller, öyle değil mi?”</p>

  <p>Kadın ona garip bir şekilde baktı. “Time-Quest'in güvenlik kayıtları konusunda kendimizle gurur duyarız. En uzak yerlerde bile güvenlik bizim en fazla önem verdiğimiz şeydir. Hatırlarsanız pek çok emekli insanın programlarımıza katıldığını söyledim.” Durakladı. “Bunlar bizim organize ettiğimiz geziler. Kısmi fonla desteklediğimiz kişiler kendi başlarının çaresine bakıyorlar. Ama genel olarak kayıtlarımız çok iyi. Bizim gezilerimizde San Antonio'da karşıdan karşıya geçerken olduğunuzdan daha güvenlikte olursunuz.”</p>

  <p>“Bunu hatırlayacağım.” dedi Zavala. Bayan Harper'ın organizasyonlarında gerçekleşenlerden haberdar olup olmadığını merak ediyordu.</p>

  <p>“Bu kâğıtlarda gelecek yılın gezilerine ait bir takvim var. Eğer sizi ilgilendiren olursa bana bildirin, neler ayarlayabileceğimize bir bakalım.”</p>

  <p>Zavala'yı lobiye kadar geçirdi, el sıkıştılar ve kadın tekrar koridor girdi.</p>

  <p>Melody gülümsedi. “Görüşmeniz nasıldı?”</p>

  <p>“Kısa ve hoş.” Uzaklaşan figüre baktı. “Adamın bir makineli tüfekle konuştuğu o eski reklamı hatırlattı bana.”</p>

  <p>Melody fingirdercesine güldü. “Eh, her zaman gece yerleri vardır.”</p>

  <p>“Hatırlattığın için teşekkürler. Gerçekten her yerden uzak gençlerin gittiği yerleri arıyorum. Eğer başka bir planın yoksa belki sana öğle yemeği ısmarlayabilirim ve bu kasabanın gece hayatı konusunda konuşuruz.”</p>

  <p>“Buradan pek uzak olmayan harika bir restoran var. Seçkin ve çok popülerdir. Öğle civarında sizinle orada buluşabiliriz.”</p>

  <p>Zavala yol tarifini alıp asansörle lobiye indi. Tekrar rehberin yanına gidip Halcon Industries'in alt kuruluşlarını defterine not aldı. Hepsi sekiz taneydi. Halkla ilişkiler müdürünün söylediği gibi çoğunlukla madencilik ve denizcilik etrafında toplanıyorlardı. Tekrar asansöre binip Time-Quest'i geçti ve geniş bir lobide indi. Burada maden filizi taşıyıcılarına ait duvar büyüklüğünde resimler asılıydı. Halcon Denizcilik. Resepsiyon görevlisine yanlış kata gelmiş olduğunu söyleyip tekrar asansöre bindi.</p>

  <p>Aynı şeyi Halcon'un himayesindeki diğer şirketler için de tekrarladı. Ofislerin hepsi çoğunlukla aynı güzellikteydi, duvar resimleri hariç. Resepsiyon görevlilerinin hepsi de genç ve çekiciydi. Halcon katında ki en büyük ofisin düğmesine bastı, ama asansör o katta durmada geçip gitti. Dışarı çıktığında bir hukuk firmasının sessiz lobisindeydi.</p>

  <p>“Özür dilerim,” dedi sade ve çalışkan görünümlü sekreter«. Ali katın düğmesine bastım, ama buraya geldim.”</p>

  <p>“Bu her zaman olur. Alt kat Halcon üst düzey yöneticilerine ait. Asansörün oraya gitmesini sağlamak için özel bir koda ihtiyacınız var.</p>

  <p>“Eh, yasal bir tavsiyeye ihtiyacım olursa artık nereye geleceğimi biliyorum.”</p>

  <p>Tekrar lobiye döndüğünde asansör gezileri yüzünden güvenlik görevlilerinin dikkatini çekmediğini umuyordu. Oklahoma City'deki bir federal ofis binasının bombalanmasından sonra bir ofis binasını incelerken yakalanmak pek akıllıca olmazdı. Giriş katına inerek bir taksi çevirdi, sonra takip edilmediğinden emin olmak için bir başka taksiye bindi. Melody'yle buluşma saati gelene dek bir kitapçıda oyalandı.</p>

  <p>Restoranın adı Bomba Sığınağı'ydı ve 1950'lerdeymiş gibi döşenmişti. 1957 üstü açılır DeSoto'dan alınma koltuklara oturdular. Melody Teksas'lı bir kızdı. Fort Worth'de doğup büyümüştü ve bir yıldır Time-Quest'de çalışıyordu.</p>

  <p>Zavala yemek sırasında, “Bayan Harper bana büyük patrondan söz etti. Bay Halcon'la hiç tanıştın mı?” diye sordu.</p>

  <p>“Şahsen değil, ama onu her gün görüyorum. Ofisten herkes çıktıktan sonra biraz çalışabilmek için bir saat daha kalıyorum. Hukuk dersleri alıyorum da.” Gülümsedi. “Sonsuza dek bir resepsiyon görevlisi olarak kalmak istemiyorum. Bay Halcon da geç saatlere kadar kalıyor ve aynı saatte çıkıyoruz. Özel asansörüyle aşağı iniyor ve bir limuzin alıyor onu.”</p>

  <p>Halcon'un şehir dışında yaşadığını duymuştu, ama bunun dışında Melody adam hakkında pek fazla bir şey bilmiyordu.</p>

  <p>“Neye benziyor?” diye sordu Zavala.</p>

  <p>“Esmer, zayıf, zengin. Ürkütücü bir yakışıklılığı var.” Güldü. “Belki de garajdaki ışık yüzünden öyle görünüyordur.”</p>

  <p>Melody zeki ve espriliydi. Zavala gece kulüplerine bir tur ayarlamak için onun telefon numarasını alırken kendini aşağılık biri gibi hissediyordu. Washington’a döndüğünde bir telefonla durumu düzeltmeye karar verdi. Öğle yemeğinden sonra bir kütüphaneye gidip Halco Industries hakkında bilgi almak için İnternete girdi. Buldukları Bay Harper'ın kendisine verdiği kısa tanımı doğruluyordu. Sonra bir araba kiralama merkezine gidip sıradan görünümlü orta büyüklükte bir araba kiralayıp Alamo'ya ait bir turist broşürü aldı. Esrarengiz Bay Halcon'la gerçekleşecek randevusunu beklerken biraz Teksas tarihi öğrenebilirdi.</p>
  <hr class="sigil_split_marker" />
</body>
</html>
