<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Arlington, Virginya&nbsp;</h2>

  <h2 id="sigil_toc_id_11">Kısım 21</h2>

  <p>Jose “Joe” Zavala Washington'un hemen dışındaki Arlinglon'da bir zamanlar bölge kütüphanesi olarak kullanılan küçük bir binada yaşıyordu. Birinci kattaki oturma odası güneybatılara özgü doğal tarzda döşenmişti. Mobilyaların çoğunu babası yapmıştı. Dekoru renkleri ve sıcaklığı için seviyordu, ama mütevazı atalarından ne kadar uzaklaştığını hatırlatıyordu kendisine.</p>

  <p>Joe'nun, Meksika'nın. Morales şehrinde doğan annesi ve babası altmışlı yılların sonlarında El Paso'nun batısı olan Rio Grande'ye geçmişlerdi. Annesi yedi aylık hamileydi ve Jose anne babasının yerleştiği ve babasının marangoz olarak mobilyalar yaptığı Santa Fe, New Meksika'da doğup büyümüştü. Denizin cazibesi kendisini çöl ve dağ evinden çağırmıştı. New York Denizcilik Üniversitesi'nden mühendis olarak mezun olan Zavala dahilik sınırında mekanik bir belleğe sahipti ve üniversiteyi bitirir bitirmez Amiral Sandecker tarafından işe alınmıştı.</p>

  <p>Austin. NUMA merkezinin ezici varlığı ve müdürünün taleplerinden kurtulmak için Zavala'nın evinde toplanmayı önermişti. Bir gece önce Sandecker'i arayıp planın başarısızlığa uğradığı raporunu vermek şeklindeki nahoş görevi tamamlamıştı. Sandecker ona iyi bir uyku çekmesini ve olabildiğince hızlı bir şekilde Washingtona dönmesini tavsiye etmişti. Austin ve diğerleri havaalanının yakınındaki bir otelde birkaç saat boyunca kafa patlatmış ve ilk uçağa binerek ertesi gün öğleden önce Washington'a varmışlardı. Hâlâ idare etmesi gereken bir danışmanlık firması olan Nina başka bir uçağa atlayıp Boston'a dönmüştü. Austin duş alıp üzerini değiştirmek için evine uğrayıp ofisiyle görüştü. Sekreteri onun için bir bilgi paketi bulunduğunu söyledi. Austin bir kuryeyle Zavala'nın evine göndermesini söyledi.</p>

  <p>Trout toplantıya gecikmişti ve bu onun hiç yapmadığı bir şeydi. Austin, Paul’u beklerken ahşap yemek masasına oturup NUMA'dan gelen dosyayı okumaya başladı. Zavala makinelerle oynadığı bodrumdan çıkıp geldi. Austin ona dosyadan çıkardığı siyah beyaz bir fotoğrafı uzattı. “Bu FBI'dan geldi.”</p>

  <p>“Güzel kız,” dedi Zavala. Fotoğraftaki sarışın genç kadın klasik bir güzel değildi, ama masum gözleri ve Arizona kazısında gösterdiği hoş gülümsemesiyle Ortabatı tarzında çekici bir kadındı.</p>

  <p>“Bayan Wintage mi?” diye sordu Zavala.</p>

  <p>Austin başını salladı. “Kırk yıl önceki haliyle Bayan Wintage.” Fotoğrafı geri aldı. “Adı Crystal Day. Yeni bir Doris Day olacağını düşünürlermiş. Elli ve altmışlı yıllarda film başarıları varmış. Bir Rock Hudson filminde kucaklaşma sahnesi çekerek en yüksek noktasına ulaşmış. Pahalı alkol, uyuşturucu alışkanlıkları ve erkeklerle ilgili kötü zevki olmasa çok başarılı olabilirmiş. Son birkaç yıldır tanınmamış televizyon şovlarında roller alıyormuş, ama onlar da çok seyrekmiş.”</p>

  <p>“Ne trajik bir kayıp,” dedi Zavala başını sallayarak. “Nasıl olup da duşta öldürülmüş?”</p>

  <p>“Ajansı bağımsız bir film şirketinden telefon aldığında Crystal'i düşündüğünü söyledi. Küçük bir rol için orta yaşlı bir kadın arıyorlarmış. Büyük para veriyorlarmış. Benim tahminimce Crysal'i kim tuttuysa çaresizlik içinde olduğunu ve bu role atlayacağını biliyordu. Hatta bunun umduğu şey olmadığını ve kameralar karşısında oynamayacağını öğrendiğinde bile.”</p>

  <p>“Bizi kandıracak kadar iyiydi.” dedi Zavala.</p>

  <p>“Ya evet. 'kocası,' Spokane'lı Bay Wintage de öyle.”</p>

  <p>“Yok olan sakalıyla esrarengiz yaralı yüz. Onunla ilgili bir şey buldular mı?”</p>

  <p>“Yatarken bile eldiven giymiş olmalı.” dedi Austin kaşlarını çatarak. “Laboratuvardaki çocuklar kullandığı küreğin sapını bile incelediler parmak izi için. Ama hiçbir şey bulamadılar.”</p>

  <p>“Projeye bir köstebek yerleştirmek iyi bir hareketti,” dedi Zavala gizleyemediği bir hayranlıkla.</p>

  <p>“Bunu bir öğrenme deneyimi olarak gör,” dedi Austin sinirli bir sesle. “Bu adamları küçümsememeyi öğrendik. Çok iyi organize olduklarını biliyoruz.” Fotoğrafa bir fiske attı. “Ve eksik kalan işlerden hoşlanmadıklarını da.”</p>

  <p>“Time-Quest bağlantısını da doğrulamış olduk. Projeye birkaç gönüllü katıyorlar, sonra onları kaçırıp yerine kendi adamlarını koyuyorlar. Böylece Time-Quest temiz kalıyor. Çok zekice.”</p>

  <p>“Şeytani bir zekâ. Ya Wintage'in kulübe havaya uçmadan hemen önce dostça el sallamasına ve nöbetçilerin sonradan bildirdiği yorumuna ne diyorsun?”</p>

  <p>“'İyi denemeydi' için mi? Bir katile göre iyi bir mizah yeteneği olduğunu kabul etmelisin.”</p>

  <p>“Ama gördüğün gibi. gülmüyorum. Buna zorunlu olmadığı halde yüzümüze vurdu. Neden?”</p>

  <p>“Yalnızca yüzümüze vurmak mı istedi?”</p>

  <p>“Belki.” Austin düşünceli bir şekilde çenesini kaşıdı. “Sanırım bu yalnızca ukalalığından kaynaklanıyordu. Bize kim olduğumuzu bildiğini ve bizimle dalga geçebilecek kadar büyük bir organizasyona ait olduğunu söylüyordu.”</p>

  <p>“NUMA'dan daha büyük mü?”</p>

  <p>“Keşke bilseydim Joe.” Austin fotoğrafı dosyaya geri koydu. “Keşke bilseydim.”</p>

  <p>“Bundan sonra ne yapacağımıza dair bir fikrin var mı?”</p>

  <p>“Bu plan yapıldığında iyileşmekte olduğum için şanslıyım. Hovercraft bağlantısına ve cinayete bakmaya devam edeceğiz.”</p>

  <p>“Takip ettiğimiz pek aydınlık bir yol değil.” dedi Zavala. San Antonio'ya gidip Time-Quest'i şahsen kontrol etsem?”</p>

  <p>“İşe yarayabilir. Time-Quest'in mali desteğini merak ediyorum.”</p>

  <p>Kapı hafifçe çalındı. Trout pervazdan geçmek için başını eğerek içeri girdi. Yüzünde ciddi bir bakış vardı, ama bu onun her zamanki haliydi.</p>

  <p>“Özür dilerim, geciktim çocuklar. Gamay hakkında Nereus'\a konuşuyordum.”</p>

  <p>Karısını merak ettiği açıkça belli olan Trout ülkenin üzerinde uçarken sık sık NUMA'yı arayıp Gamay'dan bir haber olup olmadığını sormuştu.</p>

  <p>“Bir haber var mı?” diye sordu Austin. Trout koltuğa yerleşirken başını salladı. “Gemiden kıyıya çıkmak için bir araca bindiğini doğruluyorlar. Sonra bir jip kiraladığını da. Görmeyi çok istediği müze antropologu Profesör Chi'yle buluşacağını ve o akşam döneceğini söylemiş.”</p>

  <p>“O ve Dr. Chi buluşabilmişler mi?”</p>

  <p>Trout huzursuzca kımıldandı. “Bilmiyorum. Oradaki çocuklar hâlâ Chi'ye ulaşmaya çalışıyorlar. Görünüşe göre zamanının çoğunu sahada geçiriyormuş, bu yüzden endişelenmememi söylediler. Ama habersiz bırakmak Gamay'ın tarzı değildir.”</p>

  <p>“Ne yapmak istiyorsun, Paul?”</p>

  <p>“Bana burada ihtiyacınız olduğunu biliyorum,” dedi Trout özür dilercesine. “Ama durumu kontrol etmek için birkaç günlüğüne Yucatan'a dönmek istiyorum. İkinci üçüncü elden haberlerle Gamay'ın izini sürmek kolay değil.”</p>

  <p>Austin başını salladı. “Joe, Time-Quest'e bakmak için Teksas'a gidiyor. Ben Washington'da kalıp Arizona fiyaskosuna dair raporu yazacağım. Neden neler öğrenebileceğine bakmak için kırk sekiz saat izin almıyorsun? Eğer daha fazla zamana ihtiyacın olursa ben Sandecker'ı hallederim.”</p>

  <p>'Teşekkürler,” dedi Trout biraz canlanarak. “Beni bu gece oraya götürecek bir uçak ayarladım. O zamana kadar ekibe ayıracak birkaç saatim var.”</p>

  <p>“O geniş zeki alnın içinde gezinen herhangi bir fikir var mı?”</p>

  <p>Trout kaşlarını çattı. “Kesin olarak bulduğumuz şey bütün olaylarda tetiği çeken şeyin Kolomb öncesi sanat eserinin keşfi olduğu.”</p>

  <p>“Evet, bu doğru,” dedi Austin. “Ama nedenini bilmiyoruz.”</p>

  <p>Zavala mırıldandı. “Bin dört yüz doksan ikide Kolomb mavi okyanusa açıldı.”</p>

  <p>Derin düşüncelere dalmış olan Austin kafası karışmış bir ifadeyle baktı. “Ne dedin sen?”</p>

  <p>“Lisede öğrendiğim bir şiirin ilk mısrası. Senin de aynı şiiri öğrenmen gerekmiştir herhalde.”</p>

  <p>“Öğrendim, ama gerisini senden daha iyi hatırlıyor değilim.”</p>

  <p>“Şiirden A almaya çalışmıyordum,” dedi Zavala. “Düşünüyordum. Belki Kolomb-öncesi anahtar değildir. Belki anahtar Kolomb'dur.”</p>

  <p>“İyi bir noktayı işaret ettin,” dedi Trout.</p>

  <p>“Öyle mi?” dedi Zavala. Kendisi bile emin değildi bundan.</p>

  <p>“Paul haklı,” dedi Austin. “Kolomb olmaksızın Kolomb öncesinden söz edilemez.”</p>

  <p>Zavala sırıttı. “Bin dört yüz doksan iki...”</p>

  <p>“Kesinlikle. Bu aptal şiir çoğumuzun Kolomb hakkında bildiklerini özetliyor. Yola çıkış tarihini ve onun sayesinde ekim ayında birkaç gün tatil olduğu gerçeğini biliyoruz. Ama yaşlı Chris hakkında gerçekten ne biliyoruz? Özellikle bu cinayet saldırılarına uyacak.”</p>

  <p>Trout'un analitik beyni çalıştı. “Sanırım nereye yöneldiğini biliyorum. Kolomb ve bu olaylar arasında dolaylı bir bağlantı olduğunu biliyoruz. Bundan dolayı...”</p>

  <p>“Sonuç çıkarmaya devam et,” diye cesaret verdi Zavala.</p>

  <p>“Bundan dolayı soru: Dolaylı bir bağlantı var mı?”</p>

  <p>Birbirlerine baktılar. “Perlmutter,” dediler hep bir ağızdan.</p>

  <p>Austin telefonu kapıp tuşlara bastı. Geniş Georgetown karavan evin özel hattı bir geminin çanları gibi çaldı. İriyarı bir adam ahizeyi kaldırdı. Kırmızı ve altın rengi şal desenli sabahlığının altına mor pijamalar giymişti. Bir koltuğa oturmuş odanın her santimetrekaresini dolduruyor gibi görünen binlerce kitaptan birini okuyordu.</p>

  <p>“Ben St. Julien Perlmutter,” dedi muhteşem gri sakalının ardından. “Konunuzu kısaca belirtin.”</p>

  <p>“Kristof Kolomb,” dedi Austin. “Yeterince kısa oldu mu?”</p>

  <p>“Tanrım, sen misin Kurt? Barbar sahilinde korsanlarla savaştığını duydum.”</p>

  <p>“Yalnızca işini yapan bir hükümet görevlisiyim ben. Birisinin Amerikan gemiciliği için denizleri güvenli tutması gerekiyor.”</p>

  <p>“Yaşa ve öğren dostum. Birleşik Devletler Donanması'nın NUMA'nın lehine dağıtıldığından habersizdim.”</p>

  <p>“Kendilerini toparlamaları için onlara bir şans daha verdik. Bildiğin gibi korsanlar NUMA'nın her zamanki işi değildir.”</p>

  <p>“Ah, evet. Yani Okyanuslar Amirali'yle ilgileniyorsun? Biliyor musun, Kanarya Adaları'nın batısına geçmesi bir mucize.”</p>

  <p>“Kötü denizci mi?”</p>

  <p>“Tanrım hayır. Kötü hesaplama demek daha doğru olur. Ben tayfanın yiyeceğinden söz ediyorum. Günlük payın kuru bisküvi, tuzlanmış et, tuzlanmış balık ve zeytinyağı olduğunu biliyor muydun? Fasulye ve nohut da var tabii, tatlı olarak da kuru üzüm ve badem,” dedi sesinde bir dehşet ifadesiyle. “Tek parlak nokta taze balık bulunmasıydı.”</p>

  <p>Austin, Perlmutter'in iyi yiyecek ve şarapla ilgili tezine doğru kaydığını hissetti. Gemiler ve gemi enkazlarına karşı duyduğu ilgiye eşdeğer yakıcı tutkusuydu bunlar. Perlmutter klasik bir obur ve ehlikeyfti. Neredeyse iki yüz kiloluk şişman figürü sık sık muhteşem yemekler yediği en şık restoranlarda tanınır ve saygı uyandırırdı.</p>

  <p>“Yiyeceklerinden çıkan böcekleri de unutma,” dedi Austin, Perlmutter'i en sevdiği konudan uzaklaştırmaya çalışarak.</p>

  <p>“Böceklerin nasıl olacağını hayal edemiyorum. Afrika'da çekirge ve tırtıl denedim. İyi protein kaynağı oldukları söylendi bana, ama tadı tavuğa benzer bir şey yemek istersem tavuk yerim. Ne bilmek istediğini tam olarak söylemelisin bana. Neden Kolomb'la ilgilendiğini sorabilir miyim?”</p>

  <p>Perlmutter sessizce dinledi, ansiklopedik zihni her türlü detayı emdi. Austin, Fas cinayetlerini ve kendi başarısız planlarını özetledi.</p>

  <p>“Sanırım neye ihtiyacınız olduğunu anladım. Neden Kolomb'un birisine öldürme isteği verdiğini öğrenmek istiyorsunuz. Kolomb'un ilk kez sertlik uyandırışı değil bu. İnanılmaz şekilde sağ kalmayı başarmıştı. Amerika'yı keşfi konusunda hatalıydı, ama bununla ün kazandı. Öldüğü güne kadar Çin'i keşfettiğini iddia etti. Bütün bir kıtanın var olduğunu hiçbir zaman kabul etmedi. Amerika'da köle ticaretine başladı ve İspanyol engizisyonunun korkunç şaşaasını Yeni Dünya'ya taşıdı. Altın onda saplantı halindeydi. Bakış açına bağlı olarak o ya bir azizdi ya da hergelenin biriydi.”</p>

  <p>“Bu o zamandı. Ben şimdiden söz ediyorum. Neden birisi keşiflerinin gözden düşürülmesini önlemek için cinayet işler? Bütün istediğim bir bağ.”</p>

  <p>“Yolculukları tonlarca yazılı malzeme sağladı. Onun hakkında yazılanlar bir kütüphaneyi doldurabilir.”</p>

  <p>“Bunun farkındayım, bu yüzden seni aradım. Buradaki süprüntüyü temizleyebilecek tek tanıdığım sensin.”</p>

  <p>“İltifat etmek seni bir yere götürmez...”</p>

  <p>“Çalışmanın karşılığını seçtiğin bir restorantta akşam yemeğiyle ödeyeceğim.”</p>

  <p>“...Egosunun ve iştahının aynı anda baştan çıkarılmasına kim direnebilir ki? Öğle yemeğimi yer yemez araştırmaya başlayacağım.”</p>
  <hr class="sigil_split_marker" />
</body>
</html>
