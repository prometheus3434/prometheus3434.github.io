<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Georgetown, Washington DC&nbsp;</h2>

  <h2 id="sigil_toc_id_21">Kısım 40</h2>

  <p>“Gamay, bir dakikan var mı?” diye çalışma odasından seslendi Trout. Bilgisayar monitörüne doğru eğilmiş, çeşitli denizaltı projeleri için grafikler çizdiği geniş ekrana bakıyordu dikkatli bir şekilde.</p>

  <p>“Evet,” diye mırıldandı Gamay yan odadan. Sırtüstü uzanmış, transtaki biri gibi havada asılı duruyor, iki merdivenin desteklediği dar kalas iskeleyle dengeleniyordu. O ve Paul Georgetown tuğla evin iç dekorasyonunu sık sık değiştiriyorlardı. Rudi Gunn, NUMA merkezine rapor vermeden önce birkaç gün dinlenmek için izin almasını emretmişti. Ama Gamay eve döner dönmez tamamlamadan bıraktığı bir projeyi ele almış, güneşli odalarının tavanındaki çiçekleri boyamıştı.</p>

  <p>Ellerini bir beze silerek çalışma odasına girdi. Eski bir blucinle pamuklu çalışma gömleği giyiyordu. Koyu kızıl saçları üzerinde Tru-Test Boyaları yazılı bir şapkanın altında toplanmıştı. Yüz koruyucu gözlükler taktığı göz çevresi dışında yeşil ve kırmızı lekelerle kaplıydı.</p>

  <p>“Boya yapan Jackson Pollock'a benziyorsun,” dedi Trout.</p>

  <p>Ağzındaki kırmızı boyayı sildi. “Michelangelo'nun Şistine Kilisesi'nin tavanını nasıl boyadığı beni aşıyor. Yalnızca bir saattir uğraşıyorum ve şimdiden dirseğim ağrıdı.”</p>

  <p>Trout olmayan gözlüklerinin üstünden bakıp sırıttı.</p>

  <p>“O kurt gülümsemesi de ne oluyor?” diye sordu Gamay tehlikeyi sezerek.</p>

  <p>Trout elini ince beline koyup Gamay'ı kendine doğru çekti. Eve döndüklerinden beri her fırsatta ona dokunuyordu, sanki tekrar ormanda kaybolmasından korkuyordu. Kaybolduğu günler Trout için bir kâbus gibiydi, ama Yankee yetiştirilme tarzı bunu ifade etmesine izin vermezdi.</p>

  <p>“Yalnızca yüzün boya içindeyken ne kadar seksi göründüğünü düşünüyordum.”</p>

  <p>Gamay adamın ince saçlarını karıştırarak alnına döktü. “Siz sapıklar bir kızla nasıl konuşulacağını iyi biliyorsunuz.” Gözleri ekrandaki resme takıldı. “Beni bunun için mi çağırdın?”</p>

  <p>“Bu kadar romantik hareket yeter.” Ekranı gösterdi. “Evet. Bana ne gördüğünü söyle.”</p>

  <p>Gamay, Trout'un omzunun üstünden eğilip gözlerini kısarak ekrana baktı. “Çok fazla zekâ gerekmiyor. Sekiz fantastik görünümlü kafanın güzelce ayrıntılandırılmış çizimlerini görüyorum.” Sesi bilimsel bir tarz aldı, tıpkı bir otopsiyi yöneten patologunki gibi. “İlk bakışta profiller benzer gibi görünüyor, ama daha fazla inceleyince ince farklar seziyorum, özellikle çene ve ağızda, ama kafatasında da var. Nasıl gidiyorum. Sherlock?”</p>

  <p>“Yalnızca görmekle kalmıyor, gözlem de yapıyorsun, sevgili Watson.”</p>

  <p>“Başlangıç düzeyinde, sevgili dostum. Bunları kim çizdi? Kendi içlerinde birer sanat eseri bunlar.”</p>

  <p>“Saygıdeğer, Dr. Chi. Çeşitli yeteneklerin adamı.”</p>

  <p>“Yaptığı hiçbir şeye şaşırmayacak kadar çok gördüm profesörü. Bunlar eline nasıl geçti?”</p>

  <p>“Harvard'dayken Chi bana gösterdi. Sana göstermemi söyledi. Biyolojiye geçmeden önce branşının arkeoloji olduğunu hatırlamış. Ama daha çok yeni bir göz istiyordu.” Trout vücudunu arkaya doğru esneterek ellerini ensesinde birleştirdi. “Ben deniz jeologuyum. Bunları alıp istediğim her türlü güzel resmi yaparım, ama bana bir anlam ifade etmiyorlar.”</p>

  <p>Gamay bir sandalye çekip kocasının yanına oturdu.</p>

  <p>“Bir de şöyle bak, Paul. Birisinin denizden çıkardığı kaya parçasını sana uzatmasından farklı değil bu. İlk olarak ne sorardın?”</p>

  <p>“Kolay. Nereden bulduğunu.”</p>

  <p>“Bravo.” Yanağına bir öpücük kondurdu. “Aynı şey arkeoloji için de geçerli. Maya çalışmaları deniz biyolojisine geçmeden önceki uzmanlık alanım değildi, ama işte ilk sorum. Bu oymalar nereden geldi?”</p>

  <p>Trout parmağıyla ekrana vurdu. “Bu Chi'nin MTE adını verdiği bölgeden. Chiclero'lara ilk rastladığınız yerden.”</p>

  <p>Gamay hatırladığı kötü anılar yüzünden içinin ürperdiğini hissetti. “Ya diğerleri?”</p>

  <p>“Hepsi Chi'nin ziyaret ettiği farklı yerlerden.”</p>

  <p>“Bunları seçmesinin nedeni neymiş, benzerliklerinden başka yani?”</p>

  <p>“Yerleri. Her yüz belki Fenikeli olan belki de olmayan gemileri gösteren duvar süsüyle oyulmuş gözlemevinden geliyor.”</p>

  <p>“İlginç.”</p>

  <p>“Hım-hım. Profesör de öyle düşünmüş. Gemi teması onları birbirine bağlıyor.”</p>

  <p>“Bütün bunların anlamı ne?”</p>

  <p>“Bilmiyorum,” dedi Trout omuz silkerek. “Korkarım Mezoamerikan uzmanlığımın sınırları buraya kadar.”</p>

  <p>“Neden Profesör Chi'yi aramıyoruz?”</p>

  <p>“Az önce denedim. Mexico City'deki ofisinde değilmiş. Daha önce orada olduğunu ama şimdi gittiğini söylediler.”</p>

  <p>“Sakın söyleme. Sahaya çıkmış.”</p>

  <p>Trout başını salladı. “Not bıraktım.”</p>

  <p>“HumVee'sini geri aldığına göre buna fazla güvenme. Ya Orville?”</p>

  <p>“Çatlak profesör mü? Benim aklımdaki de tam olarak buydu. Belki ilham verici bir şeyler söylersin diye bunları önce senin görmeni istedim.”</p>

  <p>“Linus Orville'i ara. Vereceğim ilham bu.”</p>

  <p>Trout kart dosyasını tarayıp bir numara tuşladı. Onzille cevap verince Trout telefonun hoparlörünü açtı.</p>

  <p>“Ah, Mulder ve Scully,” dedi Orville sevilen bir dizideki FBI kahramanlarından söz ederek. “X-Dosyalarında işler nasıl gidiyor?”</p>

  <p>Trout çıkarabildiği en ciddi ses tonuyla, “O esrarengiz kabartma teknelerin kayıp kıta Mu'ya ait olduğuna dair sağlam kanıtlar bulduk.”</p>

  <p>“Şaka yapıyorsunuz!” dedi Orville soluğu kesilerek.</p>

  <p>“Evet, şaka yapıyorum. Mu sözcüğünü söylemek hoşuma gidiyor yalnızca.”</p>

  <p>“Eh, sana da moo, Mulder. Şimdi lütfen aramanın gerçek sebebini söyler misin?”</p>

  <p>“Profesör Chi'nin Paul'e bıraktığı o çizimler hakkındaki fikrinize ihtiyacımız var.”</p>

  <p>“Ah, Venüs duvar süsleri.”</p>

  <p>“Venüs mü?”</p>

  <p>“Evet, sekiz serisi. Her figür Venüs tanrısının vücut bulmasını temsil ediyor.” Gamay figürlerin çıkık çeneleri ve alınlarıyla korkunç profillerine baktı. “Iğğğ. Aşk tanrıçasının midye kabuğu içinde deniz köpüğünden çıkan zarif bir kız olduğunu düşünürdüm hep.”</p>

  <p>“Çünkü Botticelli'nin resimleriyle beynin yıkanmış ve zamanını Temple of Doom oyunundan çıkmadan önce klasik çalışmalar üzerinde harcamışsın. Maya Venüsü bir erkekti.”</p>

  <p>“Ne kadar şövenistse.”</p>

  <p>“Yalnızca bir dereceye kadar. Mayalar iş insan kurban etmeye gelince eşit fırsata inanırlardı. Venüs Quetzalcoatl veya Kukulcan'ı sembolize ediyordu. Tüylü yılan. Hepsi birbirine bağlı. Doğuş ve yeniden doğuş analojisi. Quetzalcoatl gibi Venüs de yalnızca yeniden ortaya' çıkmak için yok olur.”</p>

  <p>“Anlıyorum,” dedi Trout. “Mayalar onun tekrar gelecek kadar mutlu olmasını sağlamak için tapınaklarını tanrı temsilleriyle süslediler.”</p>

  <p>“Evet, biraz büyük adamı yağlamak söz konusuydu. Mimarinin dinlerine nasıl girdiğini anlamak zorundasınız. Maya binaları çoğunlukla gün dönümü ve ay tutulması ya da Venüs'ün görünüp kaybolduğu yerler gibi anahtar noktalara yerleştirilirdi. Başka bir deyişle göksel bir hesap makinesi.”</p>

  <p>“Profesör Chi MTE bölgesindeki gözlem kulesini bilgisayardaki hardware'le, üzerindeki yazıtları software'le kıyasladı. Bunun bütün resmin yalnızca bir parçası olduğunu söyledi, tıpkı bir devrenin bilgisayarın parçası olduğu gibi,” dedi Gamay.</p>

  <p>“Evet, bu teorisini bana da aktardı, ama sizin yontma kulenizin bir IBM kopyası olabilmek için çok uzun yol alması gerekli.”</p>

  <p>“Yine de kule ve diğerlerinin bütünleştirilmiş bir planın parçalan olması mümkün, değil mi?”</p>

  <p>“Beni yanlış anlamayın. Mayalar inanılmaz derecede sofistikeydiler ve her zaman insanı şaşırtmayı biliyorlardı. Saray kapılarını ve caddeleri yılın çeşitli zamanında güneşi ve yıldızlan gösterecek şekilde diziyorlardı çoğunlukla. Görüyorsunuz ya, Venüs'ün hareketlerini tahmin etmek rahiplere olağanüstü güç verirdi. Venüs tanrısı ekim ve hasat zamanını yağmurlu mevsimler gibi önemli tarihleri çiftçilere bildiriyordu. Chichen Itza'daki Karakol'un ufuktaki çeşitli noktalarda Venüs'le aynı hizada bulunan pencereleri vardır.”</p>

  <p>“Bildiğim kadarıyla Karakol'da gemi resimleri yoktu,” dedi Gamay.</p>

  <p>“Yalnızca duvar süslerinin geldiği sekiz tapınakta vardı. Venüs dönüşü sırasında sekiz gün ortadan kaybolur. Önemli kararlar yüzünden bu gezegene bağlıysanız ürkütücü bir şey. Bu yüzden rahipler kuyuya birkaç evlenmemiş kız atar, yaratıcı bir şekilde kan akıtırlardı ve her şey tekrar eski haline dönerdi. Kan akıtmadan söz etmişken beş dakika sonra bir dersim var. Bu büyüleyici tartışmaya daha sonra devam edebilir miyiz?”</p>

  <p>Gamay işini bitirmemişti henüz. “Venüs'ün sekiz günlüğüne kaybolduğunu ve içinde gemi oymaları bulunan sekiz tapınak olduğunu söylediniz. Bu bir tesadüf mü?”</p>

  <p>“Chi öyle düşünmüyor. Gitmek zorundayım. Sınıfıma Muster'leri anlatmak için sabırsızlanıyorum.”</p>

  <p>Telefon kapandı. Paul sarı not defterini aldı. “Çok aydınlatıcıydı. Elimizdekilere bir daha bakalım. Sekiz tapınak gözlem evi var. Her biri Venüs'ün hareketlerini izlemek üzere inşa edilmiş.” Trout not alıyordu. “Bu yapılar aynı zamanda tek bir temaya adanmış, belki Fenikeli olan ve büyük hazineler taşıyan gemilerin gelişi. Abartılı bir tahmin. Gözlem evleri ve Venüs'ün hazinelerle bir ilgisi vardı.”</p>

  <p>Gamay onayladı. Not defterini alıp rastgele sekiz daire çizdi. “Diyelim ki bunlar tapınaklar.” Daireleri birbirine bağlayan çizgiler çekti ve gelişigüzel çizimlerine bir an için baktı. “Burada bir şey var,” dedi.</p>

  <p>Paul karalamalara bakıp başını salladı. “Düz ayaklı bir örümceğe benziyor.”</p>

  <p>“Çünkü yeryüzüyle ilgili terimlerle düşünüyoruz.” Sayfanın kenarına yakın bir yere iki yıldız çizdi. “Dünyanın üstüne yükseliyor. Diyelim ki, bu Venüs ve ufuktaki en uç noktasında. MTE'de gördüğüm tapınakta bir kaledeki okçu penceresi gibi yarığa benzer iki açıklık vardı. Pencereden Venüs'e bir hat çizersen göreceğin şey şudur. Şimdi diğer pencere için de aynı şeyi yapacağım.” Yaptığı işten tatmin olarak her bir gözlem evinden Venüs noktalarına doğru çizgiler çizdi.</p>

  <p>Ürettiği kaba kareler düzeni şeklindeki çizimi Paul’un burnuna soktu.</p>

  <p>“Şimdi akşam yemeğini yemeye hazırlanan bir timsaha benzedi,” dedi Paul.</p>

  <p>“Olabilir. Ya da aç bir yılana.”</p>

  <p>“Hâlâ yılanı mı düşünüyorsun?”</p>

  <p>“Hem evet, hem hayır. Dr. Chi boynunda bir tılsım taşıyor. Tüylü yılan diyor ona. Bana onu hatırlattı, Kukulcan'ın çeneleri.”</p>

  <p>“Bundan bir anlam çıkarmanın mümkün olduğunu kabul etsek bile gözlem evlerinin tam olarak nerede bulunduklarını bilmemiz gerekiyor. Chi'nin sahada olması çok kötü.”</p>

  <p>Gamay onu pek dinlemiyordu. “Bir şey geldi aklıma. Kurt ve Joe' nun aradığı o konuşan taş. Bir tür kareler düzenine benzemesi gerekmiyor muydu?”</p>

  <p>“Doğru. Bir bağlantı var mı acaba?”</p>

  <p>Trout telefonu aldı. “Chi'nin geri döner dönmez bizi araması için bir mesaj daha bırakacağım. Sonra Kurt’u arayıp bir şey bulmuş olabileceğini söyleriz.”</p>

  <p>Gamay rastgele çizdiği şeylere baktı yine. “Evet. Ama ne?”</p>
  <hr class="sigil_split_marker" />
</body>
</html>
