<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 45</h2>

  <p>Austin okyanusun üstünde bir pisi balığı gibi kancaya asılı dururken Monkfish'ln üstüne inen sis duvarını görebiliyordu. Vinç ekseni üzerinde dönerek Austin'i güverteye bıraktı. Tayfa zırhlı bir şövalyeye hizmet eden şövalye adayları gibi sulan süzülen giysisini çıkarmaya yardım etti.</p>

  <p>Birkaç dakika sonra Zavala yukarı çıkarıldı. Austin'in ilk adımlan sarsaktı. Zavala ona bir fincan sıcak kahve verdi. Sıcak içecekten birkaç yudum aldıktan sonra kan akışı düzeldi. Sonra en fazla öncelik taşıyan işlerini halletmek için bacaklarını kısarak bir yanşa girdiler. Tuvaletlerden gülümseyerek çıktılar. Sıcak ve kuru elbiselerini giydikten sonra güverteye geri döndüler.</p>

  <p>Andrea Dona enkazından yukarı çıkış olaysız ama gerilimli olmuştu. Özellikle vincin dur-başla hareketleriyle gerginliği azalttığı ve suyun kaldırma kuvvetinin yok olduğu yüzeyde. Becerikli Monkfish tayfası taşı kaybetmemek için daha fazla şamandıra ekledi, taşı bir askıya aldılar, sonra kıç tarafındaki A-çerçevesini kullanarak gemiye aldılar.</p>

  <p>Austin tahta bir palet üstünde duran zararsız görünümlü taşa baktı ve bu kadar sıkınayla can kaybına neden oluşuna şaşırdı. Taş aşırı derecede büyük bir mezar taşına benziyordu. Onun uğruna öldürülen onca insan düşünüldüğünde öyle sayılabilirdi. Bir adam boyundan biraz uzundu, genişliği ve kalınlığı hemen hemen aynıydı. Austin güvertede diz çöküp elini yüzeyine sürdü. Kurudukça rengi siyahtan koyu griye dönüyordu. Hiyerogliflere baktı, ama kendisi için bir anlam ifade etmiyorlardı. Bu olayda hiçbir şeyin bir anlamı yoktu zaten.</p>

  <p>Tayfa taşı kabarık koruyucu bir materyalle örtüp üzerine naylon sardı. Küçük bir vinç taşı güverte seviyesindeki depoya götürdü. Neredeyse yarım yüzyıldır batık bir kamyonun içinde yıpranmasına rağmen kırılabilir görünmüyordu, ama binlerce küçük parçaya bölünme riskine girmek istemiyordu.</p>

  <p>Donatelli üzüntülü gözlerle taşın götürülüşünü izledi. “Yani bütün o adamlar bunun için öldüler, öyle mi?”</p>

  <p>“Cinayetler hâlâ bitmedi,” diye cevap verdi Austin gözlerini kısıp sise bakarak. Yoğunlaşan sis artık kurtarma gemisini tamamen kaplamış, sesi ve ışığı bastırıyordu. Isı en az on derece düşmüştü. Donatelli'nin Andrea Doria'yı Stockholm'ün gözlerinden saklayan benzeri sis tabakasını anlatışını hatırlayınca ürperdi.</p>

  <p>“Gidip kaptana bir bakalım,” dedi ve köprüye çıktılar.</p>

  <p>Dümen köşkünde McGinty onlara radara gelmelerini işaret edip yeşil ekrandaki beyaz noktayı gösterdi. Austin gözlerini kapatıp açtı. Belki sualtında çok uzun süre kalmıştı. Işık noktasının hızlı hareketi bir gemiden çok bir uçağı andırıyordu.</p>

  <p>“Bu araç benim sandığım kadar hızlı mı hareket ediyor?” dedi Zavala.</p>

  <p>“Bir peri gibi gidiyor,” diye kükredi McGinty.</p>

  <p>Austin ekrana parmağıyla dokundu. “Bizim kötü adamlarımız olabilir.”</p>

  <p>McGinty'nin gözleri parladı. “Güneyde büyüdüğüm yerde polis devriye arabasını apartmanların bulunduğu siteye sokardı ve insanların her yöne kaçtığını görebilirdiniz. Polis her zaman herhangi bir şey için aranan birini bulurdu. Eğer bir suçun varsa bacaklarını harekete geçirmek için bütün yapman gereken şey arabanın üstündeki mavi ışığı görmek olurdu. Bahse girerim aynı şey burada da söz konusudur.”</p>

  <p>“Kimse takip etmediğinde suçlu kaçar,” dedi Austin. Işıklı nokta aynı yöne giden başka araçları sanki hareketsizlermiş gibi hızla geçti. “Bana kalırsa bu herifler elli mil yapıyor.”</p>

  <p>McGinty hafifçe ıslık çaldı. “Bana göre büyük bir gemiye benziyor bu. Bu büyüklükte olup böyle hareket eden bir gemi bilmiyorum.”</p>

  <p>“Ben biliyorum. Adı Hızlı Gemi. Yeni bir tasarım. Thornycroft ve Giles adlı şirket üretiyor. Ama Hızlı Gemi bile kırk beş mil yapıyor. Yeni modelleri belki daha hızlıdır. Kaptan, saldırıdan hemen önce etrafta büyük bir gemi gördünüz mü?”</p>

  <p>“Burası hareketli bir bölgedir.” McGinty bunun hafızasına bir yardımı olacakmış gibi şapkasını başına taktı yine. “Çok sayıda tekne, daha çok balıkçı teknesi, gidip geliyorlardı. Bu gemiyi gerçekten gördük mü? Belki. Bir mil kadar uzakta büyük bir gemi vardı, ama sisin içinde kaybettik onu. Dalış operasyonlarıyla meşguldüm.1</p>

  <p>“Bence şirket adını araştırırsak sahibinin Halcon Industries olduğu ortaya çıkacaktır.”</p>

  <p>“Hava gözetleme ekibi getirebilir miyiz?” diye sordu McGinty.</p>

  <p>“Bu siste olanaksız. Ama onu bulursak ne olacak? Gemiye çıkmak için elimizde mahkeme emri olması lazım.”</p>

  <p>Zavala sessizce dinliyordu, ağzı garip bir şekilde bükülmüştü. “Beni rahatsız eden bir şey var,” dedi. “O adamlar nerede olduğumuzu ve ne yaptığımızı biliyorlardı. Nereden biliyorlardı bunları? Bu işin peşine düşmeye birkaç gün önce karar verdik. Planlarımızı da reklam etmedik.”</p>

  <p>Austin ve McGinty birbirine baktı. “Bu operasyon birçok kişiyi içeriyordu. Onlardan herhangi biri ağzından bir şeyler kaçırmış olabilir.” Austin'in kendisinin bile inanmadığı bir açıklamaydı bu. Saldırganlar çok iyi hazırlanmıştı.</p>

  <p>Aradan uzun sure geçmeden rüzgâr hızlanarak sisi dağıttı, Donatelli NUMA adamlarına ve Monkfishrin kaptanına veda etti. O ve Antonio yatla uzaklaşmadan önce Austin batan Doria'dan kurtulan adama NUMA'nın her hareketiyle ilgili bilgi vereceklerini bildirdi.</p>

  <p>Monkfish sisin içinden geçip Cape Cod'a kıvrıldı ve aradan kısa bir süre geçtikten sonra Logan Havaalanı'na inen uçağın ışıklarını gördüler. Boston Harbor Adası'nı geçip akvaryumun yakınındaki rıhtıma demirlediler. Austin heyecanlı Dr. Orville'i arayıp taşı almak için bir kamyon ayarlamasını söyledi. Austin ve Zavala kamyonu Harvard'a kadar takip ettikten sonra güvenli bir şekilde kilit altına alınmasını denetlediler. Orville yazıttan deşifre etmek için gerekirse bütün gece çalışacağını söyledi ve onları da yanında kalmaya davet etti. Austin daveti geri çevirdi. Günün olayları yüzünden o ve Zavala yorgunluktan ölüyorlardı. Ayrıca sabah Washington’a giden ilk uçağa binmek istiyorlardı. Hafif bir akşam yemeğinden sonra McGinty'yle birer İrlanda viskisi içtiler, sonra ranzalarına yatıp hemen uykuya daldılar.</p>

  <p>Bir taksi önceden kestirilemeyen Washington trafik denizinde seyrederken NUMA merkezi olan yeşil camlı kule bir deniz fenerinin sevindirici ışığı gibi karşısında belirdi. Austin ve Zavala, Logan Havaalanı'na giden deniz otobüsüne binmiş, sabahın geç saatlerinde Washington'a dönmüşlerdi. McGinty sırtlarına ciğerlerini sarsan bir yumruk indirerek ve en büyük övgüleri sunarak veda etmişti onlara.</p>

  <p>“Trout ne yapıyor acaba?” Zavala'nın sorusu Austin'in düşüncelerini böldü.</p>

  <p>Austin kurtarma gemisinden meslektaşlarını aramış ve Doria'daki kavgadan, taşın geri alınışından söz etmişti. Gamay, Paul'le ikisinin ellerinde ertesi gün onlarla paylaşacaktan yeni bilgiler olduğunu söyledi. Austin ne olduğunu soramayacak kadar yorgundu. Trout'lar ve Hiram Yaeger daha önce toplandıktan konferans odasında bekliyorlardı. Rudi Gunn bir dakika sonra gelip Sandecker*in Beyaz Saray'da brunch'da olduğunu söyledi.</p>

  <p>Toplantıyı Gamay açtı. “Hepinizin bu konuda bilgisi var, bu yüzden Dr. Chi'yle yaşadığım Yucatan maceramızı tekrarlamayacağım. Bildiğiniz gibi ülkeden çıkarılmayı bekleyen çalıntı Maya eski eserlerini bulmuştuk. Depo kara ve su yollarına uygun olarak kurulmuştu. Yasal kazıcıların bildiği ve bilmediği çok sayıda önemli kazı alanından çıkanları yüzlerce nesne bulduk. Dr. Chi malların envanterini çıkardığında seramiğe ek olarak çok sayıda taş yontma buldu. Görünüşe göre bunlar elmas kenarlı testereyle Maya binalarından çıkarılmıştı. Üzerlerindeki gemi motifleri czîzczero'ların dikkatini çekmiş olmalı. Onun tahmini bu yontmaların MTE adı verilen Maya bölgesinde bana gösterdiği yapılara benzer olan gözlem evlerinden alındığı şeklinde. Tek bir sorun vardı: yontmalar yerlerine göre tanımlanmamıştı.”</p>

  <p>Trout'un elindeki dosyaları diğerlerine geçirmesini bekledi. Kâğıt hışırtılarının dinmesinin ardından tekrar konuşmaya başladı.</p>

  <p>“En üstte gördüğünüz kâğıtta Dr. Chi'ye ait çizimler var. Bu profiller Kukulcan adıyla da tanınan Maya tanrısı Quatzelcoatl'i temsil eden duvar süsleridir. Başlangıçta benzer görünen çizimlere bakın, ama eğer yakından bakarsanız ince farklar göreceksiniz.”</p>

  <p>Yaeger dikkatli gözleriyle ayrıntıları sıralamaya başladı hemen. “Çene bunda biraz daha çıkık,” dedi. “Bunun kaşları daha kalın.”</p>

  <p>Gunn çizimlere baktı. “Bu adamın bumu yamulmuş gibi duruyor.”</p>

  <p>Gamay gururlu bir öğretmen gibi gülümsedi. “Çok çabuk yakaladınız beyler. Bu yüze ait farklar belirli bir yeri gösteriyor. Her şehir ya da banliyö tanrıyı kendisine özgü şekillerde yorumluyordu.”</p>

  <p>“Baykuşun antik Atina'nın sembolü oluşu gibi mi?” diye sordu Austin.</p>

  <p>“Doğru. Bu durumda tanrı aynı zamanda Venüs gezegenini simgeliyor.”</p>

  <p>Austin sabırsızlıkla kıpırdandı oturduğu yerde, gözleri donuklaşmıştı. Olayla doğrudan bağlantılı şeyler duymayı bekliyordu, Maya dini hakkında bir konferans değil.</p>

  <p>“Gamay, bunlar çok ilginç,” dedi sabırsızlığını saklamak için bir çaba göstermeyerek. “Ama bununla nereye varacağını bilmiyorum.”</p>

  <p>Gamay karşısındakinin silahlarını bırakmasını sağlayan gülüşlerinden birini gösterdi hemen. “Bu duvar süslerinin hepsi gemi motifi yontmalarıyla bağlantılı.”</p>

  <p>Austin'in ilgisi arttı. Öne doğru eğildi. “Fenike gemisi mi?”</p>

  <p>“Fenikeli olup olmadığını henüz bilmiyoruz. Ama evet, yazıtlar gördüğümüz olayı gösteriyor, Mayalar tarafından kabul edilen yabancı gemiler ve yabancı insanlar.”</p>

  <p>Paul Trout söze karıştı. “Dr. Chi yontmaların gözlem evlerinden geldiğini tahmin ediyor. Şehre ait duvar süslerini gözlem evlerinin yerlerini belirlemede kullandı. Maya gözlem evleri Orta Amerika'nın her yerine dağılmış durumda. Ama bildiğimiz kadarıyla ancak sekizinde özel gemi teması var.”</p>

  <p>Austin, “Ayrı ayrı yerlerde Venüs'e adanan sekiz gözlem evi var ve hepsi esrarengiz gemi filolarıyla ilgili,” dedi.</p>

  <p>“Doğru,” dedi Gamay açıklamalarına devam ederek. “Ve sekiz sayısı konunun özünü oluşturuyor.” Yüzlerdeki boş ifadeleri fark ederek sözlerine devam etti. “Quatzelcoatl ve Kukulcan, Maya'nın en önemli tanrısı Venüs'ün somut örneği. Mayalar gezegenin seyrini inanılmaz bir doğrulukla çizmişler. Venüs dönüşünde gezegenin ortadan kaybolduğu sekiz gün olduğunu biliyorlardı. Mayalar o dönemde Venüs'ün dünyanın altına girdiğini de biliyorlardı. Venüs'ün ve diğer gezegenlerin izini sürmek için mimari özellikler kullandılar. Kapılar, heykeller, anıt sütunlar. Caddelerin yerleri. Profesör Chi gözlem evlerinin büyük bir planın parçası olduğuna inanıyor. Bir harita. Bir çizelge. Hatta bir sorunu çözmeye yönelik basit bir bilgisayar.”</p>

  <p>“Fenike, henüz tanımlanmamış gemiler sorunu gibi mi?” diye sordu Austin.</p>

  <p>“Kesinlikle,” diye cevapladı Paul. “Dosyanızdaki iki numaralı sayfada yerleri gösteren bir harita var.”</p>

  <p>Kâğıtlar bir kez daha hışırdadı.</p>

  <p>Gamay, “Paralel çizgiler çizerek tapınaktan birbirine bağlamaya çalıştık. Bir anlam çıkaramadık. Saçımızı başımızı yolarken Dr. Chi'den bir telefon geldi. Bazı malzemeler almak için sahadan geri dönmüş ve bizim onu aradığımızı haber almıştı. Orada olduğunu bildiğimiz bir şeyi aradığımızı ve yardımına ihtiyacımız olduğunu söyledik.”</p>

  <p>Paul duyurdu. “Dosyanızdaki üç numaralı sayfa beyler. Dr. Chi bunu ulusal müzeden gönderdi. İspanyollar Mayaların birkaç tanesi dışında bütün kitaplarını tahrip etmişler. Bu geriye kalan kitaplardan biri. Dresden Codex. Venüs'e ait ayrıntılı gözlem tabloları var içinde. Veriler gözlem evlerinden alınmış.”</p>

  <p>“Bunun bizim esrarımızla ne ilgisi var?” diye sordu Gunn.</p>

  <p>“Esas olarak Mayalar için çok önemli olan bilgi tiplerine bir örnek oluşturuyor,” diye cevap verdi Gamay. “Maya rahiplerinin her gece yıldızlara baktığını düşünmeye çalışın. Yıldızların hareketleriyle ilgili bilgi topluyorlar, sonra bu tapınakların inşa edildiği mimari özellikleri kullanarak yıldızların ve gezegenlerin neler yapacağını önceden tahmin ediyorlardı.”</p>

  <p>“Anladım,” dedi Yaeger. “Bazen bir ahmak olmak işe yarıyor. Bu sekiz tapınağın ve yontmaların hardware olduğunu söylüyorsunuz. Codex hardware'e ne yapacağını söyleyen software oluyordu.” Yaeger tel çerçeveli gözlüklerinin ardında gözlerini kırpıştırıyordu hızla. “Benzetmeyi biraz daha ileri götürerek software'in fiziksel şeklinin, programı içeren disket gibi yumuşak ya da hard drive gibi sert olduğunu söyleyebiliriz.”</p>

  <p>“Ya bizim uğraştığımız amaca göre taş gibi sert olduğunu,” dedi Austin.</p>

  <p>“Bingo!” dedi Gamay. “NUMA'da ne dâhilerimiz var.”</p>

  <p>Birden heyecanlanan Austin parmaklarıyla saymaya başladı. “Bir. Venüs'e adanan sekiz tapınağımız var. İki. Tapınaklar o esrarengiz gemiler ve yükleriyle ilgili bulmacayı çözmemize yardımcı olacak şekilde inşa edilmiş. Üç. Konuşan taş onu nasıl kullanacağımızı söylüyor.”</p>

  <p>“Dr. Onzille bu sabah arayana dek emin değildim. Taşın üstünde aynı sekiz yontmayı bulmuş. Dosyanızda tablete ait bir faks var. Yazıtlar üç ana unsurdan oluşuyor. Yontmalar ve gemilerin karaya çıkışlarının özet temsilleri birinci ve ikinci unsurlar.”</p>

  <p>“Geminin neden büyük bir yılan tarafından yutulacağına dair bir fikri olan var mı?” diye sordu Zavala faksa bakarak.</p>

  <p>“Bu üç numaralı unsur,” diye açıkladı Gamay. “Tüylü yılan Quetzalcoatl-Kukulcan'ın dünyada vücut bulmuş hali.”</p>

  <p>“Ah,” dedi Zavala. “Bu her şeyi kesinlikle açıklıyor.”</p>

  <p>“Şöyle bakmaya çalış,” dedi Gamay. “Yontmalar sana neresi olduğunu söylüyor. Gemi resimleri ne olduğunu. Yılan da nasıl olduğunu. Kukulcan'a bak. Ne gördüğünüzü söyleyin.”</p>

  <p>“Daha çok tüy,” dedi Gunn bir süre sonra.</p>

  <p>“Hayır,” dedi Yaeger. “Başka bir şey var. Tüyler kafa karıştırıyor. Çenelere bir bak. Kareler düzlemine, bir tür ızgaraya benziyor.”</p>

  <p>“Bravo.” Gamay neşeyle ellerini çırptı. “Bilgisayar dâhimiz sınıfın üstüne çıktı.”</p>

  <p>“Nedenini bilmiyorum,” diye omuz silkti Yaeger. “Neden söz ettiğimi biliyorsam kahrolayım.”</p>

  <p>“Dosyanızdaki bir sonraki resme bakın. Bu sekiz tapınaktan birini gösteriyor. Oldukça tipik. Silindirik, üstte balkon, alt kısımda duvar süsleri var. Şu iki dikey yarık şeklindeki pencereye bakın. Bir tür astronomik hesaplama için kullanıldığını tahmin ettik. Pencerelerin Venüs'ün gökyüzündeki haline göre sıralandığı tahmininde bulunduk. Paul tapınaklara sanki bir uçaktaymışız gibi havadan bakma fikrini ortaya atana dek bir anlamı yoktu bunun.”</p>

  <p>Paul dosyadaki son kâğıdı kaldırdı. “Her pencereden çıkan çizgileri uzattık ve kesiştiklerini gördük.”</p>

  <p>“Bak şu işe,” dedi Yaeger. “Tüylü yılandakiyle aynı kareler düzlemi bu.”</p>

  <p>Gamay başını salladı. “Bu kareler düzleminin bir keresinde Dr. Chi'den ödünç aldığım tılsımı hatırlattığını görünce düşünmeye başladım. Kukulcan'ın çeneleri.”</p>

  <p>Gunn, “Kolomb'un bir tür kareler düzlemine dayandığından söz etmiyor muyduk?”</p>

  <p>“Doğru,” dedi Paul. “Orville'in teorisi, Kolomb'un bu taşı kullanmaya çalıştığı, ama dezavantajı vardı. Hazinenin nerede olduğunu biliyordu, ama yontmaları deşifre edemiyordu. Taşa bakarak yapılan bazı çizimleri Nina adlı gemiye aldı, muhtemelen onları tercüme edecek birini bulmayı umuyordu.”</p>

  <p>Austin diyagrama bakıyordu. “Kolomb mavi okyanusa açıldığında denizcilerin üzerlerinde kerte adı verilen düz çizgiler bulunan haritalan vardı. İspanya'dan Hispanola'ya giden biri en doğrudan olan rotanın olduğu rotayı seçiyor ve pusula rotası ayarlıyordu. Akıntı ve rüzgâr yüzünden yolunuzdan sapmazsanız olmanız gereken yere gidiyordunuz. Kolomb yanlış bir şekilde bu çizgilerin kerte olduğuna inanmış olabilir. Mayalar onun bildiğinden çok daha sofistikelerdi. Bunu bir harita üzerinde çalıştınız mı?”</p>

  <p>“Başlangıçta bir anlam ifade etmedi,” dedi Paul. “Venüs birkaç bin yıl önce gökyüzünde farklı bir pozisyonda bulunmuş olabilir. Bazı hesaplamaları yeniden yapmak zorunda kaldık. Bizim tahminimiz çenelerin, işte burada gemiyi gördüğünüz yerde V şeklinde kesişme noktası, bir şeyin bulunduğu yeri gösteriyor.”</p>

  <p>Austin'in başka bir sorusu vardı. “Halcon'un bunu öğrenmesi ne kadar vakit alacaktır?”</p>

  <p>Trout'lar birbirine baktılar. Paul cevap verdi. “Çeşitli müzelerden Kolomb kâğıtlarının ve Maya belgelerinin çalındığına dair raporlar var. Bay Halcon'un parçalan birleştirmeye çalıştığını sanıyorum, ama taş bizde ve nasıl kullanacağımızı biliyoruz.”</p>

  <p>“Halcon'un sandığımızdan daha zeki olduğunu düşünerek acele etmeliyiz,” dedi Austin.</p>

  <p>Gunn boğazını temizleyip kâğıtlarını düzeltti. “Bulduklarınıza saygım sonsuz, ama Kurt, Kukulcan'ın çenelerine atlamadan önce bütün bunların ne anlama geldiğini öğrensek iyi olur. Halcon'la ve neden bu kadar sorun yarattığıyla başlayabiliriz.”</p>

  <p>“Ne demek istediğini anlıyorum. Tamam, işe koyulacağım. İşte benim teorim. Kolomb gibi Halcon da Kartaca'dan giden hazinenin peşinde. Onları bulmanın anahtarı Kolomb öncesi kanıtlarda yatıyor. Kimsenin kendi bölgesine girmesini istemiyor, bu yüzden de kanıtlan ve onları bulanları yok ediyor.”</p>

  <p>“Bu teoriyi ben de düşündüm ve sanırım doğru da,” dedi Gunn. “Ama resmin yalnızca bir parçası. Yaeger'den Halcon hakkında bilgi toplamasını istemiştim. Bize onun mali durumundan söz et, Yaeger.”</p>

  <p>Yaeger önündeki bilgisayar çıktısına baktı. “Aile serveti ve geniş bir alana yayılan holdingleriyle değeri milyarlar ediyor ve bu oldukça aşağıda tutulan bir tahmin.”</p>

  <p>Teşekkürler, Hiram. Beni rahatsız eden şey bu, Kurt. Neden Halcon ne kadar muhteşem olursa olsun yalnızca bir hazineyi bulmak için insanları öldürmek, size Andrea Doria'da saldırmak ve sözde konuşan taşı çalmak için bunca sıkıntıya katlansın? Normal bir insanın isteyebileceğinden çok daha fazla. parası var.”</p>

  <p>“Kendi sorunu kendin cevapladın zaten,” diye karşılık verdi Austin. “Normal bir insan dedin. Zavala'nın futbol maçı idamına bakılırsa Halcon bir deli.”</p>

  <p>“Bu olasılığı ben de düşündüm. Ama bence Senyör Halcon hobi olarak hazine avını seçen Canı sıkılmış zengin ve garip bir adamdan çok daha karmaşık birisi. Hiram. bu bey hakkında bulduğun diğer şeylerden de söz eder misin?”</p>

  <p>Hiram kalın camlı gözlüklerini gözüne iyice yerleştirerek konuşmaya başladı. “Francisco Halcon geçmişi yüzyıllara dayanan bir ailenin çocuğu olarak İspanya'da dünyaya gelmiş. Halcon yani 'şahin' gerçek aile adı değil, ama gerçek adını tespit edemedim. İsviçre'deki pahalı özel okullara ve İngiltere'de üniversiteye gitmiş. Oxford adamı,” dedi Yaeger alaycı bir gülümsemeyle. “El Halcon olarak tanınan bir boğa güreşçisi olmuş ve başarılar da kazanmış ama bir dizi skandaldan sonra toro işini bırakmış. Kılıcının ucuna zehir sürdüğü söylenmiş, bu yüzden boğanın hayati noktalarına vurmasa bile öldürüyormuş.”</p>

  <p>“Pek Oxford'lu sportmenliğine benzemiyor,” dedi Austin.</p>

  <p>“Cambridge'li belki, ama Oxford'lu olamaz,” dedi Zavala.</p>

  <p>Yaeger omuz silkti. “Boğa güreşi arenasından aile işine girmiş. Halcon'lar diktatör Franco ve İspanyol ordusuyla savaştan önce ve sonra çok sıkıfıkılarmış, silahlardan çok para kazanmışlar. Franco öldükten sonra kral geri dönmüş ve demokrasiyi yeniden düzenlemiş. Halcon'un iş faaliyetleri şüphe altına girmiş. Interpol İspanyol Cinayetler Şirketi'yie bağlantısı olduğundan şüpheleniyormuş. Ülkeyi terk edip Meksika'ya gitmiş. Kökü İspanyol fethine dayanan bir grup aile üyesinin çok sayıda işletmesi varmış orada. Halcon Birleşik Devletler operasyonlarını üstlenmiş, parasını ve nüfuzunu politik bağlantılar oluşturmak için harcamış ve kısa süre içinde Amerikan vatandaşı olmuş.”</p>

  <p>“San Antonio'da himayesi altındaki şirketlerden gördüğüm kadarıyla oldukça başarılı olmuş,” dedi Zavala.</p>

  <p>Gunn, “Amerikan rüyasının kişiselleşmiş hali,” diye eklerken alaycılığını gizlemeye çalışmıyordu.</p>

  <p>“Yasadışı işleri sınırın her iki yakasındaki şüpheli operasyonları için bir paravanmış sadece. Büyük çaplı uyuşturucu ve Meksika'dan göçmen kaçakçılığı yaptığından kuşkulanılıyor.”</p>

  <p>“Bu demek oluyor ki Meksika'nın iktidar partisine yakın,” dedi Zavala. “Yasal ya da yasadışı hiçbir büyük iş onların dikkatinden kaçmaz.”</p>

  <p>“Ailenin İspanya'da ve Birleşik Devletler'deki hareket tarzına uyuyor,” dedi Austin. “Kimse Kardeşlikten söz etti mi?”</p>

  <p>“Dediğim gibi. İspanyol Mafya organizasyonuna bağlı olduğu varsayılıyor,” diye cevap verdi Yaeger. “Aynı şey olabilirler, ama bunu doğrulayamadım.”</p>

  <p>“Ya San Antonio'nun dışında gördüğüm kompleks?” diye sordu Zavala. “Onun hikâyesi nedir?”</p>

  <p>“Sahibi şirketlerinden biri. Yerel ruhsat verme yetkililerine göre tamamen yasal. Deli olduğu biliniyor, ama zengin bir deli, bu yüzden eğer kendine ait bir eğlence parkı kurmak istiyorsa onu kim durdurabilir ki? Bu arada, kompleksin planı gördüğün sahanın futbol sahası olduğunu söylüyor.”</p>

  <p>“Gördüğüm hiçbir futbol maçına benzemiyordu o,” dedi Zavala ciddi bir şekilde.</p>

  <p>“Yerliler zaman zaman patlamalar duyuyorlarmış ve normalden fazla insanın buraya gelip gittiğini söylüyorlarmış, ama onun dışında vergilerini ödeyen iyi bir komşuymuş.”</p>

  <p>“Hiram en iyisini en sona sakladı,” dedi Gunn.</p>

  <p>“Paravanlar ve birbirine bağlı şirketlerle kuruluşlar yüzünden bunu bulmak biraz zaman aldı, ama Halcon Endüstrileri bütün Güneybatı'ya ve Kaliforniya'ya yayılmış. Halcon bankaları, emlakları, politik kişileri, gazeteleri, satılık olan her şeyi kontrol ediyor.”</p>

  <p>“Zenginliği kadar gücünü de arttırmaya çalıştığı açık,” dedi Austin. “Lobici ordusuna sahip diğer şirketlerden daha farklı değil.”</p>

  <p>“Ordu sözcüğünü kullanman çok ilginç,” dedi Gunn. “Ani bir kararla Hiram'ın bulgularının bir kısmını ATF'den kontrol ettim. Hemen bir şeylerin pis kokusunu aldılar. Halcon'un şirketlerinden birinin adını hatırladılar. Çek Cumhuriyeti ve Çin için silah satın alan bir grupmuş bu.”</p>

  <p>“Ne tür silahlar?”</p>

  <p>“Adını sen koy. Piyade tüfeğinden tanka kadar her şey. Çok sayıda füze de. SAM'lar. Antitanklar. Bu tür şeyler. ATF, taşımacılığı idare eden şirket için bir arama emri çıkardı. Boş bir ofis çıktı burası.”</p>

  <p>“Bütün mallar nereye gidiyormuş?”</p>

  <p>“Tam olarak kimse bilmiyor. Genellikle Meksika, güneybatı eyaletleri ve Kaliforniya.”</p>

  <p>“Söylediğin türde silah alımları para gerektirir, hem de çok para.”</p>

  <p>Gunn başını salladı. “Bir milyarder bile bir ihtilal başlatmak için silahlara para harcarken tıkanıp kalabilir.”</p>

  <p>Gunn'ın son sözleri havada asılı kalırken oda büyük bir sessizliğe büründü.</p>

  <p>'Madre mia,' diye fısıldadı Zavala. “Hazine. İstediği şeyi yapmak için hazineye ihtiyacı var.”</p>

  <p>“Benim görüşüm bu yönde,” dedi Gunn. “Kulağa delice geliyor, ama bir tür askeri ve politik kontrol sahibi olmayı planlıyor.”</p>

  <p>“Bunun ne zaman olacağına dair bir fikriniz var mı?” diye sordu Austin.</p>

  <p>“Yakında sanırım. Hiram'ın kaynaklan çok miktarda paranın İsviçre bankalarından silah satıcılarına aktarıldığını tespit etmiş. Eğer kötü kredi raporu almak istemiyorsa bu parayı hemen yerine koyması gerek. Bu da hazineyi bulmak zorunda olduğu anlamına geliyor.”</p>

  <p>“Ya bizim silahlı kuvvetlerimiz?”</p>

  <p>“Alarma geçtiler. Askeri harekâtla durdurulsa bile çok sayıda masumun kanı dökülecek.”</p>

  <p>“Onu durdurmanın başka bir yolu daha var. Hazine yoksa, ihtilal de yok,” dedi Zavala.</p>

  <p>Teşekkürler, Paul ve Gamay. Siz ve Dr. Orville bizi doğru yolu göstermede büyük iş başardınız,” dedi Austin. Koltuğundan kalkıp masada oturanlara baktı. “Şimdi bizim sıramız geldi.” dedi vahşi bir gülümsemeyle.</p>

  <p>Gösterişli yemek odası Angelo Donatelli'nin oturup ertesi günün men üs ünü gözden geçirdiği orta masa dışında karanlıktı. Donatelli'nin restoranı Nantucket motifiyle yapılmıştı, fakat denizcilik temasına sahip diğer yerlerin aksine dekorasyonlar postayla sipariş verilen dükkânlardan gelmiyordu. Zıpkınlar ve deri yüzmede kullanılan demirler gerçekten balina etine saplanmıştı. Yelkenli gemilere ait ilkel yağlıboya resimler de hep orijinaldi. Antonio. Donatelli'nin karşısında oturuyordu. Önündeki tertemiz beyaz masa örtüsünün üstünde bir İtalyan gazetesi vardı. Arada bir amaretto kadehlerinden bir yudum alıyorlardı. Kısık sesi duyana kadar ikisi de yalnız olmadıklarını fark etmemişlerdi. “Bay Donatelli?”</p>

  <p>Angelo başını kaldırıp bakınca aydınlığın dışında duran iki figür gördü. Nasıl girmişlerdi bu insanlar buraya? Kapıyı kendisi kilitlemişti. İş saati dışındaki ziyaret onu şaşırtmamıştı. Rezervasyon için bekleme süresi haftalar alıyordu ve insanlar bu süreyi aşmak için ellerinden geleni yapıyorlardı. Ses biraz tanıdık gibiydi, bu yüzden müşterilerinden biri olabileceğine daha fazla inandı.</p>

  <p>“Ben Angelo Donatelli,” dedi her zamanki nezaketiyle. “Korkarım çok geç kaldınız. Restoran kapalı. Yarın ararsanız şef garson size yardımcı olmak için elinden geleni yapacaktır.”</p>

  <p>“Adamınıza silahını masaya koymasını söyleyerek bana yardımcı olabilirsiniz.”</p>

  <p>Antonio omzundaki kılıftan çıkarıp kucağına koyduğu silahı yavaşça masaya koydu.</p>

  <p>“Bizi soymak için geldiyseniz bunun için de geç kaldınız,” dedi Donatelli. “Bütün paramız bankaya yatırıldı.”</p>

  <p>“Sizi soymaya gelmedik. Öldürmeye geldik.”</p>

  <p>“Bizi öldürmek mi? Kim olduğunuzu bile bilmiyoruz.”</p>

  <p>Adamların bir tanesi cevap olarak aydınlığa çıkarak kendini gösterdi. Koyu renk tenli zayıf adam Antonio'nun silahını alıp siyah takım elbisesinin cebine koydu. Angelo'nun bakışı bir an için ucuna susturucu takılmış tabancaya takılı kaldı. Ama içinin ürpermesine neden olan şey adamın ince karanlık yüz hatlarıydı. Rüyasında gördüğü yüzdü bu. Hayır. Bir kâbustu o. Batmakta olan geminin ambarında kendisinin bulunduğu yöne doğru bakan saldırgandı bu. Kırk yıl içinde yaşlanmamış olması inanılmazdı.</p>

  <p>“Seni Andrea Doria'da gördüm,” dedi Donatelli şaşkınlıkla.</p>

  <p>Adamın dudaklarında soğuk bir gülümseme belirdi. “Yüzleri iyi hatırlıyorsun,” dedi. “Ama o benim merhum babamdı. O gece orada bir başkasının daha olduğunu sezdiğini söylemişti. Senin ve benim daha yakın bir ilişkimiz var. Seninle bir kez telefonda konuştuk.”</p>

  <p>Donatelli bir gece geç saatlerde gelen telefonu hatırladı. Onu derin uykusundan uyandırıp ailesini ve kendisini tehdit etmişti.</p>

  <p>“Kardeşlik,” diye fısıldadı.</p>

  <p>“İsimleri de iyi hatırlıyorsun. Ağzını kapalı tutmazsan neler olacağına dair söylediklerimi hatırlamaman çok yazık. Normalde organizasyonumun sıradan işleriyle ben ilgilenmem, ama sen beni çok büyük sıkıntılara soktun, yaşlı adam. Ne dediğimi hatırlıyor musun?”</p>

  <p>Donatelli başını salladı. Ağzı cevap veremeyecek kadar kuruydu.</p>

  <p>“Güzel. Zihninde iz bırakmama izin ver. O gece Andrea Ooria'da olanlardan söz edecek olursan bulabildiğimiz bütün aile üyelerinin ölümüne neden olduğunu bilerek mezara gideceğini söylemiştim. Oğulların. Kızların. Torunların. Herkes. Donatelli ailesi aile mezarlığındaki mezar taşlan haline gelerek yok olacaktı.”</p>

  <p>“Böyle bir şey yapamazsınız!” diye cevap verdi Donatelli sesini tekrar kazanarak.</p>

  <p>“Bir tek kendini suçlayabilirsin. Burada büyük güce sahipsin. Kimse seni NUMA'yla konuşmaya zorlamadı.”</p>

  <p>“Hayır,” diye ilk kez konuştu Antonio. “Aile anlaşmanın bir parçası değildi.”</p>

  <p>Angelo kuzenine döndü. “Neden söz ediyor bu?”</p>

  <p>Antonio'nun yıpranmış yüzü suçlulukla çarpıldı.</p>

  <p>“Kuzenin benim için çalıştığını söylemedi mi sana? Başlangıçta reddetti, ama ülkesinin ona nasıl bir baskı uyguladığı konusunda bir fikrin yok. Senin aracılığınla NUMA aktivitelerinden bizi haberdar edecek olursa Sicilya'daki yetkililerle olan sorunlarını çözeceğimi söyledim ona.”</p>

  <p>“Si,” dedi Antonio çenesini Mussolini gibi ileriye çıkararak. “Ama aileyi değil. Beni Sicilya'ya gönderecektiniz. Anlaşma böyleydi.”</p>

  <p>“Ben sözümü tutarım. Ama önce sen, Bay Donatelli. Arrivederci.”</p>

  <p>Antonio vahşi bir öfke çığlığıyla kendini kuzeninin önüne attı. Tabanca kapının kapanırken çıkardığından daha hafif bir ses çıkardı. Antonio'nun gömleğinde kırmızı bir çiçek açtı ve adam yere yıkıldı.</p>

  <p>Silah tekrar öksürür gibi ses çıkardı.</p>

  <p>Bu kez araya giren kimse olmadığı için kurşun Donatelli'nin göğsüne girdi ve sandalyesiyle birlikte geriye devrildi. Bu arada Antonio ayak bileğindeki kılıfa uzanarak altı inçlik Beretta'sını çıkardı. Dirseğinin üzerinde doğruldu ve silahı Halcon'a çevirdi. Sihirli bir şekilde Antonio'nun alnının ortasında kusursuz bir delik oluştu ve yere düşerken kurşunu boşa gitti.</p>

  <p>İkinci figür gölgelerden çıktı, elindeki silahın namlusundan duman çıkıyordu. Az önce öldürdüğü adama kayıtsız bir şekilde bakıyordu. “Asla bir Sicilyalıya güvenmeyeceksin,” dedi alçak sesle.</p>

  <p>“İyi işti, Guzman. İhaneti beklemeliydim. Ofiste oturmak beni paslandırıyor, saha operasyonlarında iyi iş çıkaramıyorum.”</p>

  <p>“Ailenin geri kalanının icabına bakarken bize katılabilirsin,” dedi Guzman gözleri parlayarak.</p>

  <p>“Evet, bunu isterim. Ne yazık ki bu iş beklemek zorunda. Daha önemli işlerimiz var.” Dikkatini Angelo'ya çevirerek, “Bunu duyamaman çok kötü Donatelli. Meydana gelmesine neden olduğun pisliği temizleyene kadar aileni bekletmeye karar verdim. Üzülme. Yakında sevdiklerini cehennemde göreceksin.”</p>

  <p>Antonio'nun tabancasının çıkardığı ses yoldan geçenlerin dikkatini çektiği için dışardan sesler geliyordu. Halcon hareketsiz bedenlere bir kez daha baktı, sonra o ve yaralı yüzlü arkadaşı karanlıklara karıştı.</p>
  <hr class="sigil_split_marker" />
</body>
</html>
