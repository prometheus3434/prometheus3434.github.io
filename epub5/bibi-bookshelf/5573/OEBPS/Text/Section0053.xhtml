<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 48</h2>

  <p>Geminin bulunduğu odadaki neredeyse nüfuz edilemez toz bulutu dağılmaya başlamıştı. Toz zerrecikleri daha önce tavanın bulunduğu dev açıklıktan sızan güneş ışığında dans ediyordu. Büyük kaya parçalan koyu renk kırmızı tekneyi ezmişti. Devrilen sütunlar parçalar halinde yatıyordu. Odanın döşemesi küçük taş parçalarıyla ve kireçtaşı tozuyla kaplanmıştı. Austin'in geminin tahribatı için yas tutacak zamanı yoktu. Delikten aşağıya bir ip merdiven sallanmıştı. Siyahlar içindeki iki adam tozların arasından aşağıya iniyordu.</p>

  <p>Vere inen birinci adam merdiveni düzeltti. “Karışıklık için özür dilerim, Don Halcon,” dedi. Ses ifadesiz ve duygusuzdu, özür diler gibi bir hali de yoktu.</p>

  <p>“Elinde değildi, Guzman,” dedi ince yapılı koyu renk saçlı adam enkazı inceleyerek. “Önemli olan hedefimize ulaşmış olmamız, nasıl ulaştığımız değil.” Güçlü fenerini yakarak mahvolan gemiye doğru tuttu. “Tanrım, ne olağanüstü bir görüntü!”</p>

  <p>Davetsiz misafirler molozların arasından yollarını bularak geminin daha az zarar görmüş üst bölümüne tırmandılar. Dakikalar sonra Halcon heyecanla haykırdı. “Şuraya bak, Guzman!” dedi histerik bir sevinçle. “Elimde yeni bir orduyu donatacak kadar mücevher var.”</p>

  <p>Austin geminin bulunduğu odanın girişinde durmuş, düştükleri durumu düşünüyordu. Bıçaklarından başka silahlan yoktu. Halcon ve sadık adamının en azından tabancaları olmalıydı. Zavala ve kendisi merdivene veya odanın diğer ucundaki su girişine doğru koşsalar atış poligonundaki ördekler gibi avlanırlardı.</p>

  <p>Zavala'ya fısıldadı. “Belki onları atlatarak yolumuzu bulabiliriz.”</p>

  <p>Joe de ortağıyla aynı sonuca varmıştı. “Kaybedecek neyimiz var ki?”</p>

  <p>Yalnızca bizim ve çok sayıda insanın hayatı, diye düşündü Austin. “İçeri girdiğimiz yere ulaşmalıyız. Hava tanklarını bırak. Acil tüplerini ve regülatörü yanına al.” Boynundaki keseye dokundu. “Onları şaşırtacak bir sürpriz var elimde, ama zamanlama doğru olmalı. Bizi bulmaları uzun sürmez. Eğer onları şaşırtırsak ateş etmeye başlayabilirler.”</p>

  <p>“Tamam, burada olduğumuzu bilmelerini sağla. Ben sana göre hareket edeceğim,” dedi Zavala.</p>

  <p>Austin arkadaşının omzuna dokundu, derin bir soluk alıp gemi odasına girdi.</p>

  <p>“Merhaba beyler,” dedi yüksek sesle.</p>

  <p>Yüzünde yara olan beyaz saçlı adam hemen silahına davranıp Austin'e doğrulttu.</p>

  <p>Austin namluya bakarak, “Silahsızız. Yalnızca ikimiz varız,” dedi çabucak. Bu adam panikle ateş açmayacak kadar profesyoneldi.</p>

  <p>“Sizi görebileceğim yere gelin.” Austin emre uydu, o ve Zavala birkaç adım atarak aradaki mesafeyi daralttılar. Beyaz saçlı adam geminin enkazından çıktı, dikkatle onlara doğru yaklaştı ve bıçaklarını aldı. Yüzündeki canlı yara güldüğünde daha da belirgin hale geldi.</p>

  <p>“Gerçekten böyle buluşmaktan vazgeçmeliyiz,” dedi bıçaklan uzağa fırlatarak.</p>

  <p>“Beni dostlarınla tanıştır, Guzman.” Halcon elinde tabancasıyla geminin enkazından çıktı.</p>

  <p>“Lütfen kabalığımı bağışlayın, Don Halcon. Arizona'da tanıştığım Bay Austin ve NUMA'dan ortağı Bay Zavala'yla tanıştırayım sizi. Zavala gözetleme kameramızın fotoğrafını çektiği beyefendi.”</p>

  <p>“Elbette, onu şimdi tanıdım.”</p>

  <p>“Bana resmimin bir kopyasını göndermelisin, Halcon,” dedi Zavala.</p>

  <p>Halcon güldü. “Sizin gibi zeki beyler adımı bilmese şaşardım. Guzman bana sizden söz etti. Aslında sizi öldürmesini emretmiştim ona. Şanslıymışsınız; ender olarak başarısızlığa uğrar. O durumunu kurtarmadan önce kabul etmeliyim ki, tapınağa girmiş olmanız beni çok şaşırttı.”</p>

  <p>“Kukulcan'ın çeneleri bizi yuttu,” dedi Austin.</p>

  <p>Halcon bir kavanozdaki böceği inceleyen uzman gibi Austin'e baktı. “Ya gerçekten doğruyu söylüyorsunuz ya da alaycı olmaya çalışıyorsunuz,” dedi. “Her iki durumda da fark etmez. Çenelerden yakında çıkmayacaksınız nasıl olsa.”</p>

  <p>“Eğer idama mahkûm iki adamın sorularını cevaplarsanız içeri nasıl girdiğimizi söylerim. Yalnızca teorimizin doğru olup olmadığını merak ediyorum.”</p>

  <p>“Sonuna kadar pazarlıkçı,” dedi Halcon. Bu oyundan etkilendiği açıktı. “Sor bakalım.”</p>

  <p>“Öncelikle, tapınağı nasıl buldunuz?”</p>

  <p>“Andrea Doria gezinizi öğrendiğimiz şekilde. Bay Donatelli'nin adamı, Sicilyalı.”</p>

  <p>“Antonio mu?”</p>

  <p>“Adı önemli değil. Bay Donatelli'ye Orta Amerika'ya gittiğinizi söylediğinizde casuslarımızdan sizi Guatemala'ya kadar takip etmelerini istedik. O gülünç sarı uçağı takip etmek çok kolay oldu.”</p>

  <p>Beaver'ın görünmezliği bu kadar olur, diye düşündü Austin.</p>

  <p>“Size dürüst bir şekilde soru sorma izni verdim,” diye devam etti Halcon. “Teorinizle ilgileniyorum hâlâ.”</p>

  <p>“Başlangıç için buna ne dersin?” dedi Austin. “Fenikeliler binlerce yıl boyunca Amerikalılarla ticaret yapmışlar. Romalılar Kartaca'yı kuşattığında bir Fenike filosu hazinesini okyanusun diğer tarafına götürdü. Yüzyıllar geçti, Kolomb Yeni Dünya'ya geldi ve muhteşem hazineye ait hikâyeler duydu. Konuşan taşı buldu ve onun yolu göstereceği sonucuna vararak başarılı olmak için son bir yolculuğa çıktı. Taşın üstündeki bilgiyi yanlış yorumladı, ama oldukça yaklaştı.”</p>

  <p>“Tıpkı sizin yaklaştığınız gibi, Bay Austin. Şimdi içeri nasıl girdiğinizi anlatacak mısınız?”</p>

  <p>“Şu merdivenden indik aşağıya,” dedi Austin mezarın bulunduğu odaya bakarak. Halcon gülümseyerek adamına döndü. “Guzman...”</p>

  <p>“Daha sözlerim bitmedi,” diye araya girdi Austin. “Kolomb'un Kardeşlik adı verilen esrarengiz bir organizasyonla bağlantısı vardı, bu yüzden hazineyi biliyor olmaları büyük bir olasılıktı.”</p>

  <p>“Hem de çok büyük bir olasılık.” Halcon adamının elini tuttu. “Çok etkilendim, Bay Austin. Kardeşlik dünyadaki en iyi saklanan sırlardan biridir. Dünyanın en ünlü okyanus gemisini batırdığımızda bile kimse bizim varlığımızdan kuşkulanmadı.”</p>

  <p>“Sen bana Andrea Doria'yı Kardeşliğin batırdığını mı söylüyorsun?” dedi Austin.</p>

  <p>“Aslında Guzman batırdı. Babam ve diğerleri garajdaki zırhlı kamyonla uğraşırken Guzman geminin köprüsündeki konularla ilgileniyordu.”</p>

  <p>“O bir kazaydı,” diye karşılık verdi Austin.</p>

  <p>“Öyle diyorlar. Sandığınız kadar zor değil. Gemilerin o gece birbirine yakın geçeceğini biliyorduk. Guzman, Stockholm'ün köprüsündeki herkesi öldürüp İsveç gemisini diğer gemiye çarpmaya hazırlamıştı. Böylece yalnızca başkalarının hatalarından yararlandı.”</p>

  <p>“Eğer söylediklerin doğruysa ve Kardeşlik konuşan taşın hazinenin yolunu gösterdiğini biliyorduysa neden onu denizin dibine gönderdi?”</p>

  <p>“Ne yazık ki, taşın değeri kısa bir süre öncesine kadar anlaşılamadı. Taşın batırılmasını babam emretti. Kardeşliğin orijinal emrini yerine getiriyordu, yani Kolomb'un keşiflerini gözden düşürecek her şeyi tahrip etmek.”</p>

  <p>Zavala gülerek İspanyolca bir şeyler söyledi.</p>

  <p>“Çok haklısınız, Bay Zavala, sizin ifadenizle babam işin içine etti. Ama Los Hermanos'un emrini değiştireceğimi bilemezdi.”</p>

  <p>“Ne zaman gemi batırmadan ihtilal başlatmaya dönüştü?”</p>

  <p>Halcon'un solgun yüzünden kara bir bulut geçti, sonra kahkaha atıp alkışladı. “Bravo, Bay Austin. Ölüm cezanız için daha fazla zaman kazandınız. NUMA'nın planlarım hakkında ne bildiğini anlatın.”</p>

  <p>“Sen birkaç boşluğu daha doldurduktan sonra yapacağım bunu.”</p>

  <p>“Arkadaşınızın kollarında ve bacaklarında delikler açmaya başlarsam dilin çözülür,” dedi Halcon gülümseyerek.</p>

  <p>“Bunu yapabilirsin, ama başka bir teklif sunmama izin ver. Planının ne olduğunu söyle ve ben de bu dünyada benden başka kimsenin bilmediği bir sırrı açacağım sana. Söz veriyorum.”</p>

  <p>“Ve ben de kabul ediyorum.” Austin, Halcon'un çılgınca planlarını diğerlerinin bilmesini isteyen bir megaloman olduğu hükmüne varırken haklıydı. “Planımı tek bir kelimeyle özetleyebilirim. Angelica. Güneybatı eyaletleri ve güney Kaliforniya'dan meydana getirilecek olan yeni bir ülke. İspanyol kökenli olanlar kendilerinden zorla alınanlara tekrar sahip olacaklar.”</p>

  <p>Joe gevrek gevrek güldü. “İyi şanslar dostum. Buna itiraz edebilecek süper bir güç tanıyorum.”</p>

  <p>“Lütfen bana inanın. Birleşik Devletler'in silahlı gücünün çok iyi farkındayım ve doğruca ona karşı çıkma niyetinde değilim.”</p>

  <p>“O halde spor olsun diye mi onca insan satın aldınız?”</p>

  <p>“Ah, hayır, askeri nedenlerle kullanılacaklar. Siz de İspanyol atalardan geliyorsunuz, Bay Zavala. Bu yüzden boğa güreşi arenasında ne öğrendiğimi biliyorsunuz. Birkaç pelerin dalgası ve cakasıyla, hileli ayak oyunlarla çok daha büyük, güçlü bir yaratığı mağlup etmenizi sağlar.”</p>

  <p>“Birleşik Devletler tam olarak bir boğa sayılmaz,” dedi Austin.</p>

  <p>“Aynı prensipler geçerli. Temeli iyi hazırladım. Milyonlarca yasadışı göçmeni şimdi Birleşik Devletler tarafından işgal edilen eski İspanyol topraklarına taşıdım, ta ki sayılan İspanyol asıllı olmayanları aşana dek. Benzin, petrol ve madencilik gibi anahtar konumundaki işletmeleri elde etmek için servet harcadım. Elde ettiğim kârla kamu dairelerine benim isteklerime uyacak adamlar yerleştirip diğerlerini satın aldım ve rüşvet verdim. Artık planımı harekete geçirebilirim. Buradan çıkar çıkmaz emri vereceğim. Eğittiğim ordu sınır kasabalarına ilerleyecek. Diğerleri içerde isyanlar düzenleyecek. İspanyollara karşı İkinci Dünya Savaşı'nda Japon asıllı Amerikalılara olduğu gibi bir tepki doğacak. Ama bu kez Anglo işkencecilerine karşı direnmelerini sağlayacak araçlar ve nedenler vereceğiz: Amerika'nın sık sık küçümsediği ulusal gururu kurtarmak.”</p>

  <p>“Kan dökümü ve karmaşadan söz ediyorsun.”</p>

  <p>“Benim amacım da tam olarak bu! Birleşik Devletler ne yapabilir, nükleer silah kullanarak Albuquerque ve Phoenix'! kurtarabilir mi? San Diego Bulvarı'nda sokak savaş lan mı başlatır? Her silahlı çatışma sonrasında politik anlaşmanın geldiğini bilecekler ve ben de bu yolu hazırlayacağım. Seçilmesini sağladığım valiler barış talep edecek ve Birleşik Devletlerden İspanyol mirasına sahip bir vatandaşından aracılık yapmasını istemesini önerecekler. Birlikten fiili ayrılmanın müzakerelerini yapacağım.”</p>

  <p>“Planının başarılı olacağına dair bir garanti yok ve bu durumda yüz binlerce insan bir hiç için ölmüş olacak.”</p>

  <p>“Bir amaca hizmet etmiş olacaklar.”</p>

  <p>“Ölenlerin çoğu Latin kökenli olacak,” dedi Zavala.</p>

  <p>“Ne olmuş yani?” diye kükredi Halcon. “Fetih yapan atalarım Aztek İmparatorluğunu yenmek için müttefik olarak savaşçı kızılderili kabilelerini kullandı, sonra onları köle haline getirdi. İki büyük medeniyetin, kızılderililerin ve İspanyolların, ihtişamını yeniden inşa ederken hayatta kalanlara geçmişin büyüklüğünü yeniden yaşama fırsatını sağlayacağım.”</p>

  <p>“Futbol sahası ve engizisyonun ihtişamı gibi mi?” diye sordu Austin.</p>

  <p>“Ve hayal bile edemeyeceğiniz daha fazlası, Bay Austin. Çok daha fazlası.” Sesi kötülük doluydu. “Bu oyundan sıkıldım,” dedi sabırsız bir şekilde. “Neymiş bu büyük sır? Bana yalan söylediğiniz için sizi suçlayamam, ama sizi kurtaramayacak.”</p>

  <p>“Yalan söylemiyorum. Öteki odada.”</p>

  <p>Halcon, Guzman'a baktı. “Hile yok. Guzman'ın eli çok hassastır. Siz önden gidin.”</p>

  <p>Austin önde Zavala arkada basamaktan tırmandılar. Guzman ve Halcon da peşlerinden geliyorlardı. Mezara kadar ilerlediler.</p>

  <p>“Bu yoldan mı geldiniz?” diye sordu Halcon boş yere bir giriş ararken.</p>

  <p>“O konuda yalan söylüyordum, ama diğer konuda değil.”</p>

  <p>Lahitteki figür Halcon'un dikkatini çekti.</p>

  <p>“Kim o?” diye sordu Halcon.</p>

  <p>“İzin verir misiniz?”</p>

  <p>Austin taş tabuta uzanıp mumyanın kemikli ellerindeki parlak nesneyi alırken Guzman'ın soğuk bakışları her hareketini takip ediyordu. Kâğıdı Halcon'a uzattı. Halcon kâğıdı inceleyip şaşkınlıkla kaşlarını çattı.</p>

  <p>“Anlamıyorum,” dedi şüpheyle.</p>

  <p>“Şunu bir düşünün,” dedi Austin. “Diyelim ki yüzlerce yıl boyunca bir hazinenin üstünde oturup onu size getiren adamların geri dönüp hazineyi talep etmesini bekleyen Mayalarsınız. Bir gün doğudan bir adam kapınızda beliriyor ve altını istediğini söylüyor. Siz ona yardım edemeden ölüyor. Venüs tanrısı, tüylü yılan Kukulcan olup olmadığını merak ediyorsunuz, ama emin değilsiniz. Bu yüzden onu hazineyle birlikte gömüyorsunuz ve bir taşın üstüne yalnızca Venüs tanrısının anlayabileceği şekilde bir harita çiziyorsunuz. Elindeki o parşömen kâğıdında taşın üzerindeki yazıtların çizimleri var. Ama eğer bu sizi ikna etmeye yeterli değilse bir Hıristiyan haçının Maya tapınağında ne yaptığını söyleyin bana.”</p>

  <p>“Bu olamaz!” dedi Halcon inanamayarak.</p>

  <p>“Don Halcon, Okyanusların Amirali Kristof Kolomb'la tanışın.”</p>

  <p>Halcon mumyaya bir an baktı, sonra neşesiz bir kahkaha attı. “Devam et, sizi zavallı ahmaklar.”</p>

  <p>Bütün gözler tabutun üstündeyken Austin boynundaki keseyi sıktı. Birkaç saniye sonra uzakta bir bum sesi duyuldu, ardından birkaç tane daha geldi.</p>

  <p>“O neydi?” diye sordu Halcon etrafına bakınarak. Guzman basamaklara doğru giderek ortalığı dinledi. “Gökgürültüsüne benziyor.”</p>

  <p>Guzman'ın dikkati dağılmışken Austin yere eğilip Zavala'yla birlikte mezarı başarısız bir şekilde açmayı denedikleri mızraklardan birini aldı. Kaslı kolunu Halcon'un ince boynuna dolayıp sivri ucu derisine batırdı.</p>

  <p>Guzman'ın silahı döndü.</p>

  <p>“Geri çekil, yoksa bu şah damarına girer!” diye uyardı Austin. Mızrağı biraz daha itti. Halcon'un boynundan aşağı kan süzülüyordu.</p>

  <p>Boğazı sıkıldığı için konuşamayan Halcon tısladı. “Söylediğini yap.”</p>

  <p>“Silahı kılıfına geri koy,” dedi Austin. Guzman'ın silahından tamamen vazgeçmeyeceğinden emindi. Ya başına nişan almaya çalışacak ya da önce Zavala'yı halledecekti.</p>

  <p>Guzman ince dudaklarında belli belirsiz bir hayranlık belirtisiyle gülümsedi ve tabancasını kılıfına koydu. Austin daha sonra Halcon'un silahını indirmesini söyledi.</p>

  <p>Zavala yakınında dururken Austin odadan geri geri çıkmaya çalıştı. Ana odaya giden merdivenleri inmek için Halcon'u kalkan olarak sürüklüyordu. Guzman molozların üstünden atlarken dikkatli adımlarla onları takip ediyordu.</p>

  <p>Yukardan üstlerine su boşaldı. Austin dışında herkes yukarı baktı.</p>

  <p>“Eğer merak ettiğiniz buysa yağmur yağmıyor. Birkaç dakika önce duyduğunuz ses patlayıcılara aitti. Suyu bloke eden barajı uzaktan kumandalı fünye kullanarak havaya uçurdum. Milyonlarca litre su içeri hücum ediyor.”</p>

  <p>“Sana inanmıyorum,” diye kükredi Halcon.</p>

  <p>“Belki de inanmalısınız, Don Halcon,” dedi Guzman. “Bay Austin fünye konusunda da yalan söylemiyor gibi görünüyor.”</p>

  <p>“Olacaktan daha önceden bilemezdin,” dedi Halcon.</p>

  <p>“Doğru. Orijinal planım barajı biz buradan çıktıktan sonra havaya uçurmaktı, böylece tapınağı bulmanız zorlaşacaktı. Bu şekilde en azından hepimiz birlikte öleceğiz.”</p>

  <p>Birdenbire yukardan boşalan suyla ıslandılar, ama su bu kez daha güçlüydü.</p>

  <p>“Bence bu patlamanın ilk dalgası. Rezervuar şu ana dek patlamış olmalı. Dahası da gelecek. Tapınakta açtığınız o deliğin genişlemesi fazla zaman almayacak. Bu odanın ne kadar zamanda dolacağı konusunda bir fikrim yok, ama sizin yerinizde olsam burada fazla kalmazdım.”</p>

  <p>Guzman ip merdivene doğru bakarken çeliğe benzer sükûnetinin bir kısmını kaybetmiş gibiydi. “Gitmeliyiz.”</p>

  <p>“Hazineyi almadan olmaz.”</p>

  <p>“Bence fark etmez,” dedi Austin. “Dediğiniz gibi biz ölü sayılırız.”</p>

  <p>İçeri tekrar su aktı, ama bu sefer daha şiddetliydi.</p>

  <p>“Don Halcon...” Guzman'ın sesinde bir telaş vardı.</p>

  <p>“Blöf yapıyor seni aptal,” dedi Halcon tiksintiyle.</p>

  <p>“Eğer haklıysa hazine kimsenin işine yaramayacak,” dedi Guzman.</p>

  <p>Halcon'un gözleri nefretle doldu. “Babamın seni tuttuğu günden bu yana katil bir gerzekten başka bir şey olmadın,” dedi aşağılayarak. “Zaferi göremiyorsun!”</p>

  <p>Guzman'ın dudaklarında soğuk bir gülümseme belirdi.</p>

  <p>Su artık bir nehir gibi akıyordu. Tam üzerlerine aktığı için birbirlerini görmeleri zorlaşıyordu, ama kimse kıpırdamıyordu.</p>

  <p>“Kötü bir ikilem, değil mi Guzman,” diye takıldı Austin duyulması için sesini yükselterek. “Deli patronuna ve Kardeşliğe sadık kalmak veya boğularak ölmek. Aile kavganı çözmeni gerçekten umarım, ama bunu bensiz yapmak zorundasın.”</p>

  <p>Zavala odanın diğer ucundaki kuyuya koşarak içine daldı. Austin mızrağı indirdi, Halcon'u kalçalarından yakalayarak dikkati Zavala'nın kaçışıyla dağılmış olan Guzman'ın üzerine savurdu. Birbirlerine dolanarak yere düştüler, ama Guzman düşerken bile silahını çekiyordu. Austin kuyuya doğru hızla koşarken Guzman ayağa kalkmış ve bir el ateş etmeyi başarmıştı. Ama loş ışıkta Austin iyi bir hedef oluşturmuyordu. Kurşun hedefi şaşırdı ve Austin kuyuya atladı.</p>

  <p>Guzman küfrederek Austin'in peşinden gitti. Ayak bileklerinden ve dizlerinden akan kan yüzünden zorlukla ilerliyordu. Birkaç adım atmıştı ki, odada kalmanın intihar olduğunu fark etti. Arkasına dönüp Halcon'un kendisini bırakıp ip merdivene doğru koştuğunu görünce bu kararı güçlendi. Halcon'un ihtişam hayalleri kendini koruma içgüdülerine yenilmişti sonunda. Yükselen akıntıya karşı zorlukla yürüyerek suyun minik bir Niagara gibi içeri hücum ettiği deliğin altına geldi. Akan suyla körleşerek el yordamıyla ip merdiveni bulmaya çalıştı, ama eli kaydı. Kararlılıkla dişlerini sıkıp tekrar denedi. Bu kez merdiveni yakaladı.</p>

  <p>Tırmanmaya başladığı sırada ayak bileğini bir el yakalayıp onu aşağıya doğru çekti. Guzman kollarını Halcon'un dizlerine sarıp bedeninin bütün gücünü onu tekrar aşağıya çekmek için kullandı. Halcon bir eliyle merdivene tutunurken diğeriyle daha önce geri aldığı tabancasını çıkardı ve vücudunun içinde bulunduğu o garip pozisyona rağmen bulabildiği bütün gücüyle savurdu. Vücuduna tabanca çarpan Guzman çaresizce tutunmaya devam etti. Halcon tabancayı bir kez daha kaldırıp istediği etkiyi yapması için Guzman'ın kafasına iki kez daha indirdi.</p>

  <p>Guzman'ın elleri gevşedi. Dengesini kaybetti ve odaya gemi enkazının yanına düştü. Ama o zaman bile işi bitmemişti. Dizlerinin üstünde doğrulmuş, ayağa kalkmaya çalışıyordu. O sırada bir insan boyunda olan geminin direği yüzüne indi. Akıntının taşıdığı direğin etkisi güçlü olmuştu. Beyninde acı dolu bir çığlık koptu. Zihni bulanıklaştı, tek gözü görmez hale geldi. Kollan işe yaramaz bir şekilde havaya inip kalkarken hava almak için çabalıyor, ama ancak pis su çekiyordu içine. Sonunda çılgınca hareketlen yavaşladı ve daha zayıfladı. Akıntı onu odanın içlerine doğru taşıdı.</p>

  <p>Halcon'un da durumu pek iyi değildi. Yalnızca birkaç metre tırmanmıştı ki, tavandaki delikten içeri gelen yeni dalga üzerine bir yumruk darbesi gibi inerek daha fazla tutunmasına engel oldu. İçeri biraz daha su girerek Halcon'u merdivenden düşürdü. Bu yolla kaçmanın imkânsız olduğunu görerek lahitin bulunduğu odaya doğru yürümeye çalıştı. Su topuklarına dolanırken elleri ve dizlerinin üstünde basamaktan çıkmaya başladı.</p>

  <p>Austin suya girdiğinde Zavala suda yürüyordu. Guzman'ın kurşunu başlarının üstünden geçince suya dalarak tek tankla yüzmeye başladılar. Dakikalar sonra Kukulcan'ın çenelerinden dışarı çıktılar. Pusulalarını kontrol edip açık suya doğru yüzmeye başladılar. Selin bastığı tapınağın akıntısını aşmak için bacaklarındaki bütün gücü kullanmak zorunda kalmışlardı. Uçağı sakladıktan koyda yüzeye çıktılar. Birkaç dakika içinde dallan ve yapraklan temizleyip motoru çalıştırdılar. Sonra da havalanmak için suyun üzerinde ilerlemeye başladılar. Uçak hız kazanır kazanmaz Zavala gölün üstünde büyük bir daire çizdi.</p>

  <p>Tapınağın etrafındaki ada yok olmuştu. Onun yerinde kocaman kara bir delik vardı. Gölün suyu bir küvetin tahliye deliğinden boşalırmış gibi döne döne delikten aşağı süzülürken Halcon'un olması gereken deniz uçağını da çekiştiriyordu.</p>

  <p>Gördükleri yeterliydi. Anafora son bir kez bakmak için alçaldılar. Zavala içinden gelen isteğe direnemedi. Camdan aşağı doğru eğilip, “Hoşça kal Kolomb,” diye bağırdı.</p>

  <p>Sonra Nereus'a doğru yol almaya başladılar.</p>
  <hr class="sigil_split_marker" />
</body>
</html>
