<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 7</h2>

  <p>Fas Kraliyet Jandarması'ndan Yüzbaşı Muhammed Mustafa jipinin güneşten ısınmış lastiğine dayanmış, uzun boylu Amerikalı kadının yere bakarak bir ileri bir geri yürümesini seyrediyordu.</p>

  <p>Ülkenin taşra polisinin çoğu gibi yüzbaşı da günlerini köyün okul kaçaklarını kovalamakla, trafik kazalarını rapor etmekle veya acınacak derece az sayıda olan yabancıların belgelerini kontrol etmekle geçiriyordu. Geçen yıl soruşturduğu deve kaybolması heyecan veren bir hırsızlık olayı gibi görünse de kısa bir süre sonra devenin kendi başına kaçtığı ortaya çıkmıştı. Ama ortadan kaybolan arkeolojik gezinti grubunun takibine en fazla yaklaşan olay buydu.</p>

  <p>Mustafa eski mezarlar yüzünden Berberlerin Ölü Yeri adını verdikleri alanı biliyordu ve çevresindeki kalıntıların farkındaydı. Yüzlerce mili kaplayan devriye bölgesinin çok dışındaydı. Terk edilmiş bölgeyi bir kere ziyaret etmiş ve zorunlu olmazsa gelmemeye karar verecek kadar kalmıştı orada.</p>

  <p>Kadın yürümeyi kesip bir an için olduğu yerde kaldı, sanki kaybolmuş gibi elleri kalçasındaydı. Sonra jipe doğru yürümeye başladı. Anlamıyorum,” dedi, şaşkın bir ifadeyle. “Tam burada kamp kurmuşluk. Çadırlar, minibüsler. Her şey ortadan kaybolmuş.”</p>

  <p>Yüzbaşı saçları Atlas dağlarındaki karlar kadar beyaz olan adama döndü. “Belki matmazel yer konusunda bir hata yapıyordur.”</p>

  <p>Nina öfkeyle polis memuruna baktı. “Matmazel hata yapmıyor.”</p>

  <p>Adam içini çekti. “Size saldıran bu insanlar. Haydutlar mıydı?”</p>

  <p>Nina bunu biraz düşündü. “Hayır, haydut olduklarını sanmıyorum.”</p>

  <p>Mustafa omuz silkip siperliğini siyah saçlarının üstüne kaldırdı. Kolları ve bacakları örtülü olmayan bir kadının yanında rahatsızlık duyuyordu, ama o duyarsız bir adam değildi. Kadının derisinde iz bırakan yırtıkları ve çılgıncasına endişeli olduğunu görmemesi için kör olması gerekiyordu. Ama orada ne bir çadır, ne ceset yığını, ne de bir araç olmadığını da kendi gözleriyle görüyordu. Aslında, hikâyenin doğruluğunu gösterecek hiçbir şey yoktu.</p>

  <p>Sigarasından derin bir nefes çekip dumanı burnundan çıkardı. “Bana Ölü Yeri'nin yakınında bir araştırma gezisi olduğu bildirilmişti. Belki size haber vermeden gittiler.”</p>

  <p>“Harika,” dedi Nina. “Fas'taki bütün polisler içinde bana Berber Müfettiş Clousseau düşüyor.”</p>

  <p>Nina'nın yıpranmış sinirleri huzursuz olmasına neden oluyordu. Austin yaşadığı bunca şeyden sonra polisin ahmaklığı karşısında bu kadar öfkelendiği için onu suçlayamıyordu, ama müdahele etme zamanının geldiğine karar verdi. “Nina büyük bir kamp ateşi olduğunu söylemiştin. Nerede olduğunu gösterebilir misin bana?”</p>

  <p>Polis memuru peşlerinde olduğu halde Nina açıklığın ortasına gidip toprağın üstüne ayakkabısıyla bir X işareti çizdi.</p>

  <p>“Burada diyebilirim.”</p>

  <p>“Küreğiniz var mı?” diye polise sordu Austin.</p>

  <p>“Evet, tabii. Çölde araba kullanırken gerekli bir alet o.”</p>

  <p>Mustafa jipe kadar gitti ve alet kutusundan katlanır, kısa saplı ordu yapımı bir kürek çıkardı. Austin küreği alıp Nina'nın ayaklarının dibine diz çöktü. Yirmi santim derinliğinde bir dizi paralel hendekler kazdı. İlk ikisinde ilginç bir şey çıkmadı, ama üçüncüsü çok faydalı oldu.</p>

  <p>Austin bir avuç dolusu kararmış toprak alıp kokladı. “Ateşin külleri “ Avucunu toprağa dayadı. “Hâlâ sıcak.”</p>

  <p>Nina onu tam olarak dinlemiyordu. Austin'in arkasında oynuyormuş gibi görünen toprak parçasına bakıyordu.</p>

  <p>“İşte,” diye fısıldadı.</p>

  <p>Koyu renk nokta binlerce minik kıpır kıpır yaratıktan oluşuyordu. Austin küreğin sapıyla parlak karınca yığını arasında bir boşluk açıp kazmaya başladı. On beş santim kadar derinden bir kürek dolusu koyu renk kırmızı lekeli toprak yığını çıkardı. Deliği genişletti. Biraz daha kızılımsı leke çıktı. Toprak kanla ıslanmış haldeydi. Nina yanına diz çöktü. Kurumuş kan kokusu burun deliklerine doldu.</p>

  <p>“Vuruldukları yer burası,” derken sesi bastırılmış heyecanı yüzünden kısıktı.</p>

  <p>Yüzbaşı Mustafa hülyalı bir şekilde boşluğa bakıyor, evine, karısına, çocuklarına ve iyi bir yemeğe ne zaman kavuşacağını merak ediyordu. Atmosferdeki değişimi sezerek sigarasını attı, gelip Nina'nın yanında diz çöktü. Rengi değişmiş toprağın anlamını kavrayınca koyu renk yüz rengi bir ton açıldı.</p>

  <p>“Allah'a şükür,” diye mırıldandı. Saniyeler sonra jipinde telsiziyle Arapça konuşuyordu.</p>

  <p>Nina hâlâ dizlerinin üstündeydi. Bedeni kaskatı kesilmiş bir şekilde gecenin korkunç olayları sığ hendekten fırlayacakmış gibi toprağa bakıyordu. Austin onu oradan uzaklaştırmazsa kendini kaybedeceğini fark etti. Kolundan tutup ayağa kalkmasına yardım etti. “Eğer senin için bir sakıncası yoksa gölün etrafına bakmak istiyorum.”</p>

  <p>Birden uykudan uyanmış gibi gözlerini kırpıştırdı Nina. “Bu iyi bir fikir. Belki orada bir şey vardır...” Kum tepelerine giden yolu gösterdi. Onları NUMA’ dan getiren Zodiac marka şişme bot taş basamakların üstüne çekilmişti.</p>

  <p>Nina şu anda çok sakin olan göle baktı. “İşaret şamandıralarımı bile aldıklarına inanamıyorum,” dedi acı bir sesle. Austin bir adım arkasında yürürken taş kıyı şeridinden yürüyüp görünmeyen tünel ve cothon'u tarif etti. Austin'e aksi takdirde hareketsiz olacak olan yüzey gezen bir düzine kadar ölü balığı gösterdi.</p>

  <p>“Büyük bir olasılıkla oksijen yetmezliği,” dedi Nina. “Göl yaşayan varlıklar için sağlıklı bir yer değil.” Bilinçsizce ortaya koyduğu ironi güldü. “Sana daha önce sözünü etmediğim bir şey var.” Kısaca bulduğu taş heykel kafasını tarif etti. Austin kulaklarına inanamıyordu.</p>

  <p>“Olmec mi? Burada mı?” Alt dudağını ısırıp şüphesini ortaya koymanın daha kibar bir yolunu düşündü, ama başarılı olamadı. “Bu imkân yok.”</p>

  <p>“Gözlerimle görmeseydim ben de inanmazdım. Kısa bir yüzmeden sonra eminim sen de fikrini değiştireceksin. Sana göstereyim. Ödünç aldığı spor ayakkabıları çıkardı. Austin için biraz serinlemenin bir sakıncası yoktu ve yüzme Nina'nın zihnini açıklıkta buldukları şeyden uzaklaştıracaktı. Şortları ve tişörtleri güneşte çabucak kururdu.</p>

  <p>Nina suya girdi, Austin onu takip etti. Kısa bir süre yüzdüler. Nina birkaç belirli noktayı bulmak için ara sıra durdu. Başı suyun altında yüzüyordu. Bir iki dakika sonra derine daldı. Dibe yaklaşınca bir halka çizip doğruca yüzeye çıktı. Austin tam arkasındaydı.</p>

  <p>“Gitmiş,” dedi soluk soluğa. “Heykel gitmiş!”</p>

  <p>“Buranın doğru yer olduğundan emin misin?”</p>

  <p>“Yanılmıyorum. Şamandıraları yerleştirdiğimde aşağıya da iki tane işaret koymuştum. Lanet olası şey kaybolmuş. Hadi gel, sana göstereyim.” Başka bir söz etmeden dibe daldı.</p>

  <p>Austin ona yetiştiğinde dibe yakın bir yerde bir ileri bir geri yüzüyor, ay kraterine benzer noktayı işaret ediyordu. Çamurdan bir şey aldı ve birlikte tekrar suyun yüzüne çıktılar.</p>

  <p>“Onu patlatmışlar,” dedi siyahlaşmış taş parçasını havada sallayarak. “Heykel kafasını havaya uçurmuşlar.” Karaya doğru yüzmeye başladı.</p>

  <p>Zavala basamaklarda onları bekliyordu. Kampın çevresini kontrol etmişti.</p>

  <p>“Yüzbaşı tugay karargâhını aradığını söylememi istedi size,” de “Rabat'taki Surete Nationale'la bağlantı kuracaklarmış. Surete büyük suç soruşturmalarını idare ediyor.”</p>

  <p>Nina bulduğu şeyi Austin'e uzattı. “Bazalt volkanik. Heykelin bir parçası olduğuna eminim.”</p>

  <p>Austin taşı inceledi. “Kenarları çentikli ve kararmış. Bu parça kısa süre önce bir patlamaya maruz kalmış.” Gözlerini kısarak göle baktı. Bu ölü balıkları açıklıyor.”</p>

  <p>“-Anlamıyorum,” dedi Nina başını sallayarak. “Herkesi öldürdüler, beni öldürmeye çalıştılar. Sonra kaçmak yerine bir eseri parçalama zahmetine girdiler. Neden?”</p>

  <p>Kimsenin cevap veremediği bir sessizlik izledi bu soruyu. Austin yüzbaşıyla konuşup gemiye geri dönmeyi önerdi. Nina'nın önderliğinin kamp yerine geri döndüler. Zavala bilerek geride kalmış Austin'in yanında yürüyordu. Nina'nın duyamayacağı kadar alçak sesle konuluyordu. “Yüzbaşıya belki kazı bölgesinin çevresini kazdırmak isteyebileceğini söyledim.”</p>

  <p>Austin tek kaşını kaldırdı.</p>

  <p>“Nina gezinin birkaç gündür devam ettiğini söyledi,” diye ekledi Zavala. “Ama açık bir kazı yok görünürde. Her hendek doldurulmuş. Bu senin için bir şey ifade ediyor mu?”</p>

  <p>“Korkarım ediyor. Bilmeden kendi mezarlarını kazan kurbanları akla getiriyor.”</p>

  <p>Zavala, Austin'e tel çerçeveli bir gözlük uzattı. Yuvarlak camlar parçalanmıştı. “Bunu kazı yerinin yakınında buldum.”</p>

  <p>Austin gözlüklere baktı, tek kelime bile etmeden alıp cebine koydu.</p>

  <p>Zodiac araştırma gemisine yaklaşırken Nina mavi-yeşil tekneye takdir eden gözlerle baktı.</p>

  <p>“Nereus'u dün kıyıdan gördüğüm zaman muhteşem bir gemi olduğunu düşünmüştüm. Yakından daha da güzel.”</p>

  <p>“Güzelden de öte,” dedi Austin, Nina'nın güverteye çıkmasına yardım ederken. “Dünyanın en ileri araştırma gemisidir, baştan kıça yetmişbeş metre ve arada millerce uzunlukta fiber optik kabloyla yüksek hıza sahip veri iletişimi söz konusu. Nereus'un pruva roketleri var, böylece çok keskin dönüşler yapabiliyor ve zorlu denizlerde sabit kalabiliyor, ayrıca denizaltı ekipmanları en ileri teknoloji ürünüdür. Ayak parmaklarımızı bile ıslatmak zorunda kalmadan dibi tarayabilen tekneye monte edilmiş sonar sistemimiz bile var.”</p>

  <p>Austin köprünün arkasındaki uzun küp şeklindeki yapıyı işaret ediyordu. “Bu yüksek kule bilimsel depo alanı. İçinde deniz suyuyla çalışan laboratuvarlar var. Sualtı araçlarını, kamera kızağını ve dalgı takımlarını orada saklıyoruz. Gemi az sayıda, yaklaşık yirmi kişilik tayfayla yüzecek şekilde inşa edilmiş. Otuzdan fazla bilim adamını ağırlayabiliriz.'</p>

  <p>Nina bir gece önceki yaralanmadan dolayı hâlâ sekerek yürürken üç güverte yukarı çıkıp bir kamaranın önüne geldiler “Önümüzdeki birkaç gün boyunca burada kalacaksın.”</p>

  <p>“Kimseyi dışarda bırakmak istemem.”</p>

  <p>“Bırakmıyorsun. Gemideki kadın yalnızca doktor ve kamarasında boş bir yatak var. Kamaran geminin en önemli bölümünün yakınına yerleştirilmiş. Hadi gel, sana göstereyim.”</p>

  <p>Geçitten geçerek mutfağa giden yolu gösterdi. Zavala mutfakta masada oturmuş espresso içerken The New York Times'ın faks kopyasını okuyordu. Gemideki mükemmel havalandırma Ölü Yeri'ndeki kedere karşı güçlü bir panzehirdi. Mutfak standart gemi dekoruna sahipti. Formika, alüminyum masalar ve sandalyeler güverteye vidalanmış Ama mutfaktan gelen koku çoğu geminin mutfağına sinmiş olan beykın ve hamburger kokusu değildi.</p>

  <p>Nina acıyan ayağını ağırlıktan kurtarmaktan mutluluk duyarak oturdu. “Açlıktan ölüyor olmalıyım,” dedi çenesini kaldırıp havayı içine çekerken. “Dört yıldızlı restoran gibi kokuyor burası.”</p>

  <p>Zavala gazeteyi bıraktı.”Beş yıldızlı. Yeterince ücret alamayan biz NUMA çalışanları pek çok zorluğa katlanmak zorundayız. Şarap listesi mükemmeldir, ama kilerimizde yalnızca Kaliforniya şarabı bulabilirsin.</p>

  <p>“Burası Amerikan gemisi,” dedi Austin abartılı bir öbürle. “Gemide Bordeaux ya da Burgundy şarabı bulunmasına katlanamam, ama şefimiz Cordon Bleu'dan mezun oldu, eğer bu seni rahatlatacaksa.”</p>

  <p>“Bu geceki yemek seçenekleri au poivre usulü et ve au beurre blanc, usulü kalkan,” diye ekledi Zavala. “Şef adına özür dilemeliyim. Fransa'nın Provence kentinden geliyor ve fesleğenle zeytinyağı konusunda biraz abartılı davranma eğiliminde.”</p>

  <p>Nina çevresine bakındı ve şaşkınlıkla başını salladı. “Sanırım hayatta kalırım.”</p>

  <p>Nina'nın rahatladığını gören Austin nahoş konunun açılması için iyi bir zaman olduğuna karar verdi. Önce ona büyük bir bardakla buzlu çay getirdi. “Dün geceyi tekrar konuşmanın senin için bir sakıncası yoksa, bir şey atlamamak için üzerinden bir kez daha geçmek istiyorum,” dedi.</p>

  <p>Sanki kendisine güç verecekmiş gibi çayından bir yudum aldı Nina “İyiyim,” dedi ve bir gece önce olanları tekrar anlattı.</p>

  <p>Austin uyuyan aslan taklidiyle gözünü yarı kapatarak dinliyor, her sözcüğü ve ifadeyi emiyor, olayları zihninde evirip çeviriyor, ilk hikâyeyle tutarsızlıklar arıyordu.</p>

  <p>Nina sözlerini bitirince, “Yüzbaşı Mustafa'nın haydut teorisine katılmadığın için haklısın bence. Haydutlar soymak istedikleri insanlarım bazılarını öldürebilirlerdi, ama anlattıklarına bakılırsa bu bilinçli bir katliam.”</p>

  <p>“Ya radikal İslamcı teröristler?” dedi Zavala. “Cezayir'de binlerce insanı öldürdüler.”</p>

  <p>“Olabilir, ama teröristler genelde yaptıklarını reklam etmeyi severler. Bunlarsa kanıtları saklama yoluna gittiler. Radikal İslamcılar neden taş heykeli havaya uçursunlar ki? Bu arada, beni rahatsız eden bir diğer şey de bu. Bu işi yapmak için özel patlatıcılara ihtiyaçları var.”</p>

  <p>“Bu da heykeli daha önceden bildiklerini gösteriyor.” dedi Zavala.</p>

  <p>“Doğru. Sualtı tahribatına hazırlıklı olarak geldiler.”</p>

  <p>“Olanaksız,” diye cevap verdi Nina. Sonra daha az emin bir sesle ekledi. “Bunu nasıl bilebilirler, anlayamıyorum.”</p>

  <p>“Ben de öyle,” dedi Zavala. “İspanyolca konuştuklarından eminsin, değil mi?”</p>

  <p>Nina başını salladı.</p>

  <p>Tanca'dan Cebelitarık Boğazı yoluyla İspanya'ya yürüyebilirsin ve orası buradan çok uzak değil.”</p>

  <p>Zavala başını salladı. “Bu bir anlam ifade etmiyor. Ben İspanyol konuşuyorum, ama Meksika kökenli Amerikalıyım ve İspanya'ya hiç gitmedim.”</p>

  <p>Nina bir şey hatırladı. “Durun. Aklıma bir şey geldi. Gonzalez’i unuttum.”</p>

  <p>“Gonzalez kim?” diye sordu Austin.</p>

  <p>“Geziye katılan bir gönüllü. Aslında, Time-Quest adında kâr ama gütmeyen bir kuruluşa bu geziye katılmak için para ödedi. Dün öğleden sonra onun bir jipteki yabancıyla konuştuğunu gördüm. Gonzalez adamın kaybolduğunu söyledi. O sırada bunun garip olduğunu düşünmüştüm.”</p>

  <p>“Doğru düşünmüşsün,” dedi Austin. “Önemli bir şey olmayabil ama Time-Quest'i bir araştıracağız ve Gonzalez'le ilgilerinin olup olmadığına bakacağız. Herhalde o da diğerleriyle birlikte öldürüldü.”</p>

  <p>“Onu görmedim, ama nasıl kaçabilirdi bilmiyorum.”</p>

  <p>“Ya Nina'yı kovalayan hovercraft?” diye sordu Zavala. “Belki oradan bir ipucu çıkarabiliriz.”</p>

  <p>“Su seviyesinde görebildiğim kadarıyla gümrük tipine benziyordu İngiltere'de yapılan Griffon olabilir. NUMA'yı arayıp bütün Griffon hovercraftlarının sahiplerini kontrol etmelerini istedim. Dünyadaki sayıları çok fazla olamaz. Bana kalırsa paravan bir şirket yoluyla aldılar.”</p>

  <p>“Bu da takip edilmelerini zorlaştıracak.”</p>

  <p>“Hatta olanaksız kılacak, ama denemeye değer.” Gözleri boşluğa dalarken düşünüyordu. “Hâlâ ana soruyla karşı karşıyayız: neden birisi zararsız bir arkeolojik geziyi yok etmeye kalksın?”</p>

  <p>Nina elini çenesine dayamış oturuyordu. “Belki o kadar zararsız değildi,” dedi.</p>

  <p>“Ne demek istiyorsun?”</p>

  <p>“Dönüp dolaşıp Olmec heykeline geliyorum. Her şeyin ortasında o var.”</p>

  <p>'Benim Olmec bölümüyle ilgili hâlâ sorunlarım var. Özellikle de bir taş yığınına dönüştüğü için.”</p>

  <p>“Bu yalnızca benim değerlendirmem değildi. Kimliğini tespit edenin Sandy olduğunu hatırlıyor olmalısın. Ülkenin en iyi Mezoamerikan uzmanlarından biridir o. Sanford, Tikal gibi büyük alanlar ve daha az bilinen ama önemli bulgular getiren pek çok alanda saha çalışması yaptı, yazılar hazırladı.”</p>

  <p>“Tamam, diyelim ki sen ve Sandy haklısınız. Neden bu heykel öylesine önemli?”</p>

  <p>“Arkeolojik ve tarihsel topluluğu derinden sarsabilirdi. İnsanlar yıllardır Kolomb'dan önce Yeni Dünya ve Eski Dünya arasında bir bağ olup olmadığını merak ediyorlar.”</p>

  <p>“Leif Erikson ve Vikingler gibi mi? Bu konuda oldukça kesin kanıtlar olduğunu sanıyordum,” dedi Zavala.</p>

  <p>“Var, ama istemeyerek kabul edildi. Vikinglerden yüzlerce yıl önceki Atlantik Okyanusu bağlantısından söz ediyorum. Sorun herhangi bir bilimsel sanat eserinin olmayışıydı. Olmec o sanat eseri olabilirdi.”</p>

  <p>Austin tek kaşını kaldırdı. “O zaman ne olacaktı?”</p>

  <p>“Pardon?” dedi Nina neredeyse hakarete uğradığını hissederek.</p>

  <p>“Diyelim ki bu heykel Kolomb öncesi bir bağlantıyı kesin olarak kanıtlıyor. Büyüleyici ve kesinlikle tartışmalı. Ama arkeologlar, tarihçiler ve Kolomb'un Şövalyeleri dışındakiler için nasıl önemli olabilir ki? Başka bir deyişle onu uğrunda cinayet işlenecek bir şey kılan ne?”</p>

  <p>“Ah, ne demek istediğini anladım,” dedi Nina biraz yumuşayarak. “buna cevap veremem, yalnızca keşfimin saldırıyı bir şekilde başlattığını düşündüğümü söyleyebilirim.”</p>

  <p>“Kamptaki hiç kimse ne bulduğunu bilmiyordu.”</p>

  <p>“Hayır. Zaman içinde bileceklerdi. Etik olarak bulduğum an Dr. Knox ve Fisel'e söylemeliydim. Meksikalı Olmec olduğundan şüphelenmiştim, ama o kadar mantıksızdı ki önce garantiye almak istiyordum. Bu yüzden Sandy'yle bağlantı kurdum.”</p>

  <p>“Senin dışında yalnızca üniversitedeki arkadaşın bulduğun şeyi gördü?”</p>

  <p>“Evet, ama Sandy asla kimseye söylemezdi. Tanrı'ya şükür ilk veriler onun ellerinde güvende.” Durakladı. “Olabildiğince hızlı bir şekil eve dönmeliyim.”</p>

  <p>“Dinozorları ortadan kaldırmış olması mümkün asteroitin çarptığı yeri incelemek üzere Yucatan Yarım Adası'na doğru gidiyoruz. Ayrılmadan önce burada bir günlük daha araştırmamız kaldı,” dedi Austin “Bu süre zarfında konuğumuz olmanı isteriz, sonra seni Marekeş'e bırakırız. Oradan New York'a giden bir uçağa binersin. Böylece dinlenecek ve düşüncelerini toparlayacak zamanın olur.”</p>

  <p>“Teşekkür ederim,” dedi Nina. “Hâlâ biraz tedirginim, ama burada kendimi güvende hissediyorum.”</p>

  <p>“Burada güvenli olmaktan da ötesin, karnın iyi doyurulacak.”</p>

  <p>“Bir şey var. Üniversiteye Dr. Knox ve gezinin akıbeti hakkında bilgi vermeliyim. Antropoloji bölümü yıkılacak. Dr. Knox oranın temel direğiydi, herkes onu çok severdi.”</p>

  <p>“Sorun değil,” dedi Zavala. “Seni telsiz odasına götüreyim.”</p>

  <p>Austin bir fincan buzlu kahve alıp masaya getirdi. İki fincana yarı yarıya boşaltıp sanki Nina'nın bilmecesinin cevabı dönen halkalar gizliymiş gibi bir süre koyu renk sıvıyı inceledi. Hikâyenin hiçbir anlamı yoktu. Zavala ve Nina birkaç dakika sonra döndüğünde sonuca yaklaşamamıştı.</p>

  <p>“Çok hızlıydı,” dedi Austin. “Üniversiteye ulaşamadın mı?”</p>

  <p>Zavala garip bir şekilde sıkıntılıydı. “Hemen ulaştık, Kurt.”</p>

  <p>Austin, Nina'nın gözlerinin nemli olduğunu gördü.</p>

  <p>“İdareyle konuştum,” dedi kül rengi bir yüzle. “Önce söylemek istemediler bana, ama bir şey sakladıklarını biliyordum.” Durakladı “Sevgili Tanrım! Neler oluyor?”</p>

  <p>“Anlamıyorum,” dedi Austin ne duyacağını bilse de. Nina söylediğinde çok şaşırmamıştı.</p>

  <p>“Sandy. Ölmüş.”</p>
  <hr class="sigil_split_marker" />
</body>
</html>
