<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 8</h2>

  <p>Austin yatağında uzanmış tavana bakıyor, kıskançlıkla Zavala'nın kamaranın karşı tarafından gelen yumuşak horultularını dinliyordu. Tahmin edildiği gibi ahçı baharat ve zeytinyağı konusunda aşırı cömert davranmıştı, ama Austin'in midesi iyiydi. Kendisini uyanık tutan beyniydi. Meşgul bir dosya kâtibi gibi günün olaylarını gözden getiriyordu ve kendisine rahat verecek gibi değildi.</p>

  <p>Nereus'un deneme gezisi çok rahat geçecekti. NUMA ekibinin dünya okyanuslarının üstünde ve altındaki yabancı ve kötü esrarlar üzerinde yaptıkları çetin araştırmalardan biraz uzaklaşmasını sağlayacaktı. Nina cehennem köpekleriyle çıkagelmiş ve nerdeyse kollarına düşmüştü. Belki aslında yandaki kamarada yatan güzel kadının düşüncesiyle uyanık kalıyordu.</p>

  <p>Chronosport saatinin karanlıkta parlayan kadranına baktı. Saat üçtü. Austin doktorun kendisine sabaha karşı saat üçün ölümcül hastaların ruhlarını teslim ettikleri an olduğunu söylediğini hatırladı. Kendisini yataktan çıkaran şey bu oldu. Kalın bir eşofman altı ve naylon rüzgârlık giyip ayaklarına bir eldiven gibi uyan eskimiş botlarını geçirdi. Zavala'yı sessizce uykusuyla baş başa bırakarak geçide, oradan da dört güverte yukardaki köprüye çıktı.</p>

  <p>Dümen köşkünün kapısı açıktı. Austin başını içeri uzattı. Genç tayfa Mike Curtis erken sabah nöbetindeydi. Sandalyeye oturup bir kitaba gömülmüştü. ,1</p>

  <p>“Merhaba Mike,” dedi Austin. “Uyuyamadım. Bir arkadaş ister misin?”</p>

  <p>Tayfa sırıtarak kitabı bir yana bıraktı. “Bence hiç sakıncası yok. İşler çok sıkıcı burada. Kahve ister misin?”</p>

  <p>“Teşekkürler. Sütsüz olsun.”</p>

  <p>Mike dumanı tüten kahveleri doldururken Austin eline jeoloji kitabını aldı. “Gece nöbeti için oldukça ağır bir kitap.”</p>

  <p>“Yalnızca Yucatan araştırması için çalışıyordum. Gerçekten dinozorları bir meteorun ya da kuyruklu yıldızın yok ettiğine inanıyor musun?”</p>

  <p>“Manhattan büyüklüğünde bir nesnenin dünyaya çarpması bir sarsıntıya yol açar. Kertenkelelerin zaten yok olmakta olup olmadığı başka bir soru. Bu plankton araştırması pek çok tartışmayı yatıştırmalı. Tek hücreli bu hayvanların daha büyük canlılara ne olduğunu bize söylemesi bir bakıma biraz ironik.”</p>

  <p>Mike rutin işlerini yapmak üzere kalkana kadar sohbet ettiler. Austin fincanındakini bitirip telsiz bölümünden köprünün arka tarafındaki harita odasına geçti.</p>

  <p>Seyir masasına Fas sahiline ait haritayı serdi ve geminin mevcut pozisyonuna X işareti koydu. Dudaklarını düşünceli bir şekilde birbirine kenetleyip haritayı inceledi ve kafatası şeklindeki Afrika kıtasındaki çıkıntıyı Cebelitarık'tan Sahra’ya kadar izledi. Birkaç dakika sonra başını salladı. Harita kendisine bir şey söylemiyordu. Hovercraft karadan ya da denizden gelmiş olabilirdi.</p>

  <p>Bir sandalye çekip oturdu, ayaklarını masaya dayayarak gezinin başından beri gemi kütüğüne giren kayıtları okumaya başladı. Şu an kadar mükemmel bir gezi olmuştu. Atlantik'teki hızlı ve olaysız yolculuk, bazı bilim adamlarını almak üzere Londra'ya uğrayış, Akdeniz'de denizaltıları denerken geçirilen birkaç hoş hafta ve sonra iki gün ön Fas'da duruş.</p>

  <p>Nina'nın hikâyesi her yönden çok garipti. Hovercraft saldırısı ve kamp yerindeki kanlı kanıtlar hikâyenin doğru olduğuna ikna etmişti kendisini. Meslektaşının ölümüyle ilgili korkunç haber en ufak şüphe kırıntılarını da ortadan kaldırmıştı. Bir araba kazası. Son derece uygun. Bu saldırganların kolları çok uzundu. Nina'nın Pennsylvania Üniversitesi'ne gönderdiği verileri silmişlerdi. Artık Nina esrarengiz Olmec sanat eseri konusunu ilk elden bilen tek kişiydi. Oda arkadaşının verdiği sakinleştirici sayesinde güvenli bir şekilde uyuduğu için çok memnundu.</p>

  <p>Austin dışarı çıkıp harita odasının arkasındaki küçük platformun trabzanlarına dayandı. Gemi beyaz üst yapıları aydınlatan birkaç lamba ve güverte boyunca uzanan alçak seviyeli lambalar dışında karanlıktı Işıkların uzanabildiği yerin ötesinde geniş bir kadife karanlık vardı. Burnunu dolduran çürümüş bitki kokusu birkaç mil ötede uzanan geniş kara parçasının tek kanıtıydı. Nina'nınki gibi kaç gezinin karanlığa gömüldüğünü merak etti. Bu gerçek hiçbir zaman bilinmeyecekti.</p>

  <p>Bu kadar felsefe yeterdi. Austin esneyerek kamarasına gerimi dönsün yoksa orada kalıp gün doğuşunu mu izlesin karar veremiyordu Gecenin tadını çıkararak biraz daha oyalandı. Nereus dinlenmekte olan bir canavar gibiydi. Gemideki uyuyor hissi, elektrik sistemlerin vızıltısı ve geminin demir gövdesinin çatırtısı ve homurtusu çok hoşuna giderdi.</p>

  <p>Tunk.</p>

  <p>Austin öne doğru eğilip kulaklarını dikti. Şıngırtıyı andıran ses aşağıdan gelmişti. Metalin metale çarparken çıkardığı sesti.</p>

  <p>Tunk. İşte yine o ses.</p>

  <p>Fazla yüksek değil, ama geminin her zamanki sesleriyle uyumsuzdu. Austin meraklanarak sessizce birinci seviyeye indi ve elini nemli tırabzanlara sürterek boş güvertede yürüdü. Durakladı. Parmakları sert bir yumruya çarpmıştı. Yakından bakınca sesi bastırmak için Kumaşla kaplanmış olan kancalı demiri gördü. Parmaklarıyla biraz daha yakından inceleyince kancanın çıplak metalini hissetti. Geminin yan tarafına çarptığında şıngırtı sesini bu nesne çıkarmış olmalıydı.</p>

  <p>Işıktan uzaklaşıp korkuluklardan aşağı baktı. Suyun üzerinde belli belirsiz bir hışırtı geliyordu. Tekneye çarpan dalgaların sesi olabilirdi. Bir elini kulağına koydu.</p>

  <p>Fısıltılar deniz sesinden ayrılıyordu. Hareket eden gölgeler gördü.</p>

  <p>Austin gemiye çıkanların dost mu düşman mı olduklarını sormak için beklemedi. Yanıt çok açıktı. En yakın merdivenlere koşup kamara seviyesine tırmandı. Dakikalar sonra sarsarak Zavala'yı uyandırdı. Oda arkadaşı uyuşturucu almış gibi uyurdu, ama sanki içinde bir elektrik düğmesi varmış gibi kendini hemen ayıltmayı bilirdi. Zavala önemli olmasaydı Austin'in kendisini uyandırmayacağını bilirdi. Homurtuyla Austin'e harekete hazır olduğunu bildirerek yataktan fırlayıp üstüne şort ve tişört geçirdi.</p>

  <p>Austin ayakkabı dolabının kapağını açmış eşyalarını karıştırıyordu. Deri tabanca kılıfını çıkardı ve bir saniye sonra Ruger Redhawk'ını buldu. Bowen tarafından özel olarak yapılmış olan kalın, dört inçlik namlusuyla .375'lik Magnum küçük fakat çok etkiliydi.</p>

  <p>Zavala Bowen'a “Kurt'un Topu” diyordu ve cephane olarak demir yolu çivileri kullanmasını öneriyordu. Aslında silah .50 kalibrelik özel kurşunlar atıyordu.</p>

  <p>“Konuklarımız var,” dedi Austin beş atışlık silindiri kontrol ederken “Sancak tarafında, kancalarla yukarı çıkıyorlar. Bunlar benim bildiklerim. Başkaları da olabilir. Silaha ihtiyacımız olacak.”</p>

  <p>Zavala kamaraya bakınıp homurdandı. “Benim şansım. Birisi bunun Aşk Gemisi gezintisi gibi olacağını söylediğini hatırlıyorum, tabanca bile getirmedim. Barbar korsanlarla savaşacağımızı bilmiyordum.”</p>

  <p>Austin kılıfı omzuna geçirdi. “Ben de öyle. Bu yüzden yedek kurşun getirmedim. Beş kurşunum var, hepsi bu.”</p>

  <p>Zavala birden neşelendi. “Ya Londra'dan aldığın?”</p>

  <p>Austin yeniden dolabına daldı ve parlak ahşap bir çanta çıkar “Joe Manton spesiyallerim mi? Neden olmasın?”</p>

  <p>Zavala çekmecesinden dalgıç bıçağını çıkardı. “Bu kürdan da benim cephanem,” dedi.</p>

  <p>“Karşı konulmaz bir ateş gücü olduğunu söyleyemem. Yolda bir şeyler bulmalıyız.”</p>

  <p>“Bu ilk olmayacak,” dedi Zavala başını sallayarak.</p>

  <p>Austin kapıya doğru gitti. “Benim tahminimce Nina'nın peşindeler. Onu ve bu kattaki herkesi uyandıracağım. Sen aşağıya inip tayfayı ve bilim adamlarını uyarabilirsin. Tayfa odalarının önündeki pruva roketlerine sıkıştıracağız onları.”</p>

  <p>“Zor sığacaklar.”</p>

  <p>“Biliyorum, ama su geçirmez kapıları kapatıp bize biraz zaman kazandırabilirler. Bir sürü silahsız bilim adamını ve kamarotu öldürülebilecekleri ya da rehin alınabilecekleri şekilde ortalıkta bırakamayız. Ne yazık ki Nereus bir araştırma gemisi, savaş gemisi değil.”</p>

  <p>“Savaş gemisi olmasını dilemeye başladım,” dedi Zavala. Hızla aşağı inen merdivenlerde ortadan kayboldu.</p>

  <p>Austin'in kapı çalışına doktor uykulu gözlerle karşılık verdi. Austin fazla ayrıntıya girmeden ona giyinmesini söyleyip Nina'nın yanına gitti. Nina ilaçtan dolayı hâlâ sersem gibiydi, ama Austin'in yüzündeki ifadeyi görünce gözkapakları birden açıldı.</p>

  <p>“Geri geldiler, öyle değil mi?” dedi uykudan dolayı sertleşmiş sesiyle.</p>

  <p>Austin başını salladı. Birkaç dakika sonra Austin ve iki kadın koridorda ilerliyor, her kamaraya uğruyorlardı. Kısa süre içinde bir düzine somurtkan insan dar koridorda toplandı. Üzerlerinde her türden pijama ya da birbirine uymayan aceleyle giyilmiş kıyafetler vardı.</p>

  <p>Austin ciddi olduğunu gösterir bir ses tonuyla, “Şu anda soru sormak yok,” dedi.</p>

  <p>Uykulu yüzlerden oluşan grubu en alt düzeydeki güverteye indirdi Zavala diğerleriyle birlikte bekliyordu. Bir sığır sürüsünün çobanları gibi isteksiz kalabalığı pruva bölümüne doğru yürüttüler. Orada bilim adamları ve tayfa, ağır hava şartlarında gemiyi sabit tutmak için kullanılan pruva roketleri arasında yer bulmak için itişip kakıştılar.</p>

  <p>Austin durumu özetlerken fazla zaman harcamadı. “Bu işi kısa ve tatlı tutacağım. Gemiye silahlı saldırganlar bindi. Joe ya da ben olduğumu anlamadan bu kapıyı açmayın.”</p>

  <p>Araştırmacılar yüksek sesle konuşmaya başladılar. “Siz ne yapacaksınız?”</p>

  <p>Lanet olası bilimsel kafalar, diye düşündü Austin, durmadan soru sorarlardı. Bu onun her zamanki dürüstlüğü için uygun bir zaman değildi.</p>

  <p>“Merak etmeyin. Joe ve benim bir planım var,” dedi kendin emin bir şekilde. “Geri döneceğiz.” Çabucak geri çekilip kapıyı korkmuş yüzlerin üstüne kapattı.</p>

  <p>“İçerde Terminator gibi konuştun,” dedi Zavala. “Bir planımız olduğunu duymak güzeldi. Umarım bana söylemenin bir sakıncası yoktur:</p>

  <p>Austin, Zavala'nın omzunu sıktı. “Çok basit Joe. Sen ve ben pislikleri gemimizden atacağız.”</p>

  <p>“Bu plan mı oluyor?”</p>

  <p>“Belki sen kibarca gitmelerini söylemek istersin.”</p>

  <p>“Neden kolay yolu seçelim ki? Pekâlâ, nereden başlıyoruz?”</p>

  <p>“Hızla köprüye çıkıyoruz. Davetsiz konuklarımız ilk oraya gidecektir. Şimdiden orada olmadıklarını umuyorum.”</p>

  <p>“Köprüye gideceklerini nereden biliyorsun?”</p>

  <p>“Ben olsam öyle yapardım. Tek bir hamleyle iletişimi kesip geminin kontrolünü ele alabilirler.” En yakındaki merdivenlere atıldı. “Görüş açısından uzak durmaya çalış. Eğer bunlar gezi grubunu yok eden adamlarsa benim mantar tabancamın otomatik silahlar karşısında şansı olmayacaktır.”</p>

  <p>Dahili merdivenleri kullanarak köprüye kadar altı güverte çıktı Bir sonraki kata çıkmadan önce her katta durdular, ama saldırganlardan bir iz yoktu. Zavala nöbetçiyi uyarmaya gitti. Austin dümen köşkünün altındaki kamarasında uyuyan kaptanı uyandırdı, durumu kısaca anlattı ve saklanmasını önerdi.</p>

  <p>Kaptan Joe Phelan elli yaşlarında, oldukça sert yüz hatlarına hip ve midye kadar dayanıklı bir NUMA emektarıydı.</p>

  <p>“Nereus'un gövdesini yerleştirdiklerinde oradaydım,” diye parladı öfke ela gözlerinde dans ederken. “Böyle bir geminin dümenine geçmek için otuz yıl bekledim. Bu adamlar gemimi ele geçirirken dolapta saklanırsam kahrolayım.”</p>

  <p>Phelan, Nereus'u bir balerinin kıvraklığıyla hareket ettirebilirdi, ama Austin yakın dövüşte nasıl olduğunu bilmiyordu. Sonuçta iş o noktaya varabilirdi. Diğer taraftan kaptanın böyle kritik bir anda pruva bölümüne inmesi riskli olabilirdi. Gemiye binen adamlar geminin her yerine dağılmış olabilirlerdi.</p>

  <p>Phelan mavi eşofmanının fermuarını çekti ve duvardaki pompalı tüfeğini aldı.</p>

  <p>“Yalnızca bir .410,” diye özür diledi. “Ne zaman bir ayaklanma bastırmak zorunda kalacağını asla bilemezsin.” Austin'in düşünceli bir şeklide kaş çattığını görünce güldü. “Bazen güvertede deneme atışları yaparım.”</p>

  <p>“Bu kez karşılık veren olacak,” dedi Austin acı bir sesle.</p>

  <p>Phelan iki kutu tüfek fişeği çıkarıp Austin'in taşıdığı ahşap çantayla birlikte bir kanvas torbanın içine attı. Sonra aceleyle köprüye çıktılar</p>

  <p>Dümen köşküne girmeden önce Austin alçak sesle, “Joe, biziz,” diye seslendi.</p>

  <p>Uyarı çok akıllıcaydı, çünkü kapıdan girdiklerinde kendilerini işaret fişeği tüfeğinin namlusuna bakarken buldular.</p>

  <p>Zavala tüfeği indirdi. “Mike SOS gönderiyor.”</p>

  <p>Austin'in daha önce birlikte kahve içtiği genç tayfa Mike telsiz odasından çıktı. “Sinyal otomatikte ve birisi kapatana kadar pozisyonumuzu yayınlayacak.”</p>

  <p>Austin kurtarmaya koşacak süvari birliği konusunda pek umutlu değildi. Gemi uygarlıktan millerce uzaktaydı. Yapmaları gerekeni dışarıdan yardım almadan yapmaları gerekiyordu.</p>

  <p>Austin gözleri büyümüş tayfaya, “Sanırım bir süre için canın sıkılmayacak,” dedi.</p>

  <p>“Sanırım öyle. Ne yapmam gerekiyor.”</p>

  <p>“Diğerleriyle birlikte aşağı inmen için çok geç, bu yüzden seni işe koşacağım. Gemiyi iyi bir biçimde görebileceğin şekilde köprünün üstüne tırman. Kaptan, size işaret verdiğimde Nereus'u Brodway ve Kırk İkinci Cadde gibi aydınlatmanızı istiyorum, ama köprü karanlıkta kalsın.”</p>

  <p>Phelan hemen başını sallayıp hiç soru sormadan konsola gitti ve elini düğmelerin üstüne koydu. Austin ve Mike sancak kanadına gittiler ve Zavala iskele kanadında pozisyon aldı.</p>

  <p>Mike köprünün üstüne giden merdivenleri tırmanırken Austin “Işıklar yandığında gördüğün bütün yabancıları saymanı ve nerede gördüğünü hatırlamanı istiyorum,” dedi. “Aynısını biz de burada yapacağız. Başınızı eğmeyi unutmayın.”</p>

  <p>Herkes yerini alır almaz Austin kaptana seslendi.</p>

  <p>“Şov zamanı kaptan.”</p>

  <p>Geminin her yerinde projektörler vardı, böylece tayfa ve bilim adamları gece de gündüz olduğu gibi çalışabiliyorlardı. Phelan'ın parmakları konsolun üstünde dans ediyordu. Bir anda Nereus bir Karayip gezinti gemisi gibi aydınlandı; her güverte bir uçtan diğer uca ışıl ışıldı.</p>

  <p>İki kat aşağıda Austin üç kişinin donup kaldığını, sonra kilerdeki korkmuş karafatmalar gibi saklanacak bir yer aradıklarını gördü.</p>

  <p>“Söndür!” diye seslendi.</p>

  <p>Işıklar söndü.</p>

  <p>Mike seslendi. “Denizaltı garajının üstünde üç adam gördüm. Bize doğru geliyorlar. Başka görmedim.”</p>

  <p>“Yere yapış ve öyle kal.” Austin dümen köşküne girerken Zavala diğer kısımdan geliyordu.</p>

  <p>“Benim tarafımda üç tane, üç kat aşağıda. Ninjalar gibi giyinmişler.”</p>

  <p>“Benim tarafta da öyle. Mike kıç tarafından gelen üç kişi gördüm. Yani toplam dokuz kişiler. Tabii bu bizim bildiğimiz kadarı. Kaptan Joe tüfeğini ödünç alabilir mi? Nişan alma konusunda sizden biraz daha deneyimli.”</p>

  <p>Yüzbaşı çamurdan hedeflere ateş etmekle öldürmek için nişan almak arasında büyük fark olduğunu biliyordu. Tüfeği Zavala'ya uzattı. “Emniyet kapalı,” dedi sakin bir sesle. Austin'in önerisiyle ortalıktan kaybolmak için telsiz odasına girdi.</p>

  <p>Austin ve Zavala karanlık dümen köşkünün ortasında sırt sırta duruyorlardı. Silahları her iki yandaki açık kapılara doğrultulmuştu. Davetsiz misafirlerin gelmesi için yalnızca birkaç dakika beklemeleri gerekti.</p>
  <hr class="sigil_split_marker" />
</body>
</html>
