<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 42</h2>

  <p>Önceki sahiplerine milyonlarca lirete mal olan lüks kabinlerde hak sahibi olan gümüş pullu balıklar için Andrea Doria'nın etrafındaki hayat hiçbir zaman sıkıcı değildi. Ama hiçbir şey mavi alacakaranlığın sakinlerini derinliklerde yaşayan bütün yaratıklardan daha garip iki canlının gelişine hazırlayamazdı. Şişko bedenleri parlak sarı derilerle kaplanmıştı, sırtlarında siyah kabuklar vardı. Ampule benzer gagalarının ortasında tek bir göz vardı. Dolgun vücutlarının alt kısmından dışarı doğru iki çıkıntı uzanıyordu. Üste yakın yerde bunlara benzer ve ucunda bir pençe olan daha kısa ilaveler vardı. En garip olanı da her iki yanda hafifçe vızıldayan yüzgeçlerdi.</p>

  <p>Yaratıklar Macy'nin Şükran Günü gösterisindeki balonlar gibi havada asılı duruyorlardı. Austin'in kulaklığında Zavala'nın yumuşak kahkahası duyuldu.</p>

  <p>“Michelin reklamındaki adama ne kadar benzediğini söylemiş miydim sana?”</p>

  <p>“McGinty'yle dün geceki yemekten sonra hiçbir şey beni şaşırtamaz. Eşofmanımın beli biraz sıkıyor.”</p>

  <p>Ceanic Hard Suit'e görme sorunu olan birisi takma isim vermiş olmalıydı. Eşofman denilen şey aslında vücudu sıkıca saran bir dalgıç giysisiydi. Isıtılıp şekil verilmiş alüminyum deri teknik olarak gemi teknesine benziyordu. İki taraftaki dikey ve yan iticiler ayak pedallarıyla kontrol ediliyordu. Oksijen devri ve karbondioksit temizleme kapasitesiyle giysi altı-sekiz saatlik dalış süresi için iyiydi. Neredeyse yarım ton ağırlığında olmasına rağmen suyun içinde yalnızca dört kilo geliyordu. Hard Suit hareketlilik, uzun süre dalış olanağı veriyor ve basınç düşmesine izin vermiyordu. Giysinin en büyük dezavantajı şişkinliğiydi. Donatelli'nin rotasını izleyerek geminin içine girmek bir intihar olurdu. Birkaç dakika içinde kablolara ve tellere takılıp kalırlardı.</p>

  <p>Bir dalış planı hazırlayarak Austin başarılı olsun ya da olmasın Doria'ya daha önce yapılmış bütün dalışları incelemişti. Gimbel seferinin doğru fikre sahip olduğuna inanıyordu. 1975 girişimi keşif için bir denizaltı kullanmayı denemişti, ama araç akıntıyla baş edecek güçte değildi. Asansör ve çalışma istasyonu olarak kullanılmak istenen dalgıç hücresi uygunsuz biçimde dengelenmiş, kontrolden çıkmıştı. Austin'i etkileyen şey yüzeyden hortumlarla çalışan bir grup dalgıcın büyük iş başarmasıydı. Garaja girmeyi başarmışlardı. 1981 Gimbel seferi daha iyi hazırlanmıştı. Hücre sistemi iyi çalışmıştı. Kötü hava ve hortumlan birbirine dolaştıran akıntı dahil olmak üzere bütün sorunlara rağmen*dalgıçlar kasayı bulmayı başarmış ve vince takmışlardı.</p>

  <p>Sonunda Austin, Hard Suit'le hortum dalgıçlarının yönteminin bir kombinasyonunu kullanmaya karar verdi. Bu iş için oldukça iyi donatılmış bir gezi hazırladı. Babası Monkfish'i ve tayfasını verdi. Gunn NU-MA gezilerini ve gemi programlarını tarayıp geminin güvertesine içinde duş ve yatak bulunan dalgıç hücresi ve basınç odası yerleştirdi. Ödünç alınan denizaltı beklenmedik bir ikramiye gibiydi. En önemlisi NUMA'nın altı deneyimli dalgıcı Virginia'dan gelmişti. Monkfish'e vardıklarından beri geminin gövdesinde bir delik açmak için uğraşıyorlardı.</p>

  <p>Nantucket sularının değişkenlik konusundaki ünü kendini doğru çıkarıyordu. Austin ve Zavala o sabah yataklarından kalktıklarında hava açıktı. Bir gün önceki kabank deniz yok olmuştu, okyanus çok sakindi. Bir çift siyah yüzgeç suyu yardı. Yunus balıklan. McGinty onların iyi şans işareti olduklarını ve köpekbalıklarını uzak tutacaklarını söyledi. Yüzeydeki akıntı bir deniz mili hızındaydı. Daha sonra yoğun bir sisin başlayacağını tahmin ediyordu. Akıntı o zaman hızlanabilirdi, ama bununla başa çıkabilirlerdi.</p>

  <p>NUMA adamları kalın giysileri içinde vinçle suya indiler. Yüzeyin hemen altında birkaç dakika geçirerek takımlarını kontrol ettiler. Bu arada vinç tekrar suyun üstüne doğru savrulup sağlam bir metal klipsle son bulan dört kısa ip halinde uzanan kabloyu indirdi. Adamlar ipleri mekanik pençeleriyle yakaladılar. Dikey iticilerin vızıltısıyla suyun derinliklerine indiler. Monkfish dört demirle enkazın tam üstünde yer alıyordu. Demirlerin ikisi önde ikisi arkadaydı. Denge çok önemliydi. Aksi halde dalgıç hücresi bir sarkaç gibi sallanabilirdi.</p>

  <p>Hard Suit'ler ışıklarla donatılmış olsa ve yanlarında portatif lambalar getirmiş olsalar da aydınlatmaya gerek yoktu. Görüş mesafesi en azından dokuz metreydi ve gemi dipte belirgin bir şekilde görünüyordu. Teknesinin yanıp sönen bir parıltıyla aydınlandığı bölüme doğru yöneldiler.</p>

  <p>Mavimsi anaforun ortasında iki dalgıç geminin iskele tarafına bir kütüğün üstündeki böcekler gibi tutunmuşlardı. Bir dalgıç, eldivenli elinde kesici kaynak aletini tutarken diğeri yakıt taşıyan Kerry kablosuna ve diğer şeylere göz kulak oluyordu. Dalış ekibi için asansör ve sualtı meskeni olarak hizmet veren dalgıç hücresiyle oraya inmişlerdi.</p>

  <p>Monkfish'in güvertesindeki vince sağlam kablolarla asılı bulunan dalgıç hücresi enkazın birkaç metre üstünde duruyordu. Gazla çalışan kamp lambası görünümündeydi. Dört tarafı köşelerde hafifçe yuvarlatılmıştı, tavanı taşıyıcı kablo deliği için hafifçe eğimlendirilmişti. İletişim ve güç sağlayan bir diğer kablo tavandaki daha alçak bir noktadan hücrenin İçine giriyordu. Solunum gazlarını ve kesici kaynağın yakıtını taşıyan tanklar dışarıya bağlanmıştı. Hücrenin dibi denize açıktı. Bu açıklıktan solunum karışımı ve dalgıçların Divex Armadillo giysilerinde ki vücut ısıtma tüplerine sıcak su taşıyan kablolara doğru uzanıyordu. Buna ek olarak her dalgıç sırtında acil solunum tankı taşıyordu.</p>

  <p>Dalgıçlar üzerindeki deniz birikintilerinden temizlenip siyah tekne boyasının açığa çıktığı çelik bir plakayla uğraşıyorlardı. Magnezyum çubukların neden olduğu renk değişimi garaj kapılarındaki geniş bir dikdörtgen alanın sınırlarını belirtiyordu. Oksijen kaynağını kullanan arkadaşını denetleyen dalgıç yaklaşan iki balonu fark etti. Dalgıç derin suda çalışmanın neden olduğu ağır çekim hareketiyle Austin ve Zavala'nın kablosunu almak için uzandı. NUMA adamları kendi aralarında ve kurtarma gemisiyle bağlantı kurabiliyorlardı, ama bu dalgıçlarla iletişime girmelerinin dalgıç hücresi dışında bir yolu yoktu. Austin kaygılı değildi, çünkü herkes planın üstünden birkaç kez geçmişti ve el işaretleri karmaşık mesajlar dışında her şey için yeterliydi.</p>

  <p>Diz çöken dalgıç yeni gelenleri görünce oksijen kaynağını kesti. Dikdörtgenin çifte delikler açtığı her bir köşesini işaret ederek başparmaklarını havaya kaldırdı. Sonra o ve arkadaşı yüzey bağlantısıyla uzanan klipsleri deliklere taktı. Dalgıçlar birkaç metre uzaklaştılar ve bir tanesi bir makinistin kabloya asılarak tren düdüğünü çaldığı gibi eliyle çekme hareketi yaptı.</p>

  <p>Austin güverte tayfasına seslendi. “Her şey tamam. Çekmeye başlayın.”</p>

  <p>Güverte tayfası mesajı vinç operatörüne iletti ve Kevlar kablo son derece gergin bir hal aldı. Saniyeler geçti. Bir şey olmadı. Kapının etrafındaki çerçeve bir mukavvanın üzerindeki delikli çizgiler gibi kesilmişti. Austin daha fazla delmenin gerekli olup olmadığını düşünürken güverteden bir kabarcık patlaması meydana geldi. Bölüm bastırılmış bir patlama sesiyle serbest kaldı. Austin yüzey ekibine vinci çekmelerini ve kapıların geminin teknesi üzerine düşmesine izin vermelerini söyledi.</p>

  <p>Geminin B güvertesinde geniş bir dikdörtgen delik açılmıştı. Turist sınıfı kamaraları bu güvertenin ve bir kat alttaki C güvertesinin ön ve arka tarafına yerleştirilmişti. Güvertenin ön bölümünde kamaralar autorimessa, yani dokuz arabayı ve zırhlı kamyonu barındıran güverteyle bölünüyordu.</p>

  <p>Zavala yeni oluşturulan deliğin tam üstüne gelecek şekilde güç verdi dalgıç giysisine.</p>

  <p>“Buradan bir HumVee bile sokabilirsin.”</p>

  <p>“Neden işi yansına kadar yapıyorsun. Bir düşün. Şu andan itibaren bu enkaza kim dalarsa burayı Zavala Deliği olarak düşünecek.”</p>

  <p>“Bu şerefi sana bırakıyorum. Austin'in Yarığı adını vermeye ne dersin?”</p>

  <p>“Keşfe çıkmaya ne diyorsun?”</p>

  <p>“Hemen.”</p>

  <p>“Yavaşça gireceğiz. Kablolara ve devrilmiş bölmelere dikkat et. Arada güvenli bir mesafe bırakmaya da.”</p>

  <p>Zavala'nın uyarıya ihtiyacı yoktu. Hard Suit'ler astronotların giydiği uzay elbiselerine benziyordu. Astronotların uzay yürüyüşlerindeki gibi hareketlerin bilinçli ve abartısız olması gerekiyordu. Ağır hızda bile beş yüz kiloluk elbiselerin çarpışması büyük sarsıntıya neden olabilirdi.</p>

  <p>Austin, Zavala'nın altından içeri girdi, böylece elbisesinden yayılan ışık doğruca gemiyi aydınlatıyordu. Güçlü ışık karanlık tarafından yutuldu. Dikey iticilerine biraz güç verdi, garaja ayaklarının üstünde indi ve sonra durup elbiseyi üç yüz altmış derece döndürdü. Zavala'ya her şey yolunda işareti verdi ve yüzen sarı figürün mavi-yeşil delikten geçip üstünde asılı kalışını izledi.</p>

  <p>“Burası bana Tijuana'daki Baja Cantina'yı hatırlatıyor,” dedi Zavala. “Aslında bu kadar karanlık değildi.”</p>

  <p>“Geri dönüşte Cuervo içmek için dururuz,” diye cevap verdi Austin. “Gemi yirmi yedi metre genişliğinde. Yük Kaptan McGinty'nin söylediği gibi dibe kaymış olmalı. Her şey doksan derecelik açıda duruyor, bu yüzden garajın döşemesi tam arkandaki dikey duvar oluyor. Yönümüzü kaybetmemek için o duvara bağlı kalacağız.”</p>

  <p>Alçalırken Austin engeller ve tepkiler bekleyerek zihinsel bir kontrol listesini gözden geçirmeye başladı. Pratik problemler ve çözümler üzerinde çalışırken beyni bir başka şeyle, mantıksız korkularla uğraşıyordu. Bu büyük bir olasılıkla atalarının ensesindeki tüyleri diken diken eden hayatta kalma mekanizmasıydı. Donatelli'nin geminin içine doğru inişindeki dehşeti tarif eden sesini duyuyordu. Yaşlı adamın hatalı olduğuna karar verdi Austin. Bu Dante'nin hayal edebileceği her şeyden daha kötüydü. Austin cehennemin ateşine her an katlanabilirdi. Dante en azından bir şey görüyordu. Bunlar yalnızca şeytanlar ve lanetliler olsa bile.</p>

  <p>Şimdi boş olan bu geniş güvertelerin bir zamanlar elli bin beygir gücüyle gümbürdediğini ve bin iki yüzden fazla yolcunun geminin güzelliğinin tadını çıkardığına, neredeyse altı yüz kişilik tayfayla ihtiyaçlarının giderildiğine inanmak zordu. Atlantik'e gömüldükten sonra Doria'ya dalan ilk insan geminin hâlâ canlı gibi göründüğünü, ürkütücü homurtular ve gıcırtılar çıkardığını söylemişti. Oysa Austin burada yalnızca çürüme, boşluk ve soluk alma aygıtlarının çıkardığı ses dışında bir şey hissetmiyordu. Bu dev metal anıt orada çok fazla kalan bir insanın çıldıracağı türde hayaletli bir yerdi.</p>

  <p>Gemi üzerlerine geliyor gibiydi ve Austin derinlik göstergelerini kontrol edip duruyordu. Yüzeyden yalnızca altmış metre aşağıda olmalarına rağmen karanlık yüzünden daha derin görünüyordu. Yukarıya baktı. Açıklığı gösteren mavi-yeşil dikdörtgen açıklık karanlıkta dağınık görünüyordu ve dalgıçların yerleştirdiği yanıp sönen güçlü ışıklar olmasa sonunda görünmez hale gelecekti. Austin yanıp sönen noktaya baktı ve kendini güvende hissetti, sonra aşağıda yatan şeye odaklandı.</p>

  <p>Ayaklarının altındaki nesneler ışıklarının etkisiyle büyümüş görünüyordu. Düz çizgiler ve kenarlar. Esrarengiz yuvarlak şekiller. Doria'nın bir bölmesini oluşturan sancak tarafındaki dikdörtgen alanı tonlarca pislik doldurmuştu. Gemi düzken garaj ağır metal ızgaralar ve platformlarla kaplıydı. Şimdi bunlar da dikey durumdaydı. Austin ve Zavala bir araştırma planıyla işe başlayıp paralel çizgiler çizerek ileri geri hareket ettiler. Yüzeyde olup bir enkaz arasalardı aynı tarzda hareket edeceklerdi. Eski ampullere ait sarkan kablolarla karşılaştılar, ama tehlikeli değillerdi ve onlardan kolayca kaçmak mümkündü.</p>

  <p>Işıkları metal, cam ve belirsiz bir şekli aydınlattı.</p>

  <p>“Hey, Kurt aşağıda gördüğüm bir Rolls-Royce mu?”</p>

  <p>Austin'in ışığı pisliklerin arasından parçası görünen seçkin gri ön panjurları aydınlattı.</p>

  <p>“Muhtemelen. Geminin manifestosuna göre Miami'li bir adam Rolls'unu Avrupa'ya geri gönderiyormuş.”</p>

  <p>“Rolls'un her kıtada işe yaradığını gösterecekti herhalde.”</p>

  <p>Austin, Rolls-Royce'un üstünden geçip geleneksel olmayan çizgilere sahip başka bir arabanın parçasını gördü.</p>

  <p>“Bu da Chia tarafından üretilen Chrysler'in deneysel arabasına benziyor. Pitt'in burada olmaması çok kötü. Böyle bir şeyi koleksiyonuna katmak için her şeye katlanırdı.”</p>

  <p>“Çok miktarda çamura katlanması gerekirdi herhalde.”</p>

  <p>Arabalar birbiri üstüne yığılmıştı. Üzerleri pislik ve alüvyonla kaplanmıştı. Austin bu pisliği kaldırmak için bir plan yapmayı düşündü, ama bu yalnızca entelektüel bir egzersizdi. Çok tehlikeliydi, masraflıydı ve zaman kaybına neden olacaktı. Herhangi bir kazı çalışması günlerce yok olmayacak yoğunlukta bir sise neden olacaktı.</p>

  <p>Kamyonun bulunduğu yere dair Donatelli'nin ifadesine bakılırsa kamyon diğer araçların üstüne yığılmış olmalıydı. O halde ortalıkta görünmeliydi. Yaşlı adam yanılmış mıydı? O gece korkunç bir stres altındaydı. Belki araba başka bir kargo ambarındaydı. Austin homurdandı. Garaja girmeleri büyük çabalar sonucunda olmuştu. Tekrar deneyecek ne paraları, ne de zamanlan vardı. Harekât kuvvetleri yalnızca birkaç günlüğüne ödünç alınan şeylerle oluşturulmuştu.</p>

  <p>Araştırmaları uzadıkça şüpheleri artıyordu. Gözle görünen pisliklerin her metre karesini taradılar.</p>

  <p>“Bu şeyi pinpon toplarıyla yüzdürme planına ne oldu?”</p>

  <p>“Bu iş için Çin'de yeterince pinpon topu olduğunu sanmıyorum. Sen ne düşünüyorsun?”</p>

  <p>“Bence Angelo Donatelli cesur bir adammış. Burası dünyanın en büyük algısal yoksunluk tankı olmalı. Hâlâ dünya gezegeninde olduğumuza inanmak zor. Pekmez kavanozundaki bir sinek gibi hissediyorum kendimi.”</p>

  <p>“Kamyonun burada olup olmadığını merak etmeye başlıyorum.”</p>

  <p>“Başka nerede olabilir ki?”</p>

  <p>“Keşke bilseydim,” diye cevap verdi Austin.</p>

  <p>“Nina hayal kırıklığına uğrayacak.”</p>

  <p>“Biliyorum. Yukarı çıkıp kötü haberi vermeye ne dersin?”</p>

  <p>“Benim için uygun. İdrar torbam bu sabah çok fazla kahve içtiğimi söylüyor.”</p>

  <p>Dikey iticileri çalıştırdılar, yavaş fakat sabit bir hızla yukarda görünen aydınlığa doğru ilerlediler. Yukarı çıkarken görünmeyen bir engele çarpmamak için fenerlerini ileriye ve yukarı doğru tutuyorlardı. Zavala'nın ışığı garajın köşesindeki bir karaltıya çarptı.</p>

  <p>“Kurt,” diye bağırdı heyecanla. “Köşede bir şey var.”</p>

  <p>Yükselmeyi kestiler. Austin koyu karanlıkta parlayan iki kırmızı göz gördü.</p>

  <p>Öteki dünyaya benzeyen ortamda bir saat geçirdikten sonra ilk tepkisi gemiyi ini haline getiren vahşi bir deniz yaratığıyla karşı karşıya olduklarını düşünmek oldu. Işığını ikiz göze doğru çevirdi ve kalp atışları hızlandı. Bu olamazdı. İki adam daha yakından bakmak için yaklaşıp fenerlerinin bütün gücünü köşeye yönelttiler.</p>

  <p>“Olur şey değil,” dedi ikisi aynı anda.</p>
  <hr class="sigil_split_marker" />
</body>
</html>
