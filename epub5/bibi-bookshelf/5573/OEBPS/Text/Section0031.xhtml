<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 27</h2>

  <p>Göz kırpmaya bile korkan Gamay çimenleri taradı, ta ki gözleri aşırı derecede uzun bir yılanın ince halkalarını belirleyen zeytin grisi üzerine yerleşmiş siyah kenarlı üçgen şekilleri görene dek. Ok şeklin deki kafası sarı çenesi ve boğazıyla birlikte yükselmişti. Dikey gözbebeklerini, ekstra burun deliği gibi duran gözünün altındaki ısıyı algılayan çukurcukları ve içeri girip çıkan siyah dilini görecek kadar yakındı.</p>

  <p>“Nedir bu?” diye sordu bilimsel merakı korkusunu yenerek.</p>

  <p>“Barba amarilla. Görünüşe göre çok büyük bir tane. Bazı insanlar buna fer-de-lance diyorlar.”</p>

  <p>Fer-de-lance! Gamay bir katille karşı karşıya olduğunu bilecek kadar iyi tanıyordu yılanları. Cildindeki bütün tüyler kabardı. Kendini son derece korunmasız hissediyordu.</p>

  <p>“Ne yapmalıyız?” diye fısıldadı. Bu arada sanki duyulmayan bir müziğe uyarmış gibi kafasını ileri geri oynatan yılanı seyrediyordu.</p>

  <p>“Paniğe kapılma. Direkt güneş ışığından kurtulmak için kısa süre sonra hareket edecektir, belki bir gölgeye girecektir. Eğer buraya doğru gelirse olduğun yerde kal. ben onun dikkatini dağıtırım.”</p>

  <p>Gamay bir dirseği üzerindeydi ve bu duruş son derece acı verici olmaya başlamıştı. Daha ne kadar bu pozisyonda kalabileceğini merak ediyordu. Yılanın hareket etmesini istiyordu, ama öte yandan kendilerine doğru gelmesini istemiyordu.</p>

  <p>Birkaç dakika sonra yılan kararını verdi ve kıvrımlarını açmaya başladı. Chi'nin dediği gibi çok büyük bir yılandı, bir adam kadar uzundu. Sessizce hareket ederek küçük bir ağacın gölgesine, Chi'nin ağaca dayalı olarak duran sadık palasının yanına yerleşti.</p>

  <p>“Hareket edebilirsin. Uyuyor. Yavaşça doğrul.” Gamay döndüğünde Chi'nin dizlerinin üstünde olduğunu gördü. Elindeki büyük taşı yere bıraktı.</p>

  <p>“Ne kadar süredir oradaydı?”</p>

  <p>“Sen uyanmadan önce yarım saat kadar. Eğer bir şans verirsen yılanlar genellikle kaçarlar, özellikle uykusunda rahatsız edersen, oldukça saldırgan olabilirler. Kendini nasıl hissediyorsun?”</p>

  <p>“İyi, yalnızca sanki başımı birisi futbol topu olarak kullanmış gibi hissediyorum. Saçlarımın olması gereken yerdeki bu lapa nedir?”</p>

  <p>“İyileştirici yapraklardan bir tedavi lapası yaptım. Eczane kapalıydı.”</p>

  <p>“Ne kadar zamandır buradayız?” diye sordu kan akımını yeniden düzenlemek için üzerine dayanmakta olduğu kolunu ovuşturarak.</p>

  <p>“Birkaç saattir. Ara ara uyanıp tekrar uyudun. Ağzındaki acı tat kök bazlı iyileştirici. Kayık devrildiğinde bir kayaya kötü bir şekilde çarptın.”</p>

  <p>Beyaz köpüklü kükreyen sulara ait hatıralar geldi aklına. “Kayalar! Neden ölü değiliz?”</p>

  <p>Chi gökyüzünü işaret etti. “Hatırlamıyor musun?”</p>

  <p>Helikopter. Hatıralar bir bulmacanın parçaları gibi karmakarışıktı. O ve profesör yakıtı biten teknedelerdi. Güçlü akıntı onları kayalara doğru itiyordu. Sonra ölümcül suların gürültüsünü bir başka gürültü bastırmıştı. Daha önce üzerlerinde dolaştığını gördükleri kırmızı beyaz gövdeli helikopterdi bu.</p>

  <p>Gamay arkalarında bir chiclero ordusu, önlerinde kaynayan sular ve tepelerinde helikopterle öldüklerini düşündüğünü hatırladı. Sonra helikopter bir Valkyrie gibi aşağı inmiş ve tekneyle kayaların arasında asılı durmuştu. Dönen pervanelerin yol açtığı hava akımı nehirde geniş daireler oluşturmuş ve tekneyi akıntıdan uzaklaştırarak kıyıya doğru gönderen dalgalar yaratmıştı. Ama helikopterin rüzgârı alüminyum tekneyi tehlikeli bir şekilde sarsmıştı. Kıyı devrilen tekneden yalnızca birkaç metre ilerdeydi.</p>

  <p>Gamay bir roket gibi fırlamıştı tekneden. Sonra bang! Başını sert bir şeye çarpmıştı. Gözleri bulanmış ve dişleri birbirine çarpmıştı. Beyaz bir şimşek çaktığını görmüştü. Sonra her yer kapkaranlık olmuştu.</p>

  <p>“Helikopter bizi kurtardı,” dedi.</p>

  <p>“Öyle görünüyor. Bir kayayı kafanla yarmaya çalışmasaydın iyi olacaktın. Kaya kafanı yalnızca sıyırdı, ama seni bayıltmaya yetti. Seni kıyıya çektim, sonra da buradaki çalıların arasına. İyileştirici lapayı yapmak için kökler ve yapraklar topladım. Gece boyunca huzursuz bir şekilde uyudun ve bazı garip rüyalar gördün. Sana verdiğim tonik halüsinasyonlara neden oluyor.”</p>

  <p>Gamay gördüğü garip rüyayı hatırladı. Paul yukardan kendisine sesleniyordu. Sözcükler karikatürlerde olduğu gibi diyalog balonları içindeydi. Az sonra da bir bulutun içinde kayboluyordu.</p>

  <p>“Her şey için teşekkürler,” dedi Gamay. Bu ufacık orta yaşlı adamın kendisini sudan çıkarıp ormanın içine çekmeyi nasıl başardığını merak etti. “Peşimizdeki adamlara ne oldu?”</p>

  <p>Profesör başını salladı. “Bütün o kargaşanın ortasında onlara fazla dikkat etmedim. Bizi güvenli bir yere ulaştırmakla meşguldüm. Sanırım tüfek sesleri duydum. Ama o zamandan beri ortalık sessiz. Belki öldüğümüzü sanmışlardır.”</p>

  <p>“Şimdi ne yapacağız?”</p>

  <p>“Pullu dostumuz geldiği sırada ben de aynı şeyi düşünüyordum. Bu uykunun ne kadar süreceğine bağlı. Palamı geri almak isterim. Bu ülkede hayatla ölüm arasında bir fark yaratabilir. Sen bir süre dinlen. Eğer Sarı Sakal uyanmazsa başka bir plan yaparız. Ben bir patika buldum, daha sonra inceleyebiliriz. Muhtemelen chiclero'\ar kayaların etrafından dolaşmak için orayı kullandılar. Bu arada kalktığı zaman huysuz olabileceğini düşünerek daha ileri gidebiliriz.”</p>

  <p>Gamay için bunun bir sakıncası yoktu. Chi'nin yardımıyla ayağa kalktı. Bacakları titriyordu ve kendini yeni doğmuş bir buzağı gibi hissediyordu. Etrafına bakındı ve ağaçlarla çalıların koruduğu bir açıklıkta bulunduklarını gördü. Açıklığın uzak köşesine doğru gittiler. Chi orada kafasındaki lapayı çıkarıp şişlerin ve morarıkların neredeyse tamamen yok olduğunu söyledi. Yılanın şekerlemesinden kalkmasını beklerken karınlarını doyurmak için biraz böğürtlen toplamaya karar verdi. Hâlâ yorgun olan Gamay sırtüstü uzanıp gözlerini kapadı. Bir an sonra uyandı. Bir dal kırılmıştı. Chi bu kadar gürültü yapmazdı.</p>

  <p>Oturup etrafına bakındı. Profesör elinde böğürtlen yüklü bir dalla açıklığın diğer ucunda duruyordu. Arkasında Gamay'ın Pancho adını laktiği chiclero lideri vardı. Görüntüsü mağaraya atılmalarını emreden «idamdan çok uzaktı. Saçları bir kuş yuvasını andırıyordu. Beyaz elbiseleri yırtılmış ve kirlenmişti. Yırtıkların arasından koca karnı görünüyordu. Alaycı gülümsemesi de yok olmuş, bir öfke maskesi almıştı yerini. Elindeki tüfek ilk karşılaştıklarında elinde olanla aynıydı ve profesörün ensesine doğrultulmuştu.</p>

  <p>Adam elindeki paketi bıraktı ve Chi'ye İspanyolca haykırdı. Profesör, Gamay'ın yanına geldi. Yan yana dikildiler. Tüfeğin namlusu Chi'den Gamay'a gidiyor, sonra geri geliyordu.</p>

  <p>“Adamlarının intikamını almak için bizi öldüreceğini söylememi isliyor sana,” dedi Chi.</p>

  <p>“Önce beni öldürecekmiş, sonra benim cesedimin üstünde senin icabına bakacakmış.”</p>

  <p>“Nesi var bu adamların?” diye parladı Gamay. “Alınmayın ama profesör, ülkenizin adamlarının çoğunun beyni bacaklarının arasında gibi görünüyor.”</p>

  <p>Pancho'nun yüzünde bir gülümseme belirdi. Gamay sanki bu öneri kendisini memnun etmiş gibi fingirdek bir şekilde gülümsedi. Belki profesör için biraz zaman kazanabilir ve bu serseme yeterince yaklaşarak libidosuna ciddi bir zarar verebilirdi. Chi bir adım önündeydi. Başını yavaşça çevirip ağaca dayalı duran palaya baktı ve sanki ona doğru atılacakmış gibi bedenini yana doğru eğdi. Gamay bu hareketin olağandışı şekilde sakar olduğunu bilecek kadar iyi tanıyordu Chi'yi. Sanki Pancho'nun dikkatini çekmek istiyordu.</p>

  <p>Hile işe yaradı. Pancho, Chi'nin bakışlarını ağaca kadar takip edip l&gt;alayı gördü. Ağzını açarak dişlerini göstere göstere güldü. Gözlerini ve namluyu profesörün üstünden ayırmayarak yanlamasına yürüdü, açıklığı geçti ve palayı almak için eğildi.</p>

  <p>Yeryüzü siyah üçgenlerin şekliyle hareketlendi.</p>

  <p>Gürültülü ayak sesleriyle alarma geçen yılan adam palaya uzandığı sırada sokma pozisyonundaydı. Uzun dişlerini boynuna sapladı sonra hızla bir kez daha saldırıya geçerek zehrin geri kalanını kolun boşalttı. Tüfeğin namlusu harekete geçti, yaralı adam yılanı birkaç kez vurdu. Yılan kanlı bir kırmızı-yeşil yığın haline geldi. Sonra boynundaki iki deliğe dokundu. Yüzü kemik beyazına döndü, gözleri dehşetle büyüdü ve ağzı sessiz bir çığlıkla açıldı. Korkuyla Chi ve Gamay'a baktı, sonra sendeleyerek çalılıkların arasına girdi.</p>

  <p>Yılan can çekişirken havayı ısıran dişlerinden uzak durmaya dikkat eden Chi chiclero'nun izlerini takip etti. Dakikalar sonra Gamay bir atış sesi daha duydu. Az sonra Chi yeniden göründü, elindeki tüfeğin namlusundan duman çıkıyordu. Gamay'ın yüzündeki tiksinti ifadesini gördü. Tüfeği pantolonunun içine sokarak gelip Gamay'ın elini tuttu. Yüz hatlarındaki donuk ifade kaybolmuştu. Gözlerinde yumuşak, büyükbabamsı bir ifade vardı.</p>

  <p>“Chiclero kendini vurdu,” diye açıkladı sabırla. “Barba'nın ısırığının yol açtığı ölümün çok acı verdiğini biliyordu. Zehir kırmızı kan hücrelerini tahrip edip damarları parçalar. Ağızda ve boğazda kanama olur. Vücut şoka girerken acı veren şişlikler, kusma ve spazmlar meydana gelir. Boyundaki ısırıkla bile bu bir iki saat sürebilir. Hatırlarsan, sen onun için üzülmeye başlamadan önce bizi mağarada, sonra da nehirde öldürmek istediğini unutma.”</p>

  <p>Gamay donmuş bir şekilde başını salladı. Chi haklıydı. Chiclero'nun ölümü talihsizlikti, ama buna kendisi yol açmıştı. Profesör ne kadar olağanüstü bir adamdı! İspanyolların Maya'yı nasıl fethettikleri Gamay için bir esrardı. Hayatta kalma refleksleri tekrar devreye girdi. “Harekete geçmeliyiz.” dedi etrafına bakarak. “Ateşi duyan başkaları da gelebilir.”</p>

  <p>Chi palayı ve ölen adamın çantasını aldı. “Nehir bizim tek şansımız. Nerede olduğumuzu bilsek bile, ilerlemeye çalışmak çok tehlikeli.” Yılanın kanlı leşine baktı. “Gördüğün gibi ormanda chiclerolardan çok daha ölümcül olan yaratıklar var.”</p>

  <p>“Sen önden git, ben peşinden geleceğim.” Gamay itiraz etmeksizin onayladı. Sık ağaçlardan oluşan ormanda yürümeye başladılar. Chi iç pusulasına göre manevra yapıyordu. Az sonra fazlasıyla işlendiğinden beyaz kireçtaşının görünmeye başladığı bir metre genişliğinde bir patika buldular.</p>

  <p>“Burası sana sözünü ettiğim taşıma yolu.”</p>

  <p>“Eğer buradan gidersek birilerine rastlama riskine girmiş olmaz mıyız?”</p>

  <p>“Pek emin değilim. Koca adamın adamlarının intikamını alma konusunda söylediklerini hatırlıyor musun? Ben keşfe çıkacağım. Sen geride kal ve eğer benden bir işaret alırsan olabildiğince çabuk yoldan çekil.”</p>

  <p>Ormanda ilerlemeye devam ettiler. Yol ağaçların arasında parıldayan nehre paralel olarak gidiyordu. Gamay profesörün arkasında yürüyordu. Yürüyüşleri olaysızdı.</p>

  <p>Chi durdu, elini sallayarak öne gelmesini işaret etti, sonra yoldaki bir kıvrımdan dönerek gözden kayboldu. Gamay profesörü yakaladığında adam küçük bir kumsalda duruyordu. Kaybettiklerine benzer üç tekne kıyıya çekilmişti. Nehirden ve havadan görünmelerini önlemek için üzerleri palmiye yapraklarıyla örtülmüştü. Nehri son gördüğü zamanki öfkeli halinin tersine kahverengimsi yeşil yüzey sakindi.</p>

  <p>“Görünüşe göre kayaların iki yanında saklıyorlar tekneleri,” dedi Chi. “Sert sulara geldiklerinde eşyaları karadan taşıyor olmalılar.”</p>

  <p>Gamay onu pek dinlemiyordu. Kamp ateşinin soğumuş kömürlerini incelemek için nehirden geri gelmiş ve destekler üzerinde duran bir platform görmüştü. Bir çocuğun ağaç evine benzer düz çatılı yapı inşa edilmişti platformun üstüne. Kapıyı açtı, kilitli değildi, içeriye bir göz attı. Birkaç benzin tankı ve geniş bir metal soğutucu buldu. Kapağı tekrar kapattı.</p>

  <p>“Profesör Chi,” diye seslendi. “Önemli bir şey buldum.”</p>

  <p>Chi koşarak geldi ve Gamay'ın elinde tuttuğu mavi tenekeyi görünce daha önce hiç görmediği şekilde gülümsedi.</p>

  <p>“Jambon,” diye fısıldadı hürmetkâr bir şekilde.</p>

  <p>Soğutucuda jambondan fazlası vardı. Konserve sebzeler, meyve suları, şişe suyu ve plastik kutulara yerleştirilmiş tortillalar. Çeşit olarak sardunya ve konserve yapılmış mısırlı et. İlkel kulübede fener ve çeşitli aletler de vardı. Su geçirmez kibritler gerçek bir hazineydi. Portatif kamp sobası da öyle. Sabun bile bulmuşlardı. Her biri nehrin farklı bir bölümünü seçerek vücutlarını ve güneşte hızla kuruyan elbiselerini yıkadılar.</p>

  <p>Banyo alıp yemeklerini yedikten sonra Gamay yiyecekleri toparlarken Chi keşfe çıktı. Ortalık ürkütücü derecede sessizdi, ama orada fazla uzun süre kalmamaya karar verdiler. Hangi motorun en hızlı olduğunu test ettikten sonra motorları ormanda saklamak yerine tekneleri batırarak sabote ettiler. Sonra bir tekneye binerek nehre açıldılar. Motoru akıntıya karşı koymaya yetecek hızda sürüyorlardı.</p>

  <p>Bir milden az gitmişlerdi ki nehir keskin bir şekilde sağa dönüyordu. Nehrin kıvrıldığı yerdeki bir cepte yosunlar ve akıntının getirdiği birikintilerle birlikte altları yırtılmış ve ters dönmüş iki alüminyum tekne vardı. Bunların arasında kokmuş erkek cesetleri sıcak güneşin altında şişiyordu.</p>

  <p>Chi İspanyolca bir dua mırıldandı.</p>

  <p>“Eğer kayalara çıkmış olsaydık biz de burada olacaktık,” dedi Gamay elini burnuna götürerek.</p>

  <p>“Onları son gördüğümüzde kayalara yakın bile değillerdi.”</p>

  <p>“Ben de bunu düşünüyordum,” dedi Gamay başını sallayarak. Biz ters dönmüş tekneyle uğraşırken bir şey olmuş olmalı.”</p>

  <p>Conrad'ın Karanlığın Kalbi geldi aklına. Medeni insan Kurtz'ün bir vahşiye döndüğü ve ölüm yatağında “Dehşet...dehşet...” diye fısıldadığı sahne.</p>

  <p>Kurtz'ün sözleri kafasında yankılanırken Gamay nehrin alt kısmındaki tekneyi işaret etti ve hızını arttırdı. Karanlık basmadan bu ölüm yeriyle aralarına miller koymak istiyordu, ama önlerinde daha ne gibi dehşetin bulunduğu konusunda bir fikri yoktu.</p>
  <hr class="sigil_split_marker" />
</body>
</html>
