<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Yucatan, Meksika&nbsp;</h2>

  <h2 id="sigil_toc_id_10">Kısım 20&nbsp;</h2>

  <p>Gamay'ın kulaklarındaki basınç suyun dokuz metre altında olduğunu söylüyordu. Yiyecek arayan bir akvaryum balığı gibi ileri geri yüzüyor, her çapraz geçişle biraz daha yükseliyordu. Elleri görünmeyen kaygan duvarın yüzeyini inceliyordu. Kara suyun içinde görüntünün yerini dokunma almıştı.</p>

  <p>Önceki yıl skubanın yerine değişiklik olması için serbest dalış dersleri almıştı. Skuba takımının yükü olmaksızın dalışın tadını çıkarmış ve ciğer kapasitesini iki dakikadan fazlaya çıkarmıştı.</p>

  <p>Kireçtaşı yüzeyi çatlaklar, yarıklar ve küçük deliklerle doluydu. Hiçbir açıklık geçiş verecek kadar geniş değildi. Yüzeye çıktı, havuzun kenarına kadar yüzdü. Soluklarını düzenlemek için çıkıp oturdu.</p>

  <p>Chi yüzündeki hayal kırıklığını görmüştü. “Bir şey bulamadın mı?”</p>

  <p>“Mucho nada. İspanyolcamı bağışla lütfen.” Gözlerindeki suyu silip etrafına bakındı. “Bu odada bazı geçitler olduğunu söylemiştin.”</p>

  <p>“Evet. Onları araştırdım. Hepsi çıkmaz, suyla kapanan bir tanesi dışında.”</p>

  <p>“Su dolu tünelin nereye gittiği konusunda bir fikrin var mı?”</p>

  <p>“Benim tahminimce o da diğerleri gibi, taban suyu düzeyine göre dolan ya da dolmayan küçük havzada son buluyor. Havuzun içinde ne arıyordun?”</p>

  <p>Gamay saçlarını geriye çekip suyunu sıktı. “Başka bir mağaraya .içildiğini ya da su seviyesinin üstüne çıkan bir açıklık bulmayı umuyordum. Hemen geleceğim.” Doğrulup mağaranın girişine giden merdivenlere gidip sessizce yukarı çıkmaya başladı ve en üst noktaya varıp gözden kayboldu. Birkaç dakika sonra geri döndü. “Muhafızdan kaçmanın bir yolu yok,” dedi sesinde düş kırıklığıyla. Girişi kaya parçalarıyla kapatmışlar. Kımıldatamayacağımız şeyler değil, ama eğer denersek bizi duyar.”</p>

  <p>Gamay ellerini kalçasına koyup hapishanelerini bir kez daha inceledi. Sonunda gözleri havuzun üstündeki tavan deliğinden süzülen ışık sütununa takıldı.</p>

  <p>Chi onun bakışlarını takip etti. “Eski insanlar “cenote'ye kovalarını sallamak için o deliği açmışlar. Bir kase çorba yapmak için merdivenlerden inip çıkmalarına gerek kalmıyormuş böylece.”</p>

  <p>“Merkezin dışında,” dedi Gamay ve gerçekten de delik bir duvara daha yakındı.</p>

  <p>'Si. Yukardan kazdıklarında havuzun gerçek merkezinin neresi olduğunu bilmeleri mümkün değildi. İpi sarkıtıp kovalarını doldurdukları sürece fark etmezdi.”</p>

  <p>Gamay suyun kenarına yürüyüp açıklığa baktı. Deliğin etrafında büyüyen bitkiler odaya doğru uzanarak ışığı azaltıyorlardı.</p>

  <p>“Aşağı sarkan şu şey bir asma dalına benziyor.”</p>

  <p>Chi gözlerini kısarak kubbe biçimindeki tavana baktı. “Birden fazla asma dalı olabilir. Görüş mesafem eskisi kadar iyi değil.”</p>

  <p>Gözlerini kısma sırası Gamay'daydı. Profesör henü7. beyaz bastona hazır sayılmaz, diye düşündü. Mükemmel görme yeteneğiyle o bile ikinci asma dalını göremiyordu. Bakışlarını yere indirdi. Duvarın büyük l)ir bölümü gölgede kalıyordu. Keşfettiği sualtı duvarından farklı olması için bir neden olmadığını varsaydı.</p>

  <p>“Zayıf ışıkta söylemesi zor, ama şu duvar Batı Virginia'da tırmandırın kayalık yüzeylerden daha kolay görünüyor. Kramponlarımızın ve kazmalarımızın olmaması çok kötü.” Güldü. “Kahretsin. İsviçre ordu bıçağına bile razıyım.”</p>

  <p>Chi bir an için düşünceli bir şekilde boşluğa baktı.</p>

  <p>“Belki İsviçre bıçağından daha iyi bir şeyim var.”</p>

  <p>Gömleğinin altına uzandı, ince bir kösele şerit çıkararak Gamay'a uzattı. Soluk ışıkta şeritten sarkan süs bir avcı kuşun başına benziyordu.</p>

  <p>Gamay nesneyi elinde salladı. Yeşil gözleri soluk mağara ışığında bile parlıyordu. “Çok güzel. Nedir bu?”</p>

  <p>“Bir tılsım. Fırtına tanrısı Kukulcan. Aztek'lerin Quetzalcoatl'i tüylü yılanın, Mayalı eşitiydi. Başı bakırdan, gagası kuartzdan yapılmış. İyi şans getirmesi ve puroyu bırakmak için taşıyorum.”</p>

  <p>Yuvarlak nesne avucunun içine uyuyordu. Kısa küt gagaya dokundu.</p>

  <p>“Dr. Chi, kireçtaşı ne kadar serttir?”</p>

  <p>“Kalsiyum karbonat ve antik deniz kabuklarından yapılmıştır. Serttir, ama tahmin edebileceğin gibi kolayca ufalanır.”</p>

  <p>“Şu duvarda el ve ayak dayayacak yerler kazabilir miyim diye merak ediyordum. Asma dallarına yetişmemi sağlamaya yetecek kadar.” Mağaradan kaçtıktan sonra ne yapacağını bilmiyordu, ama bir şey düşünürdü.</p>

  <p>“Bu mümkün. Kuartz elmas kadar serttir.”</p>

  <p>“Bu durumda bu küçük kuşu ödünç almak istiyorum.”</p>

  <p>“Keyfine bak.” dedi Chi. “Bizi bu mahzenden kurtarmak için tanrıların gücü gerekli olabilir.”</p>

  <p>Gamay yavaşça suya girdi tekrar. Kireçtaşı duvardaki hafif çıkıntıya doğru yüzdü. Bir eliyle çıkıntıya tutunarak uzanıp parmakları için yeterli büyüklükte bir delik buldu. Tılsımı bir keser gibi kullanarak parmaklarıyla dokunabileceği büyüklükte bir boşluk açtı. Sonra kendini yukarı çekti, böylece dizi çıkıntıda dengelendi ve daha büyük bir delik açtı.</p>

  <p>Bütün boyuyla dimdik çalışmaya başladığında iş daha da çabuklaştı. Duvarın yüzeyinde birkaç santim ilerledi. Kayaya iyice yapışarak yüzünü sert yüzeye bastırmak zorunda kalması yüzünden kireçtaşının karakterini iyice öğrenmişti. Tahmin ettiği gibi duvarda çatlaklar ve oyuklar vardı. Ya doğal oyukları kullanıyor ya da varolanları büyütüyordu. Saçları beyaz tozla kaplanmıştı. Burnunu omzuna silmek için ara sıra durması gerekiyordu. İyi bir hapşırık onu boşluğa fırlatırdı.</p>

  <p>Örümcek adam bu işi nasıl da kolay gösteriyordu? Onun ağ atan bilek bantlarından bir ikisi için neler vermezdi. Duvarda tutunmak zaten zordu; onu en çok yoran şey ise kolu başının üstündeyken çalışmak zorunda kalmasıydı. Omzu ağrıyordu ve zaman zaman kan akışını sağlamak için kolunu aşağı sallandırması gerekiyordu. Boynundaki kasılmadan kurtulup kurtulamayacağını merak etti.</p>

  <p>Yolun yarısına varınca aşağı baktı. Chi'nin beyaz gömleği karanlıkta zorlukla görülüyordu. Gamay'ın ilerleyişini seyrediyordu.</p>

  <p>“İyi misin Dr. Gamay?” diye sordu sesi yankılanarak.</p>

  <p>Bir ağız dolusu toz tükürdü. Hiç kadınsı bir davranış değildi bu, ama kimin umurundaydı. “Çok kolay bir iş.”</p>

  <p>Kahretsin, o sarı dişli ahmak bizi buraya tıkmadan önce saatimi almasaydı, diye düşündü. Zaman kavramını kaybetmişti. Mağaraya giren ışık işe ilk başladığı zamankine göre daha eğimli ve soluktu. Güneş batıyor olmalıydı. Tropikal gece giyotinin hızıyla iniyordu. Kısa süre içinde mağara zifiri karanlık olacaktı. Asma dallarını yakalamak aydınlıkta bile zordu. Karanlıkta imkânsız olacaktı.</p>

  <p>Dr. Chi kuşkularını sezmiş olmalıydı. Yine cesaret veren sesi duyuldu aşağıdan. Sakin bir şekilde çok iyi gittiğini, neredeyse vardığını söylüyordu. Aniden tavanın kubbe şeklinde eğimli hale geldiği yere vardı. Başını hafifçe çevirdi ve asma dallarıyla aynı hizada olduğunu gördü. Eğer atlayışı başarısız olursa diye kendine hata payı bırakmak için biraz daha yükseldi. Şimdi eğimli duvarın hemen altındaydı. Gerilim parmaklarında kötü etki yapmıştı. Ya hızlı hareket etmeli ya da hiç etmemeliydi.</p>

  <p>Yine hızlı bir bakış fırlattı. Dallar duvardan iki metre kadar açıktaydı.</p>

  <p>Hareketlerini hızlı düşün. Ama çabuk ol! Belleğinde tekrarladı bunları. Duvardan yaylandı, vücudunu havada çevirdi, dalı yakaladı ve tutundu.</p>

  <p>Profesöre dediği gibi. Çok kolay bir işti.</p>

  <p>Parmakları ellerinden koparılıyormuş gibi hissediyordu. Omzunu duvardan uzaklaştırdı.</p>

  <p>Derin bir soluk alıp sıçradı.</p>

  <p>Vücudu bir parabol çizerken etrafında döndü, elleri açık bir şekilde dallara uzandı. Dal önce elinden kaydı, sonra yakalamayı başardı. Kuru ve sertti. Sertliğinden vücudunun ağırlığını taşımayacağını anlamıştı. Çatırt! Boştaki eliyle diğer dala uzandı. Dalın kırıldığını hissetti.</p>

  <p>Ve düştü.</p>

  <p>İşe yaramaz dal parçası hâlâ elindeyken suya çarptı. İyi bir dalış için ne ayaklarını, ne de başını düzeltecek zamanı vardı. İğrenç bir şlap sesiyle yan tarafı üstüne suya indi! Suya girdiği zaman sol kolu ve bacağı çarpmanın etkisiyle yanıyordu. Acısını unutup garip bir yüzme stiliyle kıyıya geldi.</p>

  <p>Chi'nin şaşırtıcı derecede güçlü olan kolu onu bileğinden tuttu ve sudan çıkmasına yardımcı oldu. Nina bir süre için bacağındaki acıyı ovarak yok etmeye çalıştı.</p>

  <p>“İyi misin?”</p>

  <p>“İyiyim,” dedi soluk soluğa. Düşme sırasında içindeki hava boşalmış gibiydi. “Vay canına, bütün o gösterdiğim gayretten sonra.” Tılsımı Chi'ye verdi. “Galiba tanrıların bizim için başka planları var.”</p>

  <p>“Benim gördüklerime bakılırsa sana kanat verebilirlerdi.”</p>

  <p>“Bir paraşüte bile razıyım.” Bir kahkaha attı. “Bu şeyler elimdeyken havada uçuşum ilginç bir görüntü olmalı.” İşe yaramaz dal parçalarını bir kenara fırlattı.</p>

  <p>“Tarzan'ın bir rakibe ihtiyacı olduğunu sanmıyorum, Dr. Gamay.”</p>

  <p>“Ben de öyle. Bana şu geçidi anlatın, içinde su olan.”</p>

  <p>Profesör elini tuttu. “Gel,” dedi.</p>

  <p>Oda neredeyse tamamen kararmıştı ve Chi kendisini cehenneme bile götürüyor olabilirdi. Bir ara durdu ve bir saniye sonra bütan gazlı çakmağından çıkan alevler duvarlara korkunç bir görüntü kazandırdı.</p>

  <p>“Başına dikkat et,” diye uyardı Chi onu geçide götürerek. “Tavan alçalıyor, ama fazla uzağa gitmek zorunda değiliz.”</p>

  <p>Birkaç dakika sonra tünel genişledi ve Gamay'ın başı için biraz daha boşluk verdi. Geçit hafifçe eğimleniyor, boş duvarda birden sona eriyordu. Duvarın aşağısında küçük bir havuz vardı.</p>

  <p>“Tünel burada taban suyu düzeyinin altına iniyor,” diye açıkladı Chi. “Ondan sonra aşağı mı gidiyor yukarı mı bilmiyorum.”</p>

  <p>“Ama bu tünelin yüzeye gidiyor olması olanaksız değil.”</p>

  <p>“Si. Yucatan'ın yeri çağlar boyunca suyun hareketiyle açılan doğal tüneller ve mağaralarla delik deşik olmuş bir kireçtaşı parçasıdır.”</p>

  <p>Gamay soğuktan değil, ama suyla dolu toprağın içine girme düşüncesiyle ürperdi. Korkularından uzaklaşmaya çalıştı, ama yine de bunu başaramadı.</p>

  <p>“Profesör Chi, bunun çok zor bir olasılık olduğunu biliyorum. Bulanın bir yere çıkıp çıkmadığına bakacağım. Nefesimi iki dakika kadar tutabilirim, bu da uzun bir süre yüzmemi sağlayacaktır.”</p>

  <p>“Bu çok tehlikeli.”</p>

  <p>“Bu adamların bizi ne zaman halledeceklerini görmek için beklemekten daha tehlikeli değil. Diş sorunları olan dostum bizimle biraz eğlendikten sonra yapacaktır bu işi.”</p>

  <p>Chi itiraz etmedi. Haklı olduğunu biliyordu.</p>

  <p>“Eh,” dedi Gamay. “Dalış zamanı geldi.”</p>

  <p>Havuza girdi ve ciğerlerini oksijenle doldurmak için bir dizi gürültülü soluk alma egzersizleri yaptı. Başı dönecek noktaya geldiğinde suyun altına girip tünel girişini aradı. Yüzeye çıkıp Chi'ye bulduğu şeyi anlattı. “Aşağı doğru iniyor, ama ne kadar derine gittiğini bilmiyorum.”</p>

  <p>Adam başını salladı. “Geri dönüş için yeterince havan kalmasına dikkat et.” Chi eğilip çakmağını uzattı. “Gittiğin yerde buna ihtiyacın olabilir.”</p>

  <p>Gamay derin soluk alma egzersizlerine başlamıştı bile. Çakmağı şortunun cebine sokup ona tamam işareti verdi ve karanlığa daldı. Yıldırımın yakınlığını kestirmeye çalışan bir çocuk gibi zihninde saniyeleri sayarak -bir şempanze, iki şempanze tavanın hemen altında yüzmeye başladı. Kendisini son sınıra kadar zorlamaya karar verdi. Neredeyse iki dakika kadar yüzerek ciğer patlatan geri dönüşten önce otuz kırk metre kadar yüzebilirdi.</p>

  <p>Ama ciğerlerini patlatmak zorunda kalmadı. Tavan keskin bir şekilde kıvrıldığı sırada altmışıncı şempanzeyi yeni geçmişti. Uzattığı eli ve ardından başı birden suyun yüzeyine çıktı. İçini çekip dikkatle soluk aldı. Hava küflü olmalıydı, ama iyi gelmişti.</p>

  <p>Gamay şansına inanamıyordu. Bir mola almalarının zamanı gelmişti. Tünel mutfak lavabolarının altındaki su geçirmez borular gibi alçalıp sonra yükseliyor olmalıydı. Georgetown'daki evlerinin neredeyse sürekli yenileme çalışmaları yüzünden tesisat işlerini yakından tanıyordu. Geniş bir su borusunun içinde yüzdüğü düşüncesiyle bir kahkaha attı, ama neşesinin nedeni rahatlama olmalıydı. Sesi karanlıkta yankılanarak daha henüz bu pislikten çıkmadığını hatırlattı kendisine. Daha çok işi vardı.</p>

  <p>Chi'nin çakmağını cebinden çıkarıp Özgürlük Heykeli tarzında havaya kaldırdı. Birkaç denemeden sonra çakmakta bir kıvılcım meydana getirdi ve bir alev oluştu. Gamay suda ilerleyerek dik kenarlı dairesel bir çukurun dibinde olduğunu gördü. Bir kuyuda boğulan kedinin neler hissediyor olabileceğini düşünerek yüzdü. Bu duvarlardan yukarı nasıl tırmanacaktı? Icarus benzeri sıçrayışını tekrarlamayı düşünmüyordu.</p>

  <p>Su seviyesindeki çıkıntının üzerinde yüzüp çakmağı kaldırdı. Birincinin üstünde başka kısa bir yükselti daha vardı. Kalbi heyecanla çarptı. Basamaklar! Bu çukurdan bir çıkış yolu vardı demek. Hiç zaman kaybetmeyerek kendini sudan dışarı çekti ve taş silindirin içinde dönerek yukarı doğru yükselen basamakları tırmanmaya başladı.</p>

  <p>Kısa süre sonra kuyunun kenarlarına gelmişti. Yeniden çakmağı kullanarak çevresini keşfetmeye çalıştı. Küçük bir mağaradaydı. Gözleri taş duvardaki dar bir oyuğa takıldı. Onu takip edince alçak tavanlı bir geçide geldi. Çakmağı açıklığa tuttu ve alevin titreyişini izledi. Hava geliyordu. Bayat ve sıcak. Ama yine de havaydı.</p>

  <p>Birkaç saniye içinde kuyuya geri dönmüştü. Hızla nefes alıp verdikten sonra geldiği yoldan geri döndü. Yüzeye çıkarak, “Sanırım dışarı çıkan bir yol buldum,” dedi.</p>

  <p>Karanlıkta profesörün sesi duyuldu. “Dr. Gamay, senin sonsuza dek yok olduğunu sandım. Aradan çok uzun zaman geçti.”</p>

  <p>“Seni beklettiğim için özür dilerim. Bulduğum şeyi görene kadar bekle. Yüzebilir misin?”</p>

  <p>“Eskiden Harvard havuzunda her gün tur atardım.” Durakladı. “Nefesimi ne kadar süre tutmak zorundayım.”</p>

  <p>“Yalnızca duvarı geçene kadar. Yapabilirsin.”</p>

  <p>Birbirlerinin elini buldular ve Chi suya girdi. Başları birbirine çok yakındı. Gamay adama nefes alma egzersizleri yaptırdı. Chi, “Atalarımın Maya yerine İnkalı olmalarını tercih ederdim şu anda.”</p>

  <p>“Pardon?”</p>

  <p>“Dağ havası yüzünden akciğerleri çok fazla genişleme kapasitesine sahipti.”</p>

  <p>“Başaracaksın. Hazır mısın?”</p>

  <p>“Ciğerlerim çıkana kadar beklemeyi tercih ederim, ama bu olmayacağına göre, vamanos!” İşaret olarak Gamay'ın elini sıktı. Gamay yüzeyin altına daldı, çabucak tünelin devamını buldu ve profesörü tünel boyunca neredeyse sürükledi. Yolculuk ilkinin yarısı kadar sürdü, .una yüzeye çıktıklarında profesör soluk soluğaydı. Gamay mesafe daha uzun olmadığı için şükrediyordu.</p>

  <p>Çakmağı yaktı. Profesörün başı bir iki metre ilerdeydi. Derin derin soluyordu. Her nasılsa başındaki beysbol şapkasını düşürmemeyi başarmıştı.</p>

  <p>“Basamaklar şurada,” dedi Gamay onu arkasından iterek. Kuyunun üstüne kadar çıkmasına yardım etti.</p>

  <p>Chi etrafına bakınarak, “Benim tahminimce bu şehirde yaşayanlar İni kuyuyu yağmur mevsimi bittikten sonra acil durumlar için kullanıyorlardı.” Chi dizüstü çöküp kuyuya baktı. “Su seviyesi yüksekken kaplarını içine daldırmışlar. Seviye ulaşamayacakları bir noktaya gelince basamakları oymuşlar. O kahve reklamı gibi. Son damlaya kadar İyi.”</p>

  <p>Chi ayağa kalkıp yerdeki izleri inceledi. “Çok sayıda ayak izi,” dedi hayranlıkla.</p>

  <p>Gamay antik medeniyetlerle Chi kadar ilgiliydi, ama çakmağın alevi gitgide küçülüyordu. Bunu profesöre iletince Chi yerden kömür haline gelmiş birkaç parça ağaç kabuğu toplayıp yandığında dumanlı alevler yayan bir meşale olacak şekilde yerleştirdi.</p>

  <p>“Kene otu,” diye açıkladı. Tekrar kuru topraklara çıkınca önderliğe başladı. “Pekâlâ Dorothy, sarı tuğla yolu takip edelim mi?” dedi meşaleyi havada sallayarak.</p>

  <p>Gamay'ın arkasında olup olmadığını görmek için geriye bakarak duvardaki açıklıktan geçip bir tünele girdi. Chi kurum kaplı alçak tavanın altında rahat rahat yürürken Gamay eğilmek zorunda kalıyordu. Yalnızca birkaç dakika sonra tünel dar bir kuyunun dibinde birden son buldu. Gamay tekrar doğrulabildi.</p>

  <p>Acemice yapılmış ip merdivenle yukarıya çıkılıyordu. Chi merdiveni kontrol etti, sarsak ama güvenli olduğunu söyledi. Kuyunun en tepesine kadar tırmanıp kenarda durdu ve Gamay'a yol göstermek için feneri aşağı doğru tuttu.</p>

  <p>Merdiven mucizevi bir şekilde dayandı ve bir başka geçidin girişinde Gamay, Chi'ye katıldı. Burası içinde kuyu bulunan mağaranın iki katı büyüklüğünde bir mağaraydı. Ve ilk bulundukları odadaki gibi tek bir çıkışı vardı. Tünel bir metre genişliğindeydi ve yüksekliği bundan biraz daha fazlaydı. Yavaş yavaş alçalan geçidin dönüşlerini elleri ve dizleri üstünde geçtiler. Kapalı alan meşalenin dumanıyla sıcaklığı olmadan bile sıcak ve boğucu olabilirdi. Gamay zaman zaman nefes almada zorluk çekiyordu. Uzunluğu ve yönü söylemek zordu, ama tünelin uzunluğunun on sekiz metre kadar olduğunu tahmin etti.</p>

  <p>Başı önde emekliyordu ve zaman zaman Chi'ye çok yaklaşmamak için karşısına bakıyordu, ama bu pek olası değildi. Chi tünellerden bir fare hızıyla ilerliyordu. Meşalenin ışığı beklenmedik bir şekilde yok oldu ve Gamay profesörün bacağına çarptı. Durup kendilerine engel olan şeyin ne olduğuna baktı.</p>

  <p>“Bekle,” dedi Chi ve kolunu arkaya doğru uzattı.</p>

  <p>Donup kalmış gibiydi. Gamay meşalenin ışığında bunun nedenini anladı. Tünel büyük bir uçuruma bakan bir kayalıkta son buluyordu.</p>

  <p>Uçurumun üstüne üç kalas uzatılmıştı. Köprüyü kuran eski mühendisler çapraz desteklerle takviye yapmışlardı ve düşünceli bir şekilde bir kenara korkuluk olarak bir direk eklemişlerdi.</p>

  <p>“Ben önce gidiyorum,” dedi Chi. Dikkatle ağırlığını kalasa bıraktı ve kendisini taşıdığını görünce ileri doğru hareket etti. Birkaç hızlı adımdan sonra karşıdaydı.</p>

  <p>“Tam olarak bir Golden Gate sayılmaz.” dedi özür dilercesine. “Ama iyi görünüyor.”</p>

  <p>Görünüyor sözcüğü havada asılı kalıp diğer güven veren sözcüklerin etkisini gölgeledi. Gamay kötü bir şekilde acemice yapılmış köprüye baktı. Başka bir şansı yoktu. Kendi kendine profesörden yalnızca on yedi kilo daha ağır olduğunu söyleyip bir ip cambazı gibi yürümeye başladı köprünün üstünde. Beklediğinden daha dengeliydi köprü ve kalaslar kımıldamıyordu. Ama Chi'nin uzanan elini tutup sağlam topraklara bastığında kendini çok iyi hissetti.</p>

  <p>“Aferin,” dedi Chi yukarı giden bir başka kuyuda yol gösterirken. Gamay bir merdiven görmeyince neredeyse paniğe kapılıyordu, ama Chi basamakların ıslak ve kaygan kayaların üstüne oyulmuş olduğunu gösterdi. El ve ayak parmakları oyuklara zorlukla sığıyordu ve her türlü dağa tırmanma kas ve becerisini kullanması gerekiyordu. Etrafındaki altyapı kısa boylu Mayalılar için yapılmış, uzun boylu Anglolar için değil, diye homurdandı kendi kendine.</p>

  <p>Kuyunun tepesine vardıklarında alçak bir tünel daha çıktı karşılarına. Gamay'ın boğazı sıcak bir günde Sahara çölündelermiş gibi hissetmesine neden oluyordu. Tırmanma, yüzme ve emekleme hareketleri iyice etkisini göstermeye başlamıştı. Gözleri kerpiç yüzünden yanıyordu ve dizleri emeklemekten dolayı ezilmişti. Bir ara profesör ve Gamay'ın kırılmış bir kayanın kenarından geçmeleri gerekti. Profesörün sevinçli haykırışını duymasaydı daha fazla devam edemeyebilirdi.</p>

  <p>“Dr. Gamay, dışardayız.”</p>

  <p>Saniyeler sonra meşalenin yüksek tavanı aydınlatamayacağı kadar geniş bir odaya girdiler. Gözlerindeki kurumu sildi. Bunlar sütun muydu? Meşaleyi ödünç aldığında bunların sütun değil sarkıt olduğunu görüp hafifçe güldü. Mağara düzensiz bir daire biçimindeydi. Bir açıklık yarı halka şeklindeydi ve bir insanın iki katı yüksekliğindeydi. Az önce geldikleri açıklığa göre eşikler pürüzsüz, yerin yüzeyi beklenmedik şekilde düzdü.</p>

  <p>“Burada bir araba bile kullanabilirsin!” dedi Gamay.</p>

  <p>“Köyler arasında uzanan yeraltı anayollarına dair efsaneler var. Bunların yalnızca abartı olduğunu, doğal tünelleri gören bazı yerlilerin bunları suni olanlarla karıştırdıklarını düşünüyordum. Ama bu...”</p>

  <p>Düşmüş bir çatı parçası yollarını kapatınca durdular ve ana odaya geri döndüler. Yan geçitleri incelediler. Dikdörtgen biçimindeki kiremit kaplı yerler gerçek sütunlarla çevrelenmişti, sarkıtlarla değil. Kemerli tavan düzdü ve sıva kaplıydı, kırmızı şekillerle süslenmiş duvar da öyle.</p>

  <p>“İnanılmaz,” dedi Gamay. “Bu bir tür yeraltı tapınağı mı?”</p>

  <p>Chi duvarlar boyunca yürüyerek daha dün boyanmış gibi taze duran şekilleri inceledi.</p>

  <p>“Şekiller Maya, ama bir yandan da değiller,” diye fısıldadı profesör.</p>

  <p>Omuzlarında ve başlarında eşyalar taşıyan insanlara aitti resimler. Vazolar, ekmek sepetleri, altın küpleri, külçe altın olabilecek garip şekiller.</p>

  <p>“Yine gemiler.” Gamay, Chi'nin daha önce gösterdiğine benzer ticaret ve savaş gemilerini gösterdi.</p>

  <p>Duvarda ilerledikçe bütün hikâye gözler önüne serildi. Gelen gemiler. Yük boşaltıyorlar. Eşyalar sırayla alınıyor. Elinde bir liste tutan bir adam resmi bile vardı, büyük bir olasılıkla hikâye anlatıcısı olmalıydı bu adam. Askerler nöbet tutuyordu. Büyük bir olay ya da olaylara ait bir belgeseldi bu.</p>

  <p>Dikkatleri odanın ortasına ve dört ağır sütunun desteklediği yuvarlak taş kaideye çevrildi. Tablanın ortasında Maya piramidlerinin zirvesindeki tapınaklardakine benzer morumsu kristal benekli bir taş kutu duruyordu.</p>

  <p>Gamay eğildi ve kutunun kenarındaki kare şeklindeki açıklığa hakti.</p>

  <p>“İçinde bir şey var,” dedi. Titreyen parmaklarını uzattı, nesneyi aldı ve tablanın aynalı yüzeyine koydu. Chi meşaleyi güçlendirmek için biraz daha kene otu dalı bulmuştu. Meşale şimdi her zamankinden güçlü bir şekilde yanıyordu.</p>

  <p>Bir aygıt olduğu kuşku götürmeyen nesne ahşap bir sandığa benzeyen yuvadan ve çapraz mesnetlerle güçlendirilmiş metal bir çarktan oluşuyordu. Çarkın içinde, merkezi bir milin etrafında dönen, dişleri daha küçük birkaç dişliyle eşleştirilmiş büyük bir dişli vardı.</p>

  <p>“Bu nedir?” diye sordu Gamay.</p>

  <p>“Bir tür makine.”</p>

  <p>“Şeye benziyor... hayır, olamaz.”</p>

  <p>“Beni karanlıkta bırakma Dr. Gamay.”</p>

  <p>“Daha önce gördüğüm bir şeye benziyor, antik bir gemiden alınan bir eski eser. Bunun göründüğü gibi bronzdan yapılmıştı, ama korkunç şekilde aşınmıştı. Usturlap, yani güneşin ve yıldızların durumunu belirleyen bir denizcilik aygıtı olduğu düşünülüyordu. Birisi gama-radyograf yaptı. Astronomik ve takvim verileriyle ilişkili donanım oranlarını buldular. Basit bir usturlaptan çok daha karmaşıktı. Otuz donanım vardı, hepsi ağ gibi sarılmıştı. Aslında bir bilgisayardı.”</p>

  <p>“Bir bilgisayar. Nerede gördün onu?”</p>

  <p>Gamay durakladı. “Atina'daki Ulusal Müzede.”</p>

  <p>Chi makineye baktı. “Olanaksız.”</p>

  <p>“Profesör, buraya biraz daha ışık getirebilir misin, şu çiziklerin olduğu yere?”</p>

  <p>Chi meşaleyi o kadar yakına getirdi ki alevler neredeyse Gamay'ın saçlarını tutuşturuyordu, ama Gamay buna aldırmadı bile.</p>

  <p>“Maya yazıtları hakkında çok şey bilmiyorum, ama bu Mayalara ait değil.”</p>

  <p>Yazıtları inceleme sırası Chi'deydi. “Olanaksız,” diye tekrarladı, una bu kez daha az ikna olmuş gibiydi.</p>

  <p>Gamay etrafına bakındı. “Bütün bu olanlar, bu üstü kapalı bazilika, yeraltı anayolları. Hepsi olanaksız.”</p>

  <p>“Bunu olabildiğince çabuk bir şekilde analiz ettirmeliyiz.”</p>

  <p>“Bu konuda sana katılıyorum. Küçük bir sorun var ama.”</p>

  <p>“Oh. evet,” dedi Chi nerede olduklarını hatırlayarak. “Ama sanırım mağaralardan çıktık sayılır.”</p>

  <p>Gamay başını salladı. “Temiz havayı ben de alıyorum.”</p>

  <p>Chi eseri taşımak için gömleğinin uçlarını birbirine bağladı ve ana odayı keşfetmek için geri döndü. Neredeyse dimdik olan dev bir ahşap merdiven üstlerindeki karanlığa uzanıyordu. Merdiven neredeyse bir Maya'nın bacağı kalınlığındaki kütüklerden yapılmıştı ve yaklaşık üç metre genişliğindeydi. Merdivenin merkezinde korkuluk olarak iş gören bir bölme vardı.</p>

  <p>Merdiven etkileyici bir mühendislik harikasıydı, ama aradan geçen zaman etkisini göstermişti. Yuvarlak basamaklar kaymış ve asılı kalmıştı. Bazı yerlerde destekler kırılmış ve merdiven bel vermişti. Ağaç Gamay'a yeterince güçlü göründü. Basamakların ve desteklerin birbirlerine asma dallarıyla bağlanmış olması rahatsız ediyordu kendisini. Yaşadığı üzücü deneyimde asma dalı kuruydu ve çatlayıp kırılmıştı. İlk basamağın üzerine ağırlığını koyduğunda kendini bırakması güvenini arttırmadı.</p>

  <p>Chi merdivenin görünmez zirvesine doğru çevirdi başını.</p>

  <p>“Bu işe bilimsel olarak yaklaşmalıyız,” dedi yapıyı inceleyerek. “Bu şey her an dağılabilir. Ortadaki bir destek biraz dayanırlık sağlayabilir. Tutunacak bir şey olabilir. Belki önce sen gitmelisin. Eğer seni taşırsa benim için bir sorun olmaz demektir.”</p>

  <p>Gamay aynı fikirde olmasa da Chi'nin jestini takdirle karşıladı.</p>

  <p>“Nezaketiniz uygun olmayabilir Dr. Chi. Zirveye çıkma şansınız benimkinden daha yüksek. Eğer ben önce gidersem ve merdiven kırılırsa buradan asla çıkamazsınız.”</p>

  <p>“Öte yandan merdiven benim ağırlığımı da taşımayabilir ve ikimiz de şansımızı kaybedebiliriz.”</p>

  <p>İnatçı Mayalı. “Tamam. Daha sonra rejime gireceğime söz veriyorum.”</p>

  <p>Gamay birinci basamağı atlayarak dikkatle ikinci kütüğün üstüne çıktı. Yatay kütük dayandı. Ağırlığını dağıtmak için yukardaki kütüklere ıızanarak tırmanmaya başladı. Bilinçli olarak asma dallarına bakmamaya çalışıyordu, bakışlarının baskısıyla dağılabileceklerinden korkuyordu.</p>

  <p>Altıncı basamakta durdu. “Merdivenden aşağı doğru hava geliyor. “Yukarıya ulaştığımızda özgürüz demektir.”</p>

  <p>Bir basamak daha çıktı. Yan taraftaki bağlar çatırdadı ve kütük serbest kalıp bir tarafa doğru sarktı. Gamay nefes almaya bile korkarak donup kaldı. Ama başka hiçbir şey düşmedi. Bir ağaca tırmanırmış gibi ağır ağır tırmanmaya devam etti. Orta noktaya gelene dek bağlar dayanmıştı. Burada merdiven bel vermiş, asmaya daha fazla baskı yüklemişti. Bir kütük daha serbest kalıp bir kenara doğru sarktı. Yatay destek olduğu yerden tamamen kurtulup yere düştü. Gamay merdivenin dağılmak üzere olduğundan emindi. Ama dağılmadı. Yalpalama sona erince tırmanmaya devam etti.</p>

  <p>Merdivenlerin üstünde on beş dakikadır ya da on beş saattir bulunuyor olabilirdi. Bunu söylemek zordu. Ama zirveye varmaya yalnızca birkaç kütük kalana dek hatasız bir şekilde sabit bir ilerleme gösterdi, sevgili Tanrım, diye düşündü aşağıya bakarak. Merdiven neredeyse otuz metre yüksekliğinde olmalıydı. Chi'nin meşalesinden gelen ışığı uzun süre önce geride bırakmıştı. Bulunduğu yerden uzaktaki bir yıldız gibi görünüyordu meşalenin ışığı.</p>

  <p>Gamay yukarı doğru uzandı ve eline ağaç kütüğü yerine taş gelince büyük bir rahatlık hissetti. Daha öncekinden de dikkatli bir şekilde, hiçbir kütüğü düşürmemeye özen göstererek kenara tırmandı. Sırtüstü uzanıp Mayalı merdiven yapıcılarına şükretti, sonra karnının üstüne yatıp alçak sesle Chi'ye seslendi.</p>

  <p>Meşalenin ışığı ileri geri hareket etti ve söndü. Chi yukarı geliyordu ve iki eline de ihtiyacı vardı. Sesi duyana kadar adamın bir sorun yaşayacağını sanmıyordu.</p>

  <p>Tangır. Sonra tangır-tangur. Zihninde kalın kütüğün serbest kalıp merdivenin boşluğuna düştüğünü hayal edebiliyordu. Bunun son olacağını düşündü, ama dahası geldi. Korkunç bir sesti, çünkü işin tek bir kütükle bitmediğini gösteriyordu. Zincirleme bir reaksiyon söz konusuydu. Eğer ağırlığıyla asma bağlarını zayıflattıysa destekleri kırmak ve kütükleri düşürmek için çok küçük bir baskı yeterli olabilirdi. Karanlıkta bazı sesler daha duyuldu. Gürültü artıyordu. Çıkan gürültülere bakılırsa merdiven teker teker dökülüyordu.</p>

  <p>Çakmağı yakıp kenara tuttu. Belki minik alev Chi'ye doruğa ne kadar yaklaştığını gösterebilirdi. Tabii şimdiye dek kütüklerin altına gömülmediyse.</p>

  <p>Chi'nin sesi duyuldu. Gürültü yüzünden ne kadar uzaktan geldiğini anlayamıyordu.</p>

  <p>“Elini uzat!”</p>

  <p>Kenardan aşağı doğru uzandı ve cesaret vermek için seslendi.</p>

  <p>Bir şey parmaklarına dokundu. Bu kadar yakın olduğundan habersizdi.</p>

  <p>“Sıkı tutun!” diye bağırdı.</p>

  <p>Parmakların ince bileğini kavrayıp kenetlendiğini hissetti, kendisi de onun bileğine aynı şeyi yaptı. Bir yana doğru eğilerek vücudunu destek olarak kullandı. Serbest kalan eliyle kenara tutunarak Chi'yi çekti. Bir şeyler ters gidiyordu.</p>

  <p>“Bekle!”</p>

  <p>Neyi bekleyecekti?</p>

  <p>Chi iyi tutunamıyordu. Artık onu kaybedeceğini düşündüğü acı dolu dakikalardan sonra sonunda Chi iki eliyle kolunu yakaladı ve önce bir bacağını, sonra diğerini sert kayaların üstüne çıkardı. Mağaradan boğucu bir duman dalgası yükseldi. Birkaç dakika sonra duman temizlendi ve boşluktan aşağı baktılar. Zifiri karanlıkta hiçbir şey görünmüyordu.</p>

  <p>“Ben yarı yoldayken altımdaki merdiven çöktü,” dedi Chi. “Düşen kütüklerin yukarsında olduğum sürece sorun yoktu, ama bana yetişmeye başladılar. Aşağıya inen yürüyen bir merdivenden yukarı tırmanmak gibiydi!”</p>

  <p>“Neden beklememi söyledin bana?”</p>

  <p>Gömleğinin önünü işaret etti. “Düğüm gevşiyordu. Eseri kaybedeceğimden korktum.” Chi hayranlıkla aşağıya doğru baktı. “Artık eskiden olduğu gibi yapmıyorlar merdivenleri.”</p>

  <p>Gamay güldü. “Sanırım yapmıyorlar.”</p>

  <p>Temiz havayla serinleyerek üstlerindeki tozu silkelediler ve rüzgârın kaynağını takip ettiler. Bir tünelden geçip birkaç basamak yukarı tırmandıktan sonra dar bir açıklıktan sıcak, rutubetli geceye çıktılar.</p>

  <p>Gamay havayı içine çekip bıraktı. İçindeki tozu ve pisliği dışarı atmak istiyordu. Ay ışığı eski şehir meydanını aydınlatıyordu. Chi'nin önderliğinde kendilerini HumVee'yi bıraktıkları yere götürecek patikayı takip etmeye başladılar. Oraya vardıklarından bu yana haftalar geçmiş gibiydi.</p>

  <p>Çift dikkatle bir tümsekten diğerine geçiyordu. Bir ateşböceği grubu gördükleri sırada ormanın kıyısına yaklaşmışlardı. Ama bu böceklerin ışıkları yanıp sönmüyordu. Sabitlerdi ve eski şehir meydanından yayılıyorlardı. Gamay ve Chi aynı anda kaçtıklarının fark edildiğini anladılar. Kendilerini kaçıran üç kişiye diğerleri de katılmıştı. Koşmaya başladılar.</p>

  <p>Kulakları tırmalayan bir ses İspanyolca haykırdı ve kör edici bir ışık gözlerine doğru parladı. Sonra Gamay'a eski dostu Sarı Dişli'liyle yeniden buluştuğunu söyleyen çirkin bir kahkaha duyuldu. Kendisinden son derece hoşnut görünüyordu. Işığı Gamay'ın vücudunda dolaştırırken seçilmiş noktalarda daha uzun süre tutuyordu. Sonra beli hizasında tuttuğu profesörün tüfeğinin namlusunu aydınlattı ışığı. Arkadaşlarının dikkatini çekmek için İspanyolca bağırdı. Karşılık geldi ve ışıklar her yönde hareket etmeye başladı.</p>

  <p>Gamay buna inanamıyordu. Yaşadıkları onca şeyden sonra birkaç saniye içinde yakalanmışlardı. O lanet olası herifin üstüne gidip tüfeği elinden almaya hazırdı. Chi bu düşüncesiz isteğini sezmiş olmalıydı.</p>

  <p>“Söylediğini yap. Merak etme.”</p>

  <p>Chi bir kenara çekilip patika boyunca yürümeye başladı. Sarı Dişli emredercesine havladı. Profesör ona aldırmadı ve ağır ağır yürümeye devam etti. Sarı Dişli tereddüt etti. Bunun olmaması gerekiyordu. O tüfeğini salladığında insanların itaat etmesini beklerdi. Olduğu yerde kalacak kadar korkmuş olduğundan emin olmak için Gamay'a bir bakış fırlatarak Chi'nin peşinden koştu. Bu arada İspanyolca bağırıyordu. Chi durdu, ama önce patikadan çıkıp çimenlerin içine girdi. Diz çöküp yalvarma pozisyonunu aldı, kolları havaya kalkmıştı.</p>

  <p>Böylesi daha iyi. Zayıflık aç bir hayvan için taze kan gibiydi. Sarı Dişli kükreyerek Chi'nin kafatasını dağıtmak için tüfeğin kabzasıyla Chi'nin üstüne atıldı. Sonra gözden kayboldu. Fenerin ışığı havada bir kemer çizip çimenlerin üstüne düştü. Önce bir şaşkınlık sesi, ardından tok bir ses duyuldu, sonra sessizlik geldi.</p>

  <p>Chi feneri alıp ışığını aşağı doğru tuttu. Gamay yaklaşırken uyardı. “Dikkat et, sağ tarafında bir delik daha var.”</p>

  <p>Sarı Dişli halka şeklinde bir delikten aşağı düşmüştü ve beyaz sıvalı duvarları olan kubbe şeklindeki odanın dibinde yatıyordu.</p>

  <p>“Sarnıçlar,” dedi Chi. “Burada bir içecek bulmanın ne kadar zor olduğunu görüyorsun. Şehir insanları sularını bu şeylerin içinde saklıyorlarmış. Mümkün olduğu yerlerde onları işaretlemiştim. Sanırım o bunu görmedi.” Bir çalıya bağlanmış olan turuncu renkli kurdeleyi gösteriyordu.</p>

  <p>“Onu burada mı bırakacaksın?”</p>

  <p>Chi ateşböceklerinin yaklaştığı yere doğru baktı.</p>

  <p>“Başka çaremiz yok. Buna gerçekten aldırmıyorsun, değil mi?”</p>

  <p>Gamay cenote'den zorlu çıkışlarını düşündü.</p>

  <p>“Saatimi geri almak isterdim. Ama dürüst olmak gerekirse umurumda bile değil. Bir sincap deliğinde tıkılı kalmak ne demekmiş görsün.”</p>

  <p>“Nehre doğru gitmek zorundayız. Tek yön orası.”</p>

  <p>Ormana doğru koştular.</p>

  <p>Adamlar onları gördü. Gecenin içinde tüfek sesleri duyuldu.</p>

  <p>Daha hızlı koşmaya başladılar.</p>
  <hr class="sigil_split_marker" />
</body>
</html>
