<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Nantucket Suları&nbsp;</h2>

  <h2 id="sigil_toc_id_22">Kısım 41</h2>

  <p>Kurtarma gemisinin etrafında dönen yat sesin duyulabileceği bir mesafede durarak motoru kapattı. Bayrak direğinde Amerikan bayrağının altında beyaz, kırmızı ve yeşil renkli İtalyan bayrağı dalgalanıyordu. Zayıf, gümüş rengi saçlı Angelo Donatelli pilot kabininden çıkıp el salladı.</p>

  <p>“Merhaba, Bay Austin, kurtarma görevine geldim. Grappa'nız kalmadığını duydum. Bir teslimatta bulunabilir miyiz?”</p>

  <p>“Merhaba, Bay Donatelli,' diye karşılık verdi Austin. “Yeni mallar için teşekkür ederiz. Şu ana dek akü asidi içiyorduk.”</p>

  <p>Kaptan McGinty ellerini ağzının kenarına koydu, amsa bu tamamen gereksiz bir hareketti, çünkü normal sesi zaten kükreme gibiydi. “Kaptan da size teşekkür ediyor ve şefkat görevinizi yerine getirmek için sizi gemiye davet ediyor.”</p>

  <p>Donatelli kabul ettiğini gösterircesine selam verdi ve kaptan köşküne geri döndü. Yatın demiri şangırdayarak suya indi. Donatelli ve kuzeni Antonio yatın çekmekte olduğu tekneye bindi. Kurtarma gemisiyle arasındaki kısa mesafeyi hızla alarak gemiye tırmandılar.</p>

  <p>Donatelli kaptana bir şişe İtalyan likörü sundu. “Saygılarımla,” dedikten sonra Austin'e dönüp eliyle yatını işaret etti.</p>

  <p>“Mavi güzelimi nasıl buldunuz, Bay Austin?”</p>

  <p>Donatelli'nin sürekli saygı unvanları kullanışı ya bir Eski Dünya; alışkanlığı ya da yalnızca üst sınıfa dahil müşterilerle karşı karşıya olan bir restoran sahibinin terbiyeli tavırları, diye düşündü Austin. Sahte ilk isimden ferahlatıcı bir değişimdi bu, “Merhaba, benim adım Bud,” teklifsizliği Austin'in en sevdiği yakınmalardan biriydi.</p>

  <p>Austin'in gözleri yatı baştan sona taradı ve mavi teknesiyle krem rengi üst yapılarına sanki güzel bir kadının kıvrımlarını inceliyormuş gibi baktı. “Klasik güzellik hatlarına sahip,” dedi. “İdaresi nasıl?”</p>

  <p>“Bir rüya gibi. Onu ilk görüşte âşık oldum. Bristol, Rhode Island'daki bir tersanede terk edilmiş olarak buldum. Restore etmek için binlerce dolar harcadım. On üç metre uzunluğunda, ama ön tarafının genişliği daha uzun görünmesine neden oluyor. Çok dengeli bir tekne, torunları gezintiye çıkarmak için ideal.” Bir kahkaha attı. “Huzur ve sessizlik istediğimde aileden kaçmanın bir yolu. Zeki muhasebecim yatı işimin bir parçası olarak gösterdi, böylece restoran için ara sıra balık tutmak zorundayım.” Duraklayarak nemli gözleriyle bir martı sürüsünün kar taneleri gibi karanlık suyu beneklendirdiği denize baktı. “Yani burada olmuş, öyle mi?”</p>

  <p>Austin hafif dalgada yükselen plastik dubayı işaret etti. “Geminin üstü bu işaretin otuz kulaç altında yatıyor. Tam üstündeyiz şu anda.” Doria'nın adını kullanmaya gerek yoktu; ikisi de hangi gemiden söz ettiklerini biliyorlardı.</p>

  <p>“Adanın etrafındaki bütün sularda dolaştım,” dedi Donatelli. “Ama buraya hiç, ama hiç gelmedim.” Hafifçe güldü. “Biz Sicilyalılar hayaletlere inanan batıl inançlı insanlarız.”</p>

  <p>“Bu durumda projeye yardım ettiğiniz için daha fazla teşekkürü hak ediyorsunuz.”</p>

  <p>Donatelli delici gözlerini Austin'e sabitledi. “Bunu hiçbir nedenle kaçırmazdım. Nereden başlıyoruz?”</p>

  <p>“Kaptanın kamarasında bazı planlarımız var.”</p>

  <p>“Bene. Gel, Antonio,” dedi kuzenine. “Bu beyler için ne yapabiliriz bir bakalım.”</p>

  <p>Kaptan McGinty ağır beyaz kâğıdı kamarasındaki masanın üstüne yaydı. Kâğıtta İtalyanca “plano delle sistemazioni passeggeri,” yani yolcu kalış planı yazılıydı. En üstte iyi günlerinde dalgaları yayarak ilerleyen geminin bir fotoğrafı vardı. Fotoğrafın altında dokuz güvertenin diyagramları görünüyordu.</p>

  <p>Donatelli parmağıyla güvertenin ön kısmında yer alan Belvedere Salonu'nu gösterdi. “Stockholm bize çarptığı sırada burada çalışıyordum. Bum! Yere düştüm.” Parmağı gezinti güvertesine doğru ilerledi. “Bütün yolcular burada kurtarılmayı bekliyordu. Ne pislikti,” dedi tiksintiyle başını sallayarak. “Bay Carey beni buldu ve kamarasına indik. Burada. Üst güvertenin sancak tarafında. Zavallı Bayan Carey sıkışıp kalmıştı. Bir araba krikosu bulmak için ürkmüş bir tavşan gibi koşuyordum. Buraya aşağıya indim.” Parmağıyla o geceki rotasını çiziyordu. “Fuaye güvertesindeki dükkânları geçtim, ama yol kapanmıştı, bu yüzden kıça geri döndüm, sonra A güvertesine indim.”</p>

  <p>Donatelli açık anlatımını kesti. Batan geminin karanlık içlerine doğru ilerlerken hissettiği dehşeti hatırlıyordu. “Özür dilerim,” dedi sesi titreyerek. “Bunca yıldan sonra, şimdi bile...” Derin bir soluk alıp bıraktı. “O gece Dante'nin ölüler diyarına giderken neler hissettiğini anladım.” Yanaklarını şişirip devam etti. “Böylece sonunda garajın bulunduğu B güvertesine vardım. Herkes hikâyenin gerisini biliyor, değil mi?”</p>

  <p>Masanın etrafına toplanmış olanlar başlarını salladılar.</p>

  <p>“Güzel,” dedi Donatelli belirgin şekilde rahatlayarak. Kamara serin olmasına rağmen alnında ter birikmişti ve şakağındaki bir damar atıyordu.</p>

  <p>“Zırhlı kamyonu garajın tam olarak neresinde gördüğünüzü söyleyebilir misiniz?” dedi Austin.</p>

  <p>Tabii, şu köşedeydi.” Bir kurşun kalem alıp X işareti koydu. “Garajda dokuz araba olduğunu duydum, bunlara Chrysler'in İtalyanlar için inşa ettiği şık bir araba da dahildi.” Dudakları gergin bir şekilde gülümsedi. “Aradığım krikoyu hiç bulamadım.”</p>

  <p>“Bizim planımız garaj kapılarından girmek,” diye açıkladı Austin.</p>

  <p>Donatelli başını salladı. “Arabalar rıhtımdan doğruca garaja girebiliyordu. Sanırım bu iyi bir plan, ama bu tür işlerden pek anlamam,” dedi omuz silkerek.</p>

  <p>Kaptan McGinty durumu daha iyi anlamıştı. Birkaç dakika önce bir telefona çağrılmış ve şimdi masaya tekrar dönmüştü. “Çocuklar umarım boşuna gayret sarf etmiyorsunuzdur. Sanırım burada çok büyük bir sorunumuz var.”</p>

  <p>“Bu biraz küçümseme oldu. Sorunlar çok büyük olmazsa şaşarım,” dedi Austin.</p>

  <p>“Bu iş çok nahoş. Güvertelerden geçerek o ambara giren adamlar: gördüm.” Garajın sancak tarafındaki duvarını gösteriyordu. “Oradaki! her şey -arabalar, kamyonlar, kargo- geminin kumda yatan bu tarafına yığılmış. Zırhlı kamyonunuz tonlarca pisliğin altında kalmış olabilir. Oraya inen adamlar Chrysler’ın gönderdiği şık arabayı gördüler, ama ona ulaşamadılar, çünkü o alan bükülmüş direkler ve ezilmiş bölmelerle doluymuş. Planladığınız gibi jimnastik kıyafetleriniz içinde giderseniz karşılaşacağınız tehlike budur.”</p>

  <p>Austin bunun kariyerindeki en zor iş olacağının çok iyi farkındaydı. İran konteyner gemisini ya da Rus denizaltısını sudan çıkarmaktan daha zor olacaktı.</p>

  <p>“Uyan için teşekkürler, kaptan. Bana göre, işimize enkazların yarattığı karmaşada bir hedef seçerek başlamalıyız. East River gibi örneğin. Haklı olabilirsiniz, iş imkânsız gibi gözüküyor. Ama sanırım bir bakmaya değer.” Sırıttı. “Belki Donatelli'nin krikosunu bile bulabiliriz.”</p>

  <p>McGinty bir kahkaha attı. “Eğer yaptıklarımız bir aptal işiyse bile siz tam bana göre aptallarsınız. Başarımıza kadeh kaldırmaya ne dersiniz?”</p>

  <p>Donatelli grappa'yı açtı ve kendisini hiç terk etmeyen bir garson gösterişiyle herkese içki dağıttı.</p>

  <p>“Bu arada, arayanlar aşağıdaki çocuklarmış,” dedi McGinty. “Gövdeyi kesmişler. İşleri yarın için hazırlayıp sonra dinlenmelerini söyledim. Sabah ilk iş olarak aşağı inersiniz.”</p>

  <p>Austin kadehini kaldırdı. “Kayıp davalara ve imkânsız görevlere.”</p>

  <p>Donatelli ciddi bir şekilde kaldırınca kahkahalar kesildi. “Andrea Doria'ya ve içinde ölenlerin ruhuna.”</p>

  <p>Bu kez içkilerini sessizlik içinde yudumladılar.</p>
  <hr class="sigil_split_marker" />
</body>
</html>
