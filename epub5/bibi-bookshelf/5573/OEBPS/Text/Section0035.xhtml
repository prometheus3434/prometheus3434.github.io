<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc">Washington, DC&nbsp;</h2>

  <h2 id="sigil_toc_id_16">Kısım 31</h2>

  <p>Angelo Donatelli'nin izini sürmek şaşırtıcı derecede kolaydı. Austin yalnızca İnternete bakmış ve on beş referans bulmuştu. Bunlara düşük seviyeli bir kokteyl salonundan New York'un en şık restoranlarından birinin sahibi olmaya doğru yükselişi tarif eden Business Week makalesi de dahildi. Baş aşçısıyla konuşurken çekilen resminde Donatelli gümüş rengi saçları ve orta yaşıyla bir restoran sahibinden çok Avrupalı bir diplomata benziyordu.</p>

  <p>Austin. Manhattan'daki istihbarat servisini aradı. Bir dakika sonra restoranın dostça konuşan müdür yardımcısıyla konuşuyordu.</p>

  <p>“Bay Donatelli bugün burada değil.” dedi kadın.</p>

  <p>“Onu bulmak için en uygun zaman hangisidir?”</p>

  <p>“Yarın Nantucket'den dönmesi bekleniyor. Öğleden sonra üç civarında burayı arayabilirsiniz.”</p>

  <p>Nantucket. Austin, Massachusetts sahili açıklarındaki adayı biliyordu. Gemiyle Maine'e giderken oraya birkaç kez uğramıştı. Donatelli'nin Nantucket numarasını bulmaya çalıştı, ama rehberde yoktu. Birkaç dakika sonra Nantucket polisinden Yüzbaşı Coffin'le konuşuyordu. Austin kendisini NUMA çalışanı olarak tanıttı ve Angelo Donatelli'ye ulaşmaya çalıştığını söyledi. Küçük kasaba polislerinin çevrelerindeki herkesten ve her şeyden haberdar oldukları gerçeğine güveniyordu.</p>

  <p>Polis memuru Donatelli'nin adada bir yazlığı olduğunu söyledi, ama çok dikkatliydi. “Ulusal Sualtı ve Denizcilik Kurumu, Bay Donatelli'den ne istiyor?”</p>

  <p>“Denizdeki çarpışmalarla ilgili bazı tarihsel bilgileri topluyoruz. Bay Donatelli çarpışma olduğu sırada Andrea Doria'daymış.”</p>

  <p>“Bunu duymuştum. Birkaç kez karşılaştım onunla. İyi bir adamdır.”</p>

  <p>“Onu aramaya çalıştım, ama numarası rehberde yok.”</p>

  <p>“Evet, buradaki insanların çoğu öyle yaşamayı seviyor. Büyük evler yapıyorlar, böylece biraz mahremiyetleri oluyor.”</p>

  <p>“Bugün öğleden sonra adaya gelen bir uçak bulabilirsem onu görmek için şansımı deneyebilirim.”</p>

  <p>“Bakın ne diyeceğim. Adaya geldiğinizde Water Caddesi'ndeki polis karakoluna uğrayıp beni sorun. Harita üzerinde nerede yaşadığını gösterebilirim.”</p>

  <p>İyi polis, diye düşündü Austin. Kendisini kontrol etmeden önce adanın zengin mal sahibi hakkında bilgi vermek istemiyordu.</p>

  <p>Austin, Nina'nın bir ipucunu bu kadar çabuk takip edeceğini hayal bile edemezdi.</p>

  <p>Zavala, Teksas'ta, Trout Yucatan'dayken belki Austin, Donatelli'yle bir randevu ayarlayabilirdi. Nüfuzunu kullanarak Washington ve Nantucket arasında düzenli seferler yapan küçük bir uçakta yer bulmayı başardı. Birkaç saat sonra kuzeydoğuya uçuyordu.</p>

  <p>Uçuş sırasında Yaeger'in ofisine bıraktığı dosyaya bakma fırsatı buldu. Austin bilgisayar dâhisinden, elinde Kardeşlik'le ilgili bir bilgi olup olmadığına bakmasını istedi. Bu. Perlmutter'le yemek sırasında tartıştığı on altıncı yüzyıl gizli topluluğuydu. Los Hermanos'la Kristof Kolomb arasında bir bağlantı olup olmadığına da bakacaktı. Pencereden aşağıda parıldayan okyanusa baktı, sonra dosyayı açıp Yaegerın notunu okudu:</p>

  <p>Merhaba Kurt,</p>

  <p>Sanırım buldum! Boğazıma kadar gizli örgütlere batmış durumdayım, ama Kolomb açısı seçenekleri daralttı. Belirsiz kaynaklardan gelip bilgisayar ekranında salınan rastgele gerçeklerden birini izledim. Kolomb'un Gerçeğin Kutsal Kılıcı Kardeşliği adlı grupla bağlantılı olduğunu söyleyen tek cümlelik bir dipnot. (O zamanlar uzun unvanları seviyorlarmış.) Kolomb'un üye olduğu nu doğrulayamıyorum. Muhtemelen değildi.</p>

  <p>Kardeşlik 1400'lerde İspanyol engizisyonu sırasında Hernando Perez adındaki başdiyakos tarafından kurulmuş. Perez aşırı inançlarıyla tanınan güçlü bir manastırın başıymış. Kendini kırbaçlamayla fazlasıyla ilgilenirmiş ve o dönemlerde keşişlerin kendine işkence etmek için giydikleri kıldan yapılmış gömleklerden giyermiş. Perez engizisyonun başı olan Torquemada'nin biraz sağındaymış. Perez onun manastırdan en fanatik takipçilerini almış. Kardeşler grubun güvenilir çekirdeğini oluşturmuş.</p>

  <p>Perez bir zırdeliymiş, inandıklarından asla şaşmaz, amaçlarını gerçekleştirmek için şiddet ve cinayeti zevkle kullanırmış. Davası için ne kadar kan dökerlerse döksünler adamlarının günahlarının bağışlandığını bildirmiş. Davası da sapkınları ortadan kaldırmakmış. Bu arada bunu yaparken zengin de olmuşlar. Kurbanlardan ele geçirilen ganimeti Engizisyonla paylaşmışlar. Kardeştik perde arkasında çalışmış, inançsızları bularak engizisyonun cinayet makinesine göndermiş. Bazen kendi vurucu ekiplerini gönderirmiş. Ya da bir bedel karşılığında seni kurtardıkları da olurmuş. Senden para alabildikleri sürece bu devam edermiş.</p>

  <p>Sapkınlık pek çok alanı kapsıyormuş. Bu da başka bir açıyı işin içine katıyor. O zamanlar Kolomb'un Amerika'yı keşfettiğini söylediğin için kazıkta yakılabiliyordun! Kutsal Kitap Amerika kıtaları hakkında bir şey söylemiyor. Bu bütün Adem ve Havva fikrini mahvediyor. Bu yüzden Kolomb, Hindistan ya da Çin'e ulaştığını söylediğinde bu güçler kendisini desteklemiş.</p>

  <p>Ama gerçek nedenler politikmiş. Kilise ve devlet aynı şeymiş. Birisi kilise dogmasını sorguladığında tahtı tehdit ediyor demekmiş. Kilisenin coğrafya öğretileri konusunda kuşkular doğduktan sonra, halkın kendileri açlıktan ölürken papazlarla ve kralların neden iyi beslendiğini sormaya başlaması, kısa bir :.üre içinde de sarayda ayaklanmalar meydana gelebilirdi.</p>

  <p>Milyonlar da tehlikedeydi. İspanya. Yeni Dünya'nın zenginliğini kendisine istiyordu. Eğer diğer ülkeler Kolomb'un Hindistan'ı ilk keşfeden olmadığını kanıtlarsa İspanya'nın Portekiz gibi rakipleri yeni toprakların zenginliklerini talep edebilirdi. Altın, yeni savaşlar ve ordular demekti, gerçekten bir Avrupa egemenliğinden söz ediyoruz. Bu yüzden İspanya devletinin terör aracı olan Engizisyon. yakılarak cezalandırılan sapkınlığın ayrı medeniyetleri olan kıtaların var olduğuna ve Eski Dünya'yla Kolomb'dan önce bağlantı kurduklarına inandıklarını söyledi.</p>

  <p>Bu fikrin ne kadar tehlikeli olduğunu sana göstermek için şunu söyleyebilirim. Amerigo Vespucci kral tarafından Kolomb'un keşiflerini kontrol etmek için gizli bir göreve gönderilmiş. Vespucci, Kolomb'un Hindistan'a kısa bir yol bulmadığını, yeni bir kıta bulduğunu ve oraya giden ilk kişi olmayabileceğini söylediğinde sapık olduğu iddia edilmiş ve sözlerini geri alması için uyarılmış. İspanya bu büyük suçu işleyerek dolaylı bir biçimde gerçekten daha önce bir bağlantı olduğunu kabul etmiş oluyordu. Torquemada kurnaz, yaşlı bir şeytandı. Kızılderililerin Quetzalcoatle adını verdikleri batılı bir konukları olduysa bile yabancının beyaz ve İspanyol olması gerektiğini söylemiş. Bu da İspanya'nın Kolomb'dan önce bile yeni karalar üzerinde hakkı olduğu anlamına geliyordu.</p>

  <p>Beş denizcinin Kolomb'un evindeki yemekten sonra öldüklerini doğruladım. Kardeşliğin bununla bir bağlantısı olduğunu kanıtlayamadım. Gıda zehirlenmesi olabilir. 1600'lerden sonra Kardeşlik konusunda bir şey bulamadım. Belki Engizisyonla birlikte sona ermişlerdir. Kaynak materyal ilişikte. Umarım yardımı olur.</p>

  <p>Dosyanın geri kalanı kaynak belgelerden oluşuyordu. Austin kâğıt yığınlarını okudu ve bilgisayar dâhisinin bulgularını özetleyerek iyi iş çıkardığına karar verdi. Kardeşliğin öyküsü büyüleyiciydi, özellikle de Yeni ve Eski Dünya arasındaki bağlantıyla ilgili bilginin bastırılması görevinde. Tek bir sorun vardı. Kardeşlik üç yüzyıldan uzun bir süre önce ortadan kaybolmuştu.</p>

  <p>Pilotun sesi uçağın Martha'nın Üzüm Bağları'nın üstünden geçtiklerini bildiriyordu. Üzüm Bağları'nın doğusunda Nantucket'in pirzolayı andıran şekli görünüyordu. Okyanus sisi adayı çevreleyen uzun beyaz kumsalların üstüne çökmüştü. Adanın tahta bacaklı Kaptan Ahab'ıyla gerçek hayat Quaker balina kaptanlarını ve balina ticaretinden servetler kazanan gemi sahiplerini neden çektiğini görmek çok kolaydı. Nantucket'in balina avcılığı yapan gemileri yedi denize taşıyan bir tuzlu su yolu vardı.</p>

  <p>Austin, Tom Nevers Havaalanı'nda bir araba kiralayıp kasabaya gitti. Balina yağından kazanılan zenginliklerle inşa edilmiş tuğla evlerin yanından geçti. Limanın kenarında uzanan Water Caddesi'ne gidip polis ve itfaiye merkezlerini buldu.</p>

  <p>Yüzbaşı Coffin uzun boylu, zayıf bir adamdı. Çıkık elmacık kemikleri ve çok fazla güneş almış olan iri bir burnu vardı. Austin kendini tanıtınca ağzı şaşkınlıkla açıldı.</p>

  <p>“Ne kadar çabuk gelmişsiniz,” dedi iriyarı adamı inceleyerek. “Siz NUMA görevlilerinin özel jetleri mi var?”</p>

  <p>“Bazılarımızın. Ben uçakta bir yer bulacak kadar şanslıydım. Washington'dan kaçmak için iyi bir bahaneydi.”</p>

  <p>“Sizi bunun için suçlayamam. Ada yılın bu zamanında gerçekten çok güzeldir. Kalabalık da azaldı.” Ela rengi gözleri kısıldı. “Sizinle konuştuktan sonra NUMA'yı aradım.”</p>

  <p>“Bunun için sizi suçlayamam.”</p>

  <p>Coffin gülümsedi. “Oldukça başarılıymışsınız. Biz genellikle rahat insanlarızdır, ama dikkatli olmalıyız. Nantucket'te büyük evleri olan ve yüksek vergiler ödeyen çok fazla zengin insan var. Bir hırsızın soymayı planladığı evin planını polisten istediğini hiç görmedik, ama hiç bilemezsiniz. Uğramanız iyi oldu. Buradaki insanlar birbirleriyle ilgilenir. Sizi adanın diğer tarafına gönderirlerdi. Size eve nasıl gideceğinizi anlatayım.” Masanın üstüne bir turist haritası koydu. “Polpis yoluna girin, posta kutusunda gemi resmi olan kumluk araba yoluna varana dek devam edin.” Coffin rotayı sarı bir kalemle çizdi.</p>

  <p>Austin polis memuruna teşekkür edip çizdiği yol tarifi üzerine kasabanın dışına çıktı. Çam ormanının içinden geçip çiftliklerin ve kızılcık bataklıklarının yanı sıra ilerleyen dar yola girdi. Üzerinde bir okyanus gemisi resmi bulunan posta kutusuna varınca kumluk yola girdi. Bir hurdalığa dönüşen bodur ormanın içinde arabasıyla yoluna devam etli. Denizin güçlü kokusu havadan gördüğü sisle taşınıyordu.</p>

  <p>Sisin içinde birden büyük bir ev belirdi. Terk edilmiş gibi görünüyordu. Dışarda bir araç karanlık basmasına rağmen içerde hiç ışık yoktu. Austin arabayı at nalı şeklinde midye kabuğu kaplı yolda bıraktı. Geniş ve bakımlı bahçenin çevrelediği araba yolunda yürüyerek açık bir verandaya geldi ve ön kapının zilini çaldı. İçerde çalan çanların sesi duyuldu. Cevap yoktu. Belki restoranın müdürü yanlış biliyordu. Belki de Donatelli planlarını değiştirmiş ve New York'a beklendiğinden erken dönmüştü.</p>

  <p>Austin kaşlarını çattı. Bu iş zaman kaybına neden olan vahşi yaban kazı avına dönüşebilirdi. Onlarca yıl önce denizde gerçekleşmiş bir hırsızlıkla arkeologların öldürülüşünü birbirine bağlamaya çalışırken baştan beri boş bir çaba içinde olduğunu biliyordu. DC'ye geri dönecek bir uçak bulup bulamayacağını merak etti. Ah. her neyse. Gece burada kalıp sabah erkenden yola koyulursa eve aynı hızla varabilirdi. Bu kararı verince araziyi incelemeye karar verdi. Verandadan çıkıp evin etrafında yürümeye başladı.</p>

  <p>Nantucket'in başını “hatıra evler” belası sarmıştı. Yarım metrekarelik farkın komşularından üstünlük olduğunu sanan varlıklı insanlar tarafından yapılan evler öylesine büyüktü ki, küçük oteller gibi görünüyorlardı. Donatelli'nin evi de büyüktü ve İtalyan mimari özelliklerini daha geleneksel gümüş rengi çatı ve beyaz süslerle birleştirmeyi başarmıştı, ama bunların hepsi büyük bir zevk içinde yapılmıştı.</p>

  <p>Evin arkasında oldukça büyük bir sebze bahçesi ve çocuklar için kaydırakla salıncak takımı vardı. Austin kumsala çarpan dalgaların sesini takip ederek sahile giden nemle yıpranmış basamakların başında bir süre durdu. Sahil pekiyi görünmüyordu ve okyanusun sesi sisle bastırılmıştı, ama uzaktaki dalgaların kıyıya vurduğunu duyabiliyordu. Dönüp eve tekrar baktı. Sis ve gittikçe azalan ışık yüzünden evi zorlukla görebiliyordu.</p>

  <p>Austin elinden geleni yaptığını düşünerek arabasına döndü ve Donatelli'ye bir not yazıp en kısa zamanda kendisiyle bağlantı kurmasını söyleyip telefon numarasını iliştirdi. Ön kapıya gitti tekrar. Düşük teknoloji iletişimiydi, ama işe yarayabilirdi. Ofisine döndüğünde telefonuyla takip edebilirdi.</p>

  <p>Geniş verandaya çıkıp katladığı notu kapının süslü tokmağının altına sıkıştırdı. Pirinç ağırlığın kâğıdın uçmasına engel olacağını düşünüyordu. Endişe edeceği rüzgârdan başka şeyler olduğunu fark etti. Ensesine soğuk bir metal dayanmıştı. Sonra horozu kaldırılan çok büyük bir tüfeğin kuşku götürmez klik sesi duyuldu. O zamana dek hiç ses duyulmamıştı, ayak sesi bile.</p>

  <p>“Eller yukarı.” dedi sert bir ses. “Arkana dönme.” Adamın konuşmasından aksanı fark ediliyordu.</p>

  <p>Austin yavaşça ellerini kaldırdı. “Bay Donatelli?”</p>

  <p>“Konuşma,” dedi adam sözlerini tüfeği daha da bastırmak suretiyle vurgulayarak. Becerikli eller Austin'in üstünü aradı, cebinden ustalıkla cüzdanını çıkardı. Austin'in silah taşımamasından tatmin olarak verandadan ikinci kata çıkan ve evin üç tarafını saran balkona çıkmasını istedi. Sis alabildiğine alçalmıştı. Austin azalan ışıkta sigaranın turuncu ışığı ve tütün kokusu olmasa korkuluklara dayanan adamı göremezdi.</p>

  <p>“Otur,” dedi adam tüfeğiyle. Austin kendisine söyleneni yaparak nemle ıslanmış veranda sandalyesine çöktü. Adam tüfeğini Austin'in üstünden çekmeyerek sigara içen adamla İtalyanca konuştu. Bir dakika kadar karşılıklı konuştular.</p>

  <p>Sisin içindeki adam sordu. “Kimsin sen?”</p>

  <p>“Adam Kurt Austin. Ulusal Sualtı ve Denizcilik Kurumuna bağlı olarak çalışıyorum.”</p>

  <p>“Bir şekilde tutarlısın. Yüzbaşı Coffin'e de aynı hikâyeyi anlatmışsın.” Adamın sesinde aksan vardı, ama tüfeği taşıyanınki kadar güçlü değildi.</p>

  <p>“Coffin'le konuştunuz mu?”</p>

  <p>“Elbette. Polis yazlıkçıları mutlu etmeye çalışır. Özellikle ekipman donanımına büyük katkıda bulunanları. Beni soran olursa haber vermesini istemiştim. Seninle buraya gelmeyi bile önerdi. Durumu kendi başıma halledebileceğimi söyledim.”</p>

  <p>“O halde siz Bay Donatelli'siniz.”</p>

  <p>“Soruları ben sorarım.” Tüfek yine ensesine bastırıldı. “Gerçekte kimsin sen?”</p>

  <p>“Cüzdanımda kimliğim var.”</p>

  <p>“Kimlikler sahte olabilir.”</p>

  <p>Donatelli zorluk çıkaracaktı. “Yüzbaşı Coffin NUMA'yı arayıp söylediğim kişi olduğumu doğruladı.”</p>

  <p>“İddia ettiğin kişi olduğundan kuşkum yok. Gerçekte ne olduğun beni ilgilendiriyor.”</p>

  <p>Austin'in sabrı taşıyordu. “Neden söz ettiğinizi anlamıyorum, Bay Donatelli.”</p>

  <p>“Neden NUMA gibi büyük bir kurum benimle konuşmak istesin? New York'ta bir restoran işletiyorum. Okyanus'la tek bağlantım Fulton balık pazarından aldığım deniz ürünleri.”</p>

  <p>Makul bir soruydu. “Andrea Doria'daydınız.”</p>

  <p>“Yüzbaşı Coffin. Doria'dan söz ettiğinizi söyledi. Bu eski bir hikâye. öyle değil mi?”</p>

  <p>“Üzerinde çalıştığımız bir olayda bize bazı bilgiler verebileceğinizi umuyorduk.”</p>

  <p>“Bu olayı anlatın bana, Bay Austin. Ellerinizi indirebilirsiniz, ama kuzenim Antonio'nun Sicilya'lı olduğunu ve çoğu Sicilya'lının kimseye güvenmediğini unutmayın. Lupara'yla oldukça iyidir, özellikle yakın menzilde.”</p>

  <p>Lupara otomatik silahlara ve araba bombalarına geçmeden önce Sicilya mafyasının seçimi olan kesik namlulu çifteydi. Bir antikaydı, ama yine de öldürücü olabilirdi.</p>

  <p>“Sözlerime başlamadan önce,” dedi Austin ifadesiz bir sesle. “Kuzen Tony'ye eğer enseme batırıp durmayı kesmezse Lupara'sının artık güneşi göremeyeceği bir yerde son bulacağını söylerseniz müteşekkir olurum.”</p>

  <p>Austin'in tehdidini yerine getirmesinin bir yolu yoktu, ama uzun bir gün olmuştu ve tüfekle dürtülmekten bıkmıştı. Donatelli tüfekli adama bu sözleri tercüme etti. Adamın ağzında gülümsemeye benzer bir açıklık oluştu.</p>

  <p>Karanlıkta bir sigara çakmağının alevi parlayarak Donatelli'nin derin gözlerini ortaya çıkardı. “Şimdi bize hikâyenizi anlatın, Bay Austin.”</p>

  <p>Austin anlattı. “Her şey Fas'ta başladı...” diye söze başladı. Oradan bugünkü zamana gelip izin nasıl Donatelli'ye vardığını anlattı. “Araştırmacılarımızdan biri bir gazete haberinde sizin isminize rastlamış. Gemideki zırhlı bir kamyonun soyuluşuna tanık olduğunuzu okuyunca sizinle konuşmak istedim.”</p>

  <p>Donatelli bir süre sessiz kaldı, sonra kuzeniyle İtalyanca bir şeyler konuştu. Austin'in yanında dikilmekte olan tıknaz adam sessizce sürgülü kapılardan geçti ve bir saniye sonra evin içinde bir ışık yandı.</p>

  <p>“İçeri girip biraz rahat edelim, Bay Austin. Burası biraz rutubetli. Kemiklere iyi gelmez. Özür dilemem gerekiyor. Sizin de onlardan biri olduğunuzu sandım. Böyle olağanüstü bir hikâyeyi uyduramazlardı, bu yüzden doğru olmalı.”</p>

  <p>Austin içeri girdi. Donatelli şöminenin yanındaki rahat koltuğu işaret etti, kendisi de karşısındaki koltuğa yerleşip uzaktan kumandanın düğmesine bastı. Şöminedeki alevler canlandı. Cam paravandan sızan sıcaklık çok iyi gelmişti. Austin'in üstü nem yüzünden sırılsıklamdı.</p>

  <p>Austin'in gözleri şöminenin üstündeki rafa kaydı ve bir dakika için Andrea Doria'nın ayrıntılı modeline baktı. Model geniş oturma odasının her yerine yayılmış olan hatıralar, fotoğraflar, tablolar ve hatta yüzer bir araç koleksiyonundan yalnızca bir parçaydı. Hepsi de Doha'yla ilgiliydi.</p>

  <p>Donatelli kendisini inceliyordu. Şömineden yayılan ışık altmış yaşlarındaki adamın hâlâ yakışıklı olan yüzünü aydınlatıyordu. Dalgalı saçlar geriye doğru taranmıştı ve dergidekinden daha beyazdı. Genel olarak Donatelli iyi yaşlanmıştı. Hâlâ zayıftı, pahalı görünümle soluk mavi koşu takımı ve New Balance koşu ayakkabıları içinde zinde kalmak için çalışıyormuş gibi görünüyordu.</p>

  <p>Kuzen Antonio ise tam tersiydi. Kısa boylu ve tıknazdı. Kafası traş edilmişti ve sanki yumruklama torbası olarak kullanılmış olan yüzündeki gözleri çok dikkatliydi. Burnu kırıktı, kulakları kepçeydi ve soluk renkli derisi çeşitli yara izleriyle kaplıydı. Siyah gömlek ve pantolon giymişti. Üzerinde iki brandi kadehi ve Austin'in cüzdanının bulunduğu bir tepsiyle içeri girdi. Omzuna asılı olan tüfeğiyle garson imajı ortadan kalkmıştı.</p>

  <p>“Grappa,” dedi Donatelli. “Kemiklerimizdeki rutubeti alacaktır bu.”</p>

  <p>Austin cüzdanını cebine koyup likörü denedi. İtalyan ateş suyu Austin'in boğazını dağladı. İyi gelmişti.</p>

  <p>Donatelli bir yudum alıp, “Beni burada nasıl buldunuz, Bay Austin? Kimseye burada olduğumu söylememeleri için ofisime kesin talimat bırakmıştım,” dedi.</p>

  <p>“Restorandan adada olduğunuzu söylediler.”</p>

  <p>Yaşlı adam gülümsedi. “Güvenlik önlemlerim harika.” Bir yudum daha alıp sessizce ateşe baktı. Bir dakika sonra Austin'e delici bakışlarla bakmaya başladı. “O bir soygun değildi,” dedi ifadesiz bir sesle.</p>

  <p>“Gazetede yanlış mı çıktı?”</p>

  <p>“Kolaylık olsun diye öyle dedim. Soygunda hırsızlar bir şey alırlar. Bu hırsızlar birkaç can dışında bir şey almadılar.” Ayrıntılara karşı keskin hafızasıyla ve biraz mizahla Donatelli 1956 yılının hatırlamaya değer gecesinin olaylarını tekrarladı. Batmakta olan geminin sulara gömülüşünü tarif ederken bunca yıldan sonra bile sesi titriyordu. Zırhlı kamyonun muhafızlarının nasıl öldürüldüğünü, oradan kaçışını ve sonunda kurtuluşunu anlattı. “Kamyonun bir taşı taşımakta olduğunu söylediniz.” dedi düşünceli bir şekilde. “İnsanlar neden bir taş uğruna can alsınlar. Bay Austin?”</p>

  <p>“Belki herhangi bir taş değildi o.”</p>

  <p>Donatelli anlamayarak başını salladı.</p>

  <p>“Bay Donatelli daha önce benim de 'onlardan' biri olduğumu sandığınızı söylediniz. Ne demek istediniz?”</p>

  <p>Restoran sahibi sözcüklerini dikkatle düşündü. “Gemi battığından bu yana geçen bunca yıl içinde olanlar konusunda kimseye bir şey söylemedim. Gazetedeki haber bir dil sürçmesinin sonucuydu. Bu sırrı saklamanın bir nedeni olduğunu yüreğimde hissediyordum. Gazetedeki haberden sonra birisi beni arayıp bir daha bu olay hakkında bir şey söylememem konusunda uyardı. Buz gibi sesli bir adamdı bu. Benim ve ailem hakkında her şeyi biliyordu. Karımın kuaför olduğunu. Çocuklarımın ve torunlarımın adlarını. Nerede yaşadıklarını. O geceden herhangi bir kimseye bir şey anlatırsam öldürüleceğimi söyledi. Ama önce ailemin mahvoluşuna şahit olacaktım.” Ateşe baktı. “Ben Sicilyalıyım. Ona inandım. Başka kimseyle görüşmedim. Antonio'dan gelip benimle yaşamasını istedim. Onun da ülkesinde... Eee yetkililerle bazı sorunları vardı. Bu yüzden yer değiştirmekten memnun oldu.”</p>

  <p>Tony'nin dayak yemiş yüzüne ve silahlarla olan rahatlığına bakarken, Austin bu sorunların neler olabileceğini kolayca anlayabiliyordu, ama konuyu daha ileriye götürmedi.</p>

  <p>“Sanırım sizi arayan adam ismini söylememiştir. Ya da kimin tarafından aradığını.”</p>

  <p>“Hem evet, hem hayır. Haklısınız. İsim vermedi. Ama tek başına hareket etmediğini, pek çok kardeşi olduğunu söyledi.”</p>

  <p>“Kardeşler. 'Kardeşlik' demiş olabilir mi?”</p>

  <p>“Evet. Sanırım söylediği buydu. Onları duydunuz mu daha önce?”</p>

  <p>“Gerçeğin Kutsal Kılıcı Kardeşliği adında bir organizasyon vardı. İspanyol engizisyonuyla çalışıyorlardı. Ama bu yüzlerce yıl önceydi.”</p>

  <p>“Mafya da yüzlerce yıl önce çalışmaya başladı,” dedi Donatelli kuzenine bakarak. “Bu neden farklı olsun ki?”</p>

  <p>“Mafyanın devam eden varlığı süregelen faaliyetleriyle sağlandı.”</p>

  <p>“Evet. bu doğru. Ama Eski Ülkedeki insanlar böyle bir şey olduğunu ve Kara El'in göçmenleriyle birlikte Amerika'ya göç ettiğini bilseler de, polis tesadüfen muerto - sessizlik ya da ölüm kodunu bozan birini ele geçirene dek La Cosa Nostra hakkında hiçbir şey bilmiyordu.”</p>

  <p>“Bir organizasyonun yüzyıllardır gizlice operasyonlarda bulunabileceğini mi söylüyorsunuz?”</p>

  <p>Donatelli ellerini iki yana açtı. “Mafya cinayet, gasp ve hırsızlık yapıyordu. Ama FBI Müdürü Hoover, La Cosa Nostra diye bir şey olmadığına yemin ediyordu.”</p>

  <p>Austin. Donatelli'nin söylediklerini ve iyi bir noktaya işaret ettiğini düşünürken odayı inceliyordu.</p>

  <p>“Garsonluk günlerinizden bu yana çok ilerleme kaydetmişsiniz,” dedi lüks ahşap lambrilere ve pirinç süslemeleri bakarken.</p>

  <p>“Yardım aldım. Kazadan sonra bir daha hiçbir gemiye binmek islemediğime karar verdim.” Güldü. “Hiçbir şey batmakta olan bir geminin ambarında bulunmak kadar dehşet veremez. Yardım etmeye çalıştığım kadın ne yazık ki yaraları yüzünden öldü. Cenazesine gittiğimde kocası bana tekrar teşekkür etti ve yardımımın karşılığında benim için hır şey yapmak istediğini söyledi. Küçük bir restoran açmanın hayalim olduğunu söyledim. New York'ta bir yer için para verdi, ama parası yine kendisinin ödeyeceği işletme ve İngilizce kurslarına gitmem karşılığında. Restorana Bay Carey'in karısının adı olan Myra adını verdim Ülke çapında altı şehirde daha restoran açtım. Hepsi beni milyon yaptı ve bu şekilde yaşamamı sağladı. Harika bir kadınla evlendi Bana dört oğul ve bir kız evlat verdi, hepsi de bu işin içinde. Ayrıca fazlasıyla da torunum var.” Grappa'sından son bir yudum alıp kadehi masaya koydu. “Bu evi ailem için burada yaptırdım, ama aynı zamanda geminin battığı yere yakın olduğunu da düşünüyordum. Böyle sisli geceler hatıraları canlandırıyor. Görüyorsunuz ya Bay Austin, kaza pek çok insan için kötüydü, Bay Carey gibi. Ama benim hayatımı daha iyiye doğru değiştirdi.”</p>

  <p>“Neden bunları bana anlattınız? Beni elleri boş olarak göndere” lirdiniz.”</p>

  <p>“Karım geçen yıl öldü. Andrea Doria'da hayatta kalmayı başardık tan sonra sonsuza dek yaşayacağımı düşündüm. Onun ölümüyle benim de herkes gibi bir ölümlü olduğumu gördüm. Dindar bir adam değilim. ama işleri doğru yapmak konusunda daha fazla düşünme başladım. Geminin ambarında öldürülen o adamlar. Belki bana söylediğiniz diğerleri de. Birisinin onlar adına konuşmasına ihtiyaçları var.” Donatelli duvardaki saate baktı. “Geç oluyor, Bay Austin. Kalacak bir yeriniz var mı?”</p>

  <p>“Yatak ve kahvaltı veren pansiyonlardan birinde kalabileceği düşündüm.”</p>

  <p>“Bu gerekli değil. Benim konuğum olarak bu gece burada yatabilirsiniz, sabah birlikte kahvaltı ederiz. Akşam yemeği için özel bir makarna pişireceğim. Bahçeden gelen taze kabak ve domateslerle.”</p>

  <p>“Böyle bir daveti reddetmek olanaksız.”</p>

  <p>“Güzel.” İkisi için biraz daha grappa doldurdu ve kadehini kaldırdı. “O halde yemeğimizi yiyip şarabımızı içtikten sonra bu adamlara bir Sicilyalıyla dalaşmanın ne demek olduğunu gösterebiliriz.”</p>
  <hr class="sigil_split_marker" />
</body>
</html>
