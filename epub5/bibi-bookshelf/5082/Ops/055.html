<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t23">56</span><span class="t17"> Akla Gelebilecek En Kolay Çözümler</span></p>
<p class="calibre5">Bu keyfilik ve kimlik konusundaki özgün değişik oyunlardan biri de ikili yaşamdır.</p>
<p class="calibre5">Bu gündelik yaşam ve taşranın tek düzeliğinden kaçıp, kurtulabilmek için, mevcut yaşantısına koşut ikinci bir hayâli kimlik edinerek kendi kendinin gölgesi ya da ikizine dönüşen Ro- mand'ın hikâyesidir. Kahramanımız önceki kimliğine ait ne kadar iz varsa hepsini yok etmektedir (bu iş "gerçek" kişinin yaşadığı evrende sahip olduğu izler arasında yer alan aile fertlerinin yok edilmesine kadar gidecektir).</p>
<p class="calibre5">Romand, gizlenmek yerine bir anlamda kendi ikizine dönüşerek gerçek kişinin yaşantısına son vermektedir. Anlamsızlık ve sıradanlığa son verebilmek için koşut bir evren yaratmak yeterli olmaktadır. Burada kesinlikle simülasyon olayından söz edilemez. Bu kopyalama sırasında başvurulan bütün psikolojik ve sosyolojik açıklamalarla bunları içeren kategoriler -yalan, korkaklık, bencillik- kandırmacadan başka bir şey değildir.</p>
<p class="calibre5">Burada bir şizofrenden söz edebilmek de mümkün değildir. Romand'ın sahiplendiği hayâlî kimliğin hiçbir anlamı yoktur, ancak asıl kimliğiyle yaşamış olduğu gündelik ya da normal yaşantısının da bir anlamı yoktur. Öyleyse Romand can sıkıcı bir gündelik yaşantının yerine daha da can sıkıcı ikinci bir yaşantı mı koymaya çalışmaktadır? Böylece özgün bir karşı transfer yöntemiyle birinci yaşantısını biçimsel değişime uğratmış olmaktadır.</p>
<p class="calibre5">Oyunu sürdürmesine yol açan şeyin bu olduğu söylenebilir. Bu kaçak yaşantıya uzun yıllar boyunca tahammül etmesini sağlayan şey ataletin/hareketsizliğin verdiği güçtür. İnsan böyle bir olaydan çok kötü bir şekilde etkilenebileceği gibi, ölümüne bir can sıkıntısından da söz edilebilir. Oysa olayın kişiye verebileceği inanılmaz keyiften de söz etmek gerekiyor.</p>
<p class="calibre5">Başka kimliğe bürünebilmek, başka yerlerde tanınmadan var olma ayrıcalığına sahip olmak. İzlenmeden izleyebilmek. Kendi yakınlarının bile bilmediği gizli bir boyutta dolaşmak.</p>
<p class="p4"><span class="t4"> </span></p>
</body>
</html>
