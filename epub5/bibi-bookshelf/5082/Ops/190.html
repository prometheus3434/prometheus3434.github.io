<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t31">Jean Baudrillard</span><span class="t23"> 191</span></p>
<p class="calibre5">Buradan hareketle İyiliğin kötü sonuçları olabildiği gibi, Kötülüğün de kimi yararları olduğu sonucuna ulaşabiliriz.</p>
<p class="calibre5">İçinde yaşamakta olduğumuz çağda hemen her konuda bu tehlikeli yoğunluk noktasının ya yakınında ya da ötesine geçmiş bulunduğumuz söylenebilir. Bu durumda yapılması gereken şey irrasyonel davranış biçimlerinin yaygınlaşmasını sağlamaktır. Bunun sisteme karşı bir tür tahammülsüzlük göstermek olduğu da söylenebilir.</p>
<p class="calibre5">Zira paradoksal bir şekilde hoşgörü her yerde en yüce değer olarak gösterilirken, hiç kimse sistem ve yol açtığı sonuçlara karşı tahammülsüzlükle; İyilik ve ölçüsü kaçmış bir İyiliğe karşı hoşgörüsüzlük konusunda tek bir soru bile sormamaktadır.</p>
<p class="calibre5">Bütün kültürler, dinler, âdetler ve düşünce biçimlerine karşı hoşgörülü olma ve barış içinde birlikte yaşama fikri, ısı enerjisinin çaptan düşmüş haline benzemektedir (bunun zaman zaman, "insanca" bir mantık doğrultusunda, hoşgörülü davranmanın mümkün olmadığı müdahale biçimlerine dönüştüğünü anımsatmaya gerek bile duymuyoruz).</p>
<p class="calibre5">Kendini böylesine acımasız bir ilkenin ellerine teslim eden bir dünyada, kısa vadede gerçekleşmesi öngörülebilecek tek olay hoşgörüsüzlüktür. Her türlü ırkçılık biçiminin neredeyse kendiliğinden denilebilecek bir şekilde yeniden boy göstermesiyle bütün bu ilişki biçimlerine yobazlık ve dışlama şeklinde bir karşılık verilmektedir.</p>
<p class="calibre5">Kötülük, ironik bir şekilde, yeniden sahneye çıkmaktadır.</p>
<p class="calibre5">Böyle bir şey Kötülüğün olumlu değerler üretiyor gibi görünmesine yol açabilir. Halbuki bu ironik tersine çevirme sürecinin sorumlusu da Kötülüktür. Mantık yasalarının çiğnenmesi yine akla karşı bir saldırıya benzemektedir.</p>
<p class="calibre5"><span class="t11">Üstün Erkek'te</span> Jarry, katlanarak artan cinsel ilişki sayısı konusunda güzel sonuçlar üretmişti. Ona göre tehlikeli eşik aşıldıktan sonra, sonsuz sayıda cinsel ilişkide bulunabilmek mümkün...</p>
<p class="calibre5">Tabii ki bu patafizik bir yorum!</p>
<p class="p4"><span class="t4"> </span></p>
</body>
</html>
