<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t28">Jean Baudrillard</span><span class="t23"> 147</span></p>
<p class="calibre5">Şu suçlamaya suçlamayla karşılık verme ve zarar ziyanı tazmin etme alışkanlığı günümüzde artık sigortalama ve güvence altına almayla birbirine karışmış olan toplumsal yaşamın tamamını kapsar hale gelmiştir.</p>
<p class="calibre5">Yapılan bütün hatalara özgü böyle bir tövbe ve tazmin etme modeli günümüzde insanlık türüne özgü hataların genetik onarımına kadar yaygınlaştırılmıştır.</p>
<p class="calibre5">Böyle bir şey insanın kendine ne kadar az değer verdiğinin bir göstergesidir. Çünkü bu anlayış mutsuzluğu her zaman nesnel bir nedene bağlamaktadır.</p>
<p class="calibre5">Doğal olarak bir kez nedenleri ortaya konulduğunda, mutsuzluk, bir sorun olmaktan çıkarak, nedensel bir açıklaması yapılabilmekte ve özellikle de olması gereken yerden başka yerlerde aranmaktadır. Örneğin ilk günah, tarih, toplumsal düzen, doğal sapkınlık. Kısaca kendisinden kurtulabilmek amacıyla unutmaya terk ettiğimiz bir nesnelliğin içinde aranmaktadır. Bu gurur ve onur duyulacak bir şey değildir.</p>
<p class="calibre5">Eskiden başımıza gelene feleğin tokadı, kişinin alınyazısı derdik. Bunda "nesnel" ya da hafifletici nedenler aramanın bir âlemi yoktu. Çünkü böyle bir şey yapmak demek başımıza gelenin sorumluluğunu başkalarına yıkmak olurdu. Bunda insanı aşağılayan bir yan vardır.</p>
<p class="calibre5">Kötülüğün egemenliği denilen şey mutsuzluğumuzun kökeninde kendi kötülük meleğimizin bulunduğu varsayımı üzerine kuruludur.</p>
<p class="calibre5">"Sapkınlığımıza", kötülük meleğimize sahip çıkalım ve (mutluluk da dahil olmak üzere) başımıza gelen trajik olayların sorumluluğunu üstlenelim.</p>
<p class="calibre5">Kısaca aptallık etmeyelim. Zira sözcüğün yazılı anlamında aptallık yapay bir mutsuzluk referansına sahip, Kötülükten muaf tutulmuş bir şeydir.</p>
<p class="calibre5">Kurban konumunda tutma koşulları değiştirilmediği sürece kurbanların aptallaşması engellenemez. Kurbanların acısını paylaşmaksa bir tür sahtekârlıktan başka bir şey değildir.</p>
<p class="p4"><span class="t4"> </span></p>
</body>
</html>
