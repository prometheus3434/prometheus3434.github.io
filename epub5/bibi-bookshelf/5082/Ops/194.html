<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t31">Jean Baudrillard</span><span class="t23"> 195</span></p>
<p class="calibre5">Ölüm sonrasındaki zaman konusunda pek çok soru sorulurken, doğum öncesi zaman konusunda hemen hiçbir soru sorulmamaktadır.</p>
<p class="calibre5">Bu perspektif doğrultusunda yaşam ve ölüm yer değiştirebilir. Böylelikle yaşam öncesinde ölü olduğumuz söylenebilir ve bu bir belirsiz boşluk/hiçlik şeklinde değil, belirgin, kişisel bir ölüm şeklinde olup, varlığı doğum öncesinde hissedilen bir ölümdür.</p>
<p class="calibre5">Demokles'in kılıcı gibi başımızın üstünde sallanan, gelecekte kendisinden kaçamayacağımız ölüm şeklinde değil, aynı zamanda dünyaya gelmeden önceki yazgımızın bir parçası olan ölüm şeklinde -sanki yaşamımız akıp geçerken, ölüm gelip çatmadan ölümü yaşamak gibi bir şey.</p>
<p class="calibre5">Bu olay genetik süreçteki programlanmış hücre ölümüne (apoptose) benzemektedir, yani yaşam ve ölüm gibi iki ters süreç aynı anda devreye girmektedir. Buna göre ölüm, giderek tüketilen yaşamın karşılığı değildir. Bunlar bağımsız süreçlerdir. Bir anlamda birbirine koşut, birbirlerinden kopmaları olanaksız, bir tür suç ortaklığına benzeyen bir şey.</p>
<p class="calibre5">Bu da günümüzde ölümü ortadan kaldırıp, artık yalnızca yaşama ağırlık vermeye yönelik tekniklerin ne kadar saçma sapan şeyler olduğunu göstermektedir.</p>
<p class="p27">Lichtenberg, buradakine benzer bir yaklaşımla şöyle ilginç bir öneri getirmişti: İnsanlar yaşlı doğmalı, zaman içinde giderek gençleşmeli ve çocukluğa doğru yol almalılar. "Bu gençleşme sürmeli ve sonunda birer embriyona dönüştüklerinde onları bir şişeye koymalı" diyordu. "50-60 yaşlarındaki kızlar minicik varlıklara benzeyen annelerinin üstüne titreyerek, onları şişede yaşatmaktan özel bir keyif alacaklardır..."</p>
<h2 class="calibre7"><a id="ncx1770" class="calibre2"></a><a id="a75" class="calibre2"></a><a id="a76" class="calibre2"></a>Time Divide</h2>
<p class="calibre5">Aynı şekilde zamanı da ikiye bölen bir çizgi düşleyebiliriz. Bu zaman birbirinin aksi yönde ilerleyen iki ok gibi düşünülebilir. Tıpkı Continental Divide'da olduğu gibi, farklı noktalardan</p>
<p class="p4"><span class="t4"> </span></p>
</body>
</html>
