<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p24"><span class="t16">28</span><span class="t17"> Gerçe</span><span class="t17">ğ</span><span class="t17">in S</span><span class="t17">ı</span><span class="t17">n</span><span class="t17">ı</span><span class="t17">rlar</span><span class="t17">ı</span><span class="t17">nda Dolanmak</span></p>
<p class="calibre5">Sanal teknolojiler, sayısal evren ve cam ekranın gerisinde somut, nesnel bir evrenin bulunmamasının nedeni, Mc Luhan'ın çok uzun zaman önce televizyona özgü, medyatik imgede tespit etmiş olduğu gizli bir uyarı, hattâ bir buyruktur. Bu buyruk kendini: Varlığını<span class="t20"> cyber</span> evrenin her yerinde algılayabileceğimiz, insanın başını döndüren interaktif bir sürece dönüşebilen, zorunlu katılım şeklinde sunmaktadır.</p>
<p class="calibre5">Sanalın temel özellikleri: İçine gömülme, içkinlik ve anındalıktır.</p>
<p class="calibre5">Bu evrende bakış, sahne, düşsel hattâ illüzyon, dışsallık ya da gösteriye yer yoktur. Fetişleşmiş işlemsellik her türlü dışsallığı emip, her türlü içselliği eritebilen, gerçek zaman adlı işlem aracılığıyla zamanı bile yutabilen bir şeydir.</p>
<p class="calibre5">Bu şekilde kendisine bütünsel bir gerçeklik, işlerlik kazandırılan ve kendi kendisiyle özdeşleşebilen bir dünyadan söz edilebilir, ancak<span class="t20"> mevcut dünyan</span><span class="t22">ı</span><span class="t20">n</span> bununla bir ilişkisi yoktur. O tamamıyla farklı bir yerdir.</p>
<p class="calibre5">Bu haliyle mevcut dünyanın bir görünümler, hattâ bütünsel bir illüzyon düzenine ait olduğu söylenebilir, çünkü bu dünyayı tüm bütünselliği içinde yeniden canlandırabilmek olanaksızdır.</p>
<p class="calibre5">Sayısal-ötesi stratejinin kölesi haline gelerek saf bilgiye dönüştürülmüş bir dünyayla gerçeğin Sanal Gerçeklik aracığıyla klonlanması, "doğal" dünyanın yerine teknik ve yapay dünyanın konulmasıyla ilgili ikili bir varsayımdan söz edilebilir.</p>
<p class="calibre5">Birinci varsayım: Dünyanın kesinkes bir illüzyon -yani bu dünyayı herhangi bir hakikat ya da ölümle değiş tokuş edebilmenin olanaksız- olduğudur.</p>
<p class="calibre5">Mevcut haliyle nedensellik ilkesi üzerine oturan bir dünya açıklaması yapabilmek ya da onu yeniden canlandırabilmek olanaksızdır (dünyanın karşısına hangi aynayı/açıklamayı koyarsanız koyun, bu ayna dünyanın bir parçası olarak kalmaya mahkûmdur).</p>
<p class="p4"><span class="t4"> </span></p>
</body>
</html>
