<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t28">Jean Baudrillard</span><span class="t23"> 151</span></p>
<p class="calibre5">Gerçekliğe inanmamak çıkarınızadır, eğer inanıyorsanız ve böyle bir şey yoksa kandırılmış, aldatılmışsınız ve bir aptal olarak öleceksiniz demektir.</p>
<p class="calibre5">Eğer gerçekliğe inanmıyorsanız ve gerçeklik diye bir şey yoksa o zaman bu her açıdan kazançlısınız demektir.</p>
<p class="calibre5">Eğer gerçekliğe inanmıyorsanız ve böyle bir şey varsa o zaman kârınız kuşku duymak olacaktır, çünkü gerçekliğin varlığını, tıpkı Tanrının varlığı konusunda olduğu gibi (üstelik var olsa bile herkesin payına düşene gıkını bile çıkarmadan hemen razı olması gerekmez mi?), kesin olarak kanıtlayabilecek bir şey gösterebilmek mümkün değildir.</p>
<p class="calibre5">Doğal olarak bu Pascal'ın Tanrı konusundaki iddias<span class="t18">ı</span><span class="t18">n</span><span class="t18">ı</span><span class="t18">n</span> tersidir ancak arada bir fark olduğu söylenemez. Üstelik hiç kimse böyle bir iddiaya girmek zorunda değildir.</p>
<p class="calibre5">Bütün bunların nedeni Şeytanın geçirmiş olduğu mutsuz çocukluk dönemidir. Bu yüzden onu kötülük yapmakla suçlayamayız. Tanrının kendisi için öngördüğü pis işleri yapan maşadan başka bir şey değildir.</p>
<p class="calibre5">Şu her zaman Kötülük yapayım derken İyilik yapan Mefisto adlı zavallı şeytanın gerçekten de bir avukata ihtiyacı yoktur.</p>
<p class="calibre5">Asıl avukata ihtiyacı olan Tanrıdır, çünkü dünyanın yaratılmasından sorumlu olan O'dur. Dünyayı yaratırken borçlanan Tanrı, bu borcu insanlara kaktırma sevdasından hiçbir zaman vazgeçmemiştir. Bu yüzden tamamı yanlışlara hasredilmiş bir tarihten söz edebiliyoruz.</p>
<p class="calibre5">Tanrı bu zorla hissettirdiği suçluluk duygusuna bir de aşağılamayı eklemiştir.</p>
<p class="calibre5">Zira insanların Tanrının bağışlamış olduğu şeye eşdeğerli bir fedakârlıkta bulunabilmeleri olanaksızdır. Bu borcun iade edilmesi ya da silinmesi olanaksızdır. Bu meydan okumaya karşılık verme olanaksızlığı yüzünden insan küçük düşmek ve kendini bağışlatmak zorunda kalmıştır. Bunun üzerine Tanrı en çok sevdiği oğlunu yeryüzüne gönderip çarmıha gerdirerek bu borcu silmeye çalışmıştır. Kendi kendini aşağılar gibi ya</p>
<p class="p4"><span class="t4"> </span></p>
</body>
</html>
