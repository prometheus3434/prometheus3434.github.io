<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t23">88</span><span class="t17"> Sald</span><span class="t17">ı</span><span class="t17">r</span><span class="t17">ı</span><span class="t17">ya U</span><span class="t17">ğ</span><span class="t17">rayan imge</span></p>
<p class="calibre5">daha ahlâksızca bir şey olsun ki? Bunun tek koşulu olabilir, o da: Bizzat reklam, moda ve iletişim aracından fışkıran şiddeti göstermek. Doğal olarak reklamcılar böyle bir şeyi reddedeceklerdir. Oysa moda ve sosyete görüntüleri bir tür ölüm gösterisi gibi algılanabilir. Dünyanın ne kadar sefil bir yer olduğunu anlamak için bir mankenin yüz ve vücut hatlarının, en az bir Afrikalının iskeleti andıran görüntüsü kadar etkili olduğu söylenebilir.</p>
<p class="calibre5">Bakmayı bildiğiniz takdirde aynı vahşetle her yerde karşılaşabilirsiniz.</p>
<p class="calibre5">Bu "gerçekçi" imgeler olanı değil olmaması gerekeni -ölüm ve sefalet- , daha doğrusu ahlâkî ve insanî açıdan o<span class="t18">lm</span>aması gerekeni göstermektedirler (tabii bu arada, bu sefaleti ticarî ve estetik açıdan ahlâksızca kullanmaktadırlar).</p>
<p class="calibre5">Öte yandan sözde "nesnel" bir gerçeklik sunan bu imgeler bir yandan gerçeği derinlemesine yadsırken, bir yandan da yansıması olmak istemedikleri bir gerçekliği yeniden canlandırmaya ve bu gerçeğe tecavüz etmeye zorlanmaktadırlar.</p>
<p class="calibre5">Bu açıdan fotoğrafların pek çoğu (bunlar genellikle medyatik imgelerin yanısıra "görsellikle" ilgili her şey olabilmektedir) gerçek imge değildirler. Bunların hepsi ideolojik düzeneklere boyun eğen röportaj, gerçekçi klişeler ya da estetik denemelerdir.</p>
<p class="calibre5">Bu aşamada imge artık görsel düzeyde iş gören bir şey olma özelliğini yitirmektedir. Başka bir deyişle Bütünsel Gerçekliğe benzeyen, salt görülmek amacıyla üretilmiş bir araç, ne pahasına olursa olsun görselleşmeye çalışan bir gerçeklik gibi algılanmak isteyen bir şeydir. Her şey görülmek ve görünür olmak zorunda olduğundan, imge, bu görünürlüğün kusursuz örneği olarak kabul edilmektedir.</p>
<p class="calibre5">Şu<span class="t11"> reality show, Big Brother, Loft Story,</span> vb. tele-gerçeklik programlarında imgesel sıradanlıkla yaşamın sıradanlığı eşdeğerli hale gelmektedir. Bütünsel görünürlük denilen şey tam da</p>
<p class="p4"><span class="t4"> </span></p>
</body>
</html>
