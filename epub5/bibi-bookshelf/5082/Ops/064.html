<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t17">Jean Baudrillard</span><span class="t23"> 65</span></p>
<p class="calibre5">nedensizlik ilkesi olmadan göstergenin ayrımlayıcı bir işleve sahip olabilmesi, dil ve simgesel boyutun varlıklarını sürdürebilmeleri olanaksızdır. Gösterge bir gösterge olma özelliğini yitirdiği zaman sıradan bir şeye dönüşmektedir. Bir başka deyişle kendisinden ya da varlığından vazgeçilmesi olanaksız bir şeye.</p>
<p class="calibre5">Anlam gösterge aracılığıyla iş gördüğünden, göstergenin bulunmadığı yerde geriye dil adlı fanatik bir yapıdan başka bir şey kalmamaktadır. Rafael Sanchez Ferlosio bu fanatizmi: "Gösterenin sorgusuz sualsiz için için yanıp, erimesi" şeklinde tanımlamaktadır.</p>
<p class="calibre5">Bu aşama hem göstergenin ekonomi politiğinin sonu hem de devamıdır. Buna belki de simülasyonun altın çağı denilebilir.</p>
<p class="calibre5">Simülakr diye bir şeyin var olduğu o güzel günler sona erdi. O günlerde simülakr ortadan kaybolma sanatının tüm ayrıntılarına vâkıf, gerçek adlı uçsuz bucaksız çölle bu çölün ortadan kayboluşu üzerine kurulu bir oyundu.</p>
<p class="calibre5">Bu anlı şanlı evre artık sona erdi. Sanal Gerçeklik gösterge ve yeniden canlandırma dönemini başlatıyor. Bu olgu tüm sayısal, dijital evreni kapsıyor ve bu evren "binaire" 0/1 (ikili yapı) bir sayısal işlem evrenine dönüşüyor...İntegral hesapları, kapalı devreler gibi şeyler. Mesafe, yani gerçek dünyaya olan dışsal mesafeyle göstergeye olan içsel mesafe ortadan kalkıyor.</p>
<p class="calibre5">Zira gösterge yeniden canlandırma, ayartma ve dil yetisinin üstünde oynadıkları bir sahnedir. Dil yetisinde göstergeler anlam ve özgün yapılarının ötesine geçerek birbirlerini baştan çıkartmaktadırlar. Gösteren ve gösterilen durmadan birbirlerini baştan çıkartmaya çalışırlar. Bu sahnenin ortadan kayboluşuysa bir müstehcenlik ilkesinin ortaya çıkmasına ve her şeyin pornografik bir görünüme bürünmesine neden olmaktadır.</p>
<p class="calibre5">Bu bağlamda canlı cinsel ilişki gösterileri vücudun somut bir şekilde eyleme geçtiği görsel performans olayına dönüş - mektedir. Burada herhangi bir ayartma, bir yeniden canlandırma söz konusu değildir. Olsa olsa bütünüyle görsel bir koda</p>
<p class="p4"><span class="t4"> </span></p>
</body>
</html>
