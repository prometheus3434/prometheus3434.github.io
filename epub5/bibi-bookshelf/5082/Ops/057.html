<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p24"><span class="t23">58</span><span class="t17"> Akla Gelebilecek En Kolay Çözümler</span></p>
<p class="calibre5">Oysa tarih boyunca hiçbir sahtekârın böyle bir şey yapamadığını görüyoruz, zira sahtekârlığı hiçbir zaman tek başınıza yapamazsınız. Bu iş için her zaman başkalarına ihtiyaç duyulmuştur. Bu yüzden kahramanımızın kendi ailesini yok etmesi paradoksal bir şekilde bir tür intihar girişimi olarak kabul edilebilir.</p>
<p class="calibre5">Cinayetin kusursuz bir cinayete benzeyebilmesi için ne pahasına olursa olsun suçlunun gerçekleştirdiği eylemi açıklamaya ve suçla suçlu arasındaki tuhaf ilişkiyi çözmeye çalışan iddia ve savunma makamlarının tanık gösterememesi gerekmektedir. Suça her zaman ahlaki ya da toplumsal bir kılıf uydurulması bu sırra ihanet etmek demektir. Oysa Romand yakınlarını öldürmekten çok ahlaki ya da toplumsal açıdan suç eylemini aklama girişimlerini de başarısızlığa uğratmayı amaçlamıştır.</p>
<p class="calibre5">Elia Kazan'ın<span class="t11"> Uzla</span><span class="t11">ş</span><span class="t11">ma</span> adlı filminin kahramanı Eddy'ye ailevî, meslekî, herkesin bildiği, tanıdığı kişiliğinden sonunda bıkkınlık gelir. Sahip olduğu resmî Eddy kişiliğinden kurtulmak amacıyla onu intihara sürükleyerek, gerçek Eddy'nin arkasına gizlenen bu kusursuz Eddy kopyasının nasıl bir kişiliğe sahip olduğunu anlamaya çalışır. Burada gerçek Eddy'nin bir hayalet durumuna düştüğü söylenebilir. Böylelikle hayalet konumundaki gerçek Eddy yavaş yavaş sözleşmesel kişiliğinden yani mesleğinden, eşinden, sahip olduğu statü ve cinselliğinden -hattâ babası ve filmin sonunda yaktığı evinden bile- giderek kopar. Sahip olduğu bütün kimliklerle bütün "uzlaşma" biçimlerine bir son verdiğinde geriye ne kalmaktadır? Hiçbir şey. Bunun bir tür anlamsız tutuculuk biçimi olduğu da söylenebilir. Böyle bir konumdaki insan kendi kendinin gölgesi -ya da gölgesini yitirmiş bir adam- haline gelmektedir.</p>
<p class="calibre5">Kimlik düşü kimliğe karşı bir duyarsızlıkla sonuçlanmaktadır.</p>
<p class="calibre5">Bu hikâyelerin satır aralarında yakalanıp ortaya konulabilecek bir şey varsa, o da, rastlantı ya da yazgının bu dünyaya özgü şeyler olup, örneğin ilahî denilebilecek türden düşsel bir kararın sonucu olmadıklarıdır.</p>
<p class="p4"><span class="t4"> </span></p>
</body>
</html>
