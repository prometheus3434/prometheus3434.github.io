<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t23">114</span><span class="t28"> Sanal Evren ve Haber Dünyas</span><span class="t28">ı</span></p>
<p class="calibre5">teröre başvuran bir sistem, sonunda bu terörü bizzat kendine uygulamak durumunda kalmıştır.</p>
<p class="calibre5">En sonunda terörü içselleştirerek kendine karşı teröristçe davranan, hem vahşi hem de politik bir tözden yoksun, kendi halkına karşı düşmanca bir tavır sergileyen bu anti-terörist küresel sistemde insanı ürküten ironik bir yan vardır.</p>
<p class="calibre5">Acaba bu ironi soğuk savaş dönemi ve terör arasında kurulan bir denge belirtisi midir? Halbuki günümüz caydırma girişiminin soğuk savaşla bir ilişkisi yoktur, kimse de teröre terörle karşılık vermeye çalışmamaktadır. Daha doğrusu bu tüm toplumsal ve politik yaşantıyı kılcal damarlarına kadar darmadağın eden evrensel bir soğuk savaşa benzemektedir.</p>
<p class="calibre5">İktidarın kendi kazdığı kuyuya düşme çabası Moskova'da yaşanan tiyatro baskınıyla en dramatik düzeye ulaşmıştır. Katliam sırasında rehineler, teröristlerle birlikte öldürülmüştür. Bu olay deli dana sendromu yaşandığı sırada, önlem amacıyla, tüm sürünün yok edilme işlemine benzemektedir -Tanrı öteki dünyada sevgili kullarını hiç kuşkusuz diğerlerinden ayıracaktır! Örneğin, Stockholm sendromunun yaşandığı sıralarda, ölülerin birbirine karıştırılması hepsini sanal anlamda suçluya dönüştürmüştür (keza<span class="t20"> Az</span><span class="t22">ı</span><span class="t20">nl</span><span class="t22">ı</span><span class="t20">k Raporu</span> adlı filmde suç işleyeceği öngörülen, suçlu olmayan 'suçlunun', suçu işlemeden cezalandırılması ona daha sonra masum insan muamelesi yapılmayacağını göstermektedir).</p>
<p class="calibre5">Durum gerçekten de böyledir, zira iktidarlar açısından kendi halkları potansiyel teröristtirler. Oysa iktidarlar cezalandırma yöntemine başvurarak kendilerine rağmen bu terörle suç ortaklığı yapmaktadırlar. Terör ve ceza arasındaki bu eşdeğer- lik ilkesi hepimizin iktidarın sanal rehinesi olduğunu göstermektedir.</p>
<p class="calibre5">Buradan hareketle tüm iktidarların, tüm halklara karşı bir koalisyon oluşturduklarını ileri sürebiliriz -bunun bir ilk örneğini Irak işgali sırasında yaşadık çünkü bu işgal olayında tüm iktidarların rızaları az çok üstü kapalı bir şekilde alınmışken,</p>
<p class="p4"><span class="t4"> </span></p>
</body>
</html>
