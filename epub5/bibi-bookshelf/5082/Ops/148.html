<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t28">Jean Baudrillard</span><span class="t23"> 149</span></p>
<p class="calibre5">İnsan asla mutsuzluğunu itiraf etmemeli ya da mutsuz olduğunu iddia etmemelidir. Bir başka deyişle hem kurban hem de masumuz.</p>
<p class="calibre5">Masumiyet kanıtlanamayacağına göre mutsuzluk yerine Kötülüğe sahip çıkmak daha doğru bir davranış olacaktır.</p>
<p class="calibre5">İşte bu yüzden baştan çıkartılmış bir kadının masum kurban olduğunu, ayartılma sürecine hiçbir katkısı olmadığını söylemek kadınlığa bir hakarettir.</p>
<p class="calibre5">İyilik ve Kötülüğün ötesine geçildiğinde kendi mutsuzluğu konusunda etkin bir rol oynayan kurbanın bir kurban sayılamayacağı ikili bir ilişki biçimiyle karşılaşmaktayız.</p>
<p class="calibre5">Bunun en somut örneğiyle Stockholm sendromunda karşılaşıyoruz. Burada rehin alınan, kendini rehin alanların davasını savunmaya başlamıştır. Eğer kurbanın yaptığı suç ortaklığının simgesel bir durum transferi anlamına geldiği ve Kötülüğe ait ironik özün bir parçası olduğu anlaşılmadığı sürece rehinenin ne yaptığını kavrayabilmek mümkün değildir.</p>
<p class="calibre5">Bu da bize dünyanın hiçbir yerinde bir İyilik tanımı yapmanın mümkün olamayacağının yanısıra hiç kimse için açık seçik bir mutluluk tanımı yapılamayacağını göstermektedir. En güzel dünyada bile işler tersine dönebilir.</p>
<p class="calibre5">Paradoksu size yapılan Kötülüğe minnet duyma gibi ahlâkî bir yükümlülüğe kadar sürdürebilirsiniz. Bu yaklaşımı doğrulayan bir örnekle bizim Batılı ahlâk anlayışımıza oldukça ters düşen müthiş bir Japon hikâyesinde karşılaşıyoruz. Hikayede kadın, boğulmakta olan bir çocuğu kurtarmak istemez çünkü: "Kurtardığım takdirde bana yaşam boyu duyacağın minnet bile senin için yeterli olmayacak" der.</p>
<p class="calibre5">Gücenme aynı zamanda en büyük keyif alma biçimlerinden biri değil midir? Haksızlığa uğrama duygusunun yol açtığı hoşnutsuzluk düzeyine ulaşabilecek eşdeğerli bir zafer duygusu olabileceğini sanmıyorum. Hoşnutsuzluk duygusundan alınan keyfin kökeninde insanın yaşamdan için için aldığı bir intikam</p>
<p class="p4"><span class="t4"> </span></p>
</body>
</html>
