<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Saldırıya Uğrayan İmge</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="calibre1"><a id="a54" class="calibre2"></a><a id="a53" class="calibre2"></a>Saldırıya Uğrayan İmge</h1>
<p class="calibre5">İmgenin başına da gösterge ve metaforun başına gelenler gelmiş, yani o da gerçeğe dönüşmüştür.</p>
<p class="calibre5">Kendi başına imgenin hakikat ya da gerçeklikle ilişkisi yoktur. O daha çok bir görünüm, görünümlerle ilişkili bir şeydir. Bu haliyle de mevcut dünyaya özgü illüzyonla sihirli bir ilişki içinde olduğu söylenebilir. Bu bize gerçek ya da gerçekten daha beter olanın varlığından emin olmanın asla mümkün olamayacağını ve belki de dünyanın, gerçeklik ilkesi gibi gerçeğe de ihtiyacının kalmamış olduğunu göstermektedir.</p>
<p class="calibre5">Sanırım imge bizi anında etkileyebilen bir güce sahip. Üstelik sezgi ve algılama açısından bu gücün yeniden canlandırmayla ilişkisi yok. Bu düzeyde imge bizi her zaman şaşırtmayı başarmaktadır. En azından öyle olması gerekir.</p>
<p class="calibre5">Olaya bu açıdan bakıldığında ne yazık ki ortalıkta pek az imgenin bulunduğunu kabul etmek gerekiyor. İmgenin gücü genelinde kendisine söyletilmek istenen şey tarafından zayıflatılmaktadır.</p>
<p class="p4"><span class="t4"> </span></p>
</body>
</html>
