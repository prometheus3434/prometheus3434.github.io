<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t17">Jean Baudrillard</span><span class="t23"> 87</span></p>
<p class="calibre5">Genellikle imge özgünlüğünü yitirmekte ve tek başına bir imge olarak var olmayı başaramamakta, dolayısıyla da gerçekle dürüst sayılamayacak ilişkiler içine girmektedir.</p>
<p class="calibre5">Hemen herkes gerçeğin hızla çoğalma kapasitesine sahip gösterge ve imgeler içinde kaybolup gittiğini söylemektedir. İmgelerin belli şiddetle yüklü olduğu inkâr edilemez bir olgudur, ancak bu şiddet imgeye karşı girişilen saldırı yanında oldukça hafif kalmaktadır. Belgeleme, tanıklık, mesaj üretimi; ahlakî, politik amaçlar, reklam ya da yalnızca haber edinme amacıyla imgeden yararlanılmaktadır.</p>
<p class="calibre5">Kendisinden kurtulmanın olanaksız göründüğü bir illüzyon, hayatî bir illüzyon olarak imge ölmüştür.</p>
<p class="calibre5">Bizanslı İkonoklastlar imgelere yüklenen anlamları (Tanrının görselleştirilmesi) zihinlerden silip, atabilmek için onları parçalıyorlardı. Bizimse, tam tersini yapar gibi görünmemize ve kültürümüzün önemli bölümünü oluşturan idoller kültüne rağmen hâlâ ikonoklastlar gibi davrandığımız söylenebilir. Çünkü imgeleri anlama boğuyor ve yok ediyoruz.</p>
<p class="calibre5">Güncel imgelerin büyük bir çoğunluğu sefil ve vahşi insan görüntüleri sunmaktan başka bir şey yapmıyorlar. Oysa aşırı anlamla yüklü bu imgelerin bizi hiç etkilemedikleri, hattâ üzerimizde bırakmaları gereken etkinin tersine yol açtıkları görülmektedir.</p>
<p class="calibre5">İmgeye yüklenen içeriğin bizi etkileyebilmesi için, bu imgenin kendiliğinden ortaya çıkması ve kendi anlamını kendinin dayatması gerekmektedir. İmgenin gerçek anlama sahip olabilmesi ve bunu dışa vurabilmesi için, önce gerçekliğe imgesel bir anlam transferinin gerçekleştirilmesi ve bu anlamın da önceden bilinmesi gerekmektedir.</p>
<p class="calibre5">Günümüzde imgeler aracılığıyla sunulan sefalet ve şiddet reklamlarınkini andıran bir<span class="t20"> leitmotive</span> dönüşmektedir. Toscani, modaya yeniden cinsellik ve AIDS, savaş ve barış bulaştırmaktadır. Neden olmasın? Mutsuzluğu bir reklam aracı haline getirmek neden mutluluğu bir reklam aracı haline getirmekten</p>
<p class="p4"><span class="t4"> </span></p>
</body>
</html>
