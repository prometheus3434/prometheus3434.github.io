<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Birbirine Koşut Evrenler</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="calibre1"><a id="a72" class="calibre2"></a><a id="a71" class="calibre2"></a>Birbirine Koşut Evrenler</h1>
<p class="calibre5">Dünyaya bütünsel bir görünüm kazandırma, Bütünsel Gerçekliğin iktidarı ele geçirmesi gibi şeyler vücut, cinsel ilişki, üreme, dil yetisi, ölüm ve diğer pek çok işlevin saf dışı kalmasına yol açmıştır. Ağlar sistemi, klonlama, Yapay Zekâ tarafından bakıldığında bütün bunlar yararsız şeylere benzemektedirler. Düşünce, emek ve gerçeğin özünü boşaltıp bunların yerini alan şeyler birer harabeyi andırmakta, özgünlükleriyse bir işe yaramamaktadır.</p>
<p class="calibre5">Örneğin, ölüm bir olay olma özelliğini yitirerek özgün, bireysel bir yazgıya dönüşmektedir. Klon ya da bir tür zihinsel koma içine katılıp, yoğunluğu azaltılarak bir makineye dönüştürülen biyolojik bedenin içinde kaybolup gitmektedir.</p>
<p class="calibre5">Ölüm simgesel bir oyun, meydan okuma, kusursuz bir tersine çevirme biçimi olarak tüm gücünü belki de yabancılaşmanın olanaksız olduğu bu özelliğine borçludur.</p>
<p class="calibre5">Gerçeğin sona erdiği yerde ortadan kaybolan bu işlevler, belki de egemen olan evrenden tamamıyla koparak, özerk özellikler ya da koşut evrenler şeklinde sonsuza dek varolmayı sürdüreceklerdir.</p>
<p class="p4"><span class="t4"> </span></p>
</body>
</html>
