<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t23">64</span><span class="t17"> Gösterge Nas</span><span class="t17">ı</span><span class="t17">l Öldürüldü?</span></p>
<p class="calibre5">Değerdeki soyut aşkınlık bir karşılıklılık sürecine yol açmaktadır. Dil düzeyindeki karşılıklılıksa göstergenin soyut aşkınlığıyla mümkün olmaktadır.</p>
<p class="calibre5">Günümüzde bütün bunlar tuzla buz olmuş, tasfiye edilmiştir.</p>
<p class="calibre5">Gösterge gibi, değer de aynı baş döndürücü denge bozulumu sürecini yaşamaktadır. Dengesi bozulan gerçek değil göstergedir. Göstergenin dengesi bozulunca, tıpkı piyasalar gibi, tüm anlam ve iletişim dünyasının da (hattâ iletişimdeki denge bozukluğunun piyasalarınkinden önce gerçekleştiği söylenebilir) dengesi bozulmuştur.</p>
<p class="calibre5">Örneğin Lascaux mağarası (/mağaraları). Gerçek mağara uzun süre önce ziyarete kapatıldığından, ziyaretçiler Lascaux 2 adlı simülakr mağara önünde kuyruğa girmektedirler. Bu insanların büyük bir çoğunluğu gerçek mağaranın önünde durmadıklarının farkında bile değildirler. Asıl mağaranın nerede olduğuna dair herhangi bir işaret de yoktur. Bizi bu türden bir dünyanın yani kopyası olduğunu anlayamayacağımız kusursuz bir dünya kopyasının beklediği söylenebilir. Sorulması gereken soru: Kopya gerçeğin yerini aldığında asıl dünyanın nereye gitmiş olduğudur.</p>
<p class="calibre5">Ortadan kayboluşunun en son aşamasında simülakra özgü ironik diyalektik böyle bir şeydir.</p>
<p class="calibre5">Gerçek bile içine yarı yarıya hile katılmış bir şeye benzemektedir. Artık ortada kullarına sahip çıkabilecek bir Tanrı bile yoktur. En azından bu anlamda Tanrının artık ölmüş olduğu söylenebilir. Burada ayrıcalıklı yere sahip olanlarla kendi kaderine terk edilmişleri aynı yapay dünya yaftası altında bir araya getiren bir tür adaletten söz edilebilir.</p>
<p class="calibre5">Gerçeğin bir tür alegoriye dönüştüğü, teknik açıdan kusursuzluk düzeyine ulaşmış bir dünyada, artık tam bir demokrasiden söz edilebilir.</p>
<p class="calibre5">Gönderen, gönderen olma özelliğini yitirdiğinde göstergenin nedensizliği denilen şeyin başına neler gelmektedir? Oysa</p>
<p class="p4"><span class="t4"> </span></p>
</body>
</html>
