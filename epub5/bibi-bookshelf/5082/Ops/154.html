<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t28">Jean Baudrillard</span><span class="t23"> 155</span></p>
<p class="calibre5">Bu açıdan ele alındığında Kötülük, Elias Canetti'deki intikam gibi otomatikleşmektedir.</p>
<p class="calibre5">İnsan Kötü olmak isteyemez, bu bir illüzyon ve yanlış anlamadır. İnsanın yapabileceği, isteyebileceği ve çoğunlukla şiddet, acı ve ölümle birbirine karıştırılan şeyin, şeyleri tersine çevirme gibi bir özelliğe sahip olan Kötülükle bir ilişkisi yoktur. Hattâ bilinçli bir şekilde Kötülük yapan insanların bile Kötülük yapabilecek zekâ kapasitesine sahip olamadıkları söylenebilir, çünkü yaptıkları kötülükler niyetlenmiş bir öznenin varlığını zorunlu kılarken, biz her şeyi tersine çevirebilen Kötülüğün bir biçimden ibaret olduğunu biliyoruz.</p>
<p class="calibre5">Daha dikkatle bakacak olursak zeki olanın bizzat biçimin kendisi olduğunu görürüz. Kötülük anlaşılması gereken bir nesne değil, bizi yönlendiren bir biçimdir.</p>
<p class="calibre5">Kötülüğün egemenliği dediğimiz zaman burada zeki olanın Kötülük olduğunu ve bizi -Kötülük, gerçekleştirdiğimiz her edimin içinde otomatik bir şekilde yer almaktadır- onun biçimlendirdiğini anlamak durumundayız.</p>
<p class="calibre5">Zira akla gelebilecek her edim ya da dil yetisinin iki yüzü yani bir tersi bir de yüzü olduğu, öyleyse ikili bir yaşam sürdürdüğü söylenebilir. Bu ikili süreci hiçbir ereklilik ya da nesnel belirleme engelleyememektedir.</p>
<p class="calibre5">İkili biçim hiçbir şeye indirgenemez. Yaşamdan kopuk olması olanaksızdır. Dolayısıyla onu bir yere oturtabilmek ya da ifşa edebilmek imkânsızdır. Oysa Kötülüğü ifşa etmek ahlâkla ilgili, ahlâkî bir şeydir.</p>
<p class="calibre5">Kötülük ahlâksızca bir şeydir ancak bunu bir suça özgü ahlâksızlık şeklinde değil biçimsel bir ahlâksızlık olarak görmek gerekir. Kötülüğün egemenliği ahlâksızca bir şeydir. Bu egemenliğin ahlâkî değerleri yoktur, Kötülük yapmaz, neyin kötü olduğunu söyler.</p>
<p class="calibre5">Kötülük fikri şeytanî bir güç, uğursuz bir süreç, dünya düzenini bilinçli olarak saptırmak gibi yapışkan, kendinden kurtulmanın çok zor olduğu batıl bir inançtır.</p>
<p class="p4"><span class="t4"> </span></p>
</body>
</html>
