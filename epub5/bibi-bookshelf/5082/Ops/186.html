<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t31">Jean Baudrillard</span><span class="t23"> 187</span></p>
<p class="calibre5">Belli bir hız eşdeğerli ya da daha büyük bir kütlenin oluşumuna yol açar.</p>
<p class="calibre5">Her hızlandırma süreci eşit ya da daha büyük oranda bir atalete yol açar.</p>
<p class="calibre5">Her hareket eşit ya da daha büyük ölçekli bir durağanlığa yol açar.</p>
<p class="calibre5">Her ayrımlayıcı işlem eşit ya da daha büyük ölçekte bir duyarsızlığa yol açar.</p>
<p class="calibre5">Saydamlığın her türlüsü eşdeğerli ya da daha yoğun bir ışık geçirmezliğe (opacite) yol açar.</p>
<p class="calibre5">Her bilgi eşit hattâ daha büyük miktarda entropi ya da bilgi saptırılmasına yol açabilir.</p>
<p class="calibre5">Her iletişim süreci eşit hattâ daha büyük oranda bir iletişimsizliğe yol açar.</p>
<p class="calibre5">Her türlü bilgi ya da bilimsel kesinlik eşit ya da büyük ölçekte bir kuşkulanmaya yol açabilir vs...</p>
<p class="calibre5">Katlanarak büyüyen her sürecin içinde bir duvar vardır. Hız duvarı, sıcaklık duvarı, bilgi duvarı, saydamlık duvarı, Sanallık duvarı. Bu duvarı aşabilmek olanaksızdır.</p>
<p class="calibre5">Hızlandırma enerjisi, bu hızlandırmanın yol açtığı ataleti engelleyebilmek için kendini tüketmektedir.</p>
<p class="calibre5">Haberin/Bilginin yol açabileceği sapkın etkileri/sonuçları hafifletmeye yönelik haber/bilgi fazlası bu sapkınlığı artırmaktan başka bir işe yaramamaktadır.</p>
<p class="calibre5">Katlanarak büyüyen her türlü biçim, sürecin etkilerini tersine döndüren bir tehlike eşiğine götürmektedir.</p>
<p class="calibre5">Keza biriktirilen hakikat ya da hakikat göstergeleri karşı konulması olanaksız bir kuşkulanma sürecine yol açmaktadırlar.</p>
<p class="calibre5">Bu konuda kanıt biriktirilmesinden daha caydırıcı bir şey yoktur.</p>
<p class="calibre5">Olguların biriktirilmesinden daha gerçek dışı bir şey yoktur.</p>
<p class="calibre5">Gerçeğin göstergelerinin bittiği yerde, karşımıza simülakr göstergeler çıkmaktadır.</p>
<p class="p4"><span class="t4"> </span></p>
</body>
</html>
