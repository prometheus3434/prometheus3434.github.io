<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t23">130</span><span class="t28"> Sanal Evren ve Haber Dünyas</span><span class="t28">ı</span></p>
<p class="calibre5">Çünkü biz bir yandan anlam içinde boğulurken diğer yandan mutlak bir anlamsızlığın yol açtığı bir korku düzeni içinde yaşıyoruz.</p>
<p class="calibre5">Toplumsal ve kişisel yaşantının sıradanlığı içinde bu abartılı olaylar Levi-Strauss'a göre dil düzeyindeki abartılı gösterenin eşdeğerlisidir. Çünkü dile simgesel işlev kazandıran şey gösterenleridir.</p>
<p class="calibre5">Olay arzusu -olay-olmayan-olay arzusu: Aynı güce sahip ve bir arada olma özelliğine sahip iki içtepidir.</p>
<p class="calibre5">O coşku ve dehşet karışımı atmosferde hissedilen ancak belli edilmemeye çalışılan heyecan ve pişmanlığın nedeni de zaten budur.</p>
<p class="calibre5">Bizi peşinden koşturan bu heyecanın kökenindeyse ölümden çok olayın öngörülememe özelliği vardır.</p>
<p class="calibre5">İleri sürülen bütün kanıtlar, akla gelebilecek her çeşit düzeni kesinlikle allak bullak edecek olayları içten içe arzulamakta olduğumuzu gizlemeye çalışmaktadırlar.</p>
<p class="calibre5">İyilik ve Kötülük arasındaki güç dengesinin, gizli bir oyun kuralı gereği, tamamıyla rastlantısal denilebilecek bir olay (doğal felâket örneklerinde olduğu gibi) görünümünde aniden ortaya çıkan Kötülük tarafından yeniden oluşturulmasını öngören günahkârca bir arzu.</p>
<p class="calibre5">Ahlâkî bir içeriğe sahip tüm protestolarımız, Kötülüğün, bu herşeyi otomatik bir şekilde tersine çeviren ahlâksızlık olarak nitelendirilebilecek büyüleyici gücüyle doğru orantılıdır.</p>
<p class="calibre5">Diana'nın "gösteri toplumunun" kurbanı, bizimse bu ölümün pasif röntgencileri olduğumuz söylenmektedir. Oysa bu olay sanıldığından çok daha karmaşık dramatik bir yapıya sahiptir. Diana bile (teşhirciliğe özgü terimlerle) bu kolektif çaba ürünü senaryonun suç ortağıdır. Medyanın da çanak tutmasıyla, bu olayda, kitleler kamusal yaşamla Lady Di'nin özel yaşamının gerçek bir<span class="t20"> reality-show'a</span> dönüşmesinde doğrudan bir rol oynamışlardır.</p>
<p class="p4"><span class="t4"> </span></p>
</body>
</html>
