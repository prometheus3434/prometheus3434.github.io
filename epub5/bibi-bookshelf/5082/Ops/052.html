<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t17">Jean Baudrillard</span><span class="t23"> 53</span></p>
<p class="p28">getiren bir tür ahlâkî talimat örneği olan, özgürlük ve bireysellik yapay bir sürece dönüştürülmüş gibidir.</p>
<p class="calibre5">Bu, Stockholm sendromunun çok özgün bir örneğine benzemektedir, çünkü bizleri aynı anda terörist ve rehine haline getirmektedir. Oysa tanımı gereği rehine lânetlenmiş, değiş tokuş edilebilmesi olanaksız, öyleyse işe yaramayan ve kendisinden bir an önce kurtulunması gereken biridir.</p>
<p class="calibre5">Özne de aynı durumdadır. Kendi kendinin rehinesi/tutsağı haline gelen özne kendi kendisinden nasıl kurtulacağını bilemez bir durumdadır.</p>
<p class="calibre5">Kimlik diye bir şeyin varolmadığını düşünemediğimizden, bu kimlik komedisini oynamak ve bu öznel yanılsama oyununu kendimizi tüketme pahasına sürdürmekten başka bir şey yapmıyoruz. Kendimizi temsil ettiğini düşündüğümüz bir hayaleti yaşatmaya çalışır gibiyiz.</p>
<p class="calibre5">Altında ezildiğimiz, şu değiş tokuşu olanaksız kimlik (bu kimliği ancak ona koşut, bizim de içinde yer aldığımız metafizik süreçte, gerçeklik adlı yanılsamayla değiş tokuş edebiliyoruz) adlı ayrıcalığı inatla kucaklamış gidiyoruz.</p>
<p class="calibre5">Bireysel vicdanın ürettiği -özgürlük, irade, kimlik ve sorumlulukla ilgili- tüm büyük masallar, halihazırda gerçekleştirdiğimiz eylemlere anlamsız, hattâ çelişkili bir açıklık/belirginlik katmaktadır. Sanki bütün eylemlerimizin sorumlusu bizmişiz, onlar, bizim irademizin bir sonucuymuş ve verdiğimiz kararları da sanki bilinçli şekilde veriyormuşuz gibi, vs.</p>
<p class="calibre5">Oysa bütün bunlara gerek yoktur, yani karar verip, harekete geçmek için irade ve irade kavramına gerek yoktur. Bir şey yapmaya karar vermek için bilince gerek yoktur. Var olmak içinse kesinlikle özne ve kimlik gibi kavramlara gerek yoktur, işe ötekilik kavramından başlamak daha doğru gibi görünmektedir.</p>
<p class="calibre5">Bütün bunlar hiçbir işe yaramamaktadır -tıpkı Tanrının varlığına eklenebilecek inanç olgusu gibi (çünkü Tanrı varsa inanmaya gerek yoktur). Biz de benzer şekilde, yaşamdaki</p>
<p class="p4"><span class="t4"> </span></p>
</body>
</html>
