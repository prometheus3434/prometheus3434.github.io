<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t23">194</span><span class="t31"> Birbirine Ko</span><span class="t31">ş</span><span class="t31">ut Evrenler</span></p>
<p class="calibre5">insan yüzlerinin bir bölümü canlıyken diğer bölümü çoktan ölmüş gibidir.</p>
<p class="calibre5">İkili bir yaşam insana iki kez ölme hakkı tanımaktadır. O zaman neden aynı anda iki tutkulu aşk yaşanmasın ki? Bu aşklar paralel bir şekilde yaşandığı sürece sorun yoktur. Ancak birbirlerine karışmaya başladıkları anda durum tehlikeli bir hal almaktadır.</p>
<p class="calibre5">İnsan zaman zaman yaşamaktan -bu iki yaşamın birinden- bıkıp, diğerine sığınabilir. Bir yaşamdan çekilip, ötekinde var olmayı sürdürebilir.</p>
<p class="calibre5">Yaşamlardan birinde ölündüğünde, onun yerini yaşamın kendisi almaktadır. Tıpkı gölgesini yitiren adamın, kendi kendinin gölgesine dönüşmesi gibi.</p>
<p class="calibre5">("Kendi kendinin gölgesi olmak" iyi bir başlık olurdu. Alt başlığı da: "İkili Bir Yaşamdan Anılar" olurdu.)</p>
<p class="calibre5">Her türlü kimlik sorunu bu ölüme -bu koşut ölüm eksenine- bakış açısındaki (parallaxe) değişime toslamak durumundadır. Ölüm, yaşamın bitiş noktasında bizi beklemek yerine yaşam boyu peşimizi bir an bile bırakmayan, elinden kaçılması mümkün olmayan, yaşamla eşzamanlı yazgısal bitiş çizgisidir.</p>
<p class="calibre5">Ne var ki, yaşam ve ölüm adlı kartların dağıtımında bu özel bir durum olarak görülebilir.</p>
<p class="calibre5">İnsan yaşarken ölebilir. Yaşam sırasında pek çok kez ölürüz. Bu hayaletlerin hepsi bize karşı hasmane bir tavır sergilemez. Kısa bir süre önce ölüp, henüz cesede dönüşememiş ölülerle yeterince ölüye benzemeyen ölüler de vardır.</p>
<p class="calibre5">Jane Campion'un<span class="t11"> Piyano Dersi</span> adlı filminde Ada ya da iki Ada'dan biri, batan piyanosuna zincirlenmiş bir halde okyanusun dibine gider. Önceki ya da sonraki yaşamında suyun yüzeyine çıkmayı başaran diğeriyse kurtulur.</p>
<p class="calibre5">Hepimiz zaten doğmadan önce ölüydük, ne var ki, bu ölümden kurtulup, yaşamaya başladık. Doğmadan önce ölüydük, sonrasında da yine ölüyoruz.</p>
<p class="p4"><span class="t4"> </span></p>
</body>
</html>
