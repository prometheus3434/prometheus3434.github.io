<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p24"><span class="t23">150</span><span class="t28"> Kötülük ve Mutsuzluk</span></p>
<p class="calibre5">vardır. Bu açıklamadan sonra mutluluğun tanımını yapabilecek bir babayiğit tanıyor musunuz?</p>
<p class="calibre5">İyilik ve Kötülük böylesine iç içe geçmiş bir haldeyken, İyilik ve Kötülük ayrımı ortadan kalkmışken, bunların ötesine geçebilmek de bir o kadar zorlaşmaktadır.</p>
<p class="calibre5">Bütün bunları reddedebilirsiniz.</p>
<p class="calibre5">Geriye İyilik ve Kötülük arasındaki farkın ortadan kalktığı ve bütün eylemlerimizi sonuçsuz kılan, kötünün kötüsüyle yoğun bir suç ortaklığını sürdürdüğümüz düşüncesi üzerine oturan, bir Kötülük varsayımı kalmaktadır.</p>
<p class="calibre5">Bu varsayım hiç kuşkusuz en güçlü eylem ilkelerinden biridir.</p>
<p class="calibre5">Ben burada Şeytanın avukatlığını yapıyorum.</p>
<p class="calibre5">Bu varsayımın reddedilmesi durumunda ortaya Pascalcı özelliklere sahip bir başka iddia atabiliriz. Pascal'ın söylemeye çalıştığı şey özünde şudur: Dünyevî bir varoluş ve sunduğu ge- tirilerle yetinebilmek mümkün, ancak Tanrı varsayımıyla birlikte olay çok daha ilginç bir boyut kazanmaktadır. Birkaç fedakârlık karşılığında ruhunuzu sonsuza dek kurtarıyorsunuz. Dolayısıyla çok daha kârlı bir iş yapmış oluyorsunuz.</p>
<p class="calibre5">Bu iddiayı günümüz toplumuna uyarlayacak olursak: İyilik ve mutluluk varsayımıyla paçayı her zaman kurtarabiliriz oysa Kötülük varsayımıyla birlikte olay çok daha ilginç bir boyut kazanmaktadır.</p>
<p class="calibre5">Aynı iddianın başka versiyonu da şöyle olabilir: Gerçeklik varsayımıyla işin içinden sıyrılabilmek mümkün ancak radikal illüzyon varsayımıyla birlikte olay çok daha ilginç bir boyut kazanmaktadır.</p>
<p class="calibre5">Pascal'ın Tanrının varlığıyla ilgili iddiası gerçeklik ya da gerçekliğin yokluğuna transfer edilebilir.</p>
<p class="calibre5">Pascal: Tanrıya ve sonsuz yaşama inanmak çıkarınızadır, zira onların yokluğu yaşamınızı feda etmek gibi çok da önemli sayılamayacak bir sonuca yol açabilir oysa varolmaları durumunda acayip kârlı çıkacağınız söylenebilir demektedir.</p>
<p class="p4"><span class="t4"> </span></p>
</body>
</html>
