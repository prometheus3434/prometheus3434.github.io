<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p17"><span class="t23">136</span><span class="t28"> Kötülük ve Mutsuzluk</span></p>
<p class="calibre5">maktan âciz bir düşünceyse kolay bir çözüm olan mutsuzluğu seçmiştir.</p>
<p class="calibre5">Kötülüğü açıklama âcizliğine benzeyen tek şey ölümü açıklayabilme âcizliğidir.</p>
<p class="calibre5">Rasyonel, kökleri Aydınlanmaya dayalı, ideal insan düşüncesinin ötesine geçmekte zorlanan bir düşünce için bütün bir halkın insanları katleden Nazilerin peşinden nasıl gittiklerini açıklayabilmek, hattâ böyle bir sorunun yanıtı olmayabileceğini düşünmek bile olanaksız bir şeydir.</p>
<p class="calibre5">Kötülüğün anlaşılamaması, şeylerin Kötülük perspektifinden algılanamaması sonuç olarak her zaman o "ne kadar korkunç bir şey" nakaratı ve güncel olayların çözümlemesine aynı saflıkla yaklaşılmasına yol açmaktadır.</p>
<p class="calibre5">Değerler sistemimiz Kötülük yüklü bir alınyazısını tamamıyla dışlamaktadır.</p>
<p class="calibre5">Buna karşın değerler sistemimiz muazzam bir terapötik çaba harcayarak alınyazısını yok etmenin bir başka yolunu keşfetmiş gibidir. Bu işi mutluluk olasılığını gidebileceği en uç noktaya kadar götürüp, tersine çevirme gibi ironik bir yöntemle gerçekleştirmektedir. Bir anlamda mutluluğun en zayıf anını kollayarak bunu kusursuz bir cinayet, bütünsel bir mutsuzluğa dönüştürmeye çalışmaktadır.</p>
<p class="calibre5">Zira Kötülüğü özgürleştirmeden, İyiliği özgürleştiremezsi- niz. Kötülüğün özgürleştirilmesiyse İyiliğin özgürleştirilmesinden çok daha büyük bir çaba harcanmasını gerektirmektedir.</p>
<p class="calibre5">Aslında İyilik ve Kötülük arasında gerçek anlamda bir mücadele yoktur. Bunun daha çok saydamlıkla ilişkisi vardır.</p>
<p class="calibre5">İyilik saydamdır. Bir tarafından bakınca öteki tarafı görürsünüz.</p>
<p class="calibre5">Kötülükse daha çok bir ekrandan yansır gibidir. Ekrandan yansıyansa Kötülüğün kendisidir.</p>
<p class="calibre5">Bir başka seçeneğe göre: Asıl geçerli varsayım Kötülüktür. İyilikse içerik değişikliğine uğratılmış ve bir başka şeyin yerini almış, yani Kötülüğün öz değiştirmiş biçimidir.</p>
<p class="p4"><span class="t4"> </span></p>
</body>
</html>
