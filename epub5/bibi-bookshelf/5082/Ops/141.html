<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p24"><span class="t23">142</span><span class="t28"> Kötülük ve Mutsuzluk</span></p>
<p class="calibre5">tutun da Adem'le Havva'nın işlediği ilk günah, ozon tabakası ve cinsel tacize kadar hemen her şeyi Kıyamet günü talimatına uygun bir şekilde önce ifşa ediyor sonra da tövbe edeni bağışlayıp, temize çıkartıyor, kısaca kötülüğü kılcal boyutlarına kadar yok etmeye çalışıyor ve öteki dünyaya geçebilmek için üstümüze düşen bütün görevleri yerine getirmiş insan rolünü oynuyoruz.</p>
<p class="calibre5">Bu insanlık dışı, insanüstü, abartılı düzeyde insanî sayılabilecek bir girişimdir.</p>
<p class="calibre5">Öte yandan insan şu tövbe etme ve zincirleme giden vicdanî rahatsızlık duygusunun neden sürdürülmeye çalışıldığını anlamakta zorlanıyor.</p>
<p class="calibre5">Bunun nedeni işlediğimiz suçları bağışlatmak olabilir mi?</p>
<p class="calibre5">Günümüzde işte böyle bir noktaya ulaşmış olduğumuz söylenebilir. Bütün suçlar bağışlatılacak, bütün geçmiş aklanacak ve her şey saydamlaşıncaya kadar temizliğe devam edilecek. Gelecekte durumumuzun hem daha iyi hem de daha kötü olacağı söylenebilir, çünkü gelecekte insan türünde biyolojik ve demokratik bir kusursuzluğa ulaşabilmek için her şeyin genetik yapısı değiştirilecek.</p>
<p class="calibre5">Eskiden liyakatla Tanrı'nın inayeti arasında kurulan eşde- ğerlik doğrultusunda gerçekleşen kurtuluş, şu Kötülük ve Cehennem saplantısı denilen çıban başından kurtulduğumuzda genle performans arasında kurulan eşdeğerlik aracılığıyla gerçekleşecektir.</p>
<p class="calibre5">Doğruyu söylemek gerekirse kurtuluşun tek güncel karşılığı mutluluktur. Bu durumda Tanrının varlığına gerek kalmamaktadır. Sanal düzeyde herkes bağışlandığında aslında hiç <span class="t18">kim</span>se bağışlanmamış olacağından, bu durumda, bağışlanmanın da bir anlamı kalmayacaktır.</p>
<p class="calibre5">İşte bu yüzden Kötülük varlığını sürdürmeli ve yapılan Kötülükten pişmanlık duyulmamalı, Cennet ve Cehennem ikilisi varlığını sonsuza dek sürdürmeli hattâ bu kötülüğün alın yazısı olmalıdır çünkü alın yazısından yoksun bir yazgı düşünülemez.</p>
<p class="p4"><span class="t4"> </span></p>
</body>
</html>
