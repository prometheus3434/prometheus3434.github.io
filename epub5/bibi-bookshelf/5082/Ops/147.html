<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p24"><span class="t23">148</span><span class="t28"> Kötülük ve Mutsuzluk</span></p>
<p class="calibre5">AIDS, uyuşturucu, acı ve yabancılaşma, bilinçli kölelik, seçenek ve meydan okuma, insanın kendi kendisiyle suç ortaklığı yapması, bilinçli ya da bilinçsiz bir şekilde Kötülüğü teşvik etmek. Kendisinden kaçmanın mümkün olmadığı böyle bir dünya sanki görmezden gelinir gibidir.</p>
<p class="calibre5">Örneğin intiharda özgün bir yan olabileceği, intiharın özgün bir eylem olabileceği gibi bir yaklaşım göz ardı edilerek (Canet- ti, düşlerin yorumu konusunda benzer şeyler söylemekte ve rüyalardaki edebî yanın göz ardı edilerek, onları taciz eden bir yaklaşım sergilendiğini dile getirmektedir) her zaman depresyona dayalı nedenler öne sürülür.</p>
<p class="calibre5">Görülebileceği gibi hemen her yerde Kötülüğün Egemenliği yerini mutsuzluk anlayışına bırakmaktadır. Oysa Kötülüğün egemenliği, mutsuzluğun tersine masumiyet diye bir şey olmadığına inanmaktadır.</p>
<p class="calibre5">Ne var ki bizler -sorumluluk taşımayan- suçluluğu kanıtlanamayan suçlularız. Zira son aşamada kendi eylemlerimizin sorumlusu olamıyoruz, çünkü bunun sorumlusu alınyazısı ya da Tanrı oluyor.</p>
<p class="calibre5">Oysa doğru olan gerçekleştirdiğimiz eylemlerden sorumlu tutulmak, hattâ gerekiyorsa cezalandırılmaktır. Kabahatin bizde olmaması, suçsuz ya da kurban olduğumuzu göstermez. Ancak yine de olayların sorumluluğunu üstlenmek söz konusu değildir, zira böyle bir şey kendi eylemlerimizden sorumlu olduğumuz, kendi kendimizi kontrol altında tutabildiğimiz anlamına gelecektir ki bu öznel bir illüzyondan başka bir şey değildir.</p>
<p class="calibre5">İyi ki böyle bir güç ve sorumluluğa sahip değiliz. İyi ki kendi varlık nedenimizden sorumlu değiliz. En azından bu açıdan bir masumiyetten söz edilebilir. Bunun dışında kimseye hesap vermek zorunda olmasak bile yaptığımız her şeyi bilinçli olarak yaptığımız söylenebilir.</p>
<p class="p34">Öyleyse hem sorumsuz hem de suçluyuz.</p>
<p class="p35"><span class="t11">Never explain, never complain.</span></p>
<p class="p4"><span class="t4"> </span></p>
</body>
</html>
