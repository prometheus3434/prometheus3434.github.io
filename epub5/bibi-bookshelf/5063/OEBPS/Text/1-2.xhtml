<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-2</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-2" xml:lang="en-GB">Giriş  </p>
			<p class="paragraf"><span class="CharOverride-11" xml:lang="tr-TR">  </span></p>
			<p class="paragraf">İslamcılık, din temelli bir ideoloji ve toplumsal tasavvurdur.  </p>
			<p class="paragraf ParaOverride-7">Ortaokul yıllarımdan beri İslamcı hareketin içindeydim.  </p>
			<p class="paragraf ParaOverride-7">İslam’ın bize vazettiği değerler çerçevesinde, memleket meselelerine kendimizce çözümler üretiyorduk.  </p>
			<p class="paragraf ParaOverride-7">Dinin toplumsal sorunların çözümünde bir anahtar rolü göreceğini sanıyorduk.   </p>
			<p class="paragraf ParaOverride-7">Mesela “Bir lokma bir hırka” diyerek şatafattan ve lüksten uzak durmayı, “Dinde zorlama yoktur” diyerek inancı dayatmamayı, “Komşusu açken tok yatan bizden değildir” diyerek elimizdeki bir dilim ekmeği yoksulla paylaşmayı, “İşçinin emeğinin karşılığı alın teri kurumadan verilmeli” diyerek emeğe saygıyı, “İşi ehline verin” diyerek liyakati, “Bana bir harf öğretenin kulu kölesi olurum” diyerek öğrenmeye, öğretmeye ve bilgiye saygıyı, “Bize taş atana biz ancak gül atarız” diyerek barışa ve dostluğa inancı ön plana çıkarıyorduk.  </p>
			<p class="paragraf ParaOverride-7"> Ve bu değerler ışığında memleketin bütün sorunlarını çözeceğimizi düşünüyorduk.  </p>
			<p class="paragraf ParaOverride-7">İşte bu motivasyonla gazeteler, TV’ler, dergiler, vakıflar, dernekler, okullar hatta siyasi partiler kurduk.  </p>
			<p class="paragraf ParaOverride-7">O partilerden biri, yani AK Parti, iktidar oldu.  </p>
			<p class="paragraf ParaOverride-7">Bu sürede yapılanlara, söylenenlere, memleket meselelerine yaklaşımlara bakınca, ideallerin gerçeklemesi şöyle dursun, büyük bir felaketin ortağı olduğumuzu fark ettim.  </p>
			<p class="paragraf ParaOverride-7">Çünkü İslam “barış” derken, İslamcılık “çatışma” diyordu. İslam “dürüstlük” derken İslamcılık ideolojisi “her yol mubah” diyordu.  </p>
			<p class="paragraf ParaOverride-7">İslam “liyakat” derken, İslamcılık adam kayırmayı mazur gösteriyordu.   </p>
			<p class="paragraf ParaOverride-7">İslam toplumlara huzur vaat ederken, İslamcılık huzursuzluğun kaynağı olup çıkmıştı.  </p>
			<p class="paragraf ParaOverride-7">İslam “Dinde zorlama yok” derken, İslamcılık insanlara zorla din dayatıyordu.  </p>
			<p class="paragraf ParaOverride-7">İslamcılık, İslam’ı da değersizleştiren, öğüten büyük bir mekanizmaya dönüşmüştü.  </p>
			<p class="paragraf ParaOverride-7">Hem ülkeyi hem de İslam’ı yutan, yok eden bir canavar.  </p>
			<p class="paragraf ParaOverride-7">Tüm bunları görünce hiçbir şeyin düşündüğümüz gibi olmadığını anladık.  </p>
			<p class="paragraf ParaOverride-7">Bu durum elbette derin ve ağır bir kırılmaya neden oldu.   </p>
			<p class="paragraf ParaOverride-7">Bir tarafta candan aziz gördüğümüz değerler ve bu uğurda harcanan hayatlar, diğer tarafta son derece kaba, görgüsüz, haksız talepler ve uygulamalar vardı.   </p>
			<p class="paragraf ParaOverride-7">İktidar hırsı vardı. İnanç üzerinden tahakküm kurma, insanlara üstünlük taslama vardı.  </p>
			<p class="paragraf ParaOverride-7">Üstelik tüm bunları Allah adına yaptığını söyleyen bir topluluk vardı.   </p>
			<p class="paragraf ParaOverride-7">İnancımızın bizi ne kadar terbiye ettiğine, kişiliğimize ve karakterimize ne kadar tesir ettiğine bakmadan o inancı bir ideoloji olarak tüm topluma kurtuluş reçetesi olarak sunuyorduk.   </p>
			<p class="paragraf ParaOverride-7">İslamcılık iktidara gelip içindeki canavar ortaya çıkınca biz mevzuyu anladık.   </p>
			<p class="paragraf ParaOverride-7">Bir inancın ideolojileşmesinin esasında inanca da çok zarar verdiğini apaçık gördük.   </p>
			<p class="paragraf ParaOverride-7">Birçok toplumsal meselede İslamcılığın güdükleştirici, bozucu, yıkıcı etkileri olduğunu fark ettik.   </p>
			<p class="paragraf ParaOverride-7">Esasında bütünleştirici değil ayrımcı, barışçı değil savaşçı, özgürlükçü değil dayatmacı olduğunu anladık.   </p>
			<p class="paragraf ParaOverride-7">Çünkü insanlar “Allah” diyerek kafa kesiyorlar, hırsızlık yapıyorlar, hak yiyorlar, ihaleye fesat karıştırıyorlar, sınav sorularını çalıyorlar, başkalarına üstünlük taslıyorlar.   </p>
			<p class="paragraf ParaOverride-7">İslamcılık tam da İslam’ın haram saydığı malzemelerden oluşan bir çığ gibi büyüyor.   </p>
			<p class="paragraf ParaOverride-7">Yani İslam eğer bizi olgunlaştırarak bir zirveye taşıyorsa, İslamcılık bizi o zirveden aşağıya, yani felakete sürüklüyor.  </p>
			<p class="paragraf ParaOverride-7">Peki niçin böyle oldu?  </p>
			<p class="paragraf ParaOverride-7">Çünkü dinin, memleket meselelerinde çözüm kaynağı olacağını varsayıyorduk ama tüm bu değerlerin uygulamasının nasıl olacağı üzerine pek kafa yormamıştık.  </p>
			<p class="paragraf ParaOverride-7">Dinden aldığımız birkaç değerle hayatı bütünüyle dizayn edip tüm sorunların altından kalkabileceğimizi zannediyorduk.   </p>
			<p class="paragraf ParaOverride-7">Dahası, tüm müspet değerlerin, yalnızca İslamcılık bünyesinde bulunduğunu, seküler bir ahlak olamayacağını sanıyorduk.  </p>
			<p class="paragraf ParaOverride-7">Bilim ahlakı, medya ahlakı gibi alanlara dikkatle bakmamıştık.  </p>
			<p class="paragraf ParaOverride-7">Aslında kişisel bir yöneliş ve bağlılık olan inancı; bize manevi bir güç veren, umut veren, varoluşsal bir derinlik taşıyan itikadımızı tüm beşeri ve dünyevi sorunları çözebilecek bir uzlaşı imkânı gibi algılıyorduk.  </p>
			<p class="paragraf ParaOverride-7">Mesela “öteki” ile ilişkimiz nasıl olacak? Hayatın gerçekleri ile İslamcılık ideolojisi çatıştığında nasıl davranacağız? Bunlara hiç kafa yormamıştık.   </p>
			<p class="paragraf ParaOverride-7">Mimari, eğitim, ekonomi, sanat gibi alanlardaki sorunlara ne tür çözümler getireceğimiz üzerinde neredeyse hiç düşünmemiştik.   </p>
			<p class="paragraf ParaOverride-7">Dindarlığımızın her şeyin üstesinden geleceği hüsnüzannıyla yaşıyorduk.   </p>
			<p class="paragraf">Hem mevcut modern çözüm ve uygulamaları Batı’nın değerleri olarak görüp reddediyorduk, hem de alternatif çözüm veyahut sistemin ne olacağı üzerine hiç kafa yormuyorduk.  </p>
			<p class="paragraf">İşin doğrusu, Batı’da üretilen teknolojiyi kullanıyor, sanat eserlerini takip ediyorduk.  </p>
			<p class="paragraf">Ve bilim, sanat hukuk, felsefe alanlarındaki yetersizliğimiz üzerine pek düşünmüyorduk.   </p>
			<p class="paragraf">Para toplayıp, fakir fukaraya yaptığımız yardımla onların gönlünü kazanmayı en büyük marifet sayıyorduk.  </p>
			<p class="paragraf">İnsanların yoksulluğunu (farkında olmaksızın) istismar ederek İslamcılık ideolojisine taraftar topluyorduk.  </p>
			<p class="paragraf">Özgürlükçü, barışçı ve çoğulcu modeller üzerine neredeyse hiç düşünmemiştik.  </p>
			<p class="paragraf">Laikliğin dünyadaki olumlu örneklerini görmüyor, bizdeki katı ve baskıcı modeli laiklik sanıyorduk.  </p>
			<p class="paragraf">Sekülerliğin “din dışı” yani teknik, ölçülebilir beşeri analizler ve çözümler önerdiğini görmüyor, onu “din karşıtlığı” olarak algılıyorduk.  </p>
			<p class="paragraf">Demokrasi ve demokratlıkla ise aramızda kalın bir psikolojik duvar vardı.  </p>
			<p class="paragraf">İslamcılar olarak, demokratlığı benimsemeyi aklımızın ucundan bile geçirmiyorduk. Demokratik bir yol izlediğimiz ve tüm kazançlarımızı demokrasiye borçlu olduğumuz halde, ne yazık ki demokrat değildik, olamıyorduk.   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt.jpeg"/></span>    </p>
			<p class="paragraf ParaOverride-7">Meğer bir inanç değil bir ideoloji mücadelesi vermişiz.  </p>
			<p class="paragraf ParaOverride-7">Bu aslında din üzerinden bir iktidar mücadelesiymiş. Bunu anladık.   </p>
			<p class="paragraf ParaOverride-7">Şimdi geldiğimiz noktada İslamcılık, sorunları çözen değil bilakis daha da çoğaltan bir ideoloji olarak bütün bir ülkeyi rehin aldı.   </p>
			<p class="paragraf ParaOverride-7">Şimdi anladık ki insanlığı, evreni açıklayan bir hakikat anlayışının ideolojileştirilmesi ve bu uğurda emek ve zaman harcanması çok ciddi bir kayıp.  </p>
			<p class="paragraf ParaOverride-7">Bunca mücadele ve çaba, aslında karanlıkta sürüklenmekmiş. Akıntıya karşı, boş yere kürek çekmekmiş.  </p>
			<p class="paragraf ParaOverride-7">İslamcılığın esasında Allah merkezli değil insan merkezli bir ideoloji olduğunu fark ettim.  </p>
			<p class="paragraf ParaOverride-7">Bunu dile getirdiğimiz zaman İslamcılık kendini dinle savunuyor. Üstelik çok hilekâr bir tutumla.  </p>
			<p class="paragraf ParaOverride-7">Mesela “dürüstlük”, “özgürlük”, “iç barış”, “eşitlik” dediğimizde “Ama yol yaptık” diyorlar.   </p>
			<p class="paragraf ParaOverride-7">“Tamam ama yıllardır savunduğumuz değerler yok oldu?” dediğimizde, “Sen ekonomiye bak” diyorlar.   </p>
			<p class="paragraf ParaOverride-7">İdeolojik demagojiyle bu dünyada işleri yürütebileceklerini, üstelik öbür dünyada cennete gideceklerini sanıyorlar. Hak yiyorlar. Adam kayırıyorlar. Yalan söylüyorlar. Gene de kendilerini ne suçlu, ne hatalı, ne de günahkâr hissediyorlar.  </p>
			<p class="paragraf ParaOverride-7">İnsanlar ihale alırken sevap kazanmış gibi, kadınları aşağılarken büyük bir hakikati deşifre ediyormuş gibi ya da çocukların ölümüne göz yumarken bir cihat ruhu, fetih ruhuyla memleketi kurtarır gibi davranıyorlar.   </p>
			<p class="paragraf ParaOverride-7">İslamcılık için İslam’ı bile gözden çıkarıyorlar.   </p>
			<p class="paragraf ParaOverride-7">Artık iktidara, yani muktedire hizmet bir anlamda İslam’a hizmet olarak görülüyor.  </p>
			<p class="paragraf ParaOverride-7">Bundan daha acıklı, daha utanç verici, daha budalaca, daha sakil, daha çılgınca ne olabilir?  </p>
			<p class="paragraf ParaOverride-7">İslamcılık şatafatlı bir iktidarla beraber ağır bir mağlubiyet yaşıyor.  </p>
			<p class="paragraf ParaOverride-7">Çünkü bütün inandırıcılığını yitirdi. Topluma barış ve huzur getireceğine olan inanç yerle bir oldu.  </p>
			<p class="paragraf ParaOverride-7">Devlette söz sahibi oldu ama toplumdaki bütün cazibesini kaybetti.   </p>
			<p class="paragraf ParaOverride-7">Böyle devam edemeyiz.  </p>
			<p class="paragraf ParaOverride-7">Peki çözümün ne? Bunca tecrübe, bunca hayal kırıklığından sonra ne yapacağız?  </p>
			<p class="paragraf ParaOverride-7">Hiçbir şey olmamış gibi yolumuza devam mı edeceğiz?  </p>
			<p class="paragraf ParaOverride-7">İnancımızın başkaları için huzursuzluk kaynağı olmasına, birilerinin çıkarı doğrultusunda kullanılmasına göz mü yumacağız?  </p>
			<p class="paragraf ParaOverride-7">“Öteki”nin yaşam hakkına saygı duymayan, herkesin eşit, özgür ve huzur içinde bir arada yaşamasına fırsat bırakmayan İslamcılığın peşinden sürüklenmeye devam mı edeceğiz?  </p>
			<p class="paragraf ParaOverride-7">Edemeyiz.   </p>
			<p class="paragraf ParaOverride-7">Kendi ibadetlerimizi, ritüellerimizi, inanç yorumumuzu bir başkasına dayatmaktan vazgeçmemiz gerek.  </p>
			<p class="paragraf ParaOverride-7">İslam’ın yüzlerce farklı yorumu var. Din her insanda farklı bir şekilde karşılık buluyor.  </p>
			<p class="paragraf ParaOverride-8">Kendi yorumumuzu başkalarının yorumundan üstün gördüğümüz ve dayattığımız zaman din barışın değil, çatışmanın aracı oluyor.  </p>
			<p class="paragraf ParaOverride-7">Beşeri ilişkilerimizi toplumsal, bilimsel, kültürel değerler üzerinden kurmamız; İslam’ın bize kazandırdığı değerler varsa, onları İslam adına değil, kişisel erdemler olarak yaşamamız gerekir.   </p>
			<p class="paragraf ParaOverride-7">Sekülerliği din karşıtlığı değil; siyasete, ticarete, aslında tüm beşeri münasebetlere dini bulaştırmamak olarak görmek, algılamak gerekiyor.  </p>
			<p class="paragraf ParaOverride-7">Bunu çok geç fark ettim. Şaşılacak bir şey ama bu böyle.  </p>
			<p class="paragraf ParaOverride-7">İnancımıza da aykırı düşmeyen dürüstlük, liyakat, nezaket, eşitlik, özgürlük gibi evrensel değerler etrafında bir tutum ve görüş belirlememiz gerek.   </p>
			<p class="paragraf ParaOverride-7">İnançların, kanıların ve kutsalların ideolojileşmemesinin, inancın son derece kıymetli bir değer olarak kalbimizde kök salmasının bizim ruh sağlığımıza, kişiliğimize, ekonomik ilişkilerimize de bir yansıması olacağını görmemiz gerek.   </p>
			<p class="paragraf ParaOverride-7">Biliyorum, demokrasi Türkiye’nin tabii değerlerinden biri olarak görülmüyor.   </p>
			<p class="paragraf ParaOverride-7">Çünkü bu topraklarda üretilmiş, Osmanlılardan miras aldığımız veyahut Cumhuriyet’te kökleştirdiğimiz değerlerden biri değil.  </p>
			<p class="paragraf ParaOverride-7">Bu nedenle demokrasiye, demokratlığa mesafeli duruyoruz.   </p>
			<p class="paragraf ParaOverride-7">Fakat dünyada daha iyi bir sistem henüz keşfedilmiş değil.  </p>
			<p class="paragraf ParaOverride-7">Dahası, demokrasi sürekli kendini yenileyen, yeni tezler, açılımlarla sıhhat kazanan ve kökleşen bir sistem.  </p>
			<p class="paragraf ParaOverride-7">İnançların özgürce yaşandığı ülkeler demokrasisi gelişmiş ülkeler. Bunu hepimiz görüyoruz.   </p>
			<p class="paragraf ParaOverride-7">Kaldı ki İslamcıların da demokrasiden başka bir önerileri yok. Bu mesele üzerine tüm dünyada tek bir çalışma, hazırlık veyahut alternatif geliştirebilmiş değiller.   </p>
			<p class="paragraf ParaOverride-7">Demokrasi ile inancımızı, kültürümüzü, değerlerimizi bir araya getirebiliriz.   </p>
			<p class="paragraf ParaOverride-7">Nasıl ki bizde Anadolu Müslümanlığı varsa yeri geldiğinde kendimizi nasıl ki modifiye ediyorsak...   </p>
			<p class="paragraf ParaOverride-7">İnancımızla demokrasiyi de birleştirebiliriz. İnancımızın bize vazettiği tüm değerleri demokrasiyle harmanlayabiliriz.   </p>
			<p class="paragraf ParaOverride-7">“Türk usulü başkanlık sistemi”nden söz edildiği gibi, Anadolu’ya uygun, daha derin bir demokrasi kültürü oluşturabiliriz.  </p>
			<p class="paragraf ParaOverride-7">Yunus Emre’den, Mevlânâ’dan ve İslam terbiyesinden de ilham alan, herkese eşit gözle bakmayı öneren bir demokratlığı, özgürlükçülüğü ve çoğulculuğu kalıcı hale getirebiliriz.   </p>
			<p class="paragraf ParaOverride-7">Yani Ermenisiyle, Alevisiyle, Kürdüyle, Sünnisiyle bir arada huzur içinde, kimsenin bir başkasının inancına karışmadığı bir sistemi oluşturabiliriz.  </p>
			<p class="paragraf ParaOverride-7">Bunun önünde hiçbir engel yok.   </p>
			<p class="paragraf ParaOverride-7">Edindiğimiz tecrübelerden ders çıkarmamız gerek. Olumsuz netice aldığımız çabaları, hiçbir şey olmamış gibi kör bir inat uğruna sürdüremeyiz.  </p>
			<p class="paragraf ParaOverride-7">İslamcılığın ülkeye ne yaptığını, meseleleri nasıl içinden çıkılmaz hale soktuğunu, üstelik temiz inancımızı nasıl kirlettiğini hep beraber gördük.  </p>
			<p class="paragraf ParaOverride-7">Kişisel olarak, bu tecrübe ve görüşlerimi siz okurlara aktarmak, hiç değilse gençlerin bizim düştüğümüz hataya düşmemelerini sağlamak, hayatlarının heba olmasını önlemek gayretindeyim.   </p>
			<p class="paragraf ParaOverride-7">Zira Türkiye’nin de bu üzücü, yıkıcı ve karanlık süreçten ders alacağını umuyorum.  </p>
			<p class="paragraf ParaOverride-7">Elinizdeki kitapta bir araya getirilen yazılar, bu ruhla, bu yaklaşımla kaleme alınmıştır.   </p>
			<p class="paragraf ParaOverride-7">İnsanın kendi çevresinden, yuva bildiği yerden korkunç bir hayal kırıklığıyla kopması da; rezil, küçültücü bir halde yaşayıp gitmesi de hayıflanılacak şeyler.  </p>
			<p class="paragraf ParaOverride-7">Sadece İslamcılık da değil, resmi veya sivil tüm ideolojiler gençlerimizi, en güzel yıllarımızı heba etti, ediyor.  </p>
			<p class="paragraf ParaOverride-7">Bu kitap, dilerim, gençlerin bu meselelerle vakit kaybetmemelerine vesile olsun.  </p>
			<p class="paragraf ParaOverride-7">Selam ve saygılarımla...  </p>
			<p class="paragraf20">  </p>
			<p class="paragraf ParaOverride-9"><span class="CharOverride-12" xml:lang="tr-TR">Levent Gültekin  </span></p>
			<p class="paragraf ParaOverride-9"><span class="CharOverride-13" xml:lang="tr-TR">Mayıs 2015, İstanbul  </span></p>
		</div>
</body>
</html>