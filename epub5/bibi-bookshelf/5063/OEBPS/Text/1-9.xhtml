<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-9</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-42" xml:lang="en-GB">Berbat okullarda mükemmel eğitim<span class="CharOverride-14" xml:lang="tr-TR">  </span></p>
			<p class="arabaslik_sol ParaOverride-7" id="_idParaDest-43">“Dindar nesil” mi, “itaatkâr köleler” mi?  </p>
			<p class="paragraf ParaOverride-7">Tayyip Erdoğan’ın “Dindar nesil yetiştireceğiz” çıkışı etkisini çabuk gösterdi.  </p>
			<p class="paragraf ParaOverride-7">Müslümanlığı, Taliban düzeyinde yorumlayan kimi AK Partili vekiller “dini eğitim” safsatasıyla yeni bir çalışma başlattılar.  </p>
			<p class="paragraf ParaOverride-7">Bugüne kadar uygulanan “dini eğitim”in sağlam karakterli, namuslu, kişilikli, dünyayla, hayatla barışık bir insan çıkaramadığı ortada.  </p>
			<p class="paragraf ParaOverride-7">Buna rağmen meseleye “dini eğitim” düzleminden bakmak, millete kötülüktür.  </p>
			<p class="paragraf ParaOverride-7">Erdoğan sadece çocuğunu imam hatibe gönderenlerin değil, tüm Türkiye’nin başbakanıdır. Ve ülkedeki her çocuğun iyi bir eğitim almasından sorumlu olduğunun farkına varmalıdır.  </p>
			<p class="paragraf ParaOverride-7">Son sözü “Bilge Kral’a; büyük düşünür, devlet adamı Aliya İzzetbegoviç’e bırakmak istiyorum. İzzetbegoviç’in “dindar nesil”, “dini eğitim” üzerine yazdığı bu harika makaleyi hep birlikte okuyalım:  </p>
			<p class="paragraf20">  </p>
			<p class="arayazi ParaOverride-7"><span class="CharOverride-14">Çocuk eğitimi, dini eğitim</span>  </p>
			<p class="arayazi ParaOverride-7">Kısa bir süre önce, iyi ve heyecanlı bir Müslüman olan yakın dostumu, Müslüman gençliğin eğitimi hususunda bir makale yazarken buldum. (...)  </p>
			<p class="arayazi ParaOverride-7">Dostum, dinin ruhuna uygun bir eğitimde ısrar ederken; çocuklara nezaket, tevazu, merhamet, bağışlama, kadere boyun eğme, sabır vs. hasletlerini kazandırmayı gözetiyordu. Çocukların sokaktan, kovboy ve suç filmlerinden, boyalı basından, saldırganlığı ve yarışmacılık ruhunu tahrik eden sporlardan vs. uzak tutulmalarını öneriyordu. Makalede en sık rastlanan kelime “itaat” idi. Çocuk evde ana ve babaya, mektepte hocaya, okulda öğretmene, sokakta polise, işyerinde müdüre, şefe karşı itaatkâr olmalıydı.  </p>
			<p class="arayazi ParaOverride-7">Yazara göre “ideal Müslüman” dövüşmeyen, kovboy filmleri seyretmeyen (onun yerine müzik okuluna giden), futbol oynamayan, kısa saçlı, kızlarla gezmeyen (“zamanı gelince ana ve babası onu evlendirir”) bir çocuktu. O asla bağırmaz, her zaman ve her yerde teşekkür eder ve özür diler. Yazar söylemiyor, ancak devam edebiliriz: Hakkını yiyorlar, o susuyor. Tokat atıyorlar, karşılık vermiyor. “Karıncayı bile incitmiyor” vs.  </p>
			<p class="arayazi ParaOverride-7">Bu makaleyi okurken, cehenneme giden yolun iyi niyetlerle döşendiğini iyice anladım. (...)  </p>
			<p class="arayazi ParaOverride-7">Aslında, asırlardır, İslam’ı anlamadığımızdan, gençliğimizi yanlış eğitiyoruz. (....)  </p>
			<p class="arayazi ParaOverride-7">İtaat felsefesi büyük bahtsızlıktır: Canlıları ruhsuzlaştırmakta, din adına yanlış ülküleri ön plana çıkarmaktadır. Normal insanlardan; pasiflik ve tesellide sığınak arayan hayatı ıskalamış, kendinden emin olmayan tipler yaratmaktadır. (...)  </p>
			<p class="arayazi ParaOverride-7">Müslüman değil, tebaa... Mükemmel, sakin, sessiz tebaa. Neredeyse uşak yetiştiriyorduk! İktidara ne mutlu! Herkes itaatkâr, herkes köle ruhlu, herkes teslim olmuş! Fitne, esaret ve adaletsizlik dolu bir dünyada, gençliğe itaat etmeyi öğütlemek, aynı zamanda kendi halkının ezilmesi ve esir edilmesine ortak olmak değil midir? (...)  </p>
			<p class="arayazi ParaOverride-7">Gencimize İslam’ın ne olması gerektiği değil, eskiden ne olduğu anlatılmaktadır: Fetihler, saraylar, kütüphaneler, mucitler...  </p>
			<p class="arayazi ParaOverride-7">Tabii ki geçmiş önemlidir. Ancak bugün, atalarımızın yaptığı mükemmel güzellikteki camileri saymaktan çok, mahallemizdeki mütevazı camimizin çatısını tamir etmek daha önemlidir. Hatıralarda yaşamaya sebep olacaksa eğer, bütün o muhteşem tarihi yakmak gerekecek galiba! Geçmişte yaşanamayacağını ve bizim bir şeyler yapmamız gerektiğini öğrenmemiz şart. (...)  </p>
			<p class="arayazi ParaOverride-7">Kur’an teslimiyetçiliği yasaklamıştır. Kur’an, sadece tek ve biricik teslimiyeti tesis etmiştir. (...)  </p>
			<p class="arayazi ParaOverride-7">Ana babalar ve eğitimcilerimiz; gençlerin gücünü yok etmesinler. Onları uyuşukluğa yöneltmesinler. Ruhu ölmüş bir genci İslam’a “çevirmenin” imkânı yoktur. Müslümanları eğitmek için, insanları eğitsinler, hem de en kapsayıcı şekilde. Onlarla itaatten çok haysiyet; teslimiyetçilikten çok cesaret; boyun eğmekten çok adalet hakkında konuşsunlar. Kendi yolundan gidecek ve bunun için kimseden izin istemeyecek onurlu bir nesil yetiştirsinler!  </p>
			<p class="arayazi ParaOverride-7">Çünkü İslam’ın ilerlemesini –her türlü ilerlemeyi– sakin ve teslimiyetçi kimseler değil, cesur ve isyankâr ruhlu kişiler gerçekleştirecektir.  </p>
			<p class="arabaslik_sol" id="_idParaDest-44">Dini eğitim isteyenlerin asıl derdi ne?  </p>
			<p class="paragraf ParaOverride-7">Türkiye’nin en dramatik, en can yakıcı sorunu olan eğitim sistemi yeniden tartışılmaya başlandı.  </p>
			<p class="paragraf ParaOverride-7">Ama yine ideolojik bir tutumla.  </p>
			<p class="paragraf ParaOverride-7">Gerçek şu ki ne dini eğitim veren okullar, ne düz liseler, ne de üniversiteler birey yetiştirebiliyor.  </p>
			<p class="paragraf ParaOverride-7">Yeni nesiller sanattan, müzikten, mimariden, ahlaktan, kültürden, görgü kurallarından, değerlerden, kısacası “insan” olma vasfından uzak olarak yetişiyor.  </p>
			<p class="paragraf ParaOverride-7">Eğitimdeki kalitesizlik ne yazık ki yılların sorunu.  </p>
			<p class="paragraf ParaOverride-7">AK Parti on küsur yıldır bu ülkeyi yönetiyor. AK Parti’nin iktidara geldiği yıllarda ilkokula giden bir çocuk şimdi üniversite sıralarında. Bunca yıllık iktidar, bu sorunu çözemedi.  </p>
			<p class="paragraf ParaOverride-7">Eğitim sorunu, tüm kesimleri; dindarını, dinsizini, solcusunu, sağcısını, herkesi aynı oranda etkiliyor.  </p>
			<p class="paragraf ParaOverride-7">Hal böyleyken iş geldi yine ideolojik bir cepheleşmeye takıldı.  </p>
			<p class="paragraf ParaOverride-7">4 + 4 + 4 sistemi tartışılmaya başlandığında TÜSİAD bir açıklama yaptı. Ardından muhafazakâr gazeteler, TV’ler... Herkes olayı kendi meşrebine göre ele almaya başladı. Tartışmalara bakılırsa kimse sorunun köklü ve sağlıklı bir çözüme nasıl kavuşturulacağını dert etmiyor.  </p>
			<p class="paragraf ParaOverride-7">Dikkatimi çeken, dindar kesime mensup bazı gazetecilerin meseleyi ele alma biçimleri, verdikleri tepkiler.  </p>
			<p class="paragraf ParaOverride-7">Bu arkadaşlar tartışmayı anında “dini eğitim” zeminine çekip sorunun adamakıllı tartışılmasının da önünü tıkıyorlar.  </p>
			<p class="paragraf ParaOverride-7">TÜSİAD’ın yaptığı “Eğitim reformunda önceliğimiz yaratıcılık, yenilikçilik, eleştirel düşünme, araştırma, analitik ve yabancı dil becerileri yüksek gençler yetiştirmek olmalıdır” açıklaması, muhafazakâr kesimi fena halde rahatsız etti.  </p>
			<p class="paragraf ParaOverride-7">Peki, muhafazakârlar bu açıklamanın nesinden rahatsız oldular? Bu açıklamada hoşlarına gitmeyen ne var? Tamam, TÜSİAD’ın sabıkası var. Ama bu endişeleri yersiz mi?  </p>
			<p class="paragraf ParaOverride-7">Biz çocuklarımızı bu açıklamadaki vasıflardan uzak, başka türlü kişilere dönüştürmek mi istiyoruz? Hepimiz son yıllarda çocuklarımızı, tam da bu kriterlere göre yetişsin diye, kolejlere göndermiyor muyuz? Ortada dağ gibi bir eğitim sorunu varken meseleye “Vay, asıl amaç dini eğitimin önüne set çekmek” yaygarası koparmak ayıp değil mi?  </p>
			<p class="paragraf ParaOverride-7">Beni asıl rahatsız eden çocuklarını 4 yaşından itibaren İngilizce öğrensin diye kreşlere, oradan kolejlere, oradan iyi üniversite okusun diye yurtdışına gönderenlerin “dini eğitim” taraftarlığına soyunmaları.  </p>
			<p class="paragraf ParaOverride-7">Kimin için istiyorlar bunu? Dini eğitim veren okullar işe yarıyorsa, biz niye çocuklarımızı göndermiyoruz? Hangimiz çocuğumuzu hafız olsun diye Kur’an kursuna gönderdik? Hangimiz çocuğumuzu imam hatibe gönderdik? Niçin kendi çocuğumuzu göndermediğimiz okullara garibanların çocukları gitsin diye büyük bir çaba veriyoruz? Kur’an kursları da, imam hatip liseleri de beklenen eğitimi veremiyor, görüyoruz, bundan dolayı da çocuklarımızı göndermiyoruz. Peki, bu durum ortadayken bu inat, bu çaba niye?  </p>
			<p class="paragraf ParaOverride-7">Kaldı ki din eğitimi dediğimiz şey nedir? Peygamberimizin dediği gibi “güzel ahlak” değil midir? Namuslu olmak değil midir? Güzel ahlak sahibi olmak için çocukların ille Kur’an kursuna veyahut imam hatibe mi gitmeleri gerekiyor?  </p>
			<p class="paragraf ParaOverride-7">Peki ya çocuklarını bu okullara göndermeyenlerin durumu ne olacak? “Onların canı cehenneme” mi diyeceğiz?  </p>
			<p class="paragraf ParaOverride-7">Bizim savunmamız gereken asıl hususlar kalite, ahlak, yüksek kültür olmalı değil mi? Mesele, “insan inşa etmeyi’ tüm eğitim sistemine yaymak değil mi? Dindar aydınlar bu toplumun genelinden sorumlu değiller mi? Her çocuğun yetişme şekli onların sorunu değil mi?  </p>
			<p class="paragraf ParaOverride-7">Dindar yazarların üzerine büyük bir sorumluluk düşüyor. Lütfen meseleleri artık inatla, dar ideolojik tutumla, çıkar hesaplarıyla ele almaktan vazgeçsinler.  </p>
			<p class="paragraf ParaOverride-7">Kim ne derse desin, gözümüzde büyüttüğümüz “dini eğitim”in bekleneni vermediği açık.  </p>
			<p class="paragraf ParaOverride-7">Bu yüzden yazar, çizer, siyasetçi, işadamı, kısacası “gemisini kurtaran” dindarlar, çocuklarını artık Kur’an kurslara, imam hatiplere değil, kolejlere gönderiyorlar.  </p>
			<p class="paragraf ParaOverride-7">Ama diğer taraftan da “Dini eğitim engelleniyor” safsatası üzerinden ideolojik bir kavgaya tutuşuyorlar. Nedir dertleri, anlamıyorum ki?!  </p>
			<p class="paragraf ParaOverride-7">Maksat, eğitim sistemini düzeltmek mi, yoksa cemaatimize, partimize, tarikatımıza eleman yetiştirmek mi? Hangisi?  </p>
			<p class="paragraf ParaOverride-7">Yozlaşma her kesimi yok ediyor. Bu millet çürüyor. Ruhsuz, kimliksiz, kişiliksiz, insanlıktan uzak, düşünmeyen bir nesil yetişiyor, siz hâlâ dini eğitimden bahsediyorsunuz.  </p>
			<p class="paragraf ParaOverride-7">Asıl iş bu çürümenin önüne geçilmesi değil midir? Toplum dindarı, dinsizi, solcusu, sağcısıyla büyük bir ahlaki yozlaşma yaşıyor. Amaç bunu engellemek değil midir? “Dindar olsun da, kimliksiz, kişiliksiz, ahlaktan yoksun olsa da problem değil” mi diyeceğiz?  </p>
			<p class="paragraf ParaOverride-7">Yürürlükteki kesintisiz sistemin mi, yoksa getirilmeye çalışılan kesintili sistemin mi daha faydalı olacağını bilmiyorum. Kimin hangi saikle bu değişikliğe gittiğini de bilmiyorum.  </p>
			<p class="paragraf ParaOverride-7">Fakat çare, din düşmanlığı veyahut din istismarı yapmadan bu toplumun her ferdine fayda getirecek bir eğitim sistemi ortaya çıkarmaktadır. Dinden bağımsız bir ahlaki terbiye olmayacağını düşünen arkadaşlar, artık bu takıntılarından vazgeçseler iyi olur. “Dini eğitim”le yetişenlerin de ne halde olduklarını hepimiz görüyoruz. Buna rağmen hâlâ “dini eğitim veren okullar” diye inat etmek en hafif deyimle düşüncesizlik değilse nedir ki?  </p>
			<p class="paragraf ParaOverride-7">Yüksek kültürlü, yüksek ahlaklı, düşünen, okuyan, araştıran, dünya ile iletişim halinde bir nesilden dindarlık zarar görmez. Yoksa dine güvenmiyor musunuz?  </p>
			<p class="paragraf ParaOverride-7">Kaldı ki din eğitimi aile ortamında zaten verilmiyor mu?  </p>
			<p class="paragraf ParaOverride-7">Niçin ille okul? Niçin ille tanımadığımız insanların eliyle?  </p>
			<p class="paragraf ParaOverride-7">Muhafazakâr medya aklını başına toplamalı. Lütfen meseleyi ideolojiyle ele almayı bırakın. Bu toplum üzerinden, bu milletin çocuklarının geleceği üzerinden kendinize taraftar, okur, seçmen, mürit oluşturma çabasına girmeyin. Bırakın bu toplumun gariban dindar kesimi de sizin çocuklarınız gibi dünyayla barışık, iletişim kurabilen; kendine, düşüncesine, dinine güvenen bireyler olarak yetişsin. Son 10 yıldır kolejlerde okuyan çocuklarımızdan hangisi dinsiz olup çıktı?  </p>
			<p class="paragraf ParaOverride-7">Bu arada, dini eğitimi, en çok da kendi mensuplarını kolejlerde ve ABD’de okutmakla ün yapan Zaman grubunun savunuyor olması ilginç değil mi?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt81.jpeg"/></span>    </p>
			<p class="arabaslik_sol ParaOverride-7" id="_idParaDest-45">Yeni nesilleri hangi dine göre yetiştireceksiniz?  </p>
			<p class="paragraf ParaOverride-7">Tayyip Erdoğan’ın “Dindar nesil yetiştireceğiz” açıklaması medyada bir hayli dikkat çekti. Dikkat çekmekle kalmadı, rahatsızlık da doğurdu.  </p>
			<p class="paragraf ParaOverride-7">Rahatsızlık duyanlar arasında, geçmişte Türkiye’de Müslüman kimliğin belirginlik kazanmasını savunan biri olarak ben de varım.  </p>
			<p class="paragraf ParaOverride-7">Evet, Tayyip Erdoğan’ın bu açıklamasını duyduğumda tuhaf bir rahatsızlık hissettim.  </p>
			<p class="paragraf ParaOverride-7">Niye? Benim dindarla, dindarlıkla yıllardır savunduğum değerlerin bir siyasetçi tarafından dile getirilmesiyle ne alıp veremediğim olabilir? Niçin sevinmem gereken yerde üzüntüye gark oluyorum?  </p>
			<p class="paragraf ParaOverride-7">Nasıl oluyor da dindar bir nesil yetiştirileceğinin söylenmesi beni duraksatıyor? Bende mi bir acayiplik husule geldi?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt82.jpeg"/></span>    </p>
			<p class="paragraf ParaOverride-7">Medyada Ahmet Altan, Hasan Cemal, Ahmet Hakan gibi birçok köşe yazarı Erdoğan’ın bu çıkışından duydukları rahatsızlıkları dile getirdiler.  </p>
			<p class="paragraf ParaOverride-7">Bu konudaki itirazların birçoğuna ben de katılıyorum. Elbette bu arkadaşlarla farklı düşündüğümüz noktalar yok değil. Ama yazılanların genel çerçevesinin anlaşılır, makul itirazlardan oluştuğunu düşünüyorum.  </p>
			<p class="paragraf ParaOverride-7">Fakat ne hikmetse muhafazakâr yazarlar pek bu topa girmedi.  </p>
			<p class="paragraf ParaOverride-7">Onların ne düşündüğünü öğrenemedik. Erdoğan’ın önerisini sevinçle mi yoksa endişeyle mi karşıladılar, bilmiyoruz.  </p>
			<p class="paragraf ParaOverride-7">AK Parti’yi destekleyen medyadan, “dindar nesil” önerisiyle ilgili kalem oynatan bir iki kişi vardı, ama onlar da her zamanki gibi başbakanın “üstün zekâsıyla aslında politika yaptığını, yoksa amacının böyle bir misyon taşımak olmadığını” ileri sürerek başbakanın açıklamasını tevil yoluna gittiler.  </p>
			<p class="paragraf ParaOverride-7">Muhafazakâr-İslamcı aydın, yazar, çizerlerden daha esaslı bir sorgulama, daha etraflı yorumlar beklerdim. Fakat yok.  </p>
			<p class="paragraf ParaOverride-7">Peki... Başbakanın beyanını ben neden yadırgadım?  </p>
			<p class="paragraf ParaOverride-7">Rahatsız olmamda, günümüz dindarlarının, dindarlığının büyük etkisi var.  </p>
			<p class="paragraf ParaOverride-7">Bana göre dindar nesil yetiştirmeden önce dindarlığı, dinin algılanma biçimini, yorumlanışını elden geçirip sarahate kavuşturmak gerek.  </p>
			<p class="paragraf ParaOverride-7">Çünkü günümüz dindarlığı insanları adam etmiyor. Kimseyi düştüğü çukurdan çıkarmıyor.  </p>
			<p class="paragraf ParaOverride-7">Halbuki dinler insanları doğru yola ulaştırmak, onlara sağlam bir ahlak vermek, kısacası insanları karanlıktan, kötülükten aydınlığa, güzele taşımak için var. Öyle değil mi?  </p>
			<p class="paragraf ParaOverride-7">Fakat bugünkü dindarlık tasavvuru böyle bir değişimi sağlıyor mu? İnsanlar dindar oldukları için daha ahlaklı, daha namuslu, daha adaletli olup cehaletten kurtuluyorlar mı?  </p>
			<p class="paragraf ParaOverride-7">Bugün gerek medyada gerek siyasette hatta ticarette “dindarlığın ona kattıklarından ötürü” daha düzgün, daha namuslu olan kaç insan var?  </p>
			<p class="paragraf ParaOverride-7">Yıllardır onlarca cemaat, tarikat, siyasi parti, sivil toplum kuruluşu “dindar nesil” yetiştirmeye çabalıyor. Peki, nerede yetiştirilen dindar nesiller?  </p>
			<p class="paragraf ParaOverride-7">Nereye kayboldu Allah sevgisiyle dolu bu insanlar?  </p>
			<p class="paragraf ParaOverride-7">Pardon ama, hangi cehennemdeler?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt83.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Yaklaşık 100 yıllık bir çaba var ortada. Buna rağmen niçin Türkiye dindar nesil yetiştirilmeye başlanan noktanın fersah fersah gerisinde? Bunca çaba niye sonuç vermedi?  </p>
			<p class="paragraf ParaOverride-7">Bugün belimizi kıran onca haksızlık, onca yüz kızartıcı tutum, onca pespayelik, onca düşük profilli iş kimden sadır oluyor? Bu insanlara aşılanan dindarlık işe yarıyorsa, bugün iktidardaki, medyadaki, bürokrasideki, ticaretteki, daha önce yetiştirilen dindarların durumunu nereye koyacağız?  </p>
			<p class="paragraf ParaOverride-7">Yargıdaki haksızlıkların, zulümlerin sorumlusu olarak görülen dindarları kim yetiştirdi?  </p>
			<p class="paragraf ParaOverride-7">Deniz Feneri ve benzer skandallara hangi dindarlar imza attı? Hangi dindarlar bu davanın sanıklarına değil, olayı araştıran savcılarına ceza kesti? Yolsuzlukla, haksızlıkla, hasetle beslenen bunca dindar hangi eğitimin ürünü?  </p>
			<p class="paragraf ParaOverride-7">Hangi dindarlar elde ettikleri maddi kazançları korumak veya artırmak için insanların mahrem hallerini kasete alıp piyasaya sürmekle suçlanıyor?  </p>
			<p class="paragraf ParaOverride-7">Yıllardır belediyeler eliyle şehirleri böyle yamuk yumuk yaşanmaz köyler haline hangi dindar nesil getirdi?  </p>
			<p class="paragraf ParaOverride-7">Bugün Müslüman ülkelerin birer kan gölüne çevrilmesine hangi dindarlar sebep oluyor veya ortaklık ediyor?  </p>
			<p class="paragraf ParaOverride-7">Dindarlar eğitimde, müzikte, mimaride, şehircilikte, devlet yönetiminde, başkasının hakkını korumada nasıl bir yüksek ahlak ve sağlam kişilik ortaya koydular?  </p>
			<p class="paragraf ParaOverride-7">Ticarette gurur veren hangi ahlakı, hangi başarıyı ortaya koydular?  </p>
			<p class="paragraf ParaOverride-7">Niçin “Allah korkusuyla” yetiştirilen insanlar topluma huzur, refah, adalet değil de korku, bunalım hatta tiksinti yayıyorlar?  </p>
			<p class="paragraf ParaOverride-7">Hal böyleyken, her şey apaçık ortadayken “dindar nesil” yetiştirme kervanına başbakanın öncülük etmesine niçin sevinelim ki?  </p>
			<p class="paragraf ParaOverride-7">Kısacası, mevcut dindar nesilden ne hayır gördük ki, müstakbel dindar nesillerin yolunu gözleyelim? Başbakanın sözünü bir müjde gibi algılamak için dindarların din dışı, ahlak dışı, insanlık dışı motivasyonlarını, heyecanlarını paylaşıyor olmak gerek herhalde.  </p>
			<p class="paragraf ParaOverride-7">Görünen o ki, yeni nesillere empoze etmek istedikleri değerlerin hiçbirine kendileri inanmadı. Herkes ulaşılamaz saydığı dindarlığı başkasında görmek istedi. Dindarlıkla gelmesini umduğu ahlakı, şahsiyeti, itibarı kendinde değil başkasında aradı.  </p>
			<p class="paragraf ParaOverride-7">Cemaatler, tarikatlar, partiler dindar nesil yetiştirirken insanları Allah’a değil, kendilerine kul köle ettiler.  </p>
			<p class="paragraf ParaOverride-7">Ve ortaya saygıdeğer Müslüman yerine, ne olduğu belli olmayan ucube bir insan tipi çıktı.  </p>
			<p class="paragraf ParaOverride-7">Öncelikli husus insanları nasıl yetiştirdiğimiz değil, bizzat kendimizin nasıl bir insan olduğumuzdur.  </p>
			<p class="paragraf ParaOverride-7">Şimdi şöyle bir düşünün, yolda giderken bir turist bizi durdursa, “Efendi, beni sizin dininize davet etseniz, sizin gibi bir Müslüman olmamı ister misiniz?” dese ne cevap vereceğiz? “Evet evet, sana tam da benim gibi bir Müslüman olmanı öneriyorum” diyecek kaç dindar var bu toplumda?  </p>
			<p class="paragraf ParaOverride-7">Diğer taraftan kimse çocuğunun kendisi gibi olmasını da istemiyor. Farkında mısınız?  </p>
			<p class="paragraf ParaOverride-7">Herkes çocuğuna kendinde olmayanları anlatıp “büyük adam”, “iyi insan” olmasını öneriyor.  </p>
			<p class="paragraf ParaOverride-7">Mesela çocuklarımız karşımıza dikilip “Anne/baba, ben tam da senin gibi bir dindar, senin gibi bir solcu, senin gibi bir insan olmak istiyorum” dediğinde ne cevap veririz? “Evet, çocuğum tam da benim gibi ol” diyecek kaç ebeveyn var bu ülkede?  </p>
			<p class="paragraf ParaOverride-7">AK Partili yetkililere soralım: “Dindar nesil yetiştirmeyi düşünüyorsunuz ya, sizin gibi bir dindar olmamızı ister misiniz?”  </p>
			<p class="paragraf ParaOverride-7">Başbakanın yetiştirmeyi düşündüğü dindar nesle, meselenin dindar olmak değil insan olmak, ahlaklı, sağlam karakterli, hakşinas, adil olmak, insanlara korku değil huzur vermek olduğunu kim anlatacak? Hangi aydın, hangi akademisyen, hangi kanaat önderi, hangi danışman, hangi siyasetçi, hangi ilahiyatçı, hangi gazeteci toplum nezdindeki kişisel konumunu düşünmeden, din diye oluşturulan korku duvarlarına balyoz indirecek? Kim cemaatlerin, tarikatların her birinin birer din olarak algılandığı günümüz Türkiyesi’nde insanlara gerçek dini anlatacak?  </p>
			<p class="paragraf ParaOverride-7">Lois Nizer’in dediği gibi, “Gerçek din ilan ettiğimiz inancımız değil, sürdürdüğümüz hayattır.”  </p>
			<p class="paragraf ParaOverride-7">Peki, bugün bu nesilleri hangi dine göre yetiştireceğiz? İlan ettiğimiz dine göre mi, yoksa yaşadığımız hayata göre mi? Bence mesele buradadır.  </p>
			<p class="paragraf ParaOverride-7">Yaşadığınız hayatı bu nesillere din olarak sunacaksanız, aman benim çocuğumdan uzak durun. Evlatlarımıza örnek olamıyorsunuz, bari bayat laflar etmeyin.  </p>
			<p class="arabaslik_sol ParaOverride-7" id="_idParaDest-46">Başörtüsü dindarlara yakışıyor mu?  </p>
			<p class="paragraf ParaOverride-7">Hükümet ortaöğretimde başörtüsünü serbest bıraktı.  </p>
			<p class="paragraf ParaOverride-7">Özgürlüklerden yana olan herkesi memnun etmesi gereken bir adım.  </p>
			<p class="paragraf ParaOverride-7">Fakat bu kararı sevinçle karşılamam gerekirken, derin bir endişe ve huzursuzluk duydum.  </p>
			<p class="paragraf ParaOverride-7">Ben ki ömrümün yarısını bu tür değerlerin serbestisi için mücadele vererek geçirdim.  </p>
			<p class="paragraf ParaOverride-7">Tam da istediğim her şey oluyor, uğruna mücadele verdiğimiz değerler özgürleşiyor, yasaklar son buluyor ama ben hâlâ rahatsızım.  </p>
			<p class="paragraf ParaOverride-7">Peki nedir benim derdim?  </p>
			<p class="paragraf ParaOverride-7">Kız çocuklarımızın liselerde başlarını örtmesinden mi rahatsız oluyorum? Yoksa Türkiye biraz daha dindar bir görüntüye bürünecek diye mi hüzünleniyorum?  </p>
			<p class="paragraf ParaOverride-7">Benim gibi hemen hemen her yazısında “özgürlük ve demokrasi” vurgusu yapan biri, bir yasağın ortadan kaldırılmasından niye huzursuzluk duyar?  </p>
			<p class="paragraf ParaOverride-7">Elbette Türkiye’de herkesin, istediği yaşam tarzını seçme hakkı var. Ona göre yaşama, çocuğunu ona göre yetiştirme hakkı var.  </p>
			<p class="paragraf ParaOverride-7">Farklı yaşam tarzlarına set çeken yasakların kalkması elbette hepimizi mutlu etmeli.  </p>
			<p class="paragraf ParaOverride-7">Fakat etmiyor. Niçin?  </p>
			<p class="paragraf ParaOverride-7">Çünkü bu bir özgürlük adımı değil.  </p>
			<p class="paragraf ParaOverride-7">Toplumun bir kesimini, özgürlük bağışlayarak tutsak etme durumu.  </p>
			<p class="paragraf ParaOverride-7">Toplumun bütün kesimlerinin yasaklarla sorunu varken, sadece dindarlara öncelik vermek, onları el üstünde tutmak, onları diğerlerinden ayırmak toplum nezdinde dindarları ötekileştirmekten başka bir işe yaramayacaktır.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt84.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Şöyle düşünün: Üç beş çocuğu olan baskıcı bir baba var. Evde sürekli terör estiriyor. Kaba, nobran, tahammülsüz, konuşmayı ve tartışmayı, dertten anlamayı bilmez bir yapısı var.  </p>
			<p class="paragraf ParaOverride-7">Tek bildiği şey, korku ve baskıyla çocukları üzerinde hâkimiyet kurmak.  </p>
			<p class="paragraf ParaOverride-7">İşte bu baba sadece bir çocuğunun isteğini karşılıyor. Onun bir dediğini iki etmiyor.  </p>
			<p class="paragraf ParaOverride-7">Diğerlerinden esirgediği şefkat ve yakınlığı ona gösteriyor. Onu mutlu etmeyi neredeyse tek vazife olarak görüyor.  </p>
			<p class="paragraf ParaOverride-7">İşte, kayırılan, torpil geçilen, korunup kollanan çocuk olmak beni fazlasıyla rahatsız ediyor.  </p>
			<p class="paragraf ParaOverride-7">Çünkü bu baba yaptıklarıyla o çocuğu diğer kardeşleri gözünde nefret objesine dönüştürüyor.  </p>
			<p class="paragraf ParaOverride-7">Babanın bu tutumu, kardeşler arasındaki bağı onarılmaz bir şekilde tahrip ediyor.  </p>
			<p class="paragraf ParaOverride-7">Diğer kardeşlerin, o çocuğa nefretle bakacak olmasından fena halde huzursuz oluyorum.  </p>
			<p class="paragraf ParaOverride-7">Babanın düşüncesiz tavrı nedeniyle o çocuğun evde yalnızlaştırıldığını, ötekileştirildiğini düşünüyorum.  </p>
			<p class="paragraf ParaOverride-7">Diğer çocuklarına takındığı yasakçı, umursamaz tavır, onlara karşı kullandığı çatışmacı ve kaba üslup kardeşler arasındaki bağa büyük darbe indiriyor.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt85.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Her alanda özgürlükleri kısıtla. Baskı ve korkuyla ülkeyi yönet. Alevilerin taleplerini görmezden gel. Kürtlerin isteklerine net bir cevap verme, ama mesele dindarlar olunca her yasağı büyük bir kolaylıkla kaldır.  </p>
			<p class="paragraf ParaOverride-7">Kim o torpil geçilen çocuğun yerinde olmak isterse olsun; ama dindarlar bunca mücadeleyi kayırılan, korunan, el üstünde tutulan olmak için vermedi.  </p>
			<p class="paragraf ParaOverride-7">Eşitlik için, özgürlük için, gerçek bir ferahlık için, toplumun bütününe yayılan bir huzur için ülkemizdeki yasaklarla mücadele ediyorduk.  </p>
			<p class="paragraf ParaOverride-7">Şimdi bal tutan parmağımızı yalayıp mutlu mu olacağız?  </p>
			<p class="paragraf ParaOverride-7">Ülkenin birliği, bütünlüğü ve huzuru için yola çıkan dindarların sadece kendi mutluluklarına ve kazanımlarına fit olmalarını anlamıyorum.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt86.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Bu kararın beni rahatsız eden bir başka yönü daha var:  </p>
			<p class="paragraf ParaOverride-7">Dindarlara öz evlat muamelesi çeken o babanın kimliği ve kişiliği.  </p>
			<p class="paragraf ParaOverride-7">Türkiye tarihinde dindarlığın imajına en ağır darbeyi vurmuş bir iktidar, dindarların avukatlığını yaparak itibar toplama derdinde.  </p>
			<p class="paragraf ParaOverride-7">“Dindar adam çalmaz” algısını yerle bir etmiş bir iktidar, başör-tüsü gibi değerlere gösterdiği yakınlıkla itibar onarma peşinde.   </p>
			<p class="paragraf ParaOverride-7">Başörtüsünün o temiz ve sade imajına en koyu lekeyi sürmüş bir iktidar, başörtüsüne kıymet verdiğini gösterme çabasında.  </p>
			<p class="paragraf ParaOverride-7">Dindarlık eşittir kabalık, tahammülsüzlük, nobranlık, despotluk algısının oluşmasına, yerleşmesine sebep olan iktidar, dindarların hamisi olma peşinde.  </p>
			<p class="paragraf ParaOverride-7">“Bakara makara” yapana yüreğini açanlar, 700 bin TL’lik saat takanı el üstünde tutanlar, “O parayı kabul etme oğlum, nasıl olsa o işadamı kucağımıza düşecek” diyerek rüşveti meşrulaştıranlar, dindarların koruyucusu oluyor öyle mi?  </p>
			<p class="paragraf ParaOverride-7">Gerçek dindarlıktan zerre kadar nasip almamışlar, ama küçük sembolik gösterilerle dindarlık taslıyorlar.  </p>
			<p class="paragraf ParaOverride-7">Ve bu durumdan da hiçbir gerçek dindar rahatsız olmuyor. Onların tek derdi elde ettikleri kazanımlar.  </p>
			<p class="paragraf ParaOverride-7">Eğitim sistemini felç et. Toplumu ayrıştır. Çatışmacılığı siyasi bir üslup olarak benimse. Yolsuzluklara bulaş. Her alanda özgürlükleri kısıtla ama başörtüsüne serbestlik vererek özgürlükçülük ve dindarlık oyna.  </p>
			<p class="paragraf ParaOverride-7">Akıl alır gibi değil.  </p>
			<p class="paragraf ParaOverride-7">Bu ülkenin namuslu ve gerçek dindarlarına şöyle demek yakışırdı:  </p>
			<p class="paragraf ParaOverride-7">“Özgürlüğü biz sadece kendimiz için değil, komşularımız, arkadaşlarımız, bütün ülke için istiyoruz. Bizi toplumun diğer bireylerinin gözünde nefret objesi yapacak tutum ve davranışlardan kaçının. Özgürlüğü ve demokrasiyi bütün bir ülke için sağlayana kadar bu hakkı kullanmayacağız...”  </p>
			<p class="paragraf ParaOverride-7">Çünkü ancak böyle diyebilirsek iç barışı, gerçek kaynaşmayı, toplumsal bütünlüğü sağlayabiliriz.  </p>
			<p class="paragraf ParaOverride-7">Ortaöğretimde okuyan başörtülü bir kızım olsaydı; kaba, çatışmacı, tahammülsüz, baskıcı bir babanın el üstünde tuttuğu, torpil geçtiği, koruyup kolladığı biri olmaktansa bu karardan sonra kızımın başını açmasını, okula öyle gitmesini öğütlerdim.  </p>
			<p class="paragraf ParaOverride-7">Çünkü İslam başımızı örtmeden önce haysiyetli, adaletli ve hakbilir olmayı öğretti bize.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt87.jpeg"/></span>    </p>
			<p class="arabaslik_sol ParaOverride-7" id="_idParaDest-47">İmam hatipler misyonunu tamamladı mı?  </p>
			<p class="paragraf ParaOverride-7"><span class="CharOverride-15">Zaman </span>yazarı Mümtaz’er Türköne’nin başlattığı, ardından Hayrettin Karaman ve Ali Bulaç gibi birçok yazarın dahil olduğu bir tartışma sürüyor.  </p>
			<p class="paragraf ParaOverride-7">Mümtaz’er Türköne “imam hatiplerin misyonunu tamamladığını” ileri sürerek bu okullara gerek kalmadığı görüşünde.  </p>
			<p class="paragraf ParaOverride-7">Diğer yazarlar ise “imam hatiplerin deruhte ettiği dini eğitim ve dindar nesil yetiştirme misyonunun güçlenerek sürdürülmesi gerektiğini” ileri sürüyorlar.  </p>
			<p class="paragraf ParaOverride-7">Tartışmanın özeti bu.  </p>
			<p class="paragraf ParaOverride-7">Benim merak ettiğim, bütün eğitim sistemi büyük bir sefalet içindeyken niçin sadece imam hatip liseleri tartışılıyor? Niçin eğitim sistemindeki yeri yüzde 4 olan imam hatiplerin durumu, geleceği konuşuluyorken, geriye kalan yüzde 96 kimsenin umurunda değil?  </p>
			<p class="paragraf ParaOverride-7">Bütün bir lise eğitimi, hatta bütün eğitim sistemi perişan vaziyette görmüyor musunuz?  </p>
			<p class="paragraf ParaOverride-7">Mesela çocuğunu imam hatibe göndermeyen bir veli, hangi okula gönderirse daha doğru bir tercihte bulunmuş olabilir ki?   </p>
			<p class="paragraf ParaOverride-7">Veyahut imam hatibe gidenlerin, gitmeyenlerden farklı ne tür üstün özellikleri var? İmam hatibe giden öğrenciler hangi vasıflarından dolayı diğer liselere gidenlerden daha fazla takdiri, övgüyü, itibarı hak ediyor?  </p>
			<p class="paragraf ParaOverride-7">Lise talebesi denince, okullardaki tuvaleti bile kullanmayı bilmeyen milyonlardan bahsediyoruz.  </p>
			<p class="paragraf ParaOverride-7">Düz liselerdeki veyahut meslek liselerindeki vahameti hepimiz biliyoruz.  </p>
			<p class="paragraf ParaOverride-7">Buna rağmen imam hatiplerin tartışma konusu yapılması yüzeysellikten kaynaklanıyor.  </p>
			<p class="paragraf ParaOverride-7">İslamcı aydınlar, yazarlar, siyasetçiler niçin imam hatibi dert ettikleri kadar genel eğitimdeki felaketi dert etmiyorlar?  </p>
			<p class="paragraf ParaOverride-7">Türkiye’de gıpta edilen, itibar gösterilen, herkesin büyük bir heyecanla çocuğunu okutmak istediği liselerin birkaç yabancı kökenli lise olmasından utanç duyulması gerekmiyor mu?  </p>
			<p class="paragraf ParaOverride-7">Amerikalılara ait Robert Koleji ve Üsküdar Amerikan Lisesi, Almanlara ait Alman Lisesi, yine Fransızlara ait Saint Joseph ve Notre Dame de Sion gibi okulların Türkiye’nin en iyi liseleri olması aydınların, özellikle de muhafazakâr aydınların başını öne eğdirmiyor mu?  </p>
			<p class="paragraf ParaOverride-7">Türkiye’de yukarıda saydığım liselerden birinden mezun değilseniz hangi lisede okuduğunuzun bir kıymeti yok, farkında değil misiniz? Çocuklarını bu gözde liselere göndermeyen “gariban” kesime imam hatibi de, düz liseyi de seçenek olarak sunabilirsiniz. Ne fark eder ki?  </p>
			<p class="paragraf ParaOverride-7">Tablo bu kadar yüz kızartıcıyken Türk aydınları, “İmam hatipler kalsın mı, gitsin mi?” tartışması yapıyor.  </p>
			<p class="paragraf ParaOverride-7">İmam hatipler kalsa ne olur, gitse ne olur? Varlığından ne hayır gördük ki yokluğundan ne zeval görelim?  </p>
			<p class="paragraf ParaOverride-7">Diğer taraftan ”İmam hatipler dini eğitim veriyor, dindar nesiller yetiştiriyor” diyenlerin öncelikle cevap vermeleri gereken sorular var:  </p>
			<p class="paragraf ParaOverride-7">40 yıldır bu okulların yetiştirdiği o “dindar nesiller” nerede Allah aşkına?  </p>
			<p class="paragraf ParaOverride-7">Bu okullarda öğretilen “din”in çocuklara bir ahlak, bir şahsiyet, dürüstlük, en önemlisi bir farkındalık katmadığını görmüyorlar mı?  </p>
			<p class="paragraf ParaOverride-7">İmam hatip okullarının hangi üstün özellikleri bu okullardan mezun olanları daha itibarlı yapıyor?  </p>
			<p class="paragraf ParaOverride-7">Günümüz Türkiyesi’nde imam hatip mezunu bir insanın, herkesin gıptayla baktığı biri olmamasının, olamamasının sorumlusu kim?  </p>
			<p class="paragraf ParaOverride-7">Kim bu okulları siyasi geleceği için heba etti?  </p>
			<p class="paragraf ParaOverride-7">Kim bu okula gönderilen çocukları bir “arka bahçe”ye hapsetti?  </p>
			<p class="paragraf ParaOverride-7">Kim imam hatiplerin toplum nezdindeki itibarını kendi hesaplarına kurban verdi?  </p>
			<p class="paragraf ParaOverride-7">İslamcı aydınların, siyasilerin, kanaat önderlerinin bu ülkenin dindar halkına bir özür borçları olduğunu düşünüyorum.  </p>
			<p class="paragraf ParaOverride-7">Bu toplumun bir kesimini “Sizi daha iyi yetiştireceğiz” diye peşlerine takıp yarı yolda bırakanlar, bu okula çocuğunu gönderenlere bir hesap vermeliler.  </p>
			<p class="paragraf ParaOverride-7">Bu çocukları çatışmanın bir tarafı haline getirip toplumun “öteki”si yapanların utanması gereken bir tablo var.  </p>
			<p class="paragraf ParaOverride-7">Görmüyor musunuz imam hatip liselerinin toplum nezdindeki imajını?  </p>
			<p class="paragraf ParaOverride-7">Görmüyor musunuz bu okuldan mezun olanların gerçek hayatta karşılaştığı sıkıntıları? Görmüyor musunuz bu okulların dindarları daha da “öteki” yapan sığ yapısını? Aleladelik, yetersizlik, yüzeysellik bu okulların en büyük özellikleri haline geldi, farkında değil misiniz?  </p>
			<p class="paragraf ParaOverride-7">Bütün bunlar ortadayken niçin esasa değil, sayıya ağırlık veriyorsunuz?  </p>
			<p class="paragraf ParaOverride-7">Niçin bu okulları herkesin gıpta ettiği bir tercih haline getiremiyorsunuz?  </p>
			<p class="paragraf ParaOverride-7">Üzülerek söyleyebilirim ki imam hatip okullarına çocuklarını gönderen ailelerin samimiyetini “siyasal islamcılığın” hesaplarına ve yetersizliklerine kurban verdiler.   </p>
			<p class="paragraf ParaOverride-7">İmam hatiplerin bugünkü imajı, bu okullardan ziyade, siyasal İslamcılığın misyonunu tamamladığının en büyük göstergesidir.  </p>
			<p class="paragraf ParaOverride-7">Lise dönemi bir çocuğun yapmadığında, öğrenmediğinde geç kaldığı bir dönemdir. Dikkat edin hayatta geç kaldığımız ne varsa hepsi lise dönemindendir.  </p>
			<p class="paragraf ParaOverride-7">Türkiye’de lise sisteminin çöktüğü, bu sistemin nesilleri heba ettiği, okulların birer uyuşturucu satış merkezine dönüştüğü bir ortamda sadece imam hatip liselerini tartışmak üzüm yemek değil bağcıyı dövmektir.  </p>
		</div>
</body>
</html>