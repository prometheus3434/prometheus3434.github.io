<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-11</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-55" xml:lang="en-GB">Kifayetsiz muhalefet  </p>
			<p class="arabaslik_sol ParaOverride-7" id="_idParaDest-56">MHP’lilere bir çift sözüm var  </p>
			<p class="paragraf ParaOverride-7">Türkiye’yi çok sevdiğinizi söylüyorsunuz. Ülkenin bütünlüğü sizin için çok önemli. Böyle diyorsunuz.  </p>
			<p class="paragraf ParaOverride-7">Tam da varlığınızla, söz ve davranışlarınızla bu bütünlüğün önündeki engellerden biri oldunuz.   </p>
			<p class="paragraf ParaOverride-7">Sevdiğinizi söylerken ötekileştiriyorsunuz. Bütünlüğü savunurken ayrıştırıyorsunuz.  </p>
			<p class="paragraf ParaOverride-7">Çünkü benimsediğiniz ideolojiyi negatiflik yani “Yapmayız- yaptırmayız” dayatmacılığı üzerine kurmuşsunuz.  </p>
			<p class="paragraf ParaOverride-7">Sizin bu yurtseverlikten uzak, kuru slogana dayalı milliyetçilik anlayışınız yüzünden Türk kimliği kirlendi.  </p>
			<p class="paragraf ParaOverride-7">Dayatmacı ve kaba tavırlarınız yüzünden Türklük bir üst kimlik niteliğine kavuşamadı.  </p>
			<p class="paragraf ParaOverride-7">Milletin kenetlenmesi, memleketin bereketlenmesi, hepimizin ağız tadı için bir teklifiniz yok.  </p>
			<p class="paragraf ParaOverride-7">Türkiye’yi bir gömlek yukarı çekecek ne bir sözünüz var ne de bir eyleminiz.  </p>
			<p class="paragraf ParaOverride-7">Birliğimizi sağlamlaştıracak, tüm toplumu etkisi altına alacak içten tek bir cümleniz yok.  </p>
			<p class="paragraf ParaOverride-7">Memleketi geri kalmışlıktan kurtarmaya kafa yormuyorsunuz.  </p>
			<p class="paragraf ParaOverride-7">Eğitim sisteminin içler acısı durumu sizi pek ilgilendirmiyor.  </p>
			<p class="paragraf ParaOverride-7">Şehirlerimiz talan ediliyor, engel olamıyorsunuz.  </p>
			<p class="paragraf ParaOverride-7">Ülkemiz bir iç çatışmaya sürükleniyor, bu gidişatı değiştirecek ne bir çabanız var ne de bir sözünüz.  </p>
			<p class="paragraf ParaOverride-7">Gençlerimiz ülkeden kaçmayı bir kurtuluş yolu olarak görüyor, siz hâlâ “Böldürmeyiz” sloganı atmakla meşgulsünüz.  </p>
			<p class="paragraf ParaOverride-7">Duygusu ve derinliği olmayan bir Türkiye sevginiz var.  </p>
			<p class="paragraf ParaOverride-7">Bundan dolayı da toplumla bir duygu birliği kuramıyorsunuz.  </p>
			<p class="paragraf ParaOverride-7">“Biz Türkiye’yi severiz Türkiye’de bizi sever. Sevgimiz karşılıklı olmalı” diyecek durumda olmadığınız için karşılıksız aşka dayalı bir milliyetçilik yapıyorsunuz.  </p>
			<p class="paragraf ParaOverride-7">Milliyetçilik bizi yakınlaştırmıyor, tam tersine birbirimizden daha da koparıyorsa orada bir sorun var demektir. Bunu bir türlü akıl edemiyorsunuz.  </p>
			<p class="paragraf ParaOverride-7">Milliyetçiliği bir üst kimliğe dayalı modern bir olguya dönüştüremediniz.  </p>
			<p class="paragraf ParaOverride-7">Yurtseverliği hepimiz için ortak bir paydaya dönüştürmemiz gerek. Fakat tam da sizin tavrınız yüzünden bunu başaramıyoruz.  </p>
			<p class="paragraf ParaOverride-7">Hepsinden önemlisi, kuşatıcı bir barış dili kuramadınız.  </p>
			<p class="paragraf ParaOverride-7">İngiliz yazar ve şair Richard Aldington, “Yurtseverlik güçlü ve ortak bir sorumluluk duygusudur. Milliyetçilik ise çöplükte öten horozun şişinmesidir” der.  </p>
			<p class="paragraf ParaOverride-7">Ne yazık ki sizin savunduğunuz milliyetçilik; bağırmak, ötekileştirmek, meydan okumak, tehdit etmek, slogan atmaktan öteye gitmedi.  </p>
			<p class="paragraf ParaOverride-7">İnsanlar sizinle ilgili şöyle düşünüyor: “Bunlar sokağa çıkmasın, kavga çıkarmasın, uslu dursunlar bizim için yeterli.”  </p>
			<p class="paragraf ParaOverride-7">Sanırım bunun ne kadar küçük düşürücü ve sizin için utanç verici bir tablo olduğunun farkında değilsiniz.   </p>
			<p class="paragraf ParaOverride-7">Toplumun size söylediği “Gölge etme başka ihsan etme istemem” sözünü paye olarak algılıyorsunuz.  </p>
			<p class="paragraf ParaOverride-7">Çünkü sokağa çıkmayarak, kavga çıkarmayarak topluma karşı vazifenizi yaptığınızı düşünüyorsunuz.  </p>
			<p class="paragraf ParaOverride-7">Sloganlara, sembollere o kadar çok önem veriyorsunuz ki iki kostüm ve iki cümleyle kandırılacak bir topluluk olarak görülüyorsunuz.  </p>
			<p class="paragraf ParaOverride-7">Üstelik sahiden de tarihi iki kostüme, ruhunuzu okşayan iki cümleye de tav oluyorsunuz.  </p>
			<p class="paragraf ParaOverride-7">Türkiye’yi sevdiğinizi söylüyorsunuz ama bu ülkenin ayrılmaz bir parçası olan Kürtlere, Alevilere, gayrimüslimlere söyleyecek sıcak bir cümleniz yok.  </p>
			<p class="paragraf ParaOverride-7">Onların insani taleplerini görmezden gelmeyi, yok saymayı vatanseverlik sanıyorsunuz.  </p>
			<p class="paragraf ParaOverride-7">Yok sayarak, kabul etmeyerek bütünlüğü sağlayamadığınız göründüğü halde tavrınızı değiştirmiyorsunuz.  </p>
			<p class="paragraf ParaOverride-7">Toplumun diğer unsurlarını kendinize benzeterek düzeni sağlayacağınızı sanıyorsunuz.  </p>
			<p class="paragraf ParaOverride-7">Onları mutsuz ederek mutlu olmaya çalışıyorsunuz.   </p>
			<p class="paragraf ParaOverride-7">Çünkü bu ülkeyi tüm renkleriyle bir bütün olarak görmüyorsunuz.  </p>
			<p class="paragraf ParaOverride-7">Halbuki bu ülkeyi sevmek Kürdüyle, Alevisiyle, solcusuyla, Kemalistiyle, İslamcısıyla, gayrimüslümüyle bir bütün olarak sevmektir.  </p>
			<p class="paragraf ParaOverride-7">Hatta sadece insanlarını değil toprağını, meyvesini, havasını, ilahisini, marşını, ezanını, çiçeğini, dağlarını, rüzgârlarını sevmektir.  </p>
			<p class="paragraf ParaOverride-7">Diyarbakır’ın karpuzunu, Rize’nin çayını, Çukurova’nın pamuğunu sevmektir.   </p>
			<p class="paragraf ParaOverride-7">Siz sadece bir parçasını sevip diğerlerini dışlamayı harbi milliyetçilik sanıyorsunuz.  </p>
			<p class="paragraf ParaOverride-7">Mesela ülkenin bütünlüğünden yana bir Kürt olan bana ne söylüyorsunuz?  </p>
			<p class="paragraf ParaOverride-7">Size niçin inanayım, neden güveneyim?  </p>
			<p class="paragraf ParaOverride-7">Bugüne kadar bana hitaben hangi dostça cümleyi kurdunuz?  </p>
			<p class="paragraf ParaOverride-7">Hangi derdime ortak oldunuz?  </p>
			<p class="paragraf ParaOverride-7">Neden size oy vermeliyim?  </p>
			<p class="paragraf ParaOverride-7">Ve niye benden oy istemiyorsunuz?  </p>
			<p class="paragraf ParaOverride-7">“Bütünlüğü savunduğum halde toplumun tümüne neden hitap edemiyorum?” diye hiç düşündünüz mü?  </p>
			<p class="paragraf ParaOverride-7">Bu konuda mantıklı bir izahınız var mı?  </p>
			<p class="paragraf ParaOverride-7">Yıl olmuş 2015. Dünya farklı ırk, din, kültür mensupları arasında bir kaynaşma sağlarken siz kendi ülkenizdeki insanlarla konuşmayı başaramıyorsunuz.   </p>
			<p class="paragraf ParaOverride-7">Ülkemiz büyük yol ayrımında. Ağır bir bunalım yaşıyoruz.  </p>
			<p class="paragraf ParaOverride-7">Huzursuzluk, keyifsizlik, çaresizlik her tarafı sarmış.  </p>
			<p class="paragraf ParaOverride-7">Değerlerimiz kaybolmuş.  </p>
			<p class="paragraf ParaOverride-7">Fakat siz hâlâ yalnızca slogan atıyorsunuz.  </p>
			<p class="paragraf ParaOverride-7">İktidardan şikâyetçi olanlar size yönelmiyor. Sizin daha iyi yöneteceğinize inanmıyor.   </p>
			<p class="paragraf ParaOverride-7">Ülkeyi sevdiğinizi söylüyorsunuz ama kendinizi ülkeye sevdiremiyorsunuz.  </p>
			<p class="paragraf ParaOverride-7">Sizce bu tablo biraz tuhaf değil mi?  </p>
			<p class="paragraf ParaOverride-7">Üzerinde düşünmeye değmez mi?  </p>
			<p class="arabaslik_sol ParaOverride-7" id="_idParaDest-57">CHP ne yaptığının farkında mı?  </p>
			<p class="paragraf ParaOverride-7">Türkiye gerçek ve özgürlükçü bir demokrasiye ulaşmadan, AK Parti’nin uyguladığı politikalar sayesinde baskıcı ve çatışmacı bir dindarlığa doğru yol alıyor.  </p>
			<p class="paragraf ParaOverride-7">Yani Türkiye giderek Suudi Arabistan, Mısır gibi ülkelere benziyor.  </p>
			<p class="paragraf ParaOverride-7">İçi boşaltılmış, gösterişçi dindarlaşma; giderek samimi dindarların da nefes alamayacağı bir atmosfer doğuruyor.  </p>
			<p class="paragraf ParaOverride-7">Demokratik ve ekonomik standart yükselmeden, ite kaka “dindarlaşmış” bir ülkede hiçbirimiz nefes alamayız.  </p>
			<p class="paragraf ParaOverride-7">Kaldı ki bu koşullarda şekilciliğin ötesine geçmiş bir dindarlaşma da mümkün değildir.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt101.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Hal böyleyken peki CHP ne yapıyor?  </p>
			<p class="paragraf ParaOverride-7">Olup biten karşısında neden sessiz? Niçin gidişata dair esaslı bir itiraz yükseltemiyor?  </p>
			<p class="paragraf ParaOverride-7">Evrensel değerlerden uzaklaşmış, IŞİD ile aynı duygusal iklime girmiş bir Türkiye’de CHP’nin yaşama şansı var mı?  </p>
			<p class="paragraf ParaOverride-7">Sanırım CHP, AK Parti’yi hâlâ muhafazakâr demokrat sanıyor!  </p>
			<p class="paragraf ParaOverride-7">Dindarlar, Aleviler, Kürtler, solcular... Bütün ülke için özgürlüğü ve demokrasiyi savunmak, herhangi birine uygulanan dışlayıcı politikalardan uzak durmak CHP için elbette doğru bir politika.  </p>
			<p class="paragraf ParaOverride-7">Fakat CHP dindarların önündeki yasakların kaldırılması ile ülkeye devlet eliyle bir ideolojinin dayatılmasının arasındaki farkı göremiyor mu?  </p>
			<p class="paragraf ParaOverride-7">Dindarlarla barışmak ile çatışmacı İslamcılığın dayatılmasına engel olmayı aynı anda başaramıyor mu?  </p>
			<p class="paragraf ParaOverride-7">CHP, AK Parti’nin yürüttüğü bu kayırmacı siyasetin haksız, iç barışı zedeleyen, düşmanlıkları körükleyen bir politika olduğunu bütün dindarlara anlatmalıydı.  </p>
			<p class="paragraf ParaOverride-7">Hem dindarların özgürlüklerini savunabilmeli, hem de AK Parti’nin devlet zoruyla topluma din dayatmasına karşı durmalıydı.  </p>
			<p class="paragraf ParaOverride-7">Çocukların zorla imam hatibe yazılmasına CHP’nin hiçbir diyeceği yok mu?  </p>
			<p class="paragraf ParaOverride-7">Medyada dindarlık adı altında pespayeliğin el üstünde tutulmasına CHP’nin gür bir itiraz cümlesi yok mu?  </p>
			<p class="paragraf ParaOverride-7">Dindarların sorunlarının siyasetin malzemesi yapılmasına CHP’nin verecek karşılığı yok mu?  </p>
			<p class="paragraf ParaOverride-7">IŞİD belası kapımızda. Barış süreci tehlike altında. Bu atmosferde 11-12 yaşındaki çocuklara başörtüsü serbestisi getiren kararın saçmalığını anlatacak bir sözü yok mu?  </p>
			<p class="paragraf ParaOverride-7">Bir kesime geçilen torpilin, sağlanan özgürlüklerin iç barışı dinamitlediğini anlatmaya CHP’nin dili dönmüyor mu?  </p>
			<p class="paragraf ParaOverride-7">Yaratılmaya çalışılan Türkiye’nin fotoğrafını dindarlara göstermeye aklı yetmiyor mu?  </p>
			<p class="paragraf ParaOverride-7">Türkiye’de kaç dindar Suudi Arabistan tarzı bir ülkede yaşamak ister?  </p>
			<p class="paragraf ParaOverride-7">Siz, kaç dindardan “Arabistan’a göç etmek istiyorum” cümlesini duydunuz?  </p>
			<p class="paragraf ParaOverride-7">CHP bunu bilmiyor mu?  </p>
			<p class="paragraf ParaOverride-7">Sanırım CHP bu suskunluğu ve hesapçılığı sonucunda “Dim-yat’a pirince giderken evdeki bulgurdan olmanın” ne anlama geldiğini görecek.  </p>
			<p class="paragraf ParaOverride-7">Umarım bir an önce gerçek bir strateji kurar ve adam gibi politika üretir.  </p>
			<p class="paragraf ParaOverride-7">AK Parti hükümetini eleştiriyoruz. Tamam. Fakat CHP, AK Par-ti’den daha fazla eleştiriyi hak etme yolunda ilerliyor.  </p>
			<p class="paragraf ParaOverride-7">Muhalefet sorumluluğu diye bir şey var.  </p>
			<p class="paragraf ParaOverride-7">Bu ülkenin tek sorumlusu iktidar değil.  </p>
			<p class="paragraf ParaOverride-7">Hepimiz ülkemizi, milletimizi düşünmek zorundayız.  </p>
			<p class="paragraf ParaOverride-7">CHP düşünmüyorsa, muhalefet koltuğundan insin gitsin.  </p>
			<p class="paragraf ParaOverride-7">Hiç değilse bunu yapsın.  </p>
			<p class="paragraf ParaOverride-7">Ayıptır.  </p>
			<p class="paragraf ParaOverride-7">Biliyorum, CHP hakkında yazı okumaktan sıkıldınız.  </p>
			<p class="paragraf ParaOverride-7">Nuray Mert’in de dediği gibi “Bazıları için en kolay, en risksiz yazı konusu CHP.”  </p>
			<p class="paragraf ParaOverride-7">Çünkü hem siyaset yazmış oluyorsun, hem de iktidarın hışmından kurtuluyorsun.   </p>
			<p class="paragraf ParaOverride-7">İktidara tek bir eleştiri getirememiş ne kadar gazeteci varsa hepsi CHP’yi eleştirme yarışında.   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt102.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Bunu göz ardı etmeden, CHP hakkında birkaç cümle söylemek istiyorum.  </p>
			<p class="paragraf ParaOverride-7">İzninizle.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt103.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">CHP, muhalefet olamadan iktidar olmak istiyor.   </p>
			<p class="paragraf ParaOverride-7">“Ben kararlı, güven veren, ilgi uyandıran, sonuç alan, gidişatı değiştiren bir muhalefet yapamıyorum ama bu ülkeyi çok iyi yönetirim” diyor.   </p>
			<p class="paragraf ParaOverride-7">Ve buna hepimizin inanmasını bekliyor.   </p>
			<p class="paragraf ParaOverride-7">Neye tam olarak karşı, neye taraf olduğunu anlatamadan, elde etmek istediği makamın peşinden sürükleniyor.   </p>
			<p class="paragraf ParaOverride-7">CHP “hiçbir şey“ yapmadan “bir şey” olma derdinde.   </p>
			<p class="paragraf ParaOverride-7">Söylemini tümüyle iktidara gelme üzerine bina ediyor.  </p>
			<p class="paragraf ParaOverride-7">Vitrinini kısa yoldan iktidar olma anlayışıyla dizayn ediyor.   </p>
			<p class="paragraf ParaOverride-7">İktidara varan en kestirme yolu arıyor sürekli.  </p>
			<p class="paragraf ParaOverride-7">Tek amacı var: Bir an önce iktidar olmak.   </p>
			<p class="paragraf ParaOverride-7">Dolayısıyla seçmenin anlık tepkilerine göre hareket ediyor.  </p>
			<p class="paragraf ParaOverride-7">Ne strateji kurabiliyor, ne de dirayetli davranıyor.  </p>
			<p class="paragraf ParaOverride-7">Hal böyle olunca da seçmen CHP’nin ne yapmak istediğini bir türlü anlamıyor.   </p>
			<p class="paragraf ParaOverride-7">CHP’nin kafasında nasıl bir Türkiye var?  </p>
			<p class="paragraf ParaOverride-7">Kimse bilmiyor.  </p>
			<p class="paragraf ParaOverride-7">“CHP’nin iktidar olduğu bir Türkiye” diyebiliriz ancak.  </p>
			<p class="paragraf ParaOverride-7">O ne peki?  </p>
			<p class="paragraf ParaOverride-7">Bilen yok.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt104.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">CHP hem AK Parti’nin oy endeksli politikalarını eleştiriyor, hem de bütün eylemlerini daha fazla oy alma üzerine bina ediyor.   </p>
			<p class="paragraf ParaOverride-7">Eğer mesele çok oy almaksa bunu Erdoğan herkesten daha iyi yapıyor.   </p>
			<p class="paragraf ParaOverride-7">Onu niye eleştiriyorsunuz ki?   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt105.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Toplumun tüm kesimleriyle duygusal yakınlık kurmak elbette önemli.  </p>
			<p class="paragraf ParaOverride-7">Fakat CHP bunu “biraz Kemalist, biraz laik, biraz dindar, biraz ulusalcı, biraz solcu olmak” zannediyor.   </p>
			<p class="paragraf ParaOverride-7">Bir taraftan Mehmet Bekaroğlu’nu, diğer taraftan da Tuncay Özkan’ı parti vitrinine yerleştirmekte bir sakınca görmüyor.   </p>
			<p class="paragraf ParaOverride-7">Hem Mustafa Sarıgül’ü sahneye çıkarıyor, hem de bize “temiz siyaset” sözü veriyor.  </p>
			<p class="paragraf ParaOverride-7">Tuncay Özkan eliyle bize “özgür ve demokrat bir Türkiye” vaat ediyor.  </p>
			<p class="paragraf ParaOverride-7">Bir yıl öncesine kadar, işlediği hukuk cinayetleri nedeniyle yerden yere vurduğu Cemaat’in yanında durup bize “bağımsız yargı” vaadinde bulunuyor.  </p>
			<p class="paragraf ParaOverride-7">“Türkiye’nin en köklü partisi” sözleriyle, davranışlarıyla, politikalarıyla alamadığı oyu, AK Parti’ye öykünerek almaya çalışıyor.  </p>
			<p class="paragraf ParaOverride-7">Söz ve davranışlarıyla alamadığı oyu, vitrine koyduğu meşhur ve popüler kimselerin sayesinde almaya çalışıyor.   </p>
			<p class="paragraf ParaOverride-7">“Oy gelsin de nereden gelirse gelsin, nasıl gelirse gelsin” havasında.   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt106.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Ülkemizde pırıl pırıl, zeki, çalışkan, toplumun bütünüyle barışık binlerce sosyal demokrat genç var.  </p>
			<p class="paragraf ParaOverride-7">CHP onlara ilgi göstermiyor. Onları vitrine taşımıyor.  </p>
			<p class="paragraf ParaOverride-7">Bu yeni insanlarla, topluma güven verecek bir siyaset dili oluşturmayı hedeflemiyor.  </p>
			<p class="paragraf ParaOverride-7">Seçmenin güvenini kazanacak işler yapacağına, seçmenin aklını çelmeye çalışıyor.  </p>
			<p class="paragraf ParaOverride-7">Seçmene ufuk açıcı politika, yenilik, vizyon sunacağına, siyaset oyununun klişelerine kendini kaptırıyor.   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt107.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Kılıçdaroğlu da, Parti içinde onu beğenmeyenler de aslında bu gerçeği biliyorlar.  </p>
			<p class="paragraf ParaOverride-7">En azından seziyorlar.  </p>
			<p class="paragraf ParaOverride-7">Kaybetmek istemiyorlar.  </p>
			<p class="paragraf ParaOverride-7">Yenilmekten bıkmışlar.  </p>
			<p class="paragraf ParaOverride-7">Gururları da inciniyor.  </p>
			<p class="paragraf ParaOverride-7">Fakat bu şipşak çözümlerin hiç kimseye hayrı dokunmayacağını görmeleri gerekir.  </p>
			<p class="paragraf ParaOverride-7">Güçsüz bir CHP, bocalayan, dandik bir CHP, aslında tüm Türkiye için bir kayıptır.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt108.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">CHP’nin ikinci büyük hatası da, kendi içinde tartışamaması.  </p>
			<p class="paragraf ParaOverride-7">Hepimiz biliyoruz ki, CHP’nin içinde CHP’yi beğenmeyen ve “Bu işi asıl ben yaparım!” diyen lider adayları var.  </p>
			<p class="paragraf ParaOverride-7">O da tuhaf.  </p>
			<p class="paragraf ParaOverride-7">AK Parti içinde eleştiri yok. Fakat istişare var.  </p>
			<p class="paragraf ParaOverride-7">CHP içinde ise diyalog ve istişare yok, gerilim ve kavga var.  </p>
			<p class="paragraf ParaOverride-7">Bu durum da yalnızca CHP açısından değil, hepimiz için umut kırıcı.  </p>
			<p class="paragraf ParaOverride-7">Eminim ki AK Parti seçmenlerinin önemli bir kısmı da, hükümetin hatalarını düzeltebilecek, güçlü, tutarlı ve güvenilir bir CHP’yi ciddiye alırlar.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt109.jpeg"/></span>    </p>
			<p class="paragraf ParaOverride-7">Peki CHP ne yapmalı?  </p>
			<p class="paragraf ParaOverride-7">Partiyi ideolojik fanatizmden uzak, genç sosyal demokratlara açmalı.  </p>
			<p class="paragraf ParaOverride-7">İktidar olmak için değil, Türkiye’yi bir yere taşımak için siyaset yapmalı.  </p>
			<p class="paragraf ParaOverride-7">Türkiye’yi nereye taşımak istediğini hepimize en berrak haliyle göstermeli.  </p>
			<p class="paragraf ParaOverride-7">Eski Türkiye şartlarına göre değil, içinde bulunduğumuz şartlara göre yeni bir muhalefet tarzı geliştirmeli.   </p>
			<p class="paragraf ParaOverride-7">Şu anda, şimdi, bu haliyle bir saygınlığı yokken, CHP’nin iktidarda harikalar yaratacağını düşünmemizi beklememeli.  </p>
			<p class="arabaslik_sol ParaOverride-12" id="_idParaDest-58">Dindarları AK Parti’ye kim mecbur etti?  </p>
			<p class="paragraf ParaOverride-7">AK Parti iktidarının hal ve davranışlarını gören kimileri şöyle diyor: “Biz, ‘bunların eline imkân geçerse ülkeyi dindarlaştırmak adına baskıcı bir rejim kurarlar’ dememiş miydik? ‘Dindarlara alan açtığımızda bizim özgürlüklerimizi kısıtlarlar’ diyorduk, hepsi çıktı!”  </p>
			<p class="paragraf ParaOverride-7">Yani bize, AK Parti dönemine dek dindarlara uygulanan yasakların aslında ne kadar mantıklı ve gerekli olduğunu söylüyorlar.  </p>
			<p class="paragraf ParaOverride-7">Kimler? Özellikle Kemalist ve ulusalcı çevreler.  </p>
			<p class="paragraf ParaOverride-7">Ama genel olarak herkesin aklından benzer düşüncelerin geçtiğini sanıyorum.   </p>
			<p class="paragraf ParaOverride-7">Peki gerçekte böyle mi?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt110.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Şöyle düşünün: Başörtüsü sorunu 20 yıl önce Kemalist iktidarlarca çözülmüş olsaydı...  </p>
			<p class="paragraf ParaOverride-7">Veyahut imam hatip okullarının önü hiç kesilmeyip, isteyenin istediği okula gidebildiği bir serbestlik olsaydı böyle olur muydu?  </p>
			<p class="paragraf ParaOverride-7">Dindarlar bugün olup bitene göz yumar, kendilerini bu hükümete mecbur hissederler miydi?  </p>
			<p class="paragraf ParaOverride-7">Ya da dindarlar yıllarca aşağılanmasalar, dışlanmasalardı, “Bunlar yarasa, gerici, örümcek kafalı...” türü hakaretlere maruz kalmasalardı, kendilerini bu hükümete mahkûm hissederler miydi?  </p>
			<p class="paragraf ParaOverride-7">Mesela, dindarlar geçmiş hükümetler döneminde de gerçekten özgür ve haysiyetli bir yaşam imkânı bulsalardı, birileri dindarların bu birikmiş öfkelerini siyasetin malzemesi yapabilir miydi?  </p>
			<p class="paragraf ParaOverride-7">Dini siyasette baskının aracı kılabilir miydi?  </p>
			<p class="paragraf ParaOverride-7">Buna güçleri yeter miydi?  </p>
			<p class="paragraf ParaOverride-7">Geçmişteki ötekileştirme olmasaydı, günümüz siyasetçileri dini ve dindarları bu kadar hoyratça yönlendirebilir miydi?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt111.jpeg"/></span>    </p>
			<p class="paragraf ParaOverride-7">Bugün dindarlar, başka bir iktidar geldiğinde ikinci sınıf vatandaş muamelesi görmeyeceklerine emin olsalar, mevcut iktidar bu kadar rahat olabilir mi?  </p>
			<p class="paragraf ParaOverride-7">Vatandaşlar, dinin siyasete malzeme yapılmasını; başarısızlığın, kifayetsizliğin, haksızlığın üzerini örtmek için kullanılmasını içlerine sindirirler miydi?  </p>
			<p class="paragraf ParaOverride-7">Toplumu zorla dindarlaştırmaya çalışan bu iktidara bugünkü kadar büyük bir oranda destek çıkar mıydı?  </p>
			<p class="paragraf ParaOverride-7">Devlet, dinle olan ilişkisini koruyabilmiş, mesafesini ayarlayabilmiş olsaydı günümüz dindar siyasetçileri hamasetle iş yürütebilirler miydi?  </p>
			<p class="paragraf ParaOverride-7">Dindarlar AK Parti’ye mecbur bırakılmasaydı, bugün hükümet “Seçmen buna ne der?” endişesini gündeminden bütünüyle çıkarabilir miydi?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt112.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Diğer taraftan bugün dindarların çevre, eğitim, sanat, bilim gibi sorunlar karşısındaki duyarsızlıklarından yakınıyoruz.  </p>
			<p class="paragraf ParaOverride-7">Peki dindarlar onlarca yıl başörtüsü ve dini eğitim gibi sorunlarla uğraşmaya mecbur bırakılmasalardı; mimari, ekonomi, eğitim, sanat, ulaşım, sağlık gibi sorunlara bugün daha fazla ilgi duymazlar mıydı?  </p>
			<p class="paragraf ParaOverride-7">Bütün enerjilerini, dikkatlerini dini yasaklarla uğraşmaya harcadıkları için, diğer sorunlara ilgi gösteremediler.   </p>
			<p class="paragraf ParaOverride-7">Ağaçların katledilmesine, şehirlerimizin talan edilmesine olan duyarsızlığın kaynağı ne? Bu iktidara duydukları mecburiyet değil mi?  </p>
			<p class="paragraf ParaOverride-7">Yıllarca kimlik ve kişilik mücadelesi verdiler. Var olabilmek için, sadece tepkiye dayalı bir hayat sürdüler.  </p>
			<p class="paragraf ParaOverride-7">Şimdi başörtüsü ve imam hatip onlara yetiyor.  </p>
			<p class="paragraf ParaOverride-7">En büyük zafer kazanılmış, hayatın büyük ideali gerçekleşmiş işte.  </p>
			<p class="paragraf ParaOverride-7">Liderler “inşallah” diyor, ne mutlu!  </p>
			<p class="paragraf ParaOverride-7">“Bugünleri de gördük, çok şükür” diye seviniyorlar.  </p>
			<p class="paragraf ParaOverride-7">Bu zafer tablosunun aslında yenilgi olduğunu göremiyorlar.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt113.jpeg"/></span>    </p>
			<p class="paragraf ParaOverride-7">Gelelim bir diğer konuya...  </p>
			<p class="paragraf ParaOverride-7">Yetkililer, hem Alevilerin hem de Kürt siyasal hareketinin talepleri hakkında, aynen yıllar önce dindarlara söylediklerini söylüyorlar:  </p>
			<p class="paragraf ParaOverride-7">“Kürtlerin taleplerini karşılarsak ülke bölünür.”  </p>
			<p class="paragraf ParaOverride-7">“Alevilerin isteklerini karşılarsak ülkenin dokusu yara alır.”  </p>
			<p class="paragraf ParaOverride-7">Ben tam tersini düşünüyorum.  </p>
			<p class="paragraf ParaOverride-7">Aynen vaktiyle dindarlarda olduğu gibi çözümler ne kadar geciktirilir ve büyütülürse ülke için o kadar tehlikeli olur.  </p>
			<p class="paragraf ParaOverride-7">Demokrasimiz işte bu siyasi zehirlenmeler yüzünden bir türlü gelişmiyor.  </p>
			<p class="paragraf ParaOverride-7">Aleviler ve Kürtler şimdi belli bir siyasi partiye mecbur hale geliyorlar.  </p>
			<p class="paragraf ParaOverride-7">Türkiye’de hep ama hep bu “DAVA” siyaseti yürütülüyor.  </p>
			<p class="paragraf ParaOverride-7">Herkes bir partinin adamı, taraftarı, eri, muhafızı, takipçisi oluyor.  </p>
			<p class="paragraf ParaOverride-7">Halbuki siyasetçilerin tüm sorunları, bütün ülkenin sorunu olarak görmesine ihtiyacımız var.  </p>
			<p class="paragraf ParaOverride-7">O zaman kim handikapları ortadan kaldırıyorsa, onu seçebileceğiz.  </p>
			<p class="paragraf ParaOverride-7">O zaman kim daha makul çözümler getiriyorsa, onu seçebileceğiz.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt114.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Düşünün... Alevilerin sorunlarını Sünni bir parti çözdüğünde işler başka türlü gelişecek.  </p>
			<p class="paragraf ParaOverride-7">İnanç özgürlüğü konusunda CHP net bir tutum benimseyebilse Türkiye rahat bir nefes alacak.  </p>
			<p class="paragraf ParaOverride-7">Kürtler, Aleviler, dindarlar... Hepimiz kimlik meselelerini aşıp gerçek sorunlarla daha fazla ilgilenmeye başlayacağız.  </p>
			<p class="paragraf ParaOverride-7">Yani eğitimsizlik, işsizlik, yoksulluk, adaletsizlik, çarpık kentleşme gibi sorunları daha fazla dert edeceğiz.   </p>
			<p class="paragraf ParaOverride-7">Çünkü bunlar hepimiz için gerçek ve ağır sorunlar.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt115.jpeg"/></span>    </p>
			<p class="paragraf ParaOverride-7">Bizler artık unumuzu eledik. Eleğimizi de astık sayılır.  </p>
			<p class="paragraf ParaOverride-7">Fakat somut problemler, özellikle gençlerimizi derinden etkiliyor.  </p>
			<p class="paragraf ParaOverride-7">Çünkü umutlu değiller.  </p>
			<p class="paragraf ParaOverride-7">Kendilerini güvende hissetmiyorlar.  </p>
			<p class="paragraf ParaOverride-7">Gençlerimiz, burada bir gelecek göremediği için, kapağı yurtdışına atmayı planlıyor.  </p>
			<p class="paragraf ParaOverride-7">Alevi-Sünni, Türk-Kürt, laik-dindar ayrımlarından kimseye bir fayda yok çünkü.  </p>
			<p class="paragraf ParaOverride-7">Bu hakikaten budalaca siyaset yüzünden, gençlerimiz bizi terk ediyor.  </p>
			<p class="paragraf ParaOverride-7">Her parti bir kimliğin temsilcisi olmuş, akıl yok, fikir yok, proje yok, zekâ yok, tarz yok...  </p>
			<p class="paragraf ParaOverride-7">Semboller siyaseti, hamaset ve yaygara yüzünden gençlerimizi, evlatlarımı kaybediyoruz işte.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt116.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Türkiye’de siyaset, memleketi düşünenler değil, belli bir kampın sözcüleri tarafından yapılıyor.  </p>
			<p class="paragraf ParaOverride-7">Hiçbir parti Türkiye’nin bütününü, bu topraklarda yaşayan herkesi kendi dostu, kardeşi, arkadaşı, vatandaşı olarak görmüyor.  </p>
			<p class="paragraf ParaOverride-7">Dindarlar, AK Parti için daha değerli.  </p>
			<p class="paragraf ParaOverride-7">CHP için solcu ve Kemalistler, HDP için ise Kürtler daha kıymetli.  </p>
			<p class="paragraf ParaOverride-7">Her parti ve taraftarı; bir başkasını düşman, muarız görüyor.  </p>
			<p class="paragraf ParaOverride-7">Mesela Kemalistler, “Dinciler olmasa, biz Türkiye’de ne güzel yaşarız” diyorlar.  </p>
			<p class="paragraf ParaOverride-7">Dindarlar, “Şu ateistler, Kemalistler ve Aleviler olmasa bu ülkede ne kadar da rahat ederiz” diyorlar.  </p>
			<p class="paragraf ParaOverride-7">Türkiye’yi parça parça olarak algılıyorlar.  </p>
			<p class="paragraf ParaOverride-7">Kimisi için dindarlar, kimisi için Kemalistler, kimisi için Kürtler kimisi için de solcular birinci sınıf vatandaş.  </p>
			<p class="paragraf ParaOverride-7">Bundan dolayı herkes kendine yakın olan partiye kendini mecbur ve mahkûm hissediyor.  </p>
			<p class="paragraf ParaOverride-7">Ve sandığa mecburiyetten gidiyoruz.  </p>
			<p class="paragraf ParaOverride-7">Mecbur olduğu için insanlar CHP’ye oy veriyor. Mecbur oldukları için insanlar HDP’ye oy veriyor. Bir başkası da mecburiyetten AK Parti’ye oy veriyor.  </p>
			<p class="paragraf ParaOverride-7">“Lanet olsun! Bu parti kötü, biliyorum ama ne yapayım mecburum buna oy vermeye” diyerek sandığa gidiyoruz.  </p>
			<p class="paragraf ParaOverride-7">Böyle bir ortamda milli bütünlükten ve demokrasiden söz edilebilir mi?  </p>
			<p class="paragraf ParaOverride-7">Demokrasiyi ve özgürlüğü sadece kendimiz için değil, başkası için de istemedikçe burayı yaşanabilir bir ülkeye dönüştüremeyiz.  </p>
			<p class="arabaslik_sol ParaOverride-7" id="_idParaDest-59">Solculara bir çift sözüm var  </p>
			<p class="paragraf ParaOverride-7">Medyadaki sayısı bir elin parmaklarını geçmeyen, gerçek demokrat solcuları tenzih ediyorum.  </p>
			<p class="paragraf ParaOverride-7">Sözlerim genele.  </p>
			<p class="paragraf ParaOverride-7">İslamcıları eleştirdiğimde bir hayli mutlu oluyorsunuz.  </p>
			<p class="paragraf ParaOverride-7">Bu mutluluğunuzun altında bir bit yeniği aramıyorum.  </p>
			<p class="paragraf ParaOverride-7">Çünkü hepimiz bu ülkede yaşıyoruz. İslamcıların tutum ve davranışlarından hepimiz etkileniyoruz.  </p>
			<p class="paragraf ParaOverride-7">İzledikleri yanlış politikalar sizi de etkiliyor. Huzurunuzu kaçırıyor. Ağzınızın tadını bozuyor.  </p>
			<p class="paragraf ParaOverride-7">İdeolojik bağnazlıkla hareket ettiklerinde, bundan herkes zarar görüyor.  </p>
			<p class="paragraf ParaOverride-7">İslamcıların hataları, bir arada ve huzur içinde yaşamamızı zorlaştırıyor.  </p>
			<p class="paragraf ParaOverride-7">Fakat...  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt117.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Aynı durum solcular için de geçerli.  </p>
			<p class="paragraf ParaOverride-7">Solcuların başarısı, başarısızlığı, ideolojik fanatiklikleri, yaptıkları ve yapamadıkları işler...  </p>
			<p class="paragraf ParaOverride-7">Bunlar da hepimizin hayatını bir şekilde etkiliyor.  </p>
			<p class="paragraf ParaOverride-7">Solcuların da bu memleketle ilgili tasavvurları, fikirleri ve beklentileri var.  </p>
			<p class="paragraf ParaOverride-7">Hayatımızı doğrudan veya dolaylı etkileyen söz ve eylemleri var.  </p>
			<p class="paragraf ParaOverride-7">Çocuklarımızın geleceğine etki edecek planları var.  </p>
			<p class="paragraf ParaOverride-7">Bu nedenle, “Solcuları, solcu olmayanlar eleştiremez” diyerek işin içinden çıkamazsınız.  </p>
			<p class="paragraf ParaOverride-7">İktidar olduğunuzda, biz de etkileneceğiz. Hatta iktidar olamadığınızda, başarısızlığınızdan da hepimiz etkileniyoruz.  </p>
			<p class="paragraf ParaOverride-7">Artık mahalleler arası bir müsabakada değiliz.  </p>
			<p class="paragraf ParaOverride-7">Aynı ülkede bir arada huzur içinde yaşamanın yolunu arıyoruz.   </p>
			<p class="paragraf ParaOverride-7">Bu nedenle, solculara dışarıdan bakan biri olarak söyleyeceklerim var.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt118.jpeg"/></span>    </p>
			<p class="paragraf ParaOverride-7">Yunanistan’da sol parti SYRIZA’nın seçimi kazanması üzerine gösterdiğiniz tavır hakikaten tuhaftı.  </p>
			<p class="paragraf ParaOverride-7">Tuhaftan da öte çocukçaydı.  </p>
			<p class="paragraf ParaOverride-7">Heyecanınızı görünce şöyle dedim: İdeolojik fanatizm konusunda İslamcılar solcuların eline su dökemez.  </p>
			<p class="paragraf ParaOverride-7">İslamcıların Erdoğan’a olan ilgisini, aşkını, ideolojik bağlılığını yıllardır küçümseyip durdunuz.  </p>
			<p class="paragraf ParaOverride-7">Erdoğan’ın yürüyüşüne, hitabetine, dirayetine, dünyaya meydan okuyan tavrına hayran olanlara burun kıvırdınız.  </p>
			<p class="paragraf ParaOverride-7">Fakat ideolojik olarak kendinize yakın hissettiğiniz SYRIZA’nın lideri Alexis Tsipras’a, daha hiçbir icraatını görmeden methiye düzmekten geri durmadınız.  </p>
			<p class="paragraf ParaOverride-7">Bakışına hayran oldunuz. Kravat takmaması, İncil üzerine yemin etmemesi vs. sizi adeta büyüledi.  </p>
			<p class="paragraf ParaOverride-7">Tsipras’ın “Ülke borçlarını ödemeyeceğim” gibi çiğ ve ucuz popülizmine bile devrimci politika muamelesi çektiniz.  </p>
			<p class="paragraf ParaOverride-7">Erdoğan’ın çevresindekiler, “Bağımsızlık, kendi başına hareket etme, dünyaya meydan okuma” gibi ayağı yere basmayan politikalar önerdiğinde alay ediyordunuz.  </p>
			<p class="paragraf ParaOverride-7">Fakat kimi AK Partililerin söylediklerinin bir benzerini SYRIZA lideri söylediğinde coştunuz.  </p>
			<p class="paragraf ParaOverride-7">Erdoğan’ın AB’ye meydan okumasından rahatsız oluyordunuz. Tsipras’ın meydan okumasından mutlu oluyorsunuz.  </p>
			<p class="paragraf ParaOverride-7">Erdoğan’ın Batılılara blöf veya şantaj yapmasını cahilce ve köylüce buluyordunuz.  </p>
			<p class="paragraf ParaOverride-7">Tsipras’ın benzer politikalarında solcu zekâsı ve cesareti görüyorsunuz.  </p>
			<p class="paragraf ParaOverride-7">Mesele sadece Tsipras’a gösterdiğiniz ilgideki tuhaflık değil.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt119.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Kabul edin ki hiçbir zaman demokrat olamadınız.  </p>
			<p class="paragraf ParaOverride-7">Erdoğan’ı ve İslamcıları demokrat olmamakla suçluyorsunuz, ama etkin olduğunuz hiçbir alanda en küçük demokrat bir tavrınızı görmedik.  </p>
			<p class="paragraf ParaOverride-7">Sizden olmayanların dertlerine, sorunlarına hep sağır oldunuz.   </p>
			<p class="paragraf ParaOverride-7">Daha yönettiğiniz bir gazetede bile demokrat olamazken, İslamcılardan iktidarda demokrat olmalarını bekliyorsunuz.  </p>
			<p class="paragraf ParaOverride-7">İslamcılar en azından muhalifken demokrat bir tutum içindeydiler.  </p>
			<p class="paragraf ParaOverride-7">Siz onu bile yapamıyorsunuz.  </p>
			<p class="paragraf ParaOverride-7">Etkin olduğunuz gazetelere, TV’lere, dergilere, sivil toplum kuruluşlarına bir bakın Allah aşkına.  </p>
			<p class="paragraf ParaOverride-7">İdeolojik bakımdan yakın olmadığınız kimseleri aranızda barındırıyor musunuz?  </p>
			<p class="paragraf ParaOverride-7">“Öteki” ile en ufak bir diyaloğunuz var mı?  </p>
			<p class="paragraf ParaOverride-7">İdeolojik fanatizminiz o kadar kabarık ki, sadece “öteki”ne değil birbirinize bile tahammül edemiyorsunuz.  </p>
			<p class="paragraf ParaOverride-7">Yüzde 1 oy aldığınızda hemen kavgaya başlayıp kırk parçaya bölünüyorsunuz.  </p>
			<p class="paragraf ParaOverride-7">Haliniz böyleyken kibrinizden ve topluma tepeden bakan tavrınızdan bir türlü vazgeçmiyorsunuz. Bir de 13 yıldır girdiği her seçimde yüzde 50’ye yakın oy almış Erdoğan’a kibirli diyorsunuz.  </p>
			<p class="paragraf ParaOverride-7">Bunca siyasi başarı kazanmış Erdoğan’ın yerinde siz olsaydınız nasıl olurdunuz? Hiç düşündünüz mü?  </p>
			<p class="paragraf ParaOverride-7">Kendi aranızdaki ton farklılığına bile tahammülünüz yok.  </p>
			<p class="paragraf ParaOverride-7">O kadar çok bölünüyorsunuz ki biz hangisinin gerçek sol olduğunu, bize ne vaat ettiğini, çocuklarımız için nasıl bir ülke önerdiğini bilmiyoruz.  </p>
			<p class="paragraf ParaOverride-7">Kendi aranızda bile bu kadar bölünürken bu ülkenin dindarlarıyla, Alevileriyle, Kürtleriyle, Kemalistleriyle bütünlüğü nasıl sağlayacaksınız?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt120.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Bugün eğer bu baskıcı ve otoriter politikalarına ve onca defosuna rağmen AK Parti’ye mahkûmsak bunda en büyük kusur sizin.  </p>
			<p class="paragraf ParaOverride-7">Tüm bu olup bitene rağmen toplumun size ilgi göstermemesinden utanç duymalısınız.  </p>
			<p class="paragraf ParaOverride-7">Toplum size ilgi göstermiyor. Çünkü halkla konuşmayı başaramıyorsunuz.  </p>
			<p class="paragraf ParaOverride-7">Bırakın konuşmayı bir selam vermeyi almayı bile başaramadınız.  </p>
			<p class="paragraf ParaOverride-7">Halka güvenmediniz. Halkın güvenini kazanamadınız.   </p>
			<p class="paragraf ParaOverride-7">Hep tepeden baktınız. Kibriniz toplumla diyalog kurmanıza hep mani oldu.  </p>
			<p class="paragraf ParaOverride-7">Dinciler ile dindarları birbirinden ayıramadınız.  </p>
			<p class="paragraf ParaOverride-7">Dincilere bakarak, bu ülkenin büyük çoğunluğunu teşkil eden dindarlara hakaret ettiniz.  </p>
			<p class="paragraf ParaOverride-7">Dışladınız. Mesafeli davrandınız.  </p>
			<p class="paragraf ParaOverride-7">Kemalistlerin yıllarca dindarlara yaptığı baskının ve zulmün lojistik destekçisi oldunuz.  </p>
			<p class="paragraf ParaOverride-7">Sizin bu kaba ve budalaca tavrınız yüzünden, AK Parti dindarlar için sığınılacak tek liman olarak görülüyor.  </p>
			<p class="paragraf ParaOverride-7">Yıllarca antidemokratik bir tavırla yüzlerce hata yaptınız. Gene de bir kez olsun “Zamanında biz de çok yanlış yaptık. Bir arada huzur içinde yaşamamız için hepimizin ideolojik fanatizmden vazgeçmemiz gerek” diyerek en küçük bir özeleştiride bulunmuyorsunuz.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt121.jpeg"/></span>    </p>
			<p class="paragraf ParaOverride-7">İslamcının demokrat olanını beğeniyorsunuz.  </p>
			<p class="paragraf ParaOverride-7">Ama demokrat olan solculara “davadan dönmüş” “liboşlaşmış” muamelesi çekiyorsunuz.  </p>
			<p class="paragraf ParaOverride-7">İstiyorsunuz ki herkes ideolojisinden vazgeçsin bir tek sizin ideolojiniz yaşasın.  </p>
			<p class="paragraf ParaOverride-7">Yıllardır bu ülkede iktidar olamıyorsunuz.  </p>
			<p class="paragraf ParaOverride-7">Bırakın iktidarı, alternatif bile olamıyorsunuz.  </p>
			<p class="paragraf ParaOverride-7">Bunun tek nedeni, din ve dindarlıkla aranızdaki sorunlar sanıyorsunuz.  </p>
			<p class="paragraf ParaOverride-7">Hayır tek sorun bu değil.  </p>
			<p class="paragraf ParaOverride-7">Toplum size itibar etmiyor.  </p>
			<p class="paragraf ParaOverride-7">Çünkü sizin bu ülkeyi sorumlulukla yöneteceğinize dair en küçük bir işaret yok.  </p>
			<p class="paragraf ParaOverride-7">Kavga çıkarmayacağınıza, huzurumuzu büsbütün kaçırmayacağınıza, işleri elinize yüzünüze bulaştırmayacağınıza toplumu inandıramıyorsunuz.  </p>
			<p class="paragraf ParaOverride-7">Ülke sorunlarına ayağı yere basan tek bir çözüm öneriniz yok.  </p>
			<p class="paragraf ParaOverride-7">Slogan atmayı marifet sanıyorsunuz.  </p>
			<p class="paragraf ParaOverride-7">Kendi aranızda bile bir bütünlük sağlayamazken toplumun farklı kesimleriyle o bütünlüğü nasıl sağlayacaksınız?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt122.jpeg"/></span>    </p>
			<p class="paragraf ParaOverride-7">Yıllardır İslamcılara en ağır eleştirileri yöneltiyorum. Yine de büyük bir olgunlukla karşılıyorlar.  </p>
			<p class="paragraf ParaOverride-7">Hakikaten yaptığım bu ağır eleştirilere gösterdikleri olgun tavırdan dolayı İslamcıları kutlamak istiyorum.  </p>
			<p class="paragraf ParaOverride-7">Ve biliyorum ki asıl siz solcuların eleştiriye tahammülü yok.  </p>
			<p class="paragraf ParaOverride-7">Velhasıl demokratlığı yalnızca İslamcılardan veyahut ötekilerden bekleyemezsiniz.  </p>
			<p class="paragraf ParaOverride-7">İdeolojik fanatizmden kurtulup demokratlaşmak zorundasınız.  </p>
			<p class="paragraf ParaOverride-7">İdeolojik mücadelede kazanma şansınız yok. Bari özgürlükçü, çoğulcu, barışçı olmayı başarın.  </p>
			<p class="paragraf ParaOverride-7">Umarım bir an önce aklınızı başınıza toplarsınız.  </p>
			<p class="paragraf ParaOverride-7">Yoksa hepimiz bu tek parti mahkûmiyeti altında perişan olup gideceğiz.   </p>
			<p class="paragraf ParaOverride-7">Sizin yüzünüzden.  </p>
			<p class="arabaslik_sol ParaOverride-7" id="_idParaDest-60">Selahattin Demirtaş’ın artısı, eksisi  </p>
			<p class="paragraf ParaOverride-7">Cengiz Çandar cumhurbaşkanlığı seçimi öncesi bir yazısında şöyle demişti: “Erdoğan, Kür-dis-tan’ın ebeliğine soyundu. Bu nedenle Türkiye’nin birliğini istiyorsanız Demirtaş’a, bölünmesini istiyorsanız Erdoğan’a oy verin.”  </p>
			<p class="paragraf ParaOverride-7">Ne yalan söyleyeyim, ilk okuduğumda bu görüş bana çok tuhaf gelmişti.  </p>
			<p class="paragraf ParaOverride-7">Sonra üzerinde biraz derinlemesine düşününce “Haklılık payı var” dedim.  </p>
			<p class="paragraf ParaOverride-7">Önyargılarımız bazen gerçeğin önüne geçiyor.  </p>
			<p class="paragraf ParaOverride-7">İnsanları geçmişteki söz ve düşüncelerine göre değerlendirip ona göre tavır belirliyoruz.  </p>
			<p class="paragraf ParaOverride-8">Halbuki zaman hepimizi değiştiriyor. Olaylara yaklaşımımız süreç içerisinde farklılaşıyor. Önceliklerimiz değişiyor. Olgunlaşıyoruz.  </p>
			<p class="paragraf ParaOverride-7">Geçmişte doğru kabul ettiğimiz bazı fikirlerin aslında öyle olmadığını anlıyoruz.  </p>
			<p class="paragraf ParaOverride-7">Dediğim gibi: Gördüklerimiz, yaşadıklarımız, tecrübelerimiz düşünce yapımızda ve olaylara yaklaşımımızda değişime sebep oluyor.  </p>
			<p class="paragraf ParaOverride-7">Kendi dünyamızda geçirdiğimiz bu değişimi ve dönüşümü hak görüyoruz. Fakat benzer şekilde değişim geçiren başkalarına burun kıvırıp hak ettiği değeri vermiyoruz.   </p>
			<p class="paragraf ParaOverride-7">Hatta “dönek” deyip ondan bütünüyle uzaklaşıyoruz.  </p>
			<p class="paragraf ParaOverride-7">İşte birkaç yıldır BDP-HDP çizgisinde siyaset yapanların hem sözlerinde, hem de Türkiye’nin meselelerine yaklaşımlarında belirgin bir değişiklik var.  </p>
			<p class="paragraf ParaOverride-7">Daha kapsayıcı bir dil kullanıyorlar. Birliğe, bütünlüğe daha fazla vurgu yapıyorlar. Ortak değerlere karşı daha hassaslar.  </p>
			<p class="paragraf ParaOverride-7">Sadece Kürtlerin sorunlarını değil, ülkenin diğer sorunlarını da dert ediniyorlar.  </p>
			<p class="paragraf ParaOverride-7">Kendi adıma bu değişimi seçimlerde fark ettim.   </p>
			<p class="paragraf ParaOverride-7">Sadece ben değil. Bulunduğum birçok ortamda insanların Selahattin Demirtaş’ın seçim sürecinde benimsediği üsluptan övgüyle bahsettiğine şahit oldum.  </p>
			<p class="paragraf ParaOverride-7">Sözlerini ve siyaset tarzını çok beğeniyorlar. Fakat bir de onunla alakalı, geçmişten gelen bir kanaatleri var.  </p>
			<p class="paragraf ParaOverride-7">Birçok kişide bu iki farklı resmin neden olduğu kararsızlık hâkim.  </p>
			<p class="paragraf ParaOverride-7">Benzer bir kararsızlık cumhurbaşkanlığı adaylık sürecinde de yaşandı.   </p>
			<p class="paragraf ParaOverride-7">Şaşkınlar, çünkü en yenilikçi dili o kullanıyor. En kapsayıcı mesajları o veriyor. En güven veren üslup ve sözler onda.  </p>
			<p class="paragraf ParaOverride-7">Demirtaş şöyle diyor: “Türkiye’de demokrasiye, özgürlüğe ihtiyacı olan sadece Kürtler değil. Dolayısıyla bizi ortak bir çatıda, potada buluşturan şey radikal demokrasidir. Güçlü bir demokrasidir. Buna Kürtlerin de, Pomakların da, Alevilerin de ihtiyacı var.”  </p>
			<p class="paragraf ParaOverride-7">Garip bir biçimde “Yeni Türkiye”ye en uygun mesajları o veriyor.   </p>
			<p class="paragraf ParaOverride-7">Halbuki bu yaklaşımı Türkiye’nin yüzde 50’sinin oyunu almış AK Parti göstermeliydi.  </p>
			<p class="paragraf ParaOverride-7">İktidara geldiği ilk yıllarda yaptığı önemli işlerden dolayı bugün, “Yeni Türkiye” denildiğinde hepimizin aklına Tayyip Erdoğan gelmeliydi.  </p>
			<p class="paragraf ParaOverride-7">Gelmiyor, çünkü Tayyip Erdoğan kendi yarattığı Türkiye’nin bile gerisinde kaldı.  </p>
			<p class="paragraf ParaOverride-7">Siyasete atıldığı yıllarda “Ortadoğu’da sınırları kaldırıp bir ümmet birliğinin sağlanmasından” bahsediyordu.  </p>
			<p class="paragraf ParaOverride-7">Fakat geldiğimiz noktada bırakın Ortadoğu’yu, yönettiği ülkede bile birliği, bütünlüğü, iç barışı sağlayabilmiş değil.  </p>
			<p class="paragraf ParaOverride-7">Kendisi gibi düşünmeyenlerle diyalog kuramıyor. Kurmak için çaba da göstermiyor.  </p>
			<p class="paragraf ParaOverride-7">Tayyip Erdoğan ismi dramatik bir şekilde çatışmanın, kamplaşmanın, ayrışmanın sembolü haline geldi.  </p>
			<p class="paragraf ParaOverride-7">Böyle olunca da insanlar birlik, bütünlük, barış, demokrasi, özgürlük, başkasına saygı gibi değerlere vurgu yapan; efendi, saygılı, nazik siyasetçilere kulak kesiliyor.  </p>
			<p class="paragraf ParaOverride-7">Çizdiği olumlu tabloya rağmen Selahattin Demirtaş’ın da handikapları yok değil.  </p>
			<p class="paragraf ParaOverride-7">Bunları şöyle sıralayabiliriz:  </p>
			<p class="paragraf ParaOverride-7">1. Üzerindeki Abdullah Öcalan gölgesi. PKK’nın durumu. Ondan bağımsız bir liderlik gösteremeyecekmiş gibi bir algı var. İnsanlar, bu gölge ve tahakkümün, beğendikleri Selahattin De­mir­taş’ı zamanla etkisizleştireceğini düşünüyorlar.  </p>
			<p class="paragraf ParaOverride-7">2. Birçok kişi Selahattin Demirtaş’ın “herkes için demokrasi”, “özgürlük”, “dostluk”, “kardeşlik” mesajları için ona oy vermeyi düşünüyor. Fakat elde edilen bu gücün sonradan nasıl kullanılacağı konusunda endişeleri var.  </p>
			<p class="paragraf ParaOverride-7">Alınan bu oyları demokrasi ve eşitliği yaygınlaştırmak için mi kullanacak, yoksa PKK’nın taleplerinin sözcülüğü için mi?   </p>
			<p class="paragraf ParaOverride-7">Demirtaş’ın, bu endişeleri giderdiği oranda tahmin ettiğinden daha fazla oy alacağını düşünüyorum.  </p>
		</div>
</body>
</html>