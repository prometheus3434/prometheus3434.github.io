<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-12</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-61" xml:lang="en-GB">Hangi demokrasi?  </p>
			<p class="arabaslik_sol ParaOverride-7" id="_idParaDest-62">Hiç kimse demokrat değil!	  </p>
			<p class="paragraf ParaOverride-7">Ömrümüzü kavga ederek geçiremeyiz.  </p>
			<p class="paragraf ParaOverride-7">Birbirimize laf sokmakla, üstünlük taslamakla, haklı çıkmakla, ideolojik zaferler kazanmakla ülke olarak bir mesafe katedemeyiz.  </p>
			<p class="paragraf ParaOverride-7">Bu nedenle oturup sakin kafayla meselelerimizi konuşmamız gerekiyor.  </p>
			<p class="paragraf ParaOverride-7">Çoğumuz, ülkemizdeki demokrasinin eksik olduğunu söylüyoruz.  </p>
			<p class="paragraf ParaOverride-7">Bundan dert yanıyor, tüm sorunları bu eksikliğe bağlıyoruz.  </p>
			<p class="paragraf ParaOverride-7">Peki, hangimiz gerçekte demokratız?  </p>
			<p class="paragraf ParaOverride-7">İçimizde kaç kişi kendini demokrat olarak tanımlıyor?  </p>
			<p class="paragraf ParaOverride-7">Kimler kendi hayatında gerçekten demokratik bir ilişki düzeni kurabilmiş?  </p>
			<p class="paragraf ParaOverride-7">Çocuklarıyla, komşularıyla, arkadaşlarıyla, yaşadığı şehirle demokratik ilişkiler geliştirebilmiş?  </p>
			<p class="paragraf ParaOverride-7">Türkiye’de Kemalistler var. İslamcılar var. Aleviler var. Solcular var. Kürtçüler var. Türkçüler var.  </p>
			<p class="paragraf ParaOverride-7">Peki, bu unsurların demokratları nerede?  </p>
			<p class="paragraf ParaOverride-7">Başkalarının düşüncelerine ilgi ve saygı duyanlar nerede?  </p>
			<p class="paragraf ParaOverride-7">İtirazları ciddiye alanlar, eleştirilere açık olanlar, katkıları, katılımı bekleyenler nerede?  </p>
			<p class="paragraf ParaOverride-7">Hepimiz bir partinin, bir ideolojinin, bir inancın fanatik taraftarlarıyız.  </p>
			<p class="paragraf ParaOverride-7">Fanatiğiz, çünkü değişime kapalıyız.  </p>
			<p class="paragraf ParaOverride-7">Değişmiyoruz ve böylece gelişmiyoruz.  </p>
			<p class="paragraf ParaOverride-7">“Ben en başından beri aynı fikirdeyim”, “Doğuştan bilmem neyim” diyerek böbürleniyoruz.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt123.jpeg"/></span>    </p>
			<p class="paragraf ParaOverride-7">Yani en ılımlımız bile aslında bağnaz.  </p>
			<p class="paragraf ParaOverride-7">Bağnaz AK Partili, bağnaz CHP’li, bağnaz solcu, bağnaz İslamcı, bağnaz Kemalist olarak demokratik tutumu başkalarından bekliyoruz.  </p>
			<p class="paragraf ParaOverride-7">Kendi taraftarlığımızdan en küçük taviz vermeden karşımızdakinin taraftarlık yapmamasını istiyoruz.  </p>
			<p class="paragraf ParaOverride-7">Kemalistler, AK Parti’nin İslamcılıktan vazgeçip demokrat olmasını istiyor.  </p>
			<p class="paragraf ParaOverride-7">Aleviler, İslamcıların ideolojilerinden vazgeçip demokrat, hoşgörülü, özgürlükçü olmasını istiyor.  </p>
			<p class="paragraf ParaOverride-7">CHP’liliğinden taviz vermeyenler, AK Partililerin yandaşlıktan vazgeçip demokrat olmasını bekliyor.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt124.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Bir gazetede bile demokratik bir yaklaşım, bir demokrasi ruhu yaşatılamıyor.  </p>
			<p class="paragraf ParaOverride-7">Herkes demokrasiyi başkasından bekliyor.  </p>
			<p class="paragraf ParaOverride-7">Peki niçin kendimiz demokrat olmuyoruz, olamıyoruz?  </p>
			<p class="paragraf ParaOverride-7">Çünkü hepimiz içinden geldiğimiz ideolojilerin esiri olmuşuz. Ülkemizin huzuru, refahı, değer kazanması derdinde değil, ideolojik zaferler peşindeyiz.   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt125.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">40 yıllık İslamcı, kendine demokrat demekten imtina ediyor.  </p>
			<p class="paragraf ParaOverride-7">Dikkat edin, “muhafazakâr demokrat” kimliğin demokrat kısmı hiç anılmıyor. “Muhafazakâr demokratız” deyip “militan muhafazakâr”lık yapıyorlar.  </p>
			<p class="paragraf ParaOverride-7">Kimse, “demokrat” kelimesini ön ad olarak koruyamıyor, taşıyamıyor.  </p>
			<p class="paragraf ParaOverride-7">Halbuki sen, ben, herkes göğsümüzü gere gere “Demokratız” diyebilmeliydik. Ama diyemedik. Diyemiyoruz.  </p>
			<p class="paragraf ParaOverride-7">21. yüzyıla geldik ama hepimiz hâlâ birer bağnaz taraftar olarak sandığa gidiyoruz.  </p>
			<p class="paragraf ParaOverride-7">Demokrat diyebileceğimiz bir topluluk, bir kurum, bir cemaat, bir medya yok.  </p>
			<p class="paragraf ParaOverride-7">Peki demokrat insanlar, kurumlar, yapılar olmadan bir ülkeye demokrasi gelir mi?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt126.jpeg"/></span>    </p>
			<p class="paragraf ParaOverride-7">Kemalistler yıllarca bu ülkeyi demokrasinin nimetlerinden faydalanarak yönettiler.  </p>
			<p class="paragraf ParaOverride-7">Fakat demokrasiden faydalandıkları halde demokrasinin yücelmesi, değer kazanması, kökleşmesi için hiçbir şey yapmadılar.  </p>
			<p class="paragraf ParaOverride-7">Şimdi aynı durum İslamcılar için geçerli.  </p>
			<p class="paragraf ParaOverride-7">İslamcılar, dindarlar, elde ettikleri bütün kazanımları, makamları demokrasiye borçlular.  </p>
			<p class="paragraf ParaOverride-7">Milli irade vurgusu, sandığın önemine dikkat çekme vs. hepsi demokrasinin enstrümanları.  </p>
			<p class="paragraf ParaOverride-7">Demokrasi sayesinde iktidara geliyorlar, demokrasi sayesinde önemli kazanımlar elde ediyorlar fakat demokrat olamıyorlar?!  </p>
			<p class="paragraf ParaOverride-7">Dindarlar son 13 yılda Türkiye’de demokrasiyi güçlendirebilir, içselleştirebilir, yüceltebilirlerdi.  </p>
			<p class="paragraf ParaOverride-7">Fakat yapmadılar.  </p>
			<p class="paragraf ParaOverride-7">Bu kadar faydasını gördükleri halde ne “Ben demokratım” deme lütfunda bulundular, ne de demokrasiye bulaşan kirden, pastan, lekeden rahatsız oldular.   </p>
			<p class="paragraf ParaOverride-7">Demokrasiyi, ideolojilerine ve kendilerine yükselme imkânı sağlayan bir araç olarak gördüler. Hepsi bu.  </p>
			<p class="paragraf ParaOverride-7">Demokrasiyi güçlendirmeye, zenginleştirmeye asla yanaşmadılar.  </p>
			<p class="paragraf ParaOverride-7">Demokrasinin tahrip olmasından da zerre kadar rahatsızlık duymadılar.  </p>
			<p class="paragraf ParaOverride-7">Hiçbir AK Partili “Ben demokratım” diyemiyor. En fazla söyledikleri “Başkalarının yaşam tarzına saygılıyız.”  </p>
			<p class="paragraf ParaOverride-7">“Ben demokratım” diyemiyorlar, çünkü demokrasiye inanmıyorlar. Demokrasiyi içselleştirmiş değiller.  </p>
			<p class="paragraf ParaOverride-7">Demokrat değilsen, beni dinleme gereği duymuyorsun.  </p>
			<p class="paragraf ParaOverride-7">Yeni yaklaşımlara, sorulara açık değilsin.  </p>
			<p class="paragraf ParaOverride-7">Zaferlerle yaşıyorsun.  </p>
			<p class="paragraf ParaOverride-7">Anlaşma, uzlaşma kültürü oluşturamıyorsun.  </p>
			<p class="paragraf ParaOverride-7">“Ben demokratım” demek, “Herkesin söz hakkını, yönetime katılma ve karar alma hakkını, her aşamada savunuyorum” demektir. “Eleştirileri dikkate alıyorum, barışçı, özgürlükçü yaklaşımlara açığım” demektir.  </p>
			<p class="paragraf ParaOverride-7">“Azınlıkların ezilmesine razı değilim” demektir.  </p>
			<p class="paragraf ParaOverride-7">“Sanatta, bilimde, şehirleşmede, ticarette, eğitimde... Tüm alanlarda toplumun bütün kesimlerine huzur getirecek yaklaşımlardan yanayım” demektir.  </p>
			<p class="paragraf ParaOverride-7">Bir Alevi’nin cemevinde ibadetini yapması, demokrat olmasına engel değil.  </p>
			<p class="paragraf ParaOverride-7">Bir Sünni’nin sabaha kadar namaz kılması, kendi inancı doğrultusunda bir yaşam tarzı benimsemesi demokrat olmasına engel değil.  </p>
			<p class="paragraf ParaOverride-7">Bir Kemalistin Atatürk’ü sevmesi, sayması, önemsemesi demokrat olmasına engel değil.  </p>
			<p class="paragraf ParaOverride-7">En büyük sınavımız demokrasiyi özümsemek, anlamak, ona bir içerik kazandırmak ve onu yüceltmektir.  </p>
			<p class="paragraf ParaOverride-7">Türkiye’de bugüne kadar demokrasi son derece yüzeysel algılandı ve çerez, sos gibi görüldü.  </p>
			<p class="paragraf ParaOverride-7">Halbuki demokrasiyi ana yemek, temel gıda haline getirmemiz gerekirdi.  </p>
			<p class="paragraf ParaOverride-7">Dikkat edin, gelişmiş ülkeler gelişmişliklerini, iç barışı ve ekonomik kazanımlarını demokratik standartlarına borçlular.  </p>
			<p class="paragraf ParaOverride-7">1950’lerde Churchill, demokrasi hakkında “Elimizdekilerin en iyisi bu” diyordu.  </p>
			<p class="paragraf ParaOverride-7">Zamanla, Batılı ülkeler, demokrasiyi geliştirdiler, siyasetin temeli ve vazgeçilmez unsuru haline getirdiler.  </p>
			<p class="paragraf ParaOverride-7">Bizim de asıl önceliğimiz, demokrasi olmalıdır.  </p>
			<p class="paragraf ParaOverride-7">Gelin, hepimiz demokrat olalım.  </p>
			<p class="paragraf ParaOverride-7">Birey olarak bizler demokrat olmadığımızda, Fransız şairin dediği gibi “demokrasi, kitlelerin diktatörlüğü”ne dönüşüyor.  </p>
			<p class="paragraf ParaOverride-7">Demokrat olmadan, başkalarından demokratlık beklemeye hakkımız yok.  </p>
			<p class="paragraf ParaOverride-7">Demokrasiyi sömürmeye hiç hakkımız yok.  </p>
			<p class="arabaslik_sol ParaOverride-7" id="_idParaDest-63">Türkiye’nin önündeki iki yol  </p>
			<p class="paragraf ParaOverride-7">IŞİD’in sebep olduğu kaos bölgemizi kasıp kavuruyor. Görünen o ki daha uzun yıllar böyle gidecek.  </p>
			<p class="paragraf ParaOverride-7">Etrafımız kan gölü.  </p>
			<p class="paragraf ParaOverride-7">Din fanatizmi yakıp yıkıyor. İslam’ın en fanatik, en çatışmacı yorumu hepimizi teslim almak üzere.  </p>
			<p class="paragraf ParaOverride-7">Bu kaostan nasıl çıkacağımız üzerine kafa yormamız gerek.  </p>
			<p class="arabaslik_sol_kucuk ParaOverride-7" xml:lang="en-GB">IŞİD’e itiraz edecekseniz...<span class="CharOverride-18" xml:lang="tr-TR">  </span></p>
			<p class="paragraf ParaOverride-7">Bu tabloda Türkiye için iki yol var: Ya her şeyi din penceresinden ele alan İslamcı politikaya devam edip kaosun ortasında kalacak ya da yüksek bir demokrasi, özgürlük, eşitlik gibi evrensel değerlere yönelerek fanatizmin karanlığı altındaki bütün bölge Müslümanlarına rehberlik edecek.  </p>
			<p class="paragraf ParaOverride-7">Dindar nesil yetiştirme amacıyla çocukları zorla imam hatibe kaydederek,  </p>
			<p class="paragraf ParaOverride-7">“Af edersiniz Ermeni “ veyahut “Sünni vatandaşlarımızı öldürdüler” deyip mezhep ve din ayrımcılığını siyasi söylem yaparak,  </p>
			<p class="paragraf ParaOverride-7">Kefen giymiş parti militanlarıyla toplumun diğer kesimlerine gözdağı vererek,  </p>
			<p class="paragraf ParaOverride-7">Çatışmacılığı, kavgayı, ötekileştirmeyi ve üstünlük kurmayı politik bir tarz olarak benimseyerek,  </p>
			<p class="paragraf ParaOverride-7">Olup biten her şeyi din ve dindarlara yönelik komplo teorisi şeklinde yorumlayarak,  </p>
			<p class="paragraf ParaOverride-7">Baskı, korkutma ve dışlamanın dozunu her geçen gün biraz daha artırarak,  </p>
			<p class="paragraf ParaOverride-7">Ve bütün meselelerimizi din üzerinden tartışıp dine uygunluğuna göre bir sonuca bağlayarak,  </p>
			<p class="paragraf ParaOverride-7">IŞİD tehlikesinden ülkemizi uzak tutamayız.  </p>
			<p class="paragraf ParaOverride-7">İslam’ı, politik arenada üstünlük kurma aracı olarak görüp sonra IŞİD’in herkesi zorla tek tip Müslüman yapmaya çalışmasına kızamayız.  </p>
			<p class="paragraf ParaOverride-7">Ülkemizde “Dine hakaret etti” diye iftirayla insanları linç ettirip, sonra topluma IŞİD’in din için kafa kesmesinin kötülüğünü anlatamayız.  </p>
			<p class="paragraf ParaOverride-7">Hem IŞİD gibi örgütlerle politik bir bağ kurup, hem de ülkemiz için çok önemli olan “barış süreci”ni IŞİD’in yaydığı kaosun etkisinden kurtaramayız.  </p>
			<p class="arabaslik_sol_kucuk ParaOverride-7" xml:lang="en-GB">Müslüman demokrat olmaz mı?  </p>
			<p class="paragraf ParaOverride-8">İslamcıların demokrasiden başka bulabildikleri, geliştirebildikleri alternatif bir siyasi sistem yok. İşin gerçeği, olması da gerekmiyor.  </p>
			<p class="paragraf ParaOverride-7">Bu konuda Taha Akyol’un <span class="CharOverride-15">Türkiye’nin Hukuk Serüveni</span> adlı kitabı çok önemli bir gerçeği ortaya koyuyor.  </p>
			<p class="paragraf ParaOverride-7">Akyol, kitabında İslam dünyasının hem demokrasiye itiraz edip hem de yerine ne koyacağı üzerine kafa yormamasını ayrıntılı bir şekilde anlatmış.  </p>
			<p class="paragraf ParaOverride-7">Tarihte de dinci iktidarların temelde dine zarar verdiklerini görüyoruz. Hilafet, saltanata; dünyayı kurtarma iddiası ise evlat katilliğine varıyor.  </p>
			<p class="paragraf ParaOverride-7">Tüm belalardan, yalanlardan uzak durabilmek için Türkiye bir an önce, tek seçenek olan gerçek demokrasiye geçmeli.  </p>
			<p class="paragraf ParaOverride-7">Türkiye iç barışını demokrasi, özgürlük, hukuk, eşitlik gibi evrensel değerler üzerinden sağlamalı.  </p>
			<p class="paragraf ParaOverride-7">Ülkenin her ferdinin hissedeceği nitelikte bir özgürlük ve eşitlik anlayışını her alana yaymalı.  </p>
			<p class="paragraf ParaOverride-7">Dindar insanların aynı zamanda gerçek bir demokrat olabileceklerini tüm Müslümanlara göstermeli.  </p>
			<p class="paragraf ParaOverride-8">Demokrasiyle hak elde edildiğini; çatışmacılığı, kavgayı, öldürmeyi tek yol olarak bilen bütün Müslümanlara anlatmalı. Göstermeli.  </p>
			<p class="paragraf ParaOverride-7">Şehirlerini buna göre kurmalı. Ticarette pay almanın esaslarını, hukuk sistemini buna göre yeniden oluşturmalı.  </p>
			<p class="paragraf ParaOverride-7">Toplumsal meselelerini demokratik bir üslupla müzakere etmeyi bir tarz haline getirmeli.  </p>
			<p class="paragraf ParaOverride-7">Siyasette, ticarette, sanatta, bilimde geçerli olanın dini kimlik değil; yeterlilik, kabiliyet gibi meziyetler olduğu kabul etmeli.  </p>
			<p class="paragraf ParaOverride-7">Medyayı, bürokrasiyi dindarlık esası üzerinden dizayn etmekten vazgeçip ehliyete önem veren bir anlayışa yönelmeli.  </p>
			<p class="paragraf ParaOverride-7">Toplumun bir kısmının kendini dışlanmış hissetmesinin önüne geçecek yaklaşımları benimsemeli.  </p>
			<p class="paragraf ParaOverride-7">Bu demokrat anlayışı, son dönemde giderek güçlenen fanatizmin karşısına bir alternatif olarak koymalı.  </p>
			<p class="paragraf ParaOverride-7">Müslüman ülkelerin içişlerine karışmadan, halklarına bu alanda ışık tutan pozisyonda olmalı.  </p>
			<p class="paragraf ParaOverride-7">Türkiye ancak dinin barışçı yorumunu ön plana çıkararak toplumdaki dini fanatizmin yaygınlaşmasının önüne geçebilir.  </p>
			<p class="paragraf ParaOverride-7">Evrensel değerleri yücelterek Kürtleri bu ülkede tutabiliriz. Ortadoğu karanlığında bu ülkeyi parlak cazibe merkezi yaparsak “barış süreci” hedefine ulaşır.   </p>
			<p class="paragraf ParaOverride-7">Ancak bu yolla Alevilerin ötekileşmesinin önüne geçilebilir.  </p>
			<p class="paragraf ParaOverride-7">Kısacası, ülke içinde her alanda fanatik bir dindarlığı yaygınlaştırarak etrafımızda kümelenen, sizden bir tık daha fanatik olanlarla mücadele edemezsiniz.  </p>
			<p class="arabaslik_sol_kucuk ParaOverride-7" xml:lang="en-GB">Tek çare<span class="CharOverride-18" xml:lang="tr-TR">  </span></p>
			<p class="paragraf ParaOverride-7">Tek çıkış yolumuz demokratik standartlarımızı yükseltmektir.  </p>
			<p class="paragraf ParaOverride-7">Çünkü demokrasi, vatandaşlarına demokratik olmayan sistemlerin sağlamadığı ve sağlayamayacağı pek çok temel hakkı sağlamayı garanti eder.  </p>
			<p class="paragraf ParaOverride-7">Çünkü demokrasi, vatandaşlarına daha geniş kişisel özgürlük alanı sağlar.  </p>
			<p class="paragraf ParaOverride-7">Çünkü demokrasi, insan gelişimini daha çok destekler.  </p>
			<p class="paragraf ParaOverride-7">Çünkü demokratik bir yönetime sahip olan ülkeler, demokratik olmayanlardan daha zengindir.  </p>
			<p class="paragraf ParaOverride-7">İskoçya’daki referandum sonuçları bize bunu bir kez daha ispatladı.  </p>
			<p class="paragraf ParaOverride-7">Ayrılıp küçük olacağına, büyüğün içinde eşit ve özgür vatandaş olmanın tercih edilebilir olduğunu gösterdi.  </p>
			<p class="paragraf ParaOverride-7">Önceliğiniz Türkiye ise, Türkiye’nin birliği, bütünlüğü, huzuru ise tek çaremiz budur:  </p>
			<p class="paragraf ParaOverride-7">Daha fazla ve gerçek demokrasi.  </p>
			<p class="arabaslik_sol ParaOverride-7" id="_idParaDest-64">Vardiya usulü demokratlık  </p>
			<p class="paragraf ParaOverride-7">Kemalistler iktidardayken Türkiye’nin demokrasisi ne haldeydi hatırlıyorsunuz.  </p>
			<p class="paragraf ParaOverride-7">Yasaklar, engellemeler, kısıtlamalar, baskılar, olağanüstü haller, faili meçhuller, işkenceler, baskınlarla dolu bir dönemdi.  </p>
			<p class="paragraf ParaOverride-7">O dönemin mazlumları, mağdurları sürekli “demokrasi” talep ediyordu.  </p>
			<p class="paragraf ParaOverride-7">Demokrasi, İslamcıların üzerinde tartıştığı, fakat bir yandan da faydalandığı bir imkândı.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt127.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Sonra AK Parti iktidara geldi. Ergenekon ve Balyoz süreçleri başladı.  </p>
			<p class="paragraf ParaOverride-7">Ve bu davaların sanıklarından, mahkeme salonlarında, “herkes için demokrasi” çağrıları duymaya başladık.  </p>
			<p class="paragraf ParaOverride-7">Bunlara destek veren medya da, geçmişteki tarafgir tavrını unutup demokrasiyi herkes için istemeye başladı.  </p>
			<p class="paragraf ParaOverride-7">Bir anda Türkiye’nin en demokrat insanları Ergenekon ve Balyoz davalarında yargılananlar ve onları savunanlar olmuştu.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt128.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Kemalistler iktidardayken Türkiye’nin en demokrat insanları kendilerini dindar olarak tanımlayan kesimlerin arasından çıkıyordu.  </p>
			<p class="paragraf ParaOverride-7">“Herkes için demokrasi” vurgusu yapıyorlardı.  </p>
			<p class="paragraf ParaOverride-7">Bütün sözlerinde “daha fazla demokrasi” çağrısı vardı. Başkasının hakkına saygı vardı. Ötekileştirmenin yanlış olduğunu ilan ediliyorlardı. Herkesin düşüncesini özgürce açıklayabileceği bir ortamın olmasını istiyorlardı...  </p>
			<p class="paragraf ParaOverride-7">Kendisine siyaset yasağı koyanlara, Erdoğan, demokrasi dersi veriyordu.  </p>
			<p class="paragraf ParaOverride-7">“Özgürlükçü” olacaktı. “Başkasının hakkına” saygı gösterecekti. “Tüm inanç ve görüşlere eşit mesafede” duracaktı. Böyle söz vermişti.  </p>
			<p class="paragraf ParaOverride-7">Toplumun dikkatini de bu sözlerce çekmişti.  </p>
			<p class="paragraf ParaOverride-7">Ve iktidara geldi.  </p>
			<p class="paragraf ParaOverride-7">Başı dertteyken benimsediği demokrat çizgi, her geçen gün biraz daha baskıcı ve tahammülsüz bir niteliğe büründü.  </p>
			<p class="paragraf ParaOverride-7">Geldiğimiz noktada demokrasinin durumu ortada.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt129.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">28 Şubat döneminde baskı gören Gülen Cemaati herkese hoşgörü mesajları veriyordu.  </p>
			<p class="paragraf ParaOverride-7">Her inanç grubuyla diyalog onlar için vazgeçilmezdi.  </p>
			<p class="paragraf ParaOverride-7">Farklı kesimlerden insanlara iftar davetleri verdiler. Ülke meselelerinin tartışıldığı konferanslar, çalıştaylar düzenlediler.  </p>
			<p class="paragraf ParaOverride-7">Ne kadar demokrat, özgürlükçü ve hoşgörülü olduklarını gösterme çabasındaydılar.  </p>
			<p class="paragraf ParaOverride-7">Sonra AK Parti’yle beraber devlette güç sahibi oldular.  </p>
			<p class="paragraf ParaOverride-7">Gazetecilerin tutuklanması, medyaya baskı ve tehdit, yazdığı kitaplardan dolayı tutuklanan yazarlar, yayınevlerine ve gazetelere baskın... Bütün bunlar olurken Cemaat medyasının yaptığı akıl almaz yayınları hepimiz hatırlıyoruz.  </p>
			<p class="paragraf ParaOverride-7">“28 Şubat’ın medya ayağına operasyon yapılmadan bu süreçle hesaplaşma oldu diyemeyiz” dediler.  </p>
			<p class="paragraf ParaOverride-7">Bunun için her gün köşelerden gazetecilere “Tutuklanma sırası sana geldi” diye korku pompaladılar.  </p>
			<p class="paragraf ParaOverride-7">Yani gücü ele geçirdiklerinde, barış, diyalog ve hoşgörü mesajları bütünüyle kayboldu.  </p>
			<p class="paragraf ParaOverride-7">Yerini baskıcı, çatışmacı ve intikamcı bir tutum aldı.  </p>
			<p class="paragraf ParaOverride-7">Yargının elindeki davalarla ilgili aldıkları can sıkıcı tavırları biliyorsunuz.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt130.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Burada bir hususa dikkatinizi çekmek istiyorum:  </p>
			<p class="paragraf ParaOverride-7">Dönemsel demokrasi, kendine demokratlık, ikiyüzlülerin yolu olmuştur. Cehaletin, riyanın, bencilliğin yolu olmuştur. Demokratlığı kendi içinde olgunlaştıramamış insanlara dikkat edin. Aslında kendileri olgunlaşmamıştır.  </p>
			<p class="paragraf ParaOverride-7">Gene de “dava” derler, “biz” derler, sürekli hava atarlar.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt131.jpeg"/></span>    </p>
			<p class="paragraf ParaOverride-7">Ekrem Dumanlı gözaltına alınırken şöyle söyledi: “Allah’tan başka kimseden korkmuyoruz. Demokrasiye olan inancımız tamdır.”  </p>
			<p class="paragraf ParaOverride-7">Bu cümleyi duyunca içimden şöyle dedim: “İşler sarpa sarmadan, bu yaklaşımı korusaydı daha iyi olmaz mıydı?”  </p>
			<p class="paragraf ParaOverride-7">Neydi o yaklaşım?  </p>
			<p class="paragraf ParaOverride-7">İnancımızı ve ideolojimizi barışçı ve özgürlükçü bir çizgide sürdürmek.   </p>
			<p class="paragraf ParaOverride-7">Demokrasiyi her zaman, her yerde, herkes için istemek.  </p>
			<p class="paragraf ParaOverride-7">Bunu yapmak çok mu zor?  </p>
			<p class="paragraf ParaOverride-7">Demokrasiyi ille de kelepçelenince mi hatırlar insan?  </p>
			<p class="paragraf ParaOverride-7">Çocuklar gibi, sobaya elimiz değince demokratlaşıyoruz!  </p>
			<p class="paragraf ParaOverride-7">Demokrasiyi hepimiz ancak kendimiz için istiyoruz. Bundan ne zaman vazgeçeceğiz?  </p>
			<p class="paragraf ParaOverride-7">Başımıza bir bela gelene kadar, demokrasinin herkes için olduğunu fark edemiyoruz.  </p>
			<p class="paragraf ParaOverride-7">Demokratlığın temel niteliği, başkasının hakkına ve hukukuna saygı göstermektir.  </p>
			<p class="paragraf ParaOverride-7">Biz ise başımız sıkıştığında demokratlaşıp, biraz rahatladığımızda faşizan ve baskıcı bir kişiliğe dönüşüyoruz.  </p>
			<p class="paragraf ParaOverride-7">Vardiya usulü bir demokrasi anlayışımız var.  </p>
			<p class="paragraf ParaOverride-7">“Türkiye nasıl bir ülke?” diye soran olsa, şöyle cevap verirdim: “Muhalifken demokrat, iktidardayken faşistleşen insanların ülkesi.”  </p>
			<p class="paragraf ParaOverride-7">Çünkü demokrasi, bizim elimizde intikam planının bir parçasına dönüştü.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt132.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Asıl sorunun Tayyip Erdoğan olduğunu sananlar bana göre büyük bir yanılgı içindeler.  </p>
			<p class="paragraf ParaOverride-7">Sorun içimizde. Demokrasi anlayışımızda. İntikamcılığımızda.  Ötekine saygı duymayan, yaşam alanı açmayan, inanç ve ideolojik mensubiyetlerimizde.  </p>
			<p class="paragraf ParaOverride-7">Hepimiz Erdoğan’ınkine benzer bir ruh taşıyoruz. Biraz koyu, biraz açık.  </p>
			<p class="paragraf ParaOverride-7">Bu nedenle içinde sürüklendiğimiz girdaptan bir türlü kurtulamıyoruz.  </p>
			<p class="paragraf ParaOverride-7">İnancımızı ve ideolojimizi bir tahakküm aracına dönüştürmekten vazgeçmemiz gerekiyor.  </p>
			<p class="paragraf ParaOverride-7">Bu ülkede herkesin en az bizim kadar söz söyleme hakkı olduğunu, gönülden kabul etmemiz gerekiyor.  </p>
			<p class="paragraf ParaOverride-7">Tek doğrunun, tek haklının kendimiz olduğu inancından vazgeçmemiz ve herkesin bu ülkeyi bizim kadar sevdiğini düşünmemiz gerekiyor.  </p>
			<p class="paragraf ParaOverride-7">İdeolojik farklılıkları hayat memat meselesi yapmaktan vazgeçmemiz gerekiyor.  </p>
			<p class="paragraf ParaOverride-7">Ancak böyle çıkabiliriz bu karanlıktan.  </p>
			<p class="paragraf ParaOverride-7">Vardiya usulü demokrasi anlayışıyla bir yere varamayız.  </p>
			<p class="paragraf ParaOverride-7">Günümüz dünyasında önümüzde iki yol var: Ya gerçek demokrasi ya da çatışma ve felaket.  </p>
		</div>
</body>
</html>