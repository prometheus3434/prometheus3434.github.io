<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-8</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-37" xml:lang="en-GB">“Herkes bize düşman, çünkü biz harikayız”<span class="CharOverride-14">  </span></p>
			<p class="arabaslik_sol ParaOverride-7" id="_idParaDest-38">Türkiye’nin düşmanları kimler?  </p>
			<p class="paragraf ParaOverride-7">New York’ta Pakistanlı bir taksi şoförü İtalyan yazar ve düşünür Umberto Eco’ya soruyor:  </p>
			<p class="paragraf ParaOverride-7">“İtalya’nın düşmanları kimler?”  </p>
			<p class="paragraf ParaOverride-7">Eco, önce soruyu anlamıyor ve şöyle cevap veriyor: “İtalya’nın düşmanı yok. Uzun yıllardır kimseyle savaşmıyoruz.”   </p>
			<p class="paragraf ParaOverride-7">Fakat taksi şoförü cevaptan hoşnut olmuyor ve “İtalya’nın ihtilaflı topraklar, etnik temelli nefret, sınır ihlalleri gibi nedenlerden dolayı hangi halklarla yüzyıllardır savaş halinde olduğunu öğrenmek istediğini” söylüyor.   </p>
			<p class="paragraf ParaOverride-7">Eco, soruyu tam olarak anlamadığı için cevabını şöyle açıklıyor: “Son savaştan beri yarım yüzyıldan uzun süre geçti o zamandan beri kimseyle savaşmıyoruz.”  </p>
			<p class="paragraf ParaOverride-7">Taksi şoförü, “Düşmanları olmayan bir halk olabilir mi?” diyerek aldığı cevaptan tatmin olmadığını belirtip sohbeti bitiriyor.   </p>
			<p class="paragraf ParaOverride-7">Umberto Eco taksiden indikten sonra sorunun üzerinde biraz düşününce Pakistanlı şoförün aslında ne demek istediğini fark ediyor.   </p>
			<p class="paragraf ParaOverride-7">“Devletler ulusal kimlik yaratmak, kendi toplumlarını bir arada tutmak için düşman yaratırlar.”  </p>
			<p class="paragraf ParaOverride-7">İtalya bu amaçla kimi kendisine düşman seçmişti? Taksi şoförü bunu merak ediyordu. İtalya’nın yaratılmış düşmanlarını.   </p>
			<p class="paragraf ParaOverride-7">Mesela “büyük düşman” Sovyetler Birliği dağılınca ABD’nin imdadına Bin Ladin yetişmişti.  </p>
			<p class="paragraf ParaOverride-7">Sadece kimlik oluşturmak, toplumu bir arada tutmak için değil. Devletlerin, değer sistemlerini ölçebilmek ve sergilemek için de düşman bulmaları gerekiyordu.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt77.jpeg"/></span>    </p>
			<p class="paragraf ParaOverride-7">Umberto Eco’nun <span class="CharOverride-15">Düşman Yaratmak</span> adlı kitabını okuyunca aklıma Türkiye’nin düşmanları geldi?  </p>
			<p class="paragraf ParaOverride-7">Sahi, Türkiye’nin düşmanları kimler?  </p>
			<p class="paragraf ParaOverride-7">Eco, İtalya’nın 60 yıldır yaşadığı felaketleri, düşmanları dışarıdan bulmak yerine içeride yaratmış olmasına bağlıyor.   </p>
			<p class="paragraf ParaOverride-7">Türkiye de benzer bir durumda. Birçok devlet kendisine dışarıdan bir düşman yaratırken, Türkiye’de iktidarlar varlıklarını sürdürmek için düşmanı içeride yarattılar.  </p>
			<p class="paragraf ParaOverride-7">İktidara gelen partiler tabanlarını bir arada tutmak için kendisine muhalif kesimlere “Türkiye’nin düşmanı” muamelesi çektiler.  </p>
			<p class="paragraf ParaOverride-7">Toplumu bir bütün olarak görmediler.  </p>
			<p class="paragraf ParaOverride-7">Her iktidar, kendinden olmayanı düşman olarak lanse etti bize.  </p>
			<p class="paragraf ParaOverride-7">Bu durum toplumda derin ve iyileştirilemez yaralar açtı.   </p>
			<p class="paragraf ParaOverride-7">Bir dönem dindarlar, başka bir dönem solcular, her daim Kürtler, bir başka iktidar zamanında ise Aleviler düşman olarak gösterildi bize.   </p>
			<p class="paragraf ParaOverride-7">Sonuçta hepimiz birbirimize düşman olduk.   </p>
			<p class="paragraf ParaOverride-7">Yaratılan bu düşmanlıklar; ortak hedefleri olan insanlar, yani toplum olmamızın önüne geçti. Ortak değerlerimizin oluşmasına fırsat bırakmadı.  </p>
			<p class="paragraf ParaOverride-7">Öyle ki iktidarların bu politikaları sayesinde düşmanlık içimize yerleşti. Ruhumuzu teslim aldı.  </p>
			<p class="paragraf ParaOverride-7">Muhalif olana düşman gözüyle bakmayı, zihnimize adeta nakşettiler.   </p>
			<p class="paragraf ParaOverride-7">En küçük bir fikri ayrılığında karşımızdakine “düşman”, “vatan haini” damgası vurmaktan imtina etmiyoruz.   </p>
			<p class="paragraf ParaOverride-7">Bundan dolayı ne acılarımız ortak, ne de sevinçlerimiz.   </p>
			<p class="paragraf ParaOverride-7">Ne millet olabildik, ne de devlet.   </p>
			<p class="paragraf ParaOverride-7">Ne dünyaya gururla sunacağımız bir değerler bütünü oluşturabildik, ne de onurla taşıyacağımız ortak bir kimlik.  </p>
			<p class="paragraf ParaOverride-7">Hepimiz, tabanını kenetlemek ve daha çok oy almak için ötekini düşman olarak tanımlayan iktidarların oyununa geldik.  </p>
			<p class="paragraf ParaOverride-7">Yıllarca “Aman ‘vatan hanini’, ‘devlet düşmanı’ İslamcılar iktidara gelmesin” korkusuyla en pespaye, en beceriksiz Kemalist iktidarların ülkemizi yönetmesine razı olduk.   </p>
			<p class="paragraf ParaOverride-7">“Dikkatli olun yoksa komünistler iktidara gelecek” diyerek korku pompalayan sağcı, kifayetsiz, muhteris iktidarların çapsızlığına mahkûm olduk.   </p>
			<p class="paragraf ParaOverride-7">“Kürtler bu ülkenin düşmanı, ülkeyi bölmek istiyorlar” endişesiyle toplumumuzun bir parçasına yapılan insanlık dışı muamelelere itiraz etmedik.  </p>
			<p class="paragraf ParaOverride-7">İktidarlar yarattıkları düşmanlarla savaşmaktan ülkeye hizmet etmeye vakit bulamadılar.   </p>
			<p class="paragraf ParaOverride-7">Ya da kendi beceriksizliklerini ve hilekârlıklarını; düşmanları suçlayarak örtbas ettiler.  </p>
			<p class="paragraf ParaOverride-7">Yaratılan bu düşmanlıklardan her seferinde iktidarlar kazançlı çıkarken, kaybeden Türkiye oldu.  </p>
			<p class="paragraf ParaOverride-7">Ülke olarak geldiğimiz yer içler acısı.  </p>
			<p class="paragraf ParaOverride-7">Halbuki bizler yani gazeteciler, yazarlar, akademisyenler, doktorlar, öğretmenler; iktidarların, kardeşleri düşman kılan politikalarını boşa çıkarabilirdik.   </p>
			<p class="paragraf ParaOverride-7">Düşmanseverliğin; daha fazla oy almak, iktidarda kalmak tutkusundan kaynaklandığını insanlara anlatabilirdik.   </p>
			<p class="paragraf ParaOverride-7">Fakat hiçbirimiz bunun önüne geçecek bir üslup ve tutum belirleyemedik.  </p>
			<p class="paragraf ParaOverride-7">Hepimiz tam da iktidarların işine yarayacak şekilde bir kampın sözcülüğüne soyunduk.   </p>
			<p class="paragraf ParaOverride-7">Kimimiz devletin yanında, yaratılan düşmanın karşısında; kimimiz ise düşmanın yanında, devletin karşısında kendimizi konumlandırdık.  </p>
			<p class="paragraf ParaOverride-7">Hâlâ da aynı durumdayız.  </p>
			<p class="paragraf ParaOverride-7">Şimdi iktidarda dindarlar var.  </p>
			<p class="paragraf ParaOverride-7">Dindarlar yıllarca düşman muamelesi görmüş insanlar olarak bu kısırdöngüyü bozabilirlerdi.   </p>
			<p class="paragraf ParaOverride-7">Ülkenin bütün enerjisini emen kan davalarını bitirebilirlerdi.  </p>
			<p class="paragraf ParaOverride-7">Toplumu birbirine düşman etmeyi iktidar olmak için tek yol olarak gören siyasete son verebilirlerdi.  </p>
			<p class="paragraf ParaOverride-7">Muhalif olmak ile düşman olmanın çok farklı tutumlar olduğunu insanlara gösterebilirlerdi.  </p>
			<p class="paragraf ParaOverride-7">Fakat yapmadılar.  </p>
			<p class="paragraf ParaOverride-7">Yapmadılar, çünkü, yaratılan düşman korkusuyla seçmeni, taraftarı bir arada tutmak, yeni bir ufuk açmaktan daha kolaydı.  </p>
			<p class="paragraf ParaOverride-7">Geçmiş iktidarların yöntemini aynen devam ettirdiler.   </p>
			<p class="paragraf ParaOverride-7">Hukuksuzluğa bulaşanları adalete teslim etmek ile düşmanlaştırmak arasındaki çizgiyi koruyamadılar.   </p>
			<p class="paragraf ParaOverride-7">Ergenekon sürecinde hakkaniyetten uzak bir tutum takındılar.   </p>
			<p class="paragraf ParaOverride-7">Ardından, Gezi protestocularına düşman muamelesi çektiler.  </p>
			<p class="paragraf ParaOverride-7">Son dönemde ise yeni düşman Gülen Cemaati.   </p>
			<p class="paragraf ParaOverride-7">Her daim düşmana ihtiyaç var.   </p>
			<p class="paragraf ParaOverride-7">Türkiye’de iktidar olmanın yolu, toplumu birbirine düşman etmekten geçiyor.  </p>
			<p class="paragraf ParaOverride-7">Kimin kampı büyük, taraftarı çoksa o iktidar oluyor.  </p>
			<p class="paragraf ParaOverride-7">Kimin yarattığı düşman daha korkunçsa, ipi o göğüslüyor.   </p>
			<p class="paragraf ParaOverride-7">Ve bu koşullarda hiçbir iktidar, tüm Türkiye’nin temsilcisi olamıyor.  </p>
			<p class="paragraf ParaOverride-7">“Yeni düşmandan” bizi korumak için hepimizin hayatını zorlaştıracak olmadık yasalar çıkarıyor.  </p>
			<p class="paragraf ParaOverride-7">Aslında iktidarlar yarattıkları düşmanlardan bizi değil kendilerini koruyorlar.  </p>
			<p class="paragraf ParaOverride-7">Ve tüm bu politikaların sonucunda geldiğimiz nokta ortada.   </p>
			<p class="paragraf ParaOverride-7">Kemalistler, solcular, İslamcılar... Hepsi iktidardan bir kazanım elde ettiler ama Türkiye hep geriledi.   </p>
			<p class="paragraf ParaOverride-7">Türkiye günden güne gözümüzün önünde eriyip yok oluyor ve hiçbirimiz bir şey yapamıyoruz.   </p>
			<p class="paragraf ParaOverride-7">İktidarlar varlığını sürdürdü ama ülkemiz, dostluğumuz, değerlerimiz, geleceğimiz onarılmaz bir yara aldı.   </p>
			<p class="paragraf ParaOverride-7">Şimdi hep beraber Türkiye’nin uçuruma yuvarlanışını izliyoruz.   </p>
			<p class="arabaslik_sol ParaOverride-7" id="_idParaDest-39">Tayyip Erdoğan’ın Batılı düşmanları  </p>
			<p class="paragraf ParaOverride-7">AK Partililer, Türkiye’deki problemlerin arkasında Erdoğan’ı istemeyen Batılılar olduğundan neredeyse eminler.  </p>
			<p class="paragraf ParaOverride-7">Batılılar Türkiye’nin iyiliğini mi istiyor, kötülüğünü mü? Bu konu üzerine uzun analizler yapacak değilim.  </p>
			<p class="paragraf ParaOverride-7">Elimde bu konuya kesinlik kazandıracak bir bilgi de yok.  </p>
			<p class="paragraf ParaOverride-7">Fakat “Batı önce Türkiye’yi, sonra da İslam dünyasını karıştırmak istediği için Erdoğan’dan kurtulmak istiyor” teorisiyle alakalı zihnimi meşgul eden sorular var.  </p>
			<p class="paragraf ParaOverride-7">AK Parti iktidarının Batı’yla 13 yıllık ilişkisine bir göz atalım.  </p>
			<p class="paragraf ParaOverride-7">Mesela, Batılıların Ahmet Davutoğlu’na değer verdiği, onu el üstünde tuttuğu, alkışladığı, hatta “Türkiye’nin Kissenger’ı” diye tanımladıkları dönemi hatırlıyor musunuz?  </p>
			<p class="paragraf ParaOverride-7">Bu dönem, bizim de Davutoğlu’nun yaptığı işlerden memnun olduğumuz zamanlardı. Değil mi?  </p>
			<p class="paragraf ParaOverride-7">Irak’la ilişkileri düzeltmiş. Suriye’yle yakın dostluk kurmuş. İran’ı masaya oturmaya ikna etmeye çalışmış. Ermenistan’la diyalog kapısını aralamış. Kıbrıs sorununa makul bir çözüme bulmak üzere...  </p>
			<p class="paragraf ParaOverride-7">Tüm bunları yaptığı dönemde hepimiz Davutoğlu’nun performansından memnunduk. Batılılar da memnuniyetlerini gizlemiyorlardı.  </p>
			<p class="paragraf ParaOverride-7">Sonra ne oldu? Davutoğlu içeride ona itibar kaybettiren bir tarza ve üsluba yöneldi. Benimsediği yeni siyasetle, yaptıklarını yıkmaya başladı. Ortadoğu ülkelerindeki meşru iktidarlardan çok “İslamcı”örgütlerle diyaloga girdi.   </p>
			<p class="paragraf ParaOverride-7">İlk önce biz eleştirdik. Sonra da Batı itirazlarda bulundu.  </p>
			<p class="paragraf ParaOverride-7">Aynı durum Tayyip Erdoğan için de geçerli. 2007’de yaptığı meşhur balkon konuşmasından sonra Türkiye’ye yayılan müspet havayı hatırlayın.  </p>
			<p class="paragraf ParaOverride-7">Toplumun önemli bir kısmı Erdoğan’a hayranlık besliyordu. Ertuğrul Özkök’ün yazdığı gibi Beyaz Türkler “Keşke bizim de Erdoğan gibi bir liderimiz olsa” diyorlardı.  </p>
			<p class="paragraf ParaOverride-7">Tam da bu dönemde, Batı dünyası da Erdoğan’ı el üstünde tutuyordu. “Dünya lideri” diyordu. Ortadoğu’nun önemli bir aktörü olarak görüp alkışlıyordu. Batı medyası, her gün onun hakkında çıkan olumlu haberlerle doluydu.  </p>
			<p class="paragraf ParaOverride-7">Sonra ne oldu? Erdoğan da 2007’ye kadar benimsediği demokratik ve özgürlükçü tutumundan vazgeçti. İçeride ve dışarıda daha muhafazakâr bir söylem tutturdu.  </p>
			<p class="paragraf ParaOverride-7">İcraatların yerini, dini soslu konuşmalar aldı. Özgürlükçü politikaların yerini “dindar nesil”, “kürtaj yasağı”, “TV dizlerine müdahil olma” gibi insanlara hayat tarzı dayatması aldı.  </p>
			<p class="paragraf ParaOverride-7">Giderek toplumun farklı kesimleriyle kurduğu sıcak bağı kopardı.   </p>
			<p class="paragraf ParaOverride-7">İçeride ittifak kurduğu çevrelerle arası açıldı. Kemikleşmiş tabanı dışında herkesin gözünde katı, sevimsiz bir figür haline geldi.  </p>
			<p class="paragraf ParaOverride-7">Daha önce “dünya lideri” diyen Batılılar, reformlar yaparken övdükleri lideri eleştirmeye başladılar.  </p>
			<p class="paragraf ParaOverride-7">Şöyle bir düşünelim: AK Parti iktidarında Türkiye en hızlı gelişimini hangi dönemde sağladı?  </p>
			<p class="paragraf ParaOverride-7">Batılıların da hayranlık gösterdiği 2009 öncesi mi, yoksa Erdoğan’ın daha içe kapanık, daha baskıcı bir üslup kullandığı 2009 sonrası mı? Hangisi?  </p>
			<p class="paragraf ParaOverride-7">2009’a kadar bu ülkede önemli işler yapıldı. Yüzlerce yeni yasa çıkarıldı. Umut ve sevinç verici demokratik adımlar atıldı.  </p>
			<p class="paragraf ParaOverride-7">Tüm bunlar yapılırken “Bu ülke de çok oldu” demeyip, üstelik yapılanlara destek veren Batı, niçin son yıllarda tam da işlerin kötüye gitmeye başladığı dönemde Erdoğan’ı kendisi için tehlikeli görmeye başlasın ki?  </p>
			<p class="paragraf ParaOverride-7">Ayrıca, geldiğimiz noktada Türkiye Batı’yı rahatsız edecek hangi işleri başardı?  </p>
			<p class="paragraf ParaOverride-7">Mesela, herkesi kıskandıracak bir eğitim sistemi mi kurdu?  </p>
			<p class="paragraf ParaOverride-7">Ya da teknolojide inanılmaz işler mi başardı? Sanayide Batılıları bile kıskandıracak hamleler mi yaptı?  </p>
			<p class="paragraf ParaOverride-7">Tarım alanında dünyanın dikkatini çekecek mesafe mi katetti?  </p>
			<p class="paragraf ParaOverride-7">Bizi dünya ligine taşıyacak bir iç barış mı tesis etti?  </p>
			<p class="paragraf ParaOverride-7">Müslüman ya da İslam imajı Erdoğan’la beraber daha mı itibarlı hale geldi?  </p>
			<p class="paragraf ParaOverride-7">Müslüman ülkeler arasında Batı’yı kıskandıracak veya korkutacak derecede bir dostluk mu gelişti?  </p>
			<p class="paragraf ParaOverride-7">Demokratik standart, özgürlükçü tutum, ülkede kalıcı bir değer haline mi geldi?  </p>
			<p class="paragraf ParaOverride-7">Ne oldu ki Batı son yıllarda AK Parti iktidarından kurtulmaya çalışıyor?  </p>
			<p class="paragraf ParaOverride-7">Erdoğan’ın başbakanlığını 2009 öncesi ve sonrası diye iki döneme ayırın. Ve ardından kendinize sorun: Hangi dönemdeki Erdoğan daha başarılı, daha sevimli, daha demokratik, daha özgürlükçü?  </p>
			<p class="paragraf ParaOverride-7">Ve hangi dönemde Batılılar destekliyordu, hangisinde eleştiriyor?  </p>
			<p class="paragraf ParaOverride-7">Bulacağınız cevap, mevzunun netleşmesini sağlayacaktır.  </p>
			<p class="paragraf ParaOverride-7">Demek istediğim yetersizliği, eksikleri, başarısızlıkları örtmek üzere üretilen komplo teorileri gerçek dünyayla bağı da koparıyor. Sağlıklı düşünmenin önüne geçiyor.  </p>
			<p class="paragraf ParaOverride-7">Diğer taraftan Erdoğanist arkadaşlar, “bazı odakların Türki-ye’yi Mısır, Suriye veyahut Ukrayna yapmak istediğini” ileri sürüyorlar.  </p>
			<p class="paragraf ParaOverride-7">Özgür bir ülkede başbakan, baskıyı “Facebook’u ve Youtube’u kapatacağım” gibi uç noktalara taşırsa, orası zaten Mısır veyahut Ukrayna olur.  </p>
			<p class="paragraf ParaOverride-7">Son yıllarda benimsenen siyaset tarzına baktığımızda Mısır ya da Ukrayna olmak için fazladan bir düşmana ihtiyacımız olmadığını da görüyoruz.  </p>
			<p class="paragraf ParaOverride-7">“Türk’ün Türk’ten başka dostu yok”tan, “Erdoğan’ın Erdo-ğan’dan başka dostu yok” aşamasına gelmek tuhaf.  </p>
			<p class="paragraf ParaOverride-7">Bana sorarsanız, Batılıların eleştirdiği herkesi korumaya almak, kahraman görmek, tartışılması gereken bir davranış biçimidir.  </p>
			<p class="arabaslik_sol ParaOverride-7" id="_idParaDest-40">Türkiye bölgede hangi “söz”ün sahibi olacak?  </p>
			<p class="paragraf ParaOverride-7">Türkiye’nin Suriye meselesinde aldığı yanlış tutumu meşrulaştırmak isteyenlerin ileri sürdüğü bir görüş var.  </p>
			<p class="paragraf ParaOverride-7">Önce liberal yazarlar, sonra muhafazakâr yazarlar, ardından da kalan son birkaç “İslamcı” yazar benimsedi bu görüşü.  </p>
			<p class="paragraf ParaOverride-7">Bu arkadaşlara göre, Esad’a karşı sert tavır alıp muhaliflere her türlü desteği veren Türkiye, ileride ülkenin başına geçecek muhalifler sayesinde Suriye’de söz sahibi olacak.  </p>
			<p class="paragraf ParaOverride-7">Ahmet Davutoğlu da birkaç kez bu minvalde açıklamalar yaptı.  </p>
			<p class="paragraf ParaOverride-7">Hükümetimiz, Libya’da da, yeni kurulacak yapıda söz sahibi olmayı planlamıştı.  </p>
			<p class="paragraf ParaOverride-7">Bunu sadece söylemekle kalmadı, bir yarış havasında uçak dolusu parayı “yeni Libya”nın kurucularına teslim ederek öncelik elde etmeye ne kadar istekli olduğunu da gösterdi.  </p>
			<p class="paragraf ParaOverride-7">Ahmet Davutoğlu, benzer gerekçeyi Sudan politikasını izah etmeye çalışırken de kullanmıştı:  </p>
			<p class="paragraf ParaOverride-7">“Orada söz sahibi olmak, meydanı Batılılara bırakmamak için Beşir’le ilişkide olmamız gerektiğini” ileri sürmüştü.  </p>
			<p class="paragraf ParaOverride-7">Peki, merak ediyorum, Türkiye bu ülkelerde hangi sözün sahibi olacak?  </p>
			<p class="paragraf ParaOverride-7">Nasıl esaslı bir sözü, bir duruşu, bir medeniyet tasavvuru, bir gelecek vizyonu var ki bunu alıp oralarda da etkili, geçerli kılmak için şimdiden planlar yapıyor?  </p>
			<p class="paragraf ParaOverride-7">Türkiye bugün Arap dünyasına kapitalist, neoliberal ekonomi ve Suudi Arabistan tarzı bir dindarlıktan başka ne öneriyor? Veyahut ne önerebilir? Var mı böyle bir imkânı? Var mı bir tek sözü? Var mı bir projesi? Varsa biz niçin görmüyoruz?  </p>
			<p class="paragraf ParaOverride-7">Diğer taraftan nerede kaldı insani değerler, sorumluluklar, ahlaki hassasiyetler, vicdani kanaatler?  </p>
			<p class="paragraf ParaOverride-7">Bunların artık hiç mi kıymeti yok?  </p>
			<p class="paragraf ParaOverride-7">Her şey, sonradan “söz sahibi” olmak mıdır?  </p>
			<p class="paragraf ParaOverride-7">Yeni kurulacak hükümetlerle alışveriş rakamlarını yükseltmek midir?  </p>
			<p class="paragraf ParaOverride-7">Libya’yla ticaret hacmimiz artacak, Suriye’de Esad sonrası kurulacak hükümet sayesinde ticaretimiz artacak biraz daha zengin olacağız...  </p>
			<p class="paragraf ParaOverride-7">Peki ya sonra?  </p>
			<p class="paragraf ParaOverride-7">Çok paramız olacak ama değerlerimiz, ahlakımız, esaslı bir sözümüz, bir duruşumuz, bir vicdanımız olmayacak?! Bu mudur yani? Bunca yıldır bunu mu hayal ediyordunuz? Bunca yıldır sakladığınız “söz” bu muydu?  </p>
			<p class="paragraf ParaOverride-7">Sizin Türkiye’nin “sözü” diye götürmeye çalıştığınız şeyi, ABD bu bölgeye yıllardır sunmuyor mu?  </p>
			<p class="paragraf ParaOverride-7">“Demokrasi için” Irak’ta, Afganistan’da milyonları katletmedi mi?  </p>
			<p class="paragraf ParaOverride-7">Onların götürmeye çalıştıkları ile sizin sözleriniz arasında nasıl bir fark var?  </p>
			<p class="paragraf ParaOverride-7">Sakince, meydan okumadan, kibirlenmeden, kızmadan, saklanmadan izah edin de herkes görsün o sözün mahiyetini ve ağırlığını.  </p>
			<p class="paragraf ParaOverride-7">Bir zamanlar Neo-concu Wolfowitz Irak’ta söz sahibi olmamız için 1 Mart tezkeresini geçirmemiz gerektiğini söylüyordu. Hatırlıyorsunuz değil mi?  </p>
			<p class="paragraf ParaOverride-7">Bu “söz”ün Suriye’de söylemek istediğimiz “söz”den bir farkı var mı?  </p>
			<p class="paragraf ParaOverride-7">Sahiden bir sözünüz varsa niçin o sözü kendi ülkenizde dile getiremiyorsunuz? Türkiye sanatıyla, şehirleriyle, mimarisiyle, kültürel derinliğiyle, toplumsal barışıyla, eğitim düzeyiyle bir gelecek hesabı, derdi, planı, aşkı olan bir ülke havası veriyor mu ki başka ülkelere söyleyecek sözü olsun?  </p>
			<p class="paragraf ParaOverride-7">Niçin “o söz” bu topraklarda bir birliği, bütünlüğü, kardeşliği pekiştirici etkiye sahip değil?  </p>
			<p class="paragraf ParaOverride-7">Üstelik nasıl oluyor da sizin Ortadoğu’ya dönük sözünüz ile ABD ve İsrail’in sözü bu kadar örtüşüyor?  </p>
			<p class="paragraf ParaOverride-7">Bunda bir tuhaflık yok mu?  </p>
			<p class="paragraf ParaOverride-7">Son gelişmeler gösteriyor ki, yakında, söz sahibi olunacak bir Suriye de kalmayacak. Libya kalmadığı gibi.  </p>
			<p class="paragraf ParaOverride-7">Sahi, Kaddafi’den sonra Türkiye Libya’ya hangi sözü söyledi?  </p>
			<p class="paragraf ParaOverride-7">Bütün bu yapılanların Irak’tan sonra Suriye Kürtlerinin o ülkeden koparılması için yapıldığını görememek cehalet, zavallılık, iş bilmezlik değilse nedir ki?  </p>
			<p class="paragraf ParaOverride-7">Bir avuç yazar, aylardır Suriye’de asıl yapılmak istenenin ülkeyi bir diktatörden kurtarmak değil, Irak’tan sonra Suriye’deki Kürtleri de “Özerk Kürdistan” potasına katmak olduğunu yazıp durdu.  </p>
			<p class="paragraf ParaOverride-7">Niçin bu insanlara cahil, hesaplı, iş bilmez, muarız muamelesi çekip durdunuz?  </p>
			<p class="paragraf ParaOverride-7">Suriye Kürtlerinin bu kargaşadan kendi kaderlerini tayin adımı çıkaracaklarını görememek nasıl bir “derin strateji”nin ürünüdür? Suriye’deki kargaşadan en çok da İsrail’in yıllardır bölgede hayalini kurduğu “Kürdistan”ın oluşumuna bir katkı çıkması sadece tesadüf müdür?  </p>
			<p class="paragraf ParaOverride-7">Bunu tesadüf ve öngörülemeyen bir durum olarak göstermeyi başarabilecek misiniz?  </p>
			<p class="paragraf ParaOverride-7">Diğer taraftan Suriye’deki Kürtlerden sonra sıranın hangi ülkeye geleceğini görememeyi hangi kelimeyle açıklarsak size hakaret etmemiş oluruz?  </p>
			<p class="paragraf ParaOverride-7">Medyaya kümelenmiş zavallılar topluluğu, Suriye’deki son gelişmeleri “beklenmedik gelişme” olarak adlandırıyor. Bunu beklememek, göremiyor olmak, bir de üstelik köşe yazarı olmak... Ne desek boş...  </p>
			<p class="paragraf ParaOverride-7">Çekiç Güç ile Irak Kürtlerinin bağımsızlığa hazırlanma sürecine en çok karşı çıkan, buradaki hesaba dikkat çeken, bununla asıl yapılmak istenenin altını çizen “İslamcı” çevreler, şimdi Suriye’de Çekiç Güç’ün yaptığının bir benzerini yapıyorlar.  </p>
			<p class="paragraf ParaOverride-7">Bağımsız Kürdistan için tuğla taşıyorlar. Ne diyelim, inşallah bu ülkenin bölünüp parçalanması için son darbeyi indirenler, Suriye’de “söz sahibi olmak” için çabalayanlar olmaz.  </p>
			<p class="paragraf ParaOverride-7">Ahmet Davutoğlu’na Türkiye’nin bölgede oyun kurmaya değil, bilinçli davranırsa çok çok orada kurulan oyunları bozmaya gücünün yetebileceğini kim söyleyecek?  </p>
			<p class="paragraf ParaOverride-7">2013 yılında Gaziantep MİT bölge müdürünü hangi gerekçeyle görevden aldığınızı açıklayın da Ortadoğu’da aslında neler olup bittiğine insanlar kendisi karar versin. Olmaz mı?  </p>
			<p class="arabaslik_sol ParaOverride-7" id="_idParaDest-41">IŞİD’in arkasında kim var?  </p>
			<p class="paragraf ParaOverride-7">IŞİD gibi örgütlerin vahşeti hepimizin kanını donduruyor.  </p>
			<p class="paragraf ParaOverride-7">Ne insanlığa yakıştırıyoruz, ne de Müslümanlığa.  </p>
			<p class="paragraf ParaOverride-7">Müslüman olduklarını varsaydığımız kimselerin bu tür yıkıcı tutumlarına bir türlü anlam veremiyoruz.  </p>
			<p class="paragraf ParaOverride-7">Gördüklerimiz, yaşadıklarımız ne vicdanımıza, ne bize anlatılan İslam’a, ne de insanlığa sığıyor.  </p>
			<p class="paragraf ParaOverride-7">Bundan dolayı, bu ve benzeri örgütlerin arkasında hep bir senarist ve yönetmen arıyoruz.  </p>
			<p class="paragraf ParaOverride-7">Karşımızda, İslam adına ortalığı yakıp yıkan, insanları yurtlarından eden; kadın, çocuk, yaşlı ayrımı gözetmeden katliamlara imza atan örgütler var.  </p>
			<p class="paragraf ParaOverride-7">Fakat bu örgütlerin vahşiliklerini yüksek sesle kınayıp itiraz edemiyoruz.  </p>
			<p class="paragraf ParaOverride-7">Diğer taraftan da şaşkın bir vaziyette arkalarında gizli bir el arıyoruz.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt78.jpeg"/></span>    </p>
			<p class="paragraf ParaOverride-7">“Bir dava” uğruna kadınlara tecavüz eden, onları köle pazarında satan, kendisi gibi olmayan Müslüman toplulukları bile gözünü kırpmadan katleden bu insanların arkasında kim var?  </p>
			<p class="paragraf ParaOverride-7">Nasıl oluyor da insanlıktan bu kadar uzaklaşabiliyorlar?  </p>
			<p class="paragraf ParaOverride-7">Varsa bir senarist, o senaristin senaryosunu nasıl böyle soğukkanlılıkla oynuyorlar?  </p>
			<p class="paragraf ParaOverride-7">Aslında hepimiz IŞİD’in arkasında kimin olduğunu biliyoruz. Nereden beslendiklerinin farkındayız.  </p>
			<p class="paragraf ParaOverride-7">Bu şiddet eğilimini, “Allah için ölmeyi, öldürmeyi” hepimiz tanıyoruz.  </p>
			<p class="paragraf ParaOverride-7">Dinler siyasetin malzemesi yapıldığında ne tür sonuçlar doğduğunu hepimiz biliyoruz.  </p>
			<p class="paragraf ParaOverride-7">Tarihte yüzlerce örneği var.  </p>
			<p class="paragraf ParaOverride-7">Bunların önemli bir kısmı da Müslümanlar arasında yaşandı.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt79.jpeg"/></span>    </p>
			<p class="paragraf ParaOverride-7">Peki, sorun sadece IŞID gibi örgütlerde mi?  </p>
			<p class="paragraf ParaOverride-7">Yıllarca “İslam âlimi” deyip kitaplarını el üstünde tuttuğumuz Yusuf el Kardavi, Suriye meselesinde şöyle bir fetva vermişti: “Esad’a destek veren sivilleri öldürmek caizdir.”  </p>
			<p class="paragraf ParaOverride-7">“İslam âlimi” bildiğimiz bu insanların fikirlerinin oluşmasına ne kaynaklık ettiyse IŞİD mensuplarınınkine de aynı şey kaynaklık etti.  </p>
			<p class="paragraf ParaOverride-7">“Silah Suriye’de çözüm getirmez, ölerek, öldürerek barış sağlanmaz” dediğimizde bizi linç eden, ekmeğimizle oynayan günümüz İslamcılarının katılığı nereden geliyorsa, kafa kesen IŞİD militanlarının gaddarlığı da oradan geliyor.  </p>
			<p class="paragraf ParaOverride-7">Mısır’da seçmenin yaklaşık üçte bir oyuyla iktidar olan İhvan, bütün ülkeye dindarlığı tek seçenek olarak sunmuştu.  </p>
			<p class="paragraf ParaOverride-7">İhvan’ı bu kadar sığ ve düşüncesiz hareket etmeye zorlayan o “dava aşkı” ne ise IŞİD militanlarını da besleyen aynı dava aşkı.  </p>
			<p class="paragraf ParaOverride-7">Suriye meselesinde “devrim” rüyası görüp yüzbinlerin katledilmesine sebep olan İslamcı aydınlarımızın arkasında Batılılar varsa, o zaman tamam, IŞİD militanlarının arkasında da aynı Batılılar var.  </p>
			<p class="paragraf ParaOverride-7">“Din adamına silahı, çatışmayı teşvik etmek yakışır mı?” diye sorduğum için bana köşesinden “AK Parti’nin yeminli düşmanı” diyen “büyük fıkıh âliminin” düşünce yapısı nereden beslendiyse, IŞİD militanlarının da oradan beslendi.  </p>
			<p class="paragraf ParaOverride-7">Boko Haram gibi örgütlerin bir senaristi varsa; barış, özgürlük, saygı, eşitlik dini olarak gelen İslam’ı iktidara ulaşmanın malzemesi yapan tüm İslamcılar, dindarlar da bu senaryonun figüranı.  </p>
			<p class="paragraf ParaOverride-7">Diğer taraftan ülkemizde olanlar da farklı değil.  </p>
			<p class="paragraf ParaOverride-7">Türkiye’de dindarlığı yayma adına sınav soruları çalanların bu davranışlarına ne kaynaklık ediyorsa, IŞİD gibi örgütlerin davranışlarına da ayı şey kaynaklık ediyor.  </p>
			<p class="paragraf ParaOverride-7">Gezi eylemlerinden sonra birçok şirkete baskı yapıldı. Eylemlere katılan elemanların işten atılması için şirketlere listeler gönderildi.  </p>
			<p class="paragraf ParaOverride-7">İnsanların ekmeğiyle oynayan o kafa nereden, neyle besleniyorsa IŞİD militanları da oradan besleniyor.  </p>
			<p class="paragraf ParaOverride-7"><span class="CharOverride-15">Akit</span> gazetesi gibi çatışmacılığı, ötekileştirmeyi, saygısızlığı “İslamcılık davası” zanneden odakların arkasında kim varsa; IŞİD, Bako Haram gibi örgütlerin arkasında da o var.  </p>
			<p class="paragraf ParaOverride-7">Berkin Elvan’ın acılı annesini yuhalayan ve yuhalatan o siyasi düşüncesizliğe hangi fanatizm kaynaklık ediyorsa, IŞİD’in diğer mezhep mensuplarına yaptıklarına da aynı fanatizm kaynaklık ediyor.  </p>
			<p class="paragraf ParaOverride-7">Balyoz, Ergenekon gibi davalarda sevap işleme fikriyle sahte delil üreten o savcı ve emniyetçileri motive eden inanç neyse, IŞİD militanlarının motivasyon kaynağı da o.   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt80.jpeg"/></span>    </p>
			<p class="paragraf ParaOverride-7">Yani sorun kendi içimizde. Düşünce dünyamızda. Politik tutumumuzda. Dünyayı algılayış biçimimizde.  </p>
			<p class="paragraf ParaOverride-7">Barış ve özgürlük için gelen İslam, Müslümanların elinde tahrif oldu.  </p>
			<p class="paragraf ParaOverride-7">Şifa kaynağı olacak bir din, Müslümanların sayesinde kötülük yayan, çatışmayı besleyen bir siyasi silaha dönüştü.  </p>
			<p class="paragraf ParaOverride-7">Tek bir İslam var, ama yüzlerce farklı yorum var.  </p>
			<p class="paragraf ParaOverride-7">Özünden, müspet işlevinden koparılmış bir Müslümanlık kaldı elimizde.  </p>
			<p class="paragraf ParaOverride-7">Gerçeğin ne olduğu konusunda bir ittifak neredeyse imkânsız.  </p>
			<p class="paragraf ParaOverride-7">Çünkü dinin bir öğüdünden kimisi çatışma, kimisi barış yorumu çıkarıyor.  </p>
			<p class="paragraf ParaOverride-7">Öldürücü silaha dönüştürülmüş, siyasette ve ticarette üstünlük kurma aracı yapılmış bir Müslümanlık anlayışı hepimizi rehin aldı.  </p>
			<p class="paragraf ParaOverride-7">Düşman bellediğimiz Batılılarla bilimde, edebiyatta, ticarette, siyasette, teknolojide, sinemada rekabet edemedik.  </p>
			<p class="paragraf ParaOverride-7">Bu alanlardaki başarısızlığımızı veya geriliğimizi dini hamasetle örtmeyi bir iş zannettik.   </p>
			<p class="paragraf ParaOverride-7">Din, bizim elimizde eksikliklerimizi, yetersizliklerimizi saklayan bir örtüye dönüştü.  </p>
			<p class="paragraf ParaOverride-7">Batılıların Müslümanlara yaptıkları vahşilikleri, haksızlıkları elbette görmezden gelemeyiz.  </p>
			<p class="paragraf ParaOverride-7">Fakat Müslümanlar olarak bizi yok etmeye çalışanlara zekâ-mızla, aklımızla değil hamasi sözlerle, dini fanatizmle karşılık verdik.   </p>
			<p class="paragraf ParaOverride-7">Ve en ilginç gerçek de şu: Müslümanlar, Batılılardan çok daha fazla Müslüman kanı döktü.  </p>
			<p class="paragraf ParaOverride-7">Bütün suçu başkalarına atamayız.  </p>
			<p class="paragraf ParaOverride-7">Hâlâ dönüp kendimize bakmıyoruz.  </p>
			<p class="paragraf ParaOverride-7">“Nerede hata yaptık, bundan sonra ne yapacağız, ne yapmalıyız?” demiyoruz.  </p>
			<p class="paragraf ParaOverride-7">Bu girdaptan çıkmak için oturup aklıselimle düşünmemiz gerekirken, kolaya kaçıyoruz.  </p>
			<p class="paragraf ParaOverride-7">“Gizli el” filan diyoruz.  </p>
			<p class="paragraf ParaOverride-7">Amacımızı, hedefimizi, benimsediğimiz yöntemleri, siyaset anlayışımızı, toplumla ilişkilerimizi gözden geçirip bir çıkış bulmak zorundayız.  </p>
			<p class="paragraf ParaOverride-7">İslam bugün tarihte benzeri görülmemiş bir kriz döneminden geçiyor.  </p>
			<p class="paragraf ParaOverride-7">İslam’ın iyiliği, doğruluğu, güzelliği gitgide siliniyor. Korkarım İslam’ın değil ama Müslümanlığın sonu geliyor.  </p>
			<p class="paragraf ParaOverride-7">Mensupları tarafından bu kadar tahrif edilmiş bir dini, kim yeniden barış ve özgürlük yayan bir değer haline getirebilir?  </p>
			<p class="paragraf ParaOverride-7">Kimin buna gücü yeter?  </p>
		</div>
</body>
</html>