<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-13</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-65" xml:lang="en-GB">Çözüm mözüm<span class="CharOverride-14">  </span></p>
			<p class="arabaslik_sol ParaOverride-7" id="_idParaDest-66">Alevilerin sorununu çözmenin en basit formülü  </p>
			<p class="paragraf ParaOverride-7">Hükümet bazı sorunları çözmek için “açılım paketi”, “çözüm süreci” gibi özel bir çalışma metodu izliyor.  </p>
			<p class="paragraf ParaOverride-7">Kürt açılımı, Alevi açılımı, Roman açılımı...  </p>
			<p class="paragraf ParaOverride-7">Açılım paketi? Ne demek bu?  </p>
			<p class="paragraf ParaOverride-7">Hükümet toplumun bir kesiminin sorunlarını çözmek için niçin bir pakete ihtiyaç duyuyor?  </p>
			<p class="paragraf ParaOverride-7">Bana göre bu tür paketlerin şöyle bir anlamı var: Sorunları çözerken önce ayrıştırıp sonra bütünleştirmeye çalışıyoruz.   </p>
			<p class="paragraf ParaOverride-7">Aynı zamanda da toplumdaki kültürel ve etnik ince çizgileri kalınlaştırıyor, daha da belirginleştiriyoruz.  </p>
			<p class="paragraf ParaOverride-7">Fakat ilginç bir şey var: AK Parti iktidarı, dindarların sorunlarını çözmek için bir pakete veyahut bir çalıştaya ihtiyaç duymadı.  </p>
			<p class="paragraf ParaOverride-7">Üniversitelerde ve kamusal alanda başörtüsü yasağını kaldırırken, imam hatiplerin katsayı sorununu çözerken, okullara seçmeli tefsir ve Kur’an dersleri koyarken... Benzer daha birçok sorunu çözdü, ama biz hiçbirinde bir açılım paketi görmedik.  </p>
			<p class="paragraf ParaOverride-7">Mesela “Kimler okullarda tefsir dersi istiyor?” diye bir araştırmaya yönelmedi.  </p>
			<p class="paragraf ParaOverride-7">Veyahut ilköğretim çocuklarına başörtüsü serbestisinin eğitim sistemini nasıl etkileyeceğini kimseye sormadı.  </p>
			<p class="paragraf ParaOverride-7">Bunun için ne bir çalıştaya ihtiyaç duydu ne de bir konferansa.  </p>
			<p class="paragraf ParaOverride-7">Karar verdi ve yaptı.  </p>
			<p class="paragraf ParaOverride-7">Fakat aynı yöntemi toplumun diğer kesimlerine uygulamıyor.  </p>
			<p class="paragraf ParaOverride-7">Alevilerin sorunlarının çözümünü tam yedi yıldır konuşuyoruz. Bilmem kaç açılım paketi ve çalıştay düzenlendi.  </p>
			<p class="paragraf ParaOverride-7">Diğer taraftan Kürtlerin sorunlarını çözecek “barış süreci” var. Tam iki yıldır sadece konuşuyoruz.  </p>
			<p class="paragraf ParaOverride-7">Niçin dindarların sorunlarını çözerken gösterdiği cesareti, kararlılığı, çevikliği diğer sorunların çözümünde göstermiyor?  </p>
			<p class="paragraf ParaOverride-7">Çünkü iktidar, ülkenin bütünüyle değil, dindarlarla duygusal bir yakınlık içinde. Çünkü yalnızca dindarların acısını, üzüntüsünü yüreğinde hissediyor. Çünkü onların sorununu kendi sorunu olarak görüyor.  </p>
			<p class="paragraf ParaOverride-7">Bunun için her türlü riski göze alıyor, kararlılıkla hareket ediyor.  </p>
			<p class="paragraf ParaOverride-7">Halbuki devlet toplumun bütünüyle aynı muhabbeti, aynı duygusal bağı kurmalı.  </p>
			<p class="paragraf ParaOverride-7">Her kesimin sorunlarını kendi sorunu gibi benimsemeli.  </p>
			<p class="paragraf ParaOverride-7">Sadece dindarların çocuklarını değil, bütün çocukları kendi çocuğu gibi görüp ona göre hareket etmeli. Onların sorunlarını, acısını yüreğinde hissetmeli.  </p>
			<p class="paragraf ParaOverride-7">Bunu yapabilmesi için de yaklaşımlarında din değil vatandaşlık bağını esas almalı.  </p>
			<p class="paragraf ParaOverride-7">Toplumla kurduğu ilişkiye dindar çevreleri değil, tüm Türkiye’yi zemin yapmalı.   </p>
			<p class="paragraf ParaOverride-7">Bunu yapamadığı için Mısır’da hunharca öldürülen Rabia için gözyaşı dökerken, ülkemizde öldürülen çocuklara nefret saçıyor.  </p>
			<p class="paragraf ParaOverride-7">Rabia için milyonların gözü önünde yaş döküp, Alevi çocukları için insafa sığmayacak gaddarlıkta konuşmalar yapıyor.  </p>
			<p class="paragraf ParaOverride-7">10 milyon vatandaşı incitmek, gücendirmek pahasına, köprü adını değiştirmeye yanaşmıyor.  </p>
			<p class="paragraf ParaOverride-7">Böyle davrandıktan sonra bir değil 10 paket açıklasan ne olacak ki?  </p>
			<p class="paragraf ParaOverride-7">Bu yaklaşımla hangi sorun çözülür ki?  </p>
			<p class="paragraf ParaOverride-7">Bunun için, iktidar mensupları meseleleri çözmeye kalkmadan önce kendi iç dünyasında bu kesimlerle olan sorunlarını gidermesi gerekiyor. Çünkü en büyük sorun bu.  </p>
			<p class="paragraf ParaOverride-7">Hükümetin zihnindeki sorunlar çözülmediği için açılım paketleri işe yaramıyor.  </p>
			<p class="paragraf ParaOverride-7">Sözlerine, eylemlerine, politikalarına çekidüzen vermesi gerekiyor.  </p>
			<p class="paragraf ParaOverride-7">Zihinsel bir dönüşüm geçirmesi gerekiyor.  </p>
			<p class="paragraf ParaOverride-7">“Biz ve onlar” değil, sadece “biz” diyecek bir zihinsel duruma geçmesi gerekiyor.  </p>
			<p class="paragraf ParaOverride-7">Bunu yapabilmek için de dindarlığı değil, vatandaşlık bağını esas alması gerekiyor.  </p>
			<p class="paragraf ParaOverride-7">Dindarları ana gövde, diğerlerini de tamamlayıcı unsur olarak değil, hepsini ülkenin eşit ve değerli parçaları kabul etmesi gerekiyor.  </p>
			<p class="paragraf ParaOverride-7">Mesela, Aleviliğin Anadolu kültür harmanının vazgeçilmez bir parçası olduğunu kabul etmesi gerekiyor.  </p>
			<p class="paragraf ParaOverride-7">Türkiye’yi bir insan olarak düşündüğümüzde, kültürel olarak Alevilik o insanın kalbidir.  </p>
			<p class="paragraf ParaOverride-7">Bunu fark edecek ve bu değeri yüceltecek bir düşünceye ulaşması gerekiyor.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt133.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Peki Aleviler devletten ne istiyor?  </p>
			<p class="paragraf ParaOverride-7">Cemevlerinin ibadethane olarak tanınması.  </p>
			<p class="paragraf ParaOverride-7">Din derslerinin zorunlu olmaktan çıkarılması.  </p>
			<p class="paragraf ParaOverride-7">Ve de Diyanet’te Alevilerin de temsil edilmesi.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt134.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">İktidar, 12 yıldır bu üç talebi karşılamıyor. Çeşitli bahaneler üretiyor.  </p>
			<p class="paragraf ParaOverride-7">Mesela, Aleviliğin tanımlamasını tartışmaya açıyor. Alevilerin “İslam’dan ve Hz. Ali’de uzaklaştıklarını” ileri sürüyor.  </p>
			<p class="paragraf ParaOverride-7">Kimin İslam’a yakın, kimin uzak; kimin daha çok, kimin daha az dindar; kimin inancının gerçek, kiminkinin sahte olduğuna kim karar verecek?  </p>
			<p class="paragraf ParaOverride-7">Böyle bir tartışma açmak ne kadar sorunlu farkında mısınız?  </p>
			<p class="paragraf ParaOverride-7">AK Partililere göre Aleviliğin içi boşaltılmış.  </p>
			<p class="paragraf ParaOverride-7">IŞİD gibi radikal İslamcılara göre de AK Partililer İslam’ın içini boşalttı.  </p>
			<p class="paragraf ParaOverride-7">Ne diyeceğiz şimdi?  </p>
			<p class="paragraf ParaOverride-7">Mesela “Aleviler Hz. Ali’ye benzemiyor, onun gibi olsunlar ben de Alevi olayım” diyorlar.  </p>
			<p class="paragraf ParaOverride-7">Peki, Aleviler Hz. Ali’ye benzemiyor da dindarlar veyahut İslamcılar Hz. Muhammed’e benziyor mu?  </p>
			<p class="paragraf ParaOverride-7">Biz bugün hangi dindarı gördüğümüzde Hz. Muhammed’i hatırlıyoruz?  </p>
			<p class="paragraf ParaOverride-7">Hangi dindarda Hz. Ömer adaleti var? Hangi dindarda Hz. Ebubekir merhameti var?  </p>
			<p class="paragraf ParaOverride-7">“Aleviliğin için boşaltıldı” diyorlar.  </p>
			<p class="paragraf ParaOverride-7">Peki, İslam’ın içi boşaltılmadı mı?  </p>
			<p class="paragraf ParaOverride-7">Günümüzde gerçek İslam’a uyan bir Müslümanlık anlayışı var mı herhangi bir yerde?  </p>
			<p class="paragraf ParaOverride-7">Kaldı ki devlet, insanların inancının değerini, onun derinliğini, gerçek olup olmadığını ölçebilir mi?  </p>
			<p class="paragraf ParaOverride-7">Böyle bir hakkı, böyle bir yetkisi olabilir mi?  </p>
			<p class="paragraf ParaOverride-7">Böyle saçma tartışmalara kalkıştığımızda işin ucunun nereye varacağını düşünebiliyor musunuz?  </p>
			<p class="paragraf ParaOverride-7">Kısacası şunu demek istiyorum: AK Parti bu sorunları önce kendi ruhunda ve zihninde çözsün, gerisi çok kolay.  </p>
			<p class="paragraf ParaOverride-7">Aynı, dindarların çözülen sorunları kadar basit meseleler bunlar.  </p>
			<p class="arabaslik_sol ParaOverride-7" id="_idParaDest-67">Türkler ile Kürtlerin ortak sorunu  </p>
			<p class="paragraf ParaOverride-7">Hükümet iki yıldır Kürt sorununu çözmek için “barış süreci” veyahut “çözüm süreci” adlı bir çalışma yürütüyor.  </p>
			<p class="paragraf ParaOverride-7">Hepimiz nefesimizi tutmuş, sürecin verimlerini bekliyoruz.  </p>
			<p class="paragraf ParaOverride-7">Fakat ülkenin gerçek durumunu göz ardı ediyoruz.  </p>
			<p class="paragraf ParaOverride-7">Hepimizin hayatını, geleceğini derinden etkileyen; onlarca, yüzlerce sorun var.  </p>
			<p class="paragraf ParaOverride-7">Ve fakat bu sorunları görmezden gelip yalnızca bir soruna odaklanıyoruz.  </p>
			<p class="paragraf ParaOverride-7">Halbuki Türkler ile Kürtlerin bir Türkiye sorunu var.  </p>
			<p class="paragraf ParaOverride-7">Çocuklarımıza gururla bırakacağımız modern, temiz, demokrat ve özgür bir ülke inşa edemedik.  </p>
			<p class="paragraf ParaOverride-7">Eğitim sistemimiz çökmüş; yargı, adalet dağıtmaz olmuş; şehirlerimiz adeta bir çöplük görüntüsünde.  </p>
			<p class="paragraf ParaOverride-7">Medya işlevsiz hale gelmiş. Caddelerimiz, sokaklarımız, parklarımız talan ediliyor.  </p>
			<p class="paragraf ParaOverride-7">Yoksulluk büyük sorun. İşsizlik büyük sorun. İşçi ölümleri büyük sorun.  </p>
			<p class="paragraf ParaOverride-7">Bu ülkede bir milyondan fazla çocuk işçi var. Yoksulluk sınırı 4 bin TL’ye çıkmış.  </p>
			<p class="paragraf ParaOverride-7">13 milyondan fazla insan bankaların elinde rehin.  </p>
			<p class="paragraf ParaOverride-7">Hiçbirimizin bir hayatı, huzuru, refahı yok. Ve biz sadece bütün enerjimizi tek bir soruna yöneltmişiz.  </p>
			<p class="paragraf ParaOverride-7">Üstelik iki yıldır sadece konuşuyoruz.  </p>
			<p class="paragraf ParaOverride-7">İki yıldır silah ve çatışma yok diye mutlu muyuz?  </p>
			<p class="paragraf ParaOverride-7">Aklı başında iki insanın 30 dakikada konuşarak çözeceği bir sorunu 30 yıldır birbirimizi öldürerek sürdürüyoruz.  </p>
			<p class="paragraf ParaOverride-7">30 yıldır kimlik cinayetleri işliyoruz. Sahte sorunlara sahte-kârca çözüm arıyoruz. Sahici sorunlara sahici çözümler aramıyoruz.  </p>
			<p class="paragraf ParaOverride-7">Şöyle bir şey diyebilir miyiz: “Kürtlerin bir sorunu yok, tek sorunları Türklerle. Bu nedenle onu çözmeye çalışıyorlar.”  </p>
			<p class="paragraf ParaOverride-7">Veyahut “Türklerin tek sorunu Kürtlerle, onu çözmeye çalışıyorlar.”  </p>
			<p class="paragraf ParaOverride-7">Çocuklarımıza modern ve seviyeli bir eğitim veremiyoruz. Kürtler bundan etkilenmiyor mu?  </p>
			<p class="paragraf ParaOverride-7">Yoksulluk sınırı 4 bin TL’ye çıkmış.  </p>
			<p class="paragraf ParaOverride-7">Açlık sınırı 1.100 TL civarında. Asgari ücret ise 950 TL. Bunlar, Kürtlerin sorunu değil mi?  </p>
			<p class="paragraf ParaOverride-7">Almanya’da asgari ücret diye bir şey yok. Bu hepimiz için utanılacak bir durum değil mi?  </p>
			<p class="paragraf ParaOverride-7">Çalışan 1 milyon çocuk işçi var. Bunların arasında Kürtler yok mu?  </p>
			<p class="paragraf ParaOverride-7">77 milyonluk bir ülkede huzurla yaşayacağımız evler, sokaklar, caddeler, kaldırımlar yapamadık, mahalleler kuramadık.  </p>
			<p class="paragraf ParaOverride-7">Hepimiz biçimsiz, birbiriyle uyumsuz evlerde; plansız, boğuk şehirlerde haysiyetsiz ve rezil bir hayat sürüyoruz.  </p>
			<p class="paragraf ParaOverride-7">Nâzım Hikmet’in “Yaşıyoruz çok şükür der gibi” dizesine benzer bir hayat sürüyoruz.   </p>
			<p class="paragraf ParaOverride-7">Savaşta gibiyiz.  </p>
			<p class="paragraf ParaOverride-7">Kürtlerin tüm bunlardan uzak, farklı bir hayatları mı var?  </p>
			<p class="paragraf ParaOverride-7">Bankaların elinde rehin olan 13 milyon insan arasında Kürtler yok mu?  </p>
			<p class="paragraf ParaOverride-7">91 yıldır tek bir kez herkesin coşkuyla katıldığı bir Cumhuriyet Bayramı kutlayamadık.  </p>
			<p class="paragraf ParaOverride-7">Huzur ve sükûnetle; tartışmadan, kavga etmeden tek bir Kurban Bayramı geçirmiş değiliz.  </p>
			<p class="paragraf ParaOverride-7">Birbirimize saygımız yok. Aramızdaki dostluk ve kardeşlik bağı büyük yara almış.  </p>
			<p class="paragraf ParaOverride-7">Nezaket yok, zarafet yok, anlayış yok. İlişkilerimizdeki iyi duygular bütünüyle yok olmuş.  </p>
			<p class="paragraf ParaOverride-7">Geçtiğimiz haftalarda 46 vatandaşımız öldü. Üzülmeyi, ağlamayı, yas tutmayı bile bilmiyoruz.   </p>
			<p class="paragraf ParaOverride-7">Cebi biraz para gören herkes bu ülkeden kaçmanın yolunu arıyor.  </p>
			<p class="paragraf ParaOverride-7">Bunlara benzer daha yüzlerce derdimiz var. Hepsi de hayatımızı derinden etkiliyor.  </p>
			<p class="paragraf ParaOverride-7">Bu haldeyken sanki bir tek problem varmış gibi davranmak saçma değil mi?  </p>
			<p class="paragraf ParaOverride-7">“Kürtler bu ülkede çok açı çekiyorlar. Ama Türklerin bir eli yağda bir eli balda.” Böyle bir tablo mu var Allah aşkına!  </p>
			<p class="paragraf ParaOverride-7">“Ya da Kürtler bu ülkede insan gibi bir hayat sürüyorlar, ama etnik problemler her şeyi berbat ediyor” diyebilir miyiz?  </p>
			<p class="paragraf ParaOverride-7">Bütün sorunların Türk-Kürt hepimizi bir bataklığın içine çektiğini ne zaman anlayacağız?   </p>
			<p class="paragraf ParaOverride-7">Bu sorunların üstesinden gelmeyi başaramadıysak, bu başarısızlık, Türk-Kürt ortak hezimetimizdir.  </p>
			<p class="paragraf ParaOverride-7">Türkiye’nin bir vizyonu yok.  </p>
			<p class="paragraf ParaOverride-7">Bütün dünyaya gururla “Bakın bunu biz yaptık” diyeceğimiz neyimiz var Allah aşkına?  </p>
			<p class="paragraf ParaOverride-7">Çok iyi romanlar mı yazdık? Herkesin hayran kaldığı sinema filmleri mi çektik? Sanayide bir başarı mı yakaladık? Yaşanabilir şehirler mi kurduk? Teknolojik gelişmelere tek bir katkı mı sunduk?  </p>
			<p class="paragraf ParaOverride-7">Herhangi bir tarım ürününü dünyada kimsenin yetiştiremediği kalitede biz mi yetiştirdik?  </p>
			<p class="paragraf ParaOverride-7">Ülke olarak başkalarını kendimize hayran bırakacak ne yaptık? Neyi başardık?  </p>
			<p class="paragraf ParaOverride-7">Çocuklarımıza matematik mi öğrettik? İşçilerimize tatminkâr sosyal haklar mı verdik? Gençlerimize, ayakları üzerinde durabilecekleri koşullar mı sağladık?  </p>
			<p class="paragraf ParaOverride-7">Bu ülkeyi bu hale kim getirdi? Hep beraber getirmedik mi?  </p>
			<p class="paragraf ParaOverride-7">Yaklaşık 70 yıldır bu ülkede seçimler oluyor. Bizi yönetecek hükümetler seçiliyor.  </p>
			<p class="paragraf ParaOverride-7">Bu hükümetleri yalnızca Türkler mi seçti?  </p>
			<p class="paragraf ParaOverride-7">Kürtler kimlere oy verdiler?  </p>
			<p class="paragraf ParaOverride-7">Kürt sorununu bu ülkenin başına bela eden hükümetler kimin oylarıyla geldi iktidara?  </p>
			<p class="paragraf ParaOverride-7">Demirel, kendisine, “Siz Kürtlere çok zulüm ediyorsunuz” diyen Avrupalı bir parlamentere şöyle cevap vermişti: “Biz sadece Kürtlere değil Türklere de zulüm ediyoruz.”  </p>
			<p class="paragraf ParaOverride-7">Bu tuhaf ama acı itirafı görmezden gelip birbirimizle daha ne kadar kavga edeceğiz?  </p>
			<p class="paragraf ParaOverride-7">Kürt sorunu dediğimiz nedir?  </p>
			<p class="paragraf ParaOverride-7">Modern, demokrat, özgür, haysiyetli, başarılı bir ülke olamadığımız için bu ülkede eşitliği sağlayamıyoruz.  </p>
			<p class="paragraf ParaOverride-7">Yani bir demokratikleşememe ve insana saygı sorunumuz var.  </p>
			<p class="paragraf ParaOverride-7">Ama ülke olamadık ki demokratik olalım. Özgürlükçü olamadığımız için ülkemiz bu halde.  </p>
			<p class="paragraf ParaOverride-7">Ülke uçurumun eşiğinde. 40 milyon gencin hayatı, geleceği karanlıkta. Kalkmış, İmralı’da Öcalan ne dedi, ne demedi buna bakıyoruz.  </p>
			<p class="paragraf ParaOverride-7">Eğitim dili Türkçe olan çocukların başı göğe mi erdi? Bununla bir yol mu katettik?  </p>
			<p class="paragraf ParaOverride-7">Türkçenin haysiyetini, etkisini, itibarını koruyabildik mi ki, Kürtçeyle bir yere varalım?  </p>
			<p class="paragraf ParaOverride-7">Kürtlerin de, Alevilerin de, dindarların da, liberallerin de, milliyetçilerin de sorunu, bu ülkenin demokratikleşememesidir.  </p>
			<p class="paragraf ParaOverride-7">Toplum olamamış, esaslı bir ülke kuramamış insanlar demokratik terbiyeyi tesis edebilir mi?  </p>
			<p class="paragraf ParaOverride-7">Fakat Kürt siyasetçilerinin tek derdi: Anadilde eğitim.  </p>
			<p class="paragraf ParaOverride-7">Kürt siyasetçilerin, bu ülkede Kürt çocukları ölüyor diye bir dertleri var mı?  </p>
			<p class="paragraf ParaOverride-7">Yoksulluk, eğitimsizlik, işsizlik, adaletsizlik... Bunlar Kürt siyasetçilerin meselesi değil mi?  </p>
			<p class="paragraf ParaOverride-7">Yargı sorunu Kürtler için anadilde eğitim sorunundan daha mı az önemli?  </p>
			<p class="paragraf ParaOverride-7">Cumhurbaşkanı HSYK üyeliğine AK Parti’nin eski bir meclis üyesini atamış.  </p>
			<p class="paragraf ParaOverride-7">Bu, Kürtleri ilgilendirmiyor mu?  </p>
			<p class="paragraf ParaOverride-7">Geçtiğimiz günlerde Mehmet Bekaroğlu şöyle bir açıklama yaptı: “12 yıldır tek bir Alevi hâkimlik, savcılık sınavını kazanamadı.”  </p>
			<p class="paragraf ParaOverride-7">Bu sorun Kürtleri ilgilendirmiyor mu?  </p>
			<p class="paragraf ParaOverride-7">Çocuklarımız eğitim alamıyor, gelecekleri kayboluyor. Bu durum Kürt siyasetçilerin umurunda değil mi?  </p>
			<p class="paragraf ParaOverride-7">Anadilde eğitim için çocuklarımızı öldürenlerden, bu sorunlarla alakalı tek bir söz duydunuz mu?  </p>
			<p class="paragraf ParaOverride-7">“Türkiye’nin yok ama Kürtlerin bir vizyonu var” diyebilir miyiz?  </p>
			<p class="paragraf ParaOverride-7">Kürtlerin sadece etnik sorunlarıyla ilgilenenler bunca sorun arasında Kürtlere haysiyetli bir yaşam olanağını nasıl sağlayacaklar?  </p>
			<p class="paragraf ParaOverride-7">Hangi yöntemle sadece Kürtleri huzura, refaha kavuşturacaklar?  </p>
			<p class="paragraf ParaOverride-7">Hepimiz bir toplum olmadan, burayı yaşanabilir bir ülke haline getirmeden huzura kavuşabilir miyiz?  </p>
			<p class="paragraf ParaOverride-7">Dertlerimiz, sorunlarımız, yaşam şartlarımız... Hepsi aynı ama hâ-lâ meseleye Kürtlerin ve Türklerin sorunları olarak yaklaşıyoruz.  </p>
			<p class="paragraf ParaOverride-7">Daha fazla ayrıştırarak bunca sorunun içinden çıkamayız.  </p>
			<p class="paragraf ParaOverride-7">Suriye hepimiz için acı bir örnek olarak yanı başımızda duruyor.  </p>
			<p class="paragraf ParaOverride-7">Kürt sorunu değil, Alevi sorunu değil, dindarların sorunları değil.  </p>
			<p class="paragraf ParaOverride-7">Ortada bir Türkiye sorunu var. Göremiyor musunuz?   </p>
		</div>
</body>
</html>