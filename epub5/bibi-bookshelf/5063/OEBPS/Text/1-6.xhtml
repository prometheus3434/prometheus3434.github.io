<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-6</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-26" xml:lang="en-GB">İktidar, tekerrürden ibaret<span class="CharOverride-14" xml:lang="tr-TR">  </span></p>
			<p class="arabaslik_sol ParaOverride-7" id="_idParaDest-27">AK Parti’de yenilikçi-gelenekçi tartışması  </p>
			<p class="paragraf ParaOverride-7">Erdoğan’ın cumhurbaşkanı seçilmesi üzerine AK Parti’nin nasıl bir çizgiye yöneleceği tartışılıyor.   </p>
			<p class="paragraf ParaOverride-7">7 Haziran seçimlerinde AK Parti’nin tek başına iktidarı kaybetmesi bu tartışmaları da alevlendirdi.   </p>
			<p class="paragraf ParaOverride-7">Kimileri  “2002 ruhuna geri dönelim” derken kimileri ise Er­doğan’ın belirlediği çizgiyi devam ettirmekten yana.   </p>
			<p class="paragraf ParaOverride-7">Bana göre bu, 1999’da Fazilet Partisi içinde başlayan yenilikçi-gelenekçi tartışmasına çok benziyor.   </p>
			<p class="paragraf ParaOverride-7">Tek fark, o zaman tarafların hepsi Milli Görüş hareketinden geliyordu. Bugünküne benzer “devşirme gelenekçiler” yoktu.  </p>
			<p class="paragraf ParaOverride-7">   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt47.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Önce, gençler için, yenilikçi-gelenekçi tartışmalarını biraz anlatayım:  </p>
			<p class="paragraf ParaOverride-7">Dindar siyasetçiler arasında her zaman bir yenilikçi-gelenekçi ayrımı olmuştur.  </p>
			<p class="paragraf ParaOverride-7">Bu tartışmanın en belirgini, 2000’lerin başında, Fazilet Partisi’nde yaşandı.  </p>
			<p class="paragraf ParaOverride-7">Ve o tartışmadan AK Parti doğdu.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt48.jpeg"/></span>    </p>
			<p class="paragraf ParaOverride-7">Yenilikçilerin daha steril bir din anlayışı vardır. Sembollere değil, düşünceye önem verirler. Herkesle, her kesimle konuşmayı tartışmayı önemserler. Daha özgürlükçü, daha demokrat, daha barışçı bir politika benimserler.  </p>
			<p class="paragraf ParaOverride-7">Yüzleri Batı’ya dönüktür.  </p>
			<p class="paragraf ParaOverride-7">Gelenekçilerin ise daha yüzeysel bir din anlayışı vardır. Düşünceden çok, katı dini kurallara, görüntüye, sembollere önem verirler.  </p>
			<p class="paragraf ParaOverride-7">Tartışmaktan, konuşarak anlaşmaktan çok, ikna etmeyi amaçlarlar. Demokrasi onlar için bir araçtır. Asıl hedef daha dindar bir toplum yaratmaktır.  </p>
			<p class="paragraf ParaOverride-7">Değişmez öncelik, kendi mahalleleridir.  </p>
			<p class="paragraf ParaOverride-7">Yüzleri daha çok Ortadoğu’ya dönüktür.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt49.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Bazı insanlar esasen gelenekçidir. Fakat yenilikçiliği bir politika olarak benimserler.  </p>
			<p class="paragraf ParaOverride-7">Biz bunlara “itikatta gelenekçi, amelde yenilikçi” deriz.  </p>
			<p class="paragraf ParaOverride-7">Kimileri ise esasen yenilikçidir. Fakat mahalle baskısı, siyasi ikbal gibi nedenlerle gelenekçi görünürler.  </p>
			<p class="paragraf ParaOverride-7">Biz bunlara “itikatta yenilikçi, amelde gelenekçi” deriz.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt50.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Şimdi geleyim asıl konuya.  </p>
			<p class="paragraf ParaOverride-7">Mevzunun anlaşılması için, izninizle, hikâyeyi biraz geriden başlatacağım.  </p>
			<p class="paragraf ParaOverride-7">28 Şubat darbesiyle Refah Partisi kapatılınca, Milli Görüşçüler Fazilet Partisi’ni kurdular.  </p>
			<p class="paragraf ParaOverride-7">Fakat bu parti içinde iki farklı damar oluştu: Yenilikçiler ve gelenekçiler.  </p>
			<p class="paragraf ParaOverride-7">Yenilikçilerin başını Abdullah Gül çekiyordu. 28 Şubat sürecindeki hatalardan ders çıkarmak istiyorlardı. Daha özgürlükçüydüler ve herkes için demokrasi talepleri vardı.  </p>
			<p class="paragraf ParaOverride-7">Gelenekçi Erbakan önderliğindeki harekete, yenilikçi düşünceye sahip Gül bayrak açtı.  </p>
			<p class="paragraf ParaOverride-7">Bunun için Ankara’da bir ofis tuttu ve FP kongresinde aday olmak üzere çalışmalara başladı.  </p>
			<p class="paragraf ParaOverride-7">“İtikatta gelenekçi fakat amelde yenilikçi” olan Tayyip Erdoğan ilkin net bir tavır takınmadı.  </p>
			<p class="paragraf ParaOverride-7">Öyle ki Gül’ün Ankara’da kiraladığı ofise bile gitmedi. “Ayrılıkçı, bölücü” damgası yemekten çekindi.  </p>
			<p class="paragraf ParaOverride-7">Gelenekçi “ak saçlılar” tarafından aforoz edilme riski vardı.  </p>
			<p class="paragraf ParaOverride-7">Abdullah Gül, Erbakan’a rağmen aday oldu ve küçük bir farkla kaybetti.  </p>
			<p class="paragraf ParaOverride-7">Bir süre sonra Fazilet Partisi kapatıldı. FP kapatılınca Tayyip Erdoğan da bağımsız kaldı.  </p>
			<p class="paragraf ParaOverride-7">Bu yeni durum, Abdullah Gül ile Tayyip Erdoğan’ı Erbakan’a karşı beraber hareket etmeye yöneltti.  </p>
			<p class="paragraf ParaOverride-7">Artık Erbakan’ın etkin olduğu bir partide, yenilikçi politika yapmanın imkânsızlığı görülmüştü.  </p>
			<p class="paragraf ParaOverride-7">Bu nedenle çözümü farklı parti kurmakta gördüler. Ve AK Par-ti’yi kurdular.  </p>
			<p class="paragraf ParaOverride-7">Gelenekçilere göre, yenilikçilerin arkasında ABD ve İsrail vardı.  </p>
			<p class="paragraf ParaOverride-7">Hatta bu teoriyi destekleyen kitaplar bile yayımlandı.  </p>
			<p class="paragraf ParaOverride-7">Erbakan’a ilk bayrak açan Gül, zamanla, yenilikçi hareketin liderliğini, esasında gelenekçi olan Erdoğan’a bıraktı.  </p>
			<p class="paragraf ParaOverride-7">Erdoğan gelenekçiydi fakat yenilikçi politikalar uygulayarak gelenekçi hedeflere varacağını düşünüyordu.  </p>
			<p class="paragraf ParaOverride-7">Öyle de oldu.  </p>
			<p class="paragraf ParaOverride-7">2002’de özgürlükçü, demokrat, eşitlikçi, dindar ve AB’ci olarak kurdukları AK Parti 2009’a kadar bu çizgide devam etti.  </p>
			<p class="paragraf ParaOverride-7">2007’de Gül’ün Köşk’e çıkması üzerine, Erdoğan partinin rotasını gelenekçiliğe kırdı.  </p>
			<p class="paragraf ParaOverride-7">AK Parti’nin yenilikçi özellikleri gitmiş, geriye yalnız dindarlığı kalmıştı.  </p>
			<p class="paragraf ParaOverride-7">Hem de çatışmacı, mücadeleci bir dindarlık.  </p>
			<p class="paragraf ParaOverride-7">Erdoğan 2009’dan bugüne kadar uyguladığı katı gelenekçi politika sonunda partideki herkesi kendine benzetti.  </p>
			<p class="paragraf ParaOverride-7">“İtikatta gelenekçi” olanlar, Erdoğan’ın yeni politikalarını memnuniyetle benimsediler.  </p>
			<p class="paragraf ParaOverride-7">“Özde yenilikçi” olanlar ise, siyasi ikbal için, Erdoğan’ın dayattığı gelenekçi çizgiyi benimsemiş göründüler.   </p>
			<p class="yildiz"><span><img alt="1.png" class="_idGenPageitem-4" src="../Images/1_fmt51.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Erdoğan’ın değiştiremediği bir tek kişi kalmıştı: Abdullah Gül.  </p>
			<p class="paragraf ParaOverride-7">Abdullah Gül, Gezi olaylarında “Mesaj alınmıştır” gibi, Gezicileri anladığını gösteren yaklaşımlar ortaya koyunca, ikili arasındaki farklılık da su yüzüne çıkmaya başladı.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt52.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Şimdi, ortada, kendi yarattığı Türkiye’nin gerisinde kalan bir AK Parti var.  </p>
			<p class="paragraf ParaOverride-7">Yenilikçi olarak siyasete adım atan AK Parti, gelenekçi çizgiye geri döndü. Hatta daha da ileri giderek İslamcı bir çizgiye kaydı.   </p>
			<p class="paragraf ParaOverride-7">Bu tartışma il olarak Gül, “Partime döneceğim” dediğinde başlamıştı.   </p>
			<p class="paragraf ParaOverride-7">Öyle ki Abdullah Gül’ün bir İngiliz projesi olduğunu ve “güçlenen Türkiye’nin önünü kesmeye” çalıştığını yaymaya başladılar.  </p>
			<p class="paragraf ParaOverride-7">Erbakan’ın yenilikçiler için söylediği “Düşmanlarımız bizi bölmek için arkadaşlarımızı ayarttı” suçlamasının bir benzerini şimdi Erdoğanistler Gül’e yöneltiyor!  </p>
			<p class="paragraf ParaOverride-7">O gün Erdoğan’a ABD-İsrail projesi diyenler, bugün Gül’e İngiliz projesi yaftası vuruyorlar.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt53.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Erdoğan, AK Parti’nin Gül eliyle yeniden yenilikçi çizgiye kaymasını istemiyor.  </p>
			<p class="paragraf ParaOverride-7">Ortadoğu’ya döndüğü yüzünü yeniden AB’ye döndürmek istemiyor.  </p>
			<p class="paragraf ParaOverride-7">Bütün kavga bu.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt54.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Halbuki, “yenilikçilik” Türkiye için en büyük umuttu.  </p>
			<p class="paragraf ParaOverride-7">Hem kimliğimizi koruyacak, hem de çağın ruhuna uygun bir atılım yapacaktık.  </p>
			<p class="paragraf ParaOverride-7">Yaygınlaştırdığımız demokrasiyle rahat nefes almaya başlamıştık. “Müslüman demokrat” kimliğini benimsememek için bir sebep yoktu.  </p>
			<p class="paragraf ParaOverride-7">21. yüzyıl Türkiyesi, dindar çocuklara emanet edilmişti.  </p>
			<p class="paragraf ParaOverride-7">Bize düşen de bu emaneti herkesin mutlu olacağı bir şekilde taşımaktı.  </p>
			<p class="paragraf ParaOverride-7">Ezildiğimiz günler sona ermişti.  </p>
			<p class="paragraf ParaOverride-7">Mühür bizdeydi.  </p>
			<p class="paragraf ParaOverride-7">Biz, uğradığımız haksızlıkları dava konusu etmeyip, yepyeni bir sayfa açmıştık.  </p>
			<p class="paragraf ParaOverride-7">Düşünceye, kültüre, sanata değer veriyorduk.  </p>
			<p class="paragraf ParaOverride-7">Sıkı entelektüellerimiz, yazarlarımız vardı.  </p>
			<p class="paragraf ParaOverride-7">Nihayet, projelerimizi uygulayabileceğimiz, tüm kavgalara son verip, tüm gönülleri kazanabileceğimiz makama gelmiştik...  </p>
			<p class="paragraf ParaOverride-7">Yenilikçilik, işte tüm bunların adıydı.  </p>
			<p class="paragraf ParaOverride-7">Fakat hükümet nedense, dirayetli ve efendice bir politika yerine... Ajitatif ve saldırgan bir politikayı seçti.  </p>
			<p class="paragraf ParaOverride-7">Özgüvenli bir tutum sergilemek yerine, en bayat klişeleri kullanmayı tercih etti...  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt55.jpeg"/></span>    </p>
			<p class="paragraf ParaOverride-7">AK Parti içinde asıl tartışma kimin genel başkan olacağı değil, Erdoğan’ın ortaya koyduğu tarzın ve politikanın devam ettirilip ettirilmeyeceğidir.  </p>
			<p class="arabaslik_sol ParaOverride-7" id="_idParaDest-28">Yenilikçiler, “yeni gelenekçiler”e dönüşüyor!  </p>
			<p class="paragraf ParaOverride-7">Bayramda sosyal medya Bülent Arınç’ın “rakı” kelimesi geçiyor diye “Vardar Ovası” türküsünü dinlemeyi reddetmesini konuştu.  </p>
			<p class="paragraf ParaOverride-7">Halbuki, Arınç iki yıl önce attığı bir Twitter mesajında “o türküyü” çok sevdiğini söylemişti.  </p>
			<p class="paragraf ParaOverride-7">Herkes bu değişimin nedenini merak ediyor.  </p>
			<p class="paragraf ParaOverride-7">Bugün bu değişimin kodlarını size medya diliyle çözmeye çalışayım.  </p>
			<p class="paragraf ParaOverride-7">Ama önce konuyla da alakalı, ilginç bulacağınız bir anımı anlatayım.  </p>
			<p class="paragraf ParaOverride-7">2006 yılında Saadet Partisi’ne yakınlığıyla bilinen TV 5’in başına geçmem için bir teklif aldım.  </p>
			<p class="paragraf ParaOverride-7">Oturduk bütün ayrıntıları konuştuk ve teklifi kabul ettim.  </p>
			<p class="paragraf ParaOverride-7">Tam işe başlayacağım sırada Saadet Partisi’nde Numan Kurtulmuş’un –Numan Bey o zaman Saadet’teki yeni yenilikçiydi– varlığından rahatsızlık duyan en gelenekçi ekip, benim TV 5’e atanmama karşı çıktı. Çünkü onlara göre ben hem “Numan Kurtulmuş’a yakındım”, hem de kanalı nereye götüreceğim belli olmazdı.  </p>
			<p class="paragraf ParaOverride-7">Partide Numan Bey’in çizgisinden, üslubundan rahatsız olan etkili isimler “nasıl bir kanal yapacağımı dinlemek için” benimle görüşmek istediler.  </p>
			<p class="paragraf ParaOverride-7">Ankara’da toplantı başladı.   </p>
			<p class="paragraf ParaOverride-7">Hem partide, hem de kanalın patronaj kısmında etkili bir isim sordu: “Levent Bey, kanalı yönetmeye başlarsanız şu anda yayınlanan içki reklamlarını ne yapacaksınız?” Amacı, kanalın yönetiminde etkili olan Numan Kurtulmuş ekibine taş atmaktı.  </p>
			<p class="paragraf ParaOverride-7">Ben şaşkın bir vaziyette, “Nasıl yani, TV 5 içki reklamı mı yayınlıyor?” diye sorunca, partinin ve hareketin “en gelenekçi” ekibinden olan bu arkadaş, “Kanalda, şarap lekesini de çıkarır diyen deterjanların reklamı yapılıyor, ama bana göre o deterjan değil, içki reklamıdır” dedi; bende de film koptu.  </p>
			<p class="paragraf ParaOverride-7">Verdiğim tepki üzerine adımı “Numancı”ya çıkarıp daha işe başlamadan sözleşmemi feshettiler.  </p>
			<p class="paragraf ParaOverride-7">Aslında Türkiye’de dindarlar arasındaki yenilikçi-gelenekçi tartışması, eskiden beri var olan bir ayrışma.  </p>
			<p class="paragraf ParaOverride-7">Dine, Müslümanlığa, dindarlığa daha özgürlükçü, daha entelektüel bir düzlemde bakanlar ile daha katı, daha tahammülsüz dindarlık çizgisinde olanlar her zaman birbirine mesafeli davrandı.  </p>
			<p class="paragraf ParaOverride-7">Medya diliyle anlatacak olursak, 1970’lerde <span class="CharOverride-15">Yeni Devir</span> gazetesi varken, bir kesimi <span class="CharOverride-15">Yeni Devir</span> gazetesi temsil ediyorken, diğerlerini ise <span class="CharOverride-15">Milli Gazete</span> temsil ediyordu.  </p>
			<p class="paragraf ParaOverride-7">Sonra bu ayrışma <span class="CharOverride-15">Yeni Şafak</span>’ı veyahut <span class="CharOverride-15">Akit</span>’i beğenenler şeklinde devam etti.  </p>
			<p class="paragraf ParaOverride-7">Eskiden <span class="CharOverride-15">Yeni Şafak</span> “İslamcılığı” yeniliklere açık, daha entelektüel, daha özgürlükçü bir çizgide sürdürürken, <span class="CharOverride-15">Akit</span> daha koyu, daha tahammülsüz ve “<span class="CharOverride-15">hard core </span>dindarlık” diyebileceğimiz bir çizgide devam ettirdi.  </p>
			<p class="paragraf ParaOverride-7">Mahallede herkes ya birine ya ötekine kendini daha yakın hissederdi.  </p>
			<p class="paragraf ParaOverride-7">İşte AK Parti bir anlamda <span class="CharOverride-15">Yeni Şafak</span> çizgisinin, <span class="CharOverride-15">Akit </span>çizgisindeki gelenekçilere bayrak açmasıydı.  </p>
			<p class="paragraf ParaOverride-7">Yenilikçiler ayrıldılar ve AK Parti’yi kurarak iktidara geldiler.  </p>
			<p class="paragraf ParaOverride-7">İlk yıllarda benimsedikleri üslup ve tarzla önemli mesafe kaydettiler.  </p>
			<p class="paragraf ParaOverride-7">Türkiye’de olmaz denilen birçok işi başararak herkese “Demek ki oluyormuş” dedirtecek işler çıkardılar.  </p>
			<p class="paragraf ParaOverride-7">Başörtüsünü toplum nezdinde öcü olmaktan çıkardılar. Eşi başörtülü bir bürokrat veyahut siyasetçi gördüklerinde rahatsız olan kesimlerin endişelerinin yersiz olduğunu gösterdiler.  </p>
			<p class="paragraf ParaOverride-7">Eşi başörtülü valiye bile tahammül edemeyenler, AK Parti’nin benimsediği tarz ve üslup sayesinde önce eşi başörtülü başbakana, sonra cumhurbaşkanına alıştılar.  </p>
			<p class="paragraf ParaOverride-7">Geçmişte başörtüsünden rahatsızlık duyan birçok kimse, şimdi başörtüsüne özgürlüğün öncülüğünü yapıyor.  </p>
			<p class="paragraf ParaOverride-7">Bu, kuşkusuz AK Parti safında toplanan yenilikçi hareketin ülkeye kattığı büyük bir değerdi.  </p>
			<p class="paragraf ParaOverride-7">Eğer bugün başörtülü memur fikri herkesçe kabul edilir hale gelmişse, bu AK Parti ile “yenilikçi” siyaseti sürdürenlerin büyük bir başarısı.  </p>
			<p class="paragraf ParaOverride-7">Diyeceğim o ki “yenilikçi” çizgi Türkiye’nin önemli bir sorununu çözdü.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt56.jpeg"/></span>    </p>
			<p class="paragraf ParaOverride-7">Fakat şimdi işler tersine dönmeye başladı.  </p>
			<p class="paragraf ParaOverride-7">Gezi sürecinden önce başlayan “gelenekçi” dile dönme çabaları, “Gezi olayları” sırasında zirve yaptı.  </p>
			<p class="paragraf ParaOverride-7">Eskiden beri dindarlıkta “yenilikçiliği” benimseyen siyasetçi, yazar, aydın, gazeteciler hep birlikte daha önce tahammül edemeyip ayrıldıkları “gelenekçi” çizgiye kaydılar.   </p>
			<p class="paragraf ParaOverride-7">Türkiye’de bütün dindarların bir blok halinde “gelenekçi” çizgiye kaydıkları bir dönem daha yaşanmamıştı.  </p>
			<p class="paragraf ParaOverride-7">Şimdi, AK Parti’nin 8-10 yılda yarattığı değer büyük bir tehdit altında.  </p>
			<p class="paragraf ParaOverride-7">“İktidardan gidersek bizi mahvedecekler” korkusu, hiç ummadığım insanları bile “gelenekçi” çizgiye itti.  </p>
			<p class="paragraf ParaOverride-7">Çünkü bu çizgiyi benimsemek mahallede kabul görmenin tek şartı haline getirildi. “Samimiyetini göstermen için katıksız, tartışmasız ve en koyu dindar tutumu benimsemek zorundasın.” Yeni tarz bu.  </p>
			<p class="paragraf ParaOverride-7">“Dik durmak” ile saygılı, özgürlükçü olmak arasına kalın bir çizgi çekildi.  </p>
			<p class="paragraf ParaOverride-7">Bir insanın hem “dik durması”, hem de özgürlükçü bir tutum benimsemesi mümkün değilmiş gibi gösteriliyor.  </p>
			<p class="paragraf ParaOverride-7">Bu çizgiyi benimseyenler “dava”yı satmakla suçlanıyor.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt57.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Milli Görüş geleneğinden gelip de yenilikçi çizgisini koruyan yalnızca Abdullah Gül kaldı.   </p>
			<p class="paragraf ParaOverride-7">Abdullah Gül’ün, gelenekçi çizgide bu kadar katı blok oluşturmuş bütün bir mahalleyi tek başına yeniden “Yenilikçi” çizgiye taşımaya gücü yetecek mi? Veyahut Gül böyle bir çaba içerisine girecek mi?  </p>
			<p class="paragraf ParaOverride-7">Bunları zamanla göreceğiz.   </p>
			<p class="paragraf ParaOverride-7">Gerçekten çok merak ediyorum, George Orwell’ın <span class="CharOverride-15">Hayvanlar Çiftliği</span> kitabındaki gibi “Böyle yaparsanız Josef geri gelir” tarzı üretilen korku, bütün bir kesimi etkisi altına alacak mı?  </p>
			<p class="paragraf ParaOverride-7">Abdullah Gül’den başka kimse bunun aslında uydurulmuş bir korku olduğunu göremeyecek mi?  </p>
			<p class="paragraf ParaOverride-7">Görünen o ki geldiğimiz aşamada tartışmayı <span class="CharOverride-15">Yeni Devir</span> değil <span class="CharOverride-15">Milli Gazete</span>, <span class="CharOverride-15">Yeni Şafak</span> değil <span class="CharOverride-15">Akit </span>gazetesi kazandı.  </p>
			<p class="arabaslik_sol ParaOverride-7" id="_idParaDest-29">“Bağımsız Türkiye”... mi acaba?  </p>
			<p class="paragraf ParaOverride-7">İktidar çevreleri şöyle diyor: “Yeniden bağımsız Türkiye olmak için büyük yürüyüş başladı. Türkiye’nin bağımsız olmasını istemeyenler önümüze engel koymaya çalışıyorlar.”  </p>
			<p class="paragraf ParaOverride-7">Peki bu ne anlama geliyor? Ne demek istiyorlar?  </p>
			<p class="paragraf ParaOverride-7">Ne demek bağımsız bir Türkiye? Yürüyüş? Nereye? Nasıl?  </p>
			<p class="paragraf ParaOverride-7">Benim bildiğim, bağımsız ülke ekonomide, sağlıkta, adalette, güvenlikte, eğitimde kendi standartlarını oluşturmuş ülke demek.  </p>
			<p class="paragraf ParaOverride-7">Kendi kararlarını alabilen, yabancıların güdümünde olmayan ve tam da bu sayede dünyayla sağlıklı ilişkiler kurabilen ülke demek.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt58.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Şöyle düşünün: Dünya çok hanesi olan bir köy. Ve hepimiz bu köyde yaşıyoruz. Bundan dolayı hem ortak hem de bireysel sorumluluklarımız var.  </p>
			<p class="paragraf ParaOverride-7">“Küresel köy” (<span class="CharOverride-15">global village</span>), 20. yüzyılda ortaya çıkmış bir tabir. Fakat ortak dünya devleti fikri ve ideali Eski Yunan’a kadar gidiyor.  </p>
			<p class="paragraf ParaOverride-7">21. yüzyılda, iletişim ve ulaşımın hızlanmasıyla dünyanın küçüldüğü bir gerçek.  </p>
			<p class="paragraf ParaOverride-7">Artık küresel köyün kendi kültürü oluştu.  </p>
			<p class="paragraf ParaOverride-7">Sistem eleştirisi de biçim değiştirdi.  </p>
			<p class="paragraf ParaOverride-7">Bu köyde, hem evimizin içindeki düzenden, huzurdan ve bireyler arası iletişimden sorumluyuz, hem de köyün tümünü etkileyen koşullardan.  </p>
			<p class="paragraf ParaOverride-7">Küresel köyde de komşuluk, yardımlaşma, alıveriş var.  </p>
			<p class="paragraf ParaOverride-7">Köyün ortak yaşamına değer katmak, sorumluluk üstlenmek, maddi manevi katkı vermek gibi görevlerimiz de var.  </p>
			<p class="paragraf ParaOverride-7">Kendi evimizdeki yaşam kurallarımız, bunları belirleyen kültürümüz, inancımız, değerlerimiz var; bir de ortak alanlarda geçerli olan kurallar var.  </p>
			<p class="paragraf ParaOverride-7">Kendi kültürümüzden, terbiyemizden, medeniyet değerlerimizden yola çıkarak, komşularımızın yaşamında kolaylık sağlayacak değerler de üretmemiz gerekiyor.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt59.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Şimdi... Köydeki hane sahiplerinden biri, “Ben artık bağımsızım” dediğinde komşular bundan ne anlar?  </p>
			<p class="paragraf ParaOverride-7">Tek bir hanenin köydeki bağımsızlık ilanı ne kadar mantıklı ise, bizim iktidar mensuplarının bağımsız Türkiye masalları da o kadar mantıklı.  </p>
			<p class="paragraf ParaOverride-7">Çünkü günümüz dünyasında bağımsız ülkeler yok, karşılıklı bağımlı ülkeler var.  </p>
			<p class="paragraf ParaOverride-7">Aile bireyleri arasındaki sorunları çözememiş, evin içinde barış ortamı tesis edememişsin.  </p>
			<p class="paragraf ParaOverride-7">Kendi vatandaşlarınla iletişim kurmaktan, onların gönlünü kazanmaktan acizsin.  </p>
			<p class="paragraf ParaOverride-7">Hane halkının, çocuklarının yoksulluğunu giderebilmiş değilsin.  </p>
			<p class="paragraf ParaOverride-7">Evindeki eşyalar eski ve işe yaramaz bir halde.  </p>
			<p class="paragraf ParaOverride-7">İşsizlik sende; baskı, dayak, suç sende...  </p>
			<p class="paragraf ParaOverride-7">Üstelik yaşadığın ev pis, çöp eve dönüşmüş...  </p>
			<p class="paragraf ParaOverride-7">Fakat “Bağımsız oluyoruz!” diye halkı kandırıyorsun.  </p>
			<p class="paragraf ParaOverride-7">Nasıl olacaksın? Neyden bağımsız olacaksın?  </p>
			<p class="paragraf ParaOverride-7">Bağımsız olmak ne demek, bir anlatsana.  </p>
			<p class="paragraf ParaOverride-7">Medyan okumak, yolda izde nara atmak, köyün en kabadayı, en kural tanımaz, en geçimsiz, en problemli kişisi olmak bağımsızlık mı oluyor?  </p>
			<p class="paragraf ParaOverride-7">Değer üretmediğin için sözünün zerre kadar ağırlığı yok.  </p>
			<p class="paragraf ParaOverride-7">Buna rağmen sesin herkesten çok çıkıyor.  </p>
			<p class="paragraf ParaOverride-7">Allah’ın günü komşularına laf sokmak, onlarla polemiğe girmek, onların ürettiği değerleri kullanıp sonra onlara hakaret etmek... Bu mu bağımsızlık?  </p>
			<p class="paragraf ParaOverride-7">Yapabileceğin tek şey var: O köy halkı arasında haysiyetini, itibarını yükseltmek. Sözünün ağırlığını artırmak, alınan kararlara ortak olacak bir güce ulaşmak.  </p>
			<p class="paragraf ParaOverride-7">O köyde öyle bir aşamaya geleceksin ki, mantıklı ve makul önerilerin dikkate alınsın. Sen bir şeye “Hayır” dediğinde komşuların duymazdan gelmesin. Sen bir şey üretip önerdiğinde komşuların geri çevirmesin.  </p>
			<p class="paragraf ParaOverride-7">Ne yazık ki tüm bunları yapacak durumda değilsin. Ama “Ben bağımsız olacağım” diye halkına masal anlatmaktan da imtina etmiyorsun.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt60.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Mesela Rusya, “Ben bağımsız bir ülkeyim, kendi kararlarımı kendim veririm” deyip bir komşunun toprağını işgal etti.  </p>
			<p class="paragraf ParaOverride-7">Köyün eşrafı ne yaptı? “O toprakları terk et. Mahallenin huzurunu bozma” dediler.  </p>
			<p class="paragraf ParaOverride-7">Rusya yine artistlik yapıp meydan okudu.  </p>
			<p class="paragraf ParaOverride-7">Eşraf, Rus ekonomisini bir ayda hallaç pamuğu gibi attı. Üstelik, Rusya’nın doğalgaz ve teknoloji gibi dünyaya katacak çok önemli değerleri olmasına rağmen.  </p>
			<p class="paragraf ParaOverride-7">Köyün sorumlu, mantıklı bir mensubu olarak kalkıp işgalci Rusya’ya, “Sen ne yapıyorsun arkadaş, nedir senin derdin?” diyeceğine, Rusya’ya yapılanın yanlış olduğunu söylüyorsun.  </p>
			<p class="paragraf ParaOverride-7">Üstelik Rusya’nın yaptığını da bir bağımsızlık hamlesi olarak gösteriyorsun!  </p>
			<p class="paragraf ParaOverride-7">Kafan estiğinde başkasının toprağını işgal etmek mi bağımsızlık?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt61.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Bu köyde her şey güllük gülistanlık falan da demiyorum.  </p>
			<p class="paragraf ParaOverride-7">Ortak alan kuralları belirlenirken, güçlüler biraz kendine yontmuş. Bunu hepimiz görüyoruz.  </p>
			<p class="paragraf ParaOverride-7">Bu kuralları değiştirmek için çabalarsın, anlarım da “Bağımsız olacağız” demek de neyin nesi?  </p>
			<p class="paragraf ParaOverride-7">“Büyük yürüyüş başladı” diyorsun. Bu halde nereye yürüyorsun? Bir açıklasana Allah aşkına!  </p>
			<p class="paragraf ParaOverride-7">Köyü terk mi edeceksin? Ya da küsüp inzivaya mı çekileceksin? Nereye?  </p>
			<p class="paragraf ParaOverride-8">Etrafındaki komşularını ayartıp bir mahalle kurmayı planlıyorsan, o mahallenin sakinleri sabah akşam birbirinin boğazını kesiyor.  </p>
			<p class="paragraf ParaOverride-7">Toplum olarak şuna karar vermemiz gerekiyor:  </p>
			<p class="paragraf ParaOverride-7">Komşularıyla ağırbaşlı, sorumlu, mantıklı bir iletişim kuran...  </p>
			<p class="paragraf ParaOverride-7">Onlarla tatlı ve adil bir alışveriş yapabilen...  </p>
			<p class="paragraf ParaOverride-7">Yanlışlara itiraz edecek bir konuma gelmek için kendi eviyle ilgilenen bir devlet olmayı mı tercih edeceğiz, yoksa mahallenin tembel, başarısız, aile bireyleri kavgalı, geçimsiz, üstelik de sesi en çok çıkan kabadayı görünümlü bir devlet mi olacağız?  </p>
			<p class="paragraf ParaOverride-7">Sürekli yalan söyleyip yalan mı dinleyeceğiz?  </p>
			<p class="paragraf ParaOverride-7">Kendimizi küçük düşürüp, köyde alay konusu olunca daha da coşacak mıyız?  </p>
			<p class="paragraf ParaOverride-7">Güçsüz, tembel, suçlu ve ruh hastası olmayı “Bağımsızlık yolunda büyük yürüyüş!” diye niteleyecek kadar sersem miyiz?  </p>
			<p class="paragraf ParaOverride-7">Gerçekten çok tuhaf.   </p>
			<p class="arabaslik_sol ParaOverride-7" id="_idParaDest-30">Türkiye’yi kim bölmek istiyor?  </p>
			<p class="paragraf ParaOverride-7">Çocukluğumdan beri Türkiye’nin bölüneceğini duyuyorum.  </p>
			<p class="paragraf ParaOverride-7">“Şunu yaparsak Türkiye bölünür”, “Bunu yapmazsak Türkiye bölünür...” diye, Allah’ın her günü hepimize böyle bir korku pompalıyorlar.  </p>
			<p class="paragraf ParaOverride-7">43 yaşına geldim hâlâ aynı söz: “Türkiye bölünür.”  </p>
			<p class="paragraf ParaOverride-7">Bu korkudan dolayı hiçbirimiz sağlıklı düşünüp doğru işler yapamıyoruz.  </p>
			<p class="paragraf ParaOverride-7">Ülkemizi yönetenler de aynı korkuya kapıldıkları için yapılması gerekenleri yapmaktan imtina ediyorlar.  </p>
			<p class="paragraf ParaOverride-7">Peki bu ülkeyi kim bölecek?  </p>
			<p class="paragraf ParaOverride-7">Kimine göre PKK ve ona destek veren Kürtler.  </p>
			<p class="paragraf ParaOverride-7">Cumhurbaşkanı Erdoğan, bu işin PKK’yı aştığını söylüyor. “Onların üstünde bir ‘üst akıl’ var” diyor.  </p>
			<p class="paragraf ParaOverride-7">PKK’nın bu ülkeyi bölmek gibi bir niyeti olabilir. “Hayır, böyle bir şey yoktur” diyecek değilim.  </p>
			<p class="paragraf ParaOverride-7">Hatta bazı devletler de Türkiye’yi bölme çabası içinde olabilir.  </p>
			<p class="paragraf ParaOverride-7">Buna da “Hayır böyle bir şey yoktur” diyemem.  </p>
			<p class="paragraf ParaOverride-7">Fakat bu bölünme korkusuna bir de tersinden bakalım:  </p>
			<p class="paragraf ParaOverride-7">Siz hiç “Şöyle yaparsak Türkiye daha sağlam ve bütün olur” diyen birine rastladınız mı?  </p>
			<p class="paragraf ParaOverride-7">“Şu yoldan gidersek, şöyle bir elbirliği yaparsak ülkemizdeki eşitsizliklere son veririz, herkes refaha kavuşur, birbirimize iyi gözle bakan kardeşler oluruz...” diyen kim var?  </p>
			<p class="paragraf ParaOverride-7">Ağzını açan, bölünmekten bahsediyor.  </p>
			<p class="paragraf ParaOverride-7">Kim konuşsa, korkuyla, korkutarak konuşuyor.  </p>
			<p class="paragraf ParaOverride-7">Hani bütünlük? Nerede zihin açıklığı, hani gönül hoşluğu, dostluk?..  </p>
			<p class="paragraf ParaOverride-7">Türkiye için asıl tehlike bu korkuların, bölünme, batma endişesinin zihinlerimizi rehin almasıdır.  </p>
			<p class="paragraf ParaOverride-7">Politikaları bu korkuyla oluşturmaktır.  </p>
			<p class="paragraf ParaOverride-7">İşin aslı, hiçbir devlet veya örgüt bir başka ülkeyi bölmek niyetiyle hareket etmez.  </p>
			<p class="paragraf ParaOverride-7">Her toplum, kendi refahını düşünür.  </p>
			<p class="paragraf ParaOverride-7">Bir mücadeleye girerse, bu da ötekini mahvetme değil, kendini ilerletme mücadelesidir.  </p>
			<p class="paragraf ParaOverride-7">Bölünme korkusu, yükselme motivasyonumuzu yok ediyor ve bizi sersemletiyor, yanıltıyor, zayıflatıyor.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt62.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Bir de şöyle düşünün: Bir baba ve çocukları var. Baba daha ilk yıllardan itibaren bu çocuklarından birinin adam olmayacağını düşünüyor.  </p>
			<p class="paragraf ParaOverride-7">Büyüyünce evden kaçıp çetelere katılacağını, ipsiz sapsız bir evlat olacağını varsayıyor.  </p>
			<p class="paragraf ParaOverride-7">Bütün davranışlarını ve sözlerini, “Bu çocuk adam olmaz” düşüncesi üzerine bina ediyor.  </p>
			<p class="paragraf ParaOverride-7">Böyle bir korkusu olduğu için çocuğun üzerinde büyük bir baskı kuruyor.  </p>
			<p class="paragraf ParaOverride-7">Adeta göz açtırmıyor. Bu düşüncesinden dolayı eğitimine özen göstermiyor. Çocuğun sorunlarına anlayışlı bir tutumla yaklaşmıyor.  </p>
			<p class="paragraf ParaOverride-7">Ve bir gün geliyor, o çocuk tam da babanın bu baskı ve şiddet politikaları yüzünden evden kaçmak durumunda kalıyor.  </p>
			<p class="paragraf ParaOverride-7">Türkiye’yi yönetenlerin kendi halklarıyla ilgili tutumu bu babanın çocuğuyla ilişkisine benziyor. Özellikle Kürtlerle ilgili yaklaşımları.  </p>
			<p class="paragraf ParaOverride-7">“Bunlar bir gün bu ülkeyi bölecek” diye baskı, zulüm, işkence, her türlü kötülüğü yaptılar.  </p>
			<p class="paragraf ParaOverride-7">Böylece tam da ülkenin gündemine bölünmeyi soktular.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt63.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Türkiye eğer hakikaten bütünlüğünü kaybedecek aşamaya gelecekse, bunun sorumlusu, bölünme korkusunu her zaman gündemde tutan zihniyettir.  </p>
			<p class="paragraf ParaOverride-7">Bu korkuyu eskiden askeri unsurlar, Kemalistler körüklüyordu, şimdi de dinci unsurlar körüklüyor.  </p>
			<p class="paragraf ParaOverride-7">Düşünelim. Kim bölebilir Türkiye’yi?  </p>
			<p class="paragraf ParaOverride-7">Baskıyı, çatışmayı, ötekileştirmeyi, dışlamayı politika olarak benimseyenler mi, yoksa bu yanlış politikalardan ötürü yaralanmış ve dengesini kaybetmiş olanlar mı?  </p>
			<p class="paragraf ParaOverride-7">Sorunları çözmeyip bu sorunları siyasetin malzemesi yapan siyasetçilerimiz mi, yoksa yarattığımız sorunu kendi hesabına kullanan ülkeler mi?  </p>
			<p class="paragraf ParaOverride-7">Bütün Kürtleri PKK’nın yanına itecek politikaları uygulayanlar mı ülkeyi böler, yoksa tüm bu politikalardan kendine zemin bulan PKK mı?  </p>
			<p class="paragraf ParaOverride-7">3000 militanı olan bir örgüt akıllı ve mantıklı hareket eden 80 milyonluk bir ülkeyi bölebilir mi?  </p>
			<p class="paragraf ParaOverride-7">Şiddete bulaşmış örgüt, bu çağda, aklı başında insanları peşine takıp bir yerlere götürebilir mi?  </p>
			<p class="paragraf ParaOverride-7">Devlet akıllı ve mantıklı hareket etse, Kürtlerin çocuklarının gittiği okulları yakan, bölgeyi kendine mahkûm etmeye çalışan bir örgüt, Kürtleri peşine takabilir mi?  </p>
			<p class="paragraf ParaOverride-7">80 yıldır bunca yanlış politikaya rağmen Kürtlerin büyük bir kısmı bu örgüte pirim vermiyor.  </p>
			<p class="paragraf ParaOverride-7">Onaylamıyor. Desteklemiyor. Hatta sempati bile duymuyor.  </p>
			<p class="paragraf ParaOverride-7">Buna rağmen ülkeyi yönetenler korku politikasından bir türlü vazgeçmiyor.  </p>
			<p class="paragraf ParaOverride-7">Şimdi bu politikaları kendi siyasi hesapları doğrultusunda kullanmak isteyen ülkelere kızarak bir yere varabilir miyiz?  </p>
			<p class="paragraf ParaOverride-7">Esas olan özgüvenli, barışçı, olumlu politikalar üretmek değil mi?  </p>
			<p class="paragraf ParaOverride-7">Hem sorunları giderme, insan gibi bir yaşam hakkı sağlama, hem de başkalarını suçla. Olacak şey mi?  </p>
			<p class="paragraf ParaOverride-7">Mesela Suriye’yi, Irak’ı kim böldü? Dış güçler mi, yoksa o ülkeleri yönetenler mi?  </p>
			<p class="paragraf ParaOverride-7">Bu iki ülkeyi yönetenler topluma insan gibi yaşam sunmuş, yurtlarını yaşanabilir kılmış olsaydı kimsenin onları bölmeye gücü yeter miydi?  </p>
			<p class="paragraf ParaOverride-7">Mesela, çok merak ediyorum: Mısır’da öldürülen bir çocuğa gözyaşı döküp, kendi ülkesinde öldürülen çocuklardan bir rahmeti bile esirgeyenler mi bu bölme işinde daha etkili, yoksa dışarıdaki eller mi?  </p>
			<p class="paragraf ParaOverride-7">Yasin Börü ile Berkin Elvan’ın ölümlerini ayrımcı bir dille siyaset malzemesi yapan bizim siyasetçilerimiz mi ülkeyi bölüyor, yoksa o “üst akıl” mı?  </p>
			<p class="paragraf ParaOverride-7">Bunu düşünmemiz gerekmez mi?  </p>
			<p class="paragraf ParaOverride-7">Böyle davranarak Türkiye’yi bölünme tehlikesinden kurtarabilir miyiz?  </p>
			<p class="paragraf ParaOverride-7">Demokratik standardını yükseltmiş, iç barışını sağlamış, toplumsal kaynaşmayı gerçekleştirmiş bir ülkeyi kim bölebilir?  </p>
			<p class="paragraf ParaOverride-7">İkide bir yabancı liderlere sataşan “Filanca haddini bilsin, falanca bizi tanımamış...” gibi çıkışlar yapan politikacılarımızın sorumsuzluğunu ve kifayetsizliğini görmezden mi geleceğiz?  </p>
			<p class="paragraf ParaOverride-7">Vatandaşlarına insan gibi bir yaşam olanağı sunmuş bir ülkeden, kim niçin gitmek istesin?  </p>
			<p class="paragraf ParaOverride-7">İskoçya, İngiltere’den niçin ayrılmadı?  </p>
			<p class="paragraf ParaOverride-7">Türkiye, bu bölünme korkusunu bir tarafa bırakıp gerçek bir barış süreci başlatmalı.  </p>
			<p class="paragraf ParaOverride-7">Sadece Kürtlerle değil, toplumun bütün kesimleriyle bir barış.  </p>
			<p class="paragraf ParaOverride-7">PKK’yı da, şu meşhur “dış güçler”i de büyüten bizim siyasi geleneğimiz haline gelmiş korkaklık, paranoya ve yetersizliğimizden başka bir şey değil.  </p>
			<p class="paragraf ParaOverride-7">Asgari ücretle çalışan herkes, içinde bulunduğu utanç verici yaşam koşullarından kurtulmak istiyor.  </p>
			<p class="paragraf ParaOverride-7">Bölünmeyi önlemek, psikolojik ayrışmayı önlemek, istihdam, ücret, sigorta gibi sorunları çözmekle olur.  </p>
			<p class="paragraf ParaOverride-7">Huzurlu ve barış içinde yaşanacak bir ülke olamadıktan sonra bölünse ne olur, bölünmese ne olur?  </p>
			<p class="paragraf ParaOverride-7">Ha 10 bin metrekare bir çöplükte yaşıyoruz, ha 780 bin metrekare.  </p>
			<p class="paragraf ParaOverride-7">Ne fark eder?  </p>
			<p class="arabaslik_sol ParaOverride-7" id="_idParaDest-31">AK Parti’nin 3. evresi bize ne getirecek?  </p>
			<p class="paragraf ParaOverride-7">Medyadaki ve bürokrasideki bazı tasfiyelerden hareketle, AK Parti iktidarının yeni bir evreye girdiğini yazmıştım.  </p>
			<p class="paragraf ParaOverride-7">Bu konuyu biraz daha açmak istiyorum.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt64.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">AK Parti 2009 yılına kadar muhafazakâr-demokrat bir politika izledi.  </p>
			<p class="paragraf ParaOverride-7">Bu dönemde hem içeride, hem de dışarıda daha barışçı, daha demokrat, daha birleştirici bir siyaset benimsedi.   </p>
			<p class="paragraf ParaOverride-7">Dışarıda “sıfır sorun” politikası uyguladı.  </p>
			<p class="paragraf ParaOverride-7">İçeride ise her kesimle diyalog halindeydi.  </p>
			<p class="paragraf ParaOverride-7">Kendinden olmayanları da ilgilendiren birçok demokratikleşme adımı attı.  </p>
			<p class="paragraf ParaOverride-7">Bürokrasideki atamalarda, evet kendi adamlarına daha fazla öncelik veriyordu, ama “öteki”ne kapıları kapatmamıştı.  </p>
			<p class="paragraf ParaOverride-7">Kıymetli yazar Reha Çamuroğlu, Alevi cenahtan olmakla birlikte, bu dönemde milletvekili oldu.  </p>
			<p class="paragraf ParaOverride-7">Ertuğrul Günay gibi, farklı ideolojilerden gelen birçok kimse bu dönemde partide üst düzey görev aldı.   </p>
			<p class="paragraf ParaOverride-7">Kimileri bakanlık da yaptı.  </p>
			<p class="paragraf ParaOverride-7">Bakanlar Kurulu oluşturulurken daha hassas davranılıyor, toplumsal dengelere daha fazla dikkat ediliyordu.  </p>
			<p class="paragraf ParaOverride-7">Tekrar ediyorum, 2009’a kadarki süreç, AK Parti’nin “1. ev-re”siydi. Yani “muhafazakâr-demokrat” dönem.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt65.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">2009 sonrası, AK Parti, 2. evreye geçti.  </p>
			<p class="paragraf ParaOverride-7">“Demokratlıktan kopuş evresi” diyebiliriz buna.  </p>
			<p class="paragraf ParaOverride-7">Daha içe kapanık, daha gergin ve ötekileştirici bir politika uyguladı.  </p>
			<p class="paragraf ParaOverride-7">“Diklenmiyoruz, fakat dik duruyoruz” dese de, işin gerçeği, hükümet lideri, demokratik tutumunu terk ediyordu.  </p>
			<p class="paragraf ParaOverride-7">Adam kayırmacılık ve öfkeli bir üslup öne çıktı.  </p>
			<p class="paragraf ParaOverride-7">Başbakan, “Öfke bir hitabet sanatıdır” dedi.  </p>
			<p class="paragraf ParaOverride-7">Artık, dindar ve muhafazakâr kimlik, AK Parti’ye yakın kurumlarda veyahut bürokraside bir yere gelmek için önemliydi.  </p>
			<p class="paragraf ParaOverride-7">AK Partili değilseniz, bundan böyle işiniz zordu.  </p>
			<p class="paragraf ParaOverride-7">Liberal, solcu, Alevi olabilirdiniz, ama AK Partili olmak şarttı.  </p>
			<p class="paragraf ParaOverride-7">En küçük eleştiride bulunan, anında dışlanıyordu.  </p>
			<p class="paragraf ParaOverride-7">Eleştiren, soru soran liberal ve solcu aydınlar ötelendiler. Halbuki, bu aydınlar, yakın geçmişte hükümete büyük destek vermişlerdi.  </p>
			<p class="paragraf ParaOverride-7">Kutuplaştırma, oyları artırmak için bir yöntem olarak benimsendi.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt66.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Gezi eylemleriyle beraber bu çatışmacı, ayrımcı, kutuplaştırıcı politikalar zirve yaptı.  </p>
			<p class="paragraf ParaOverride-7">Türkiye, açıkça ikiye bölünmüştü: “Biz ve onlar!..”  </p>
			<p class="paragraf ParaOverride-7">Hak ve özgürlükler alanında, sadece dindarlar namına adım atılıyordu.  </p>
			<p class="paragraf ParaOverride-7">AK Parti’yi, lideri, hükümeti eleştiren herkes ama herkes otomatikman “Tayyip düşmanı” veya “dış güçlerin oyununa gelmiş şuursuz biri, bir maşa” veyahut düpedüz “hain, vatan haini” olarak damgalanıyordu.   </p>
			<p class="paragraf ParaOverride-7">Bürokraside, medyada, hükümete yakın kuruluşlarda AK Partili olmayana yani “öteki”ne yaşam hakkı verilmiyordu.  </p>
			<p class="paragraf ParaOverride-7">Medyada büyük tasfiyeler başladı.  </p>
			<p class="paragraf ParaOverride-7">Meydanlarda, mitinglerde hakaretler, aşağılamalar, yuhalamalarla “ötekiler” üzerinde dayanılmaz bir baskı kuruldu.  </p>
			<p class="paragraf ParaOverride-7">Demokrasi, Avrupa Birliği, ifade özgürlüğü gibi değerler tümüyle rafa kaldırıldı.  </p>
			<p class="paragraf ParaOverride-7">Ve son aylarda AK Parti “3. evre”ye girdi.  </p>
			<p class="paragraf ParaOverride-7">Bu üçüncü evreye ben “koşulsuz Erdoğanizm” dönemi diyorum.  </p>
			<p class="paragraf ParaOverride-7">Kimileri “demokrasi görünümlü diktatörlük” dedi. Bu sert ifadeyi de kulak ardı edemeyiz.  </p>
			<p class="paragraf ParaOverride-7">3. dönemde AK Parti’nin gündeminde artık “öteki” yoktu.  </p>
			<p class="paragraf ParaOverride-7">Bu dönemde, artık AK Partili olmak da yetmiyor.  </p>
			<p class="paragraf ParaOverride-7">Tavizsiz, katıksız, sorgusuz sualsiz “Erdoğanist” olmak gerekiyor.  </p>
			<p class="paragraf ParaOverride-7">Bu dönemde bırakın “öteki”ni, fısıltıyla bile “ama” diyenler, kararları tartışmaya açanlar da dışlandı.  </p>
			<p class="paragraf ParaOverride-7">İktidar, kendi “mülayim” mensuplarına bile tahammül edemiyor artık.  </p>
			<p class="paragraf ParaOverride-7">Yıllarca yol arkadaşlığı yaptığı insanları bir çırpıda harcayan iktidar, artık tam teslimiyet talep ediyor.  </p>
			<p class="paragraf ParaOverride-7">“Onu da biz biliriz... Bunu da biz biliriz... Sen kim oluyorsun?...” gibi cümleler, mutlak itaat beklentisini açığa vuruyor.  </p>
			<p class="paragraf ParaOverride-7">Nitekim partililer, lider hakkında tapınma sözleri, tanrılaştırmaya varan iltifatlarla, büyük yeminlerle, ilan-ı aşklarla bağlılık bildiriyorlar.  </p>
			<p class="paragraf ParaOverride-7">Dışlanan, kovulan ötekiler nispeten iyi durumdalar.  </p>
			<p class="paragraf ParaOverride-7">Hükümet çevresindekiler diken üstünde, derin bir korku içinde yaşıyorlar.  </p>
			<p class="paragraf ParaOverride-7">“Ama” deyip uzlaşmacı bir politikaya yönelenler ciddi tehdit altında.  </p>
			<p class="paragraf ParaOverride-7">“Hain” damgası yiyip dışlanmamak için, kimse Erdoğan’ın dediğinin dışına çıkamıyor.  </p>
			<p class="paragraf ParaOverride-7">Bu korku atmosferinde hükümet Erdoğan’a rağmen demokrasiye nasıl yönelecek?  </p>
			<p class="paragraf ParaOverride-7">Artık adam kayırma dönemi de bitti, “adam harcama” dönemine girildi.  </p>
			<p class="paragraf ParaOverride-7">Çıkar çatışması en üstteki kadroyu bile etkilemeye başladı.  </p>
			<p class="paragraf ParaOverride-7">Fanatizm ve hırçınlığın egemen olduğu bir yapıdan ferahlık ve huzur bekleyebilir miyiz?  </p>
			<p class="paragraf ParaOverride-7">Toplumun her kesimini kuşatıcı bir politika umabilir miyiz?  </p>
			<p class="paragraf ParaOverride-7">Kendi “mülayim” yol arkadaşlarına tahammül edemeyenlerden “öteki”ne saygı ve özgürlük isteyebilir miyiz?  </p>
			<p class="paragraf ParaOverride-7">Bu kadar içe kapanmış bir yapıdan eşitliği ve özgürlüğü yaygınlaştırmasını nasıl bekleyeceğiz?  </p>
			<p class="paragraf ParaOverride-7">Türkiye’nin sorunları AK Parti’nin elinde rehin. AK Parti ise kimsenin gözünün yaşına bakmayan Erdoğan’ın elinde rehin.  </p>
			<p class="paragraf ParaOverride-7">Artık AK Partililerin sohbet için toplandığı her mekân bir ağlama duvarına dönüşmüş vaziyette.  </p>
			<p class="paragraf ParaOverride-7">Ülkeyi içine soktukları bu karanlık kuyudan ne kendileri çıkabiliyor ne de başkalarını çıkaracak durumdalar.  </p>
			<p class="paragraf ParaOverride-7">Peki biz ne yapacağız? Nasıl çıkacağız bu işin içinden?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt67.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Önerim şu: AK Parti, işler büsbütün çığırından çıkmadan, memleket daha büyük felaketlere dürüklenmeden demokratlığa geri dönmeli.  </p>
			<p class="paragraf ParaOverride-7">Bunun bedelini ödemekten korkmamalı.  </p>
			<p class="paragraf ParaOverride-7">Öfkeyle, hakaretle, aşağılamayla, meydan okumayla, dışlamayla, emrivakiyle, zorla olmaz bu iş.  </p>
			<p class="paragraf ParaOverride-7">5 yıl öncesinin AK Partisi ile bugünün AK Partisi arasındaki büyük fark, hepimizin aleyhine.  </p>
			<p class="paragraf ParaOverride-7">İnanıyorum ki, demokratik bir alternatifin AK Parti içinden çıkma ihtimali yok değil.  </p>
			<p class="paragraf ParaOverride-7">AK Parti demokratikleşirken, CHP’nin da biraz dersine çalışması, milletin dilini konuşması, gönlünü kazanmayı öğrenmesi... Bu da çok zayıf ihtimal, değil mi?  </p>
			<p class="paragraf ParaOverride-7">İki zayıf ihtimalden başka ne umabiliriz?  </p>
			<p class="paragraf ParaOverride-7">Allah yüzümüze baksın.  </p>
			<p class="arabaslik_sol ParaOverride-7" id="_idParaDest-32">AK Partililere çağrı  </p>
			<p class="paragraf ParaOverride-7">AK Partili beyler, hanımlar...  </p>
			<p class="paragraf ParaOverride-7">Hükümette, medyada, bürokraside, üniversitede... Her alanda siz varsınız.  </p>
			<p class="paragraf ParaOverride-7">Yetki sizde, güç sizde, para, söz, ferman, memleketin direksiyonu sizde.  </p>
			<p class="paragraf ParaOverride-7">Fakat en büyük sorumluluk da sizde.  </p>
			<p class="paragraf ParaOverride-7">Ülkenin yönünü, hızını siz belirliyorsunuz.  </p>
			<p class="paragraf ParaOverride-7">Hepimizin kaderi sizin elinizde. Çocuklarımızın geleceği, sizin alacağınız tavra bağlı.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt68.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Şöyle bir geçmişe, o eski, güzel günlere bakalım:  </p>
			<p class="paragraf ParaOverride-7">40 yıl boyunca çalıştınız.  </p>
			<p class="paragraf ParaOverride-7">Gencecik, tertemiz çocuklardınız.  </p>
			<p class="paragraf ParaOverride-7">Özgüvenli, neşeli, umut dolu, enerjik çocuklardınız.  </p>
			<p class="paragraf ParaOverride-7">Çok zeki ve bilgiliydiniz.  </p>
			<p class="paragraf ParaOverride-7">İnançla, azimle, şevkle çalıştınız.  </p>
			<p class="paragraf ParaOverride-7">Büyük haksızlıklara, hakaretlere, zulme uğratıldınız.  </p>
			<p class="paragraf ParaOverride-7">Gene de kimseye düşman gözüyle bakmadınız.  </p>
			<p class="paragraf ParaOverride-7">Dirayetli ve yüce gönüllü davrandınız.  </p>
			<p class="paragraf ParaOverride-7">Önyargılara rağmen, kapı kapı dolaşıp insanları yanınıza çağırdınız.  </p>
			<p class="paragraf ParaOverride-7">Meyhanelere, genelevlere bile gittiniz.  </p>
			<p class="paragraf ParaOverride-7">Size en uzak insanlar bile size yaklaştı.  </p>
			<p class="paragraf ParaOverride-7">En katı yüreklilerin bile kalbi yumuşadı.  </p>
			<p class="paragraf ParaOverride-7">Kendinize demokrat demiyordunuz, fakat barışçı, özgürlükçü, çoğulcuydunuz. Yani tam anlamıyla demokrattınız.  </p>
			<p class="paragraf ParaOverride-7">İngiltere’de eşit ücret için mücadele eden kadın işçiler...  </p>
			<p class="paragraf ParaOverride-7">Güney Afrika’da sömürüye ve ayrımcılığa direnen halk...  </p>
			<p class="paragraf ParaOverride-7">68 kuşağının özgürlük ve eşitlik talep eden gençleri gibiydiniz.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt69.jpeg"/></span>    </p>
			<p class="paragraf ParaOverride-7">Yoksulluk sizi yıldırmadı.  </p>
			<p class="paragraf ParaOverride-7">Baskıcı ve mantıksız iktidarlar sizin gücünüzü kıramadı.  </p>
			<p class="paragraf ParaOverride-7">Bu “dava” için tüm gençliğinizi feda ettiniz.  </p>
			<p class="paragraf ParaOverride-7">Eğlenmeyi, aşkı, kişisel kazanımları bir kenara bıraktınız.  </p>
			<p class="paragraf ParaOverride-7">Toplumla duygu birliği kurmak sizin için çok kolaydı, çünkü aynı dili konuşuyordunuz.  </p>
			<p class="paragraf ParaOverride-7">Ve insanlar size inandı.  </p>
			<p class="paragraf ParaOverride-7">Bu halk, önce belediyeleri, sonra tüm ülkeyi size emanet etti.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt70.jpeg"/></span>    </p>
			<p class="paragraf ParaOverride-7">  </p>
			<p class="paragraf ParaOverride-7">Başlangıçta her şey iyi gidiyordu.  </p>
			<p class="paragraf ParaOverride-7">Fakat son 5 yılda işler tersine döndü.  </p>
			<p class="paragraf ParaOverride-7">Bugün geldiğimiz aşamanın üzerinde düşünmenizi istiyorum.  </p>
			<p class="paragraf ParaOverride-7">Size öncülük eden birileri, sizin 40 yıllık emeğinizi sorumsuzca harcıyor.  </p>
			<p class="paragraf ParaOverride-7">Uğrunda gençliğinizi harcadığınız birikimi, kişisel hırslarına kurban ediyorlar.  </p>
			<p class="paragraf ParaOverride-7">Size “hırsız, yolsuz, kaba, nobran, kavgacı, çıkarcı, açgözlü” damgası vurulmasına sebep oldular.  </p>
			<p class="paragraf ParaOverride-7">O temiz inancımızı kirlettiler.  </p>
			<p class="paragraf ParaOverride-7">Önce değerlerimizi yerle bir ettiler.  </p>
			<p class="paragraf ParaOverride-7">Sonra bu harekete tabandan katılmış insanları birer birer harcadılar.  </p>
			<p class="paragraf ParaOverride-7">Farkında değil misiniz?  </p>
			<p class="paragraf ParaOverride-7">Yıllarca emek verdiğiniz “dava” beş on devşirme gazetecinin, danışmanın kazanç kapısı olmuş, göremiyor musunuz?  </p>
			<p class="paragraf ParaOverride-7">Bu devşirmeler sizin adınıza insanları tehdit ediyor. Hakaret yağdırıyor. İnsanların ekmeğiyle oynuyor.  </p>
			<p class="paragraf ParaOverride-7">Ülkemizin geleceğini de mahvediyorlar.  </p>
			<p class="paragraf ParaOverride-7">Onlar servetlerine servet katarken, bütün suç sizin hesabınıza yazılıyor.  </p>
			<p class="paragraf ParaOverride-7">Ülkemizi ateşe atıyorlar.  </p>
			<p class="paragraf ParaOverride-7">Yargı, üniversiteler, medya, bağımsız kuruluşlar... Bir ülkeyi ayakta tutan sütunlar teker teker yıkılıyor.  </p>
			<p class="paragraf ParaOverride-7">İlişkiler, dostluklar, arkadaşlıklar, hepsi darmadağın oldu.  </p>
			<p class="paragraf ParaOverride-7">Sokakta birbirimize selam verecek yüzümüz kalmadı.  </p>
			<p class="paragraf ParaOverride-7">Ülke büyük bir gürültüyle çöküyor.  </p>
			<p class="paragraf ParaOverride-7">Bu gürültüyü duymuyor musunuz?  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt71.jpeg"/></span>    </p>
			<p class="paragraf ParaOverride-7">Tüm bunlara sessiz mi kalacaksınız? Niçin? Neden?  </p>
			<p class="paragraf ParaOverride-7">Bu ülkeden başka gidecek yeriniz mi var?  </p>
			<p class="paragraf ParaOverride-7">Çocuklarınızı nerede, nasıl yaşatacaksınız? Onları nasıl koruyacaksınız? Bu gerginlik, bu sözlü çatışmalar daha büyük bir kavgaya dönüşürse, çocuklarınızı nasıl uzak tutacaksınız?  </p>
			<p class="paragraf ParaOverride-7">Her şey, herkes tek bir kişi uğruna feda ediliyor. Gözden çıkarılıyor. Birer birer yok ediliyor.  </p>
			<p class="paragraf ParaOverride-7">Tüm bunlara sessiz mi kalacaksınız?  </p>
			<p class="paragraf ParaOverride-7">Ne için? Ne karşılığında?  </p>
			<p class="paragraf ParaOverride-7">Lider hata yapmaz mı? Yapmadı mı?  </p>
			<p class="paragraf ParaOverride-7">Erbakan’ın yaptığı hataları hatırlayın.  </p>
			<p class="paragraf ParaOverride-7">Üslubu, meselelere yaklaşımı, insanlarla kurduğu diyalog biçimi, parasal ilişkilerindeki tuhaflıklar bir tıkanıklık yaratıyordu.   </p>
			<p class="paragraf ParaOverride-7">Kullandığı sözcükler, benimsediği yöntem, hepsi eskimişti.  </p>
			<p class="paragraf ParaOverride-7">Bunun için Abdullah Gül liderliğindeki kadro Erbakan’a, “Bu iş böyle olmuyor” deyip “Yenilikçi Hareket” adı altında yola devam etmedi mi?  </p>
			<p class="paragraf ParaOverride-7">Daha düzgün bir ifade tarzı ve daha esaslı bir yaklaşım üretmedi mi?  </p>
			<p class="paragraf ParaOverride-7">Ve bu değişim sonunda, AK Parti kurulur kurulmaz büyük bir oyla iktidar olmadı mı?  </p>
			<p class="paragraf ParaOverride-7">Yenilikçilik: İnancı muhafaza ederek demokrat olmaktı. Çoğulcu olmaktı. Özgürlükçü ve eşitlikçi olmaktı.  </p>
			<p class="paragraf ParaOverride-7">Böyle davrandıkları için iktidar olmadılar mı?  </p>
			<p class="paragraf ParaOverride-7">“Onlar” deyip duruyorum, aslında sizden bahsediyorum.  </p>
			<p class="paragraf ParaOverride-7">Hepsini siz yaptınız, siz başardınız.  </p>
			<p class="paragraf ParaOverride-7">Onca engele, zorluğa rağmen, ne inançtan vazgeçtiniz ne de demokratlıktan.  </p>
			<p class="paragraf ParaOverride-7">Barıştan yana tavır koydunuz.  </p>
			<p class="paragraf ParaOverride-7">Medenice, cesaretle itiraz ettiniz ve yeni bir başlangıç yaptınız.  </p>
			<p class="paragraf ParaOverride-7">Her kesimle diyalog kurabiliyordunuz.  </p>
			<p class="paragraf ParaOverride-7">Toplumdaki kutuplaşmayı azalttınız.  </p>
			<p class="paragraf ParaOverride-7">Ekonomideki en önemli atılımlar o dönemde yaptınız.  </p>
			<p class="paragraf ParaOverride-7">Türkiye; Ortadoğu ve Türki Cumhuriyetler için “model ülke” olmuştu. Batılılar bile destekliyor, hayretle izliyordu bizi.  </p>
			<p class="paragraf ParaOverride-7">Bu bir “lider” başarısı gibi görünüyordu belki?  </p>
			<p class="paragraf ParaOverride-7">Aslında tam da, eski liderin yetersizliklerine itiraz edenlerin başarısıydı.  </p>
			<p class="paragraf ParaOverride-7">AK Parti’deki o temiz özün, davaya sadakatin, inancın ve demokratlığın başarısıydı.  </p>
			<p class="yildiz"><span><img alt="1.png" class="_idGenPageitem-4" src="../Images/1_fmt72.jpeg"/></span>    </p>
			<p class="paragraf ParaOverride-7">Ne öneriyorum? Ne istiyorum?  </p>
			<p class="paragraf ParaOverride-7">Ülkemiz büyük bir uçurumun eşiğinde.  </p>
			<p class="paragraf ParaOverride-7">Üç beş devşirme gazeteci, danışman ve siyasetçi devlet adına ortalıkta ahkâm kesiyorlar.  </p>
			<p class="paragraf ParaOverride-7">Ne anayasanın bir hükmü kaldı ne de kurumların.  </p>
			<p class="paragraf ParaOverride-7">Ne inancımızı savunabilecek bir yüz bıraktılar, ne de birbirimizle konuşabilecek bir ortam.  </p>
			<p class="paragraf ParaOverride-7">Ekonomideki dalgalanmaları, toplumsal kutuplaşmayı, siyasete hâkim olan katı üslubu görüyorsunuz.  </p>
			<p class="paragraf ParaOverride-7">Bir ülke daha ne kadar böyle devam edebilir?  </p>
			<p class="paragraf ParaOverride-7">Devam edebildiği dünyanın neresinde görülmüş?  </p>
			<p class="paragraf ParaOverride-7">Bu gidişatı bir tek siz tersine çevirebilirsiniz.  </p>
			<p class="paragraf ParaOverride-7">AK Partili beyler, hanımlar; bir tek siz işleri düzeltebilirsiniz.  </p>
			<p class="paragraf ParaOverride-7">Çünkü 40 yıl önce bu işi siz başlattınız.  </p>
			<p class="paragraf ParaOverride-7">15 yıl önce yine siz yenilikçi bir yol açtınız.  </p>
			<p class="paragraf ParaOverride-7">Muhalefetin kısa vadede yapabileceği bir şey yok.  </p>
			<p class="paragraf ParaOverride-7">Muhalefet cümle bile kuramıyor.  </p>
			<p class="paragraf ParaOverride-7">O büyük cümleyi şimdi yine siz kuracaksınız.  </p>
			<p class="paragraf ParaOverride-7">Bağlı bulunduğunuz bünyedeki arızalara yine siz muhalefet edeceksiniz.  </p>
			<p class="paragraf ParaOverride-7">Aksi takdirde Türkiye korkunç bir sona doğru sürüklenecek.  </p>
			<p class="paragraf ParaOverride-7">Allah korusun.  </p>
			<p class="paragraf ParaOverride-7">Bakın, AK Parti bir siyasi odak olarak gücünü kaybediyor.  </p>
			<p class="paragraf ParaOverride-7">Sizler, gücünüzü kaybediyorsunuz.  </p>
			<p class="paragraf ParaOverride-7">Bir tek kişinin, bir tek sözün, bir tek görüşün tahakkümü altındayız, hepimiz.  </p>
			<p class="paragraf ParaOverride-7">Siz “Dur” demezseniz, tüm bu suçlar, haksızlıklar, zıtlaşmalar arasında boğulacağız.  </p>
			<p class="paragraf ParaOverride-7">En büyük sorumluluk sizin.  </p>
			<p class="paragraf ParaOverride-7">Bu sorumluluktan kaçmayın.  </p>
			<p class="paragraf ParaOverride-7">Dün gösterdiğiniz cesareti bekliyoruz sizden.  </p>
			<p class="paragraf ParaOverride-7">Bu çöküşe “Aman dava zarar görmesin” diye göz yumamazsınız. Sessiz kalamazsınız.  </p>
			<p class="paragraf ParaOverride-7">Ülkemiz bir felakete uğrarsa ne dava kalır ne de o davaya inanacak insan.  </p>
			<p class="paragraf ParaOverride-7">AK Parti içinden demokrat, özgürlükçü, çoğulcu, eşitlikçi insanların çıkmasını bekliyoruz.  </p>
			<p class="paragraf ParaOverride-7">Sizi bekliyoruz.  </p>
			<p class="paragraf ParaOverride-7">AK Parti’de bu ülkeyi, çocuklarımızın geleceğini, birliğimizi önemseyen kimse kalmadı mı?  </p>
			<p class="paragraf ParaOverride-7">Hem inancımıza, hem ülkemize ağır darbe indiren bu süreci tersine çevirecek, elini taşın altına koyacak kimse çıkmayacak mı?  </p>
			<p class="paragraf ParaOverride-7">Sağa sola bakmayın artık.  </p>
			<p class="paragraf ParaOverride-7">Kürsüye çıkıp, kendinizin bile inanmadığınız konuşmalar yapmayın artık.  </p>
			<p class="paragraf ParaOverride-7">Olup biteni biz de görüyoruz, siz de görüyorsunuz.  </p>
			<p class="paragraf ParaOverride-7">Gerçek bir cümle kurun, hakiki bir söz söyleyin, sağlam bir adım atın artık.  </p>
			<p class="paragraf ParaOverride-7">Bir kişinin yanlışlarına, korkularına, çatışmacı siyaset anlayışına terk etmeyin bu memleketi.  </p>
			<p class="paragraf ParaOverride-7">Kendi gücünüzü de azımsamayın.   </p>
			<p class="paragraf ParaOverride-7">Gölgede kaldıkça, itirazlarınızı yüksek sesle söylemedikçe, pasif, pısırık bir tutumla kendinizi kandırdıkça siz de çer çöp gibi süpürülüp savrulacaksınız.  </p>
			<p class="paragraf ParaOverride-7">Kendinizle beraber hepimizi yakacak mısınız?  </p>
			<p class="paragraf ParaOverride-7">Gururlu olun.  </p>
			<p class="paragraf ParaOverride-7">Cesur olun.  </p>
			<p class="paragraf ParaOverride-7">Doğruları söyleyin artık!  </p>
			<p class="paragraf ParaOverride-7">Gençliğinizi feda ettiğiniz dava uğruna, neyi feda edemiyorsunuz Allah aşkına?  </p>
			<p class="paragraf ParaOverride-7">Ömrünüzü verdiniz.  </p>
			<p class="paragraf ParaOverride-7">Hakikati haykırmaktan sizi alıkoyan ne?  </p>
			<p class="paragraf ParaOverride-7">Kılıf uydurmaktan, bahane bulmaktan, üç beş alkışla yetinmekten vazgeçin.  </p>
			<p class="paragraf ParaOverride-7">Korkmayın. Biz, sizi anlarız.  </p>
			<p class="paragraf ParaOverride-7">Gelir, yanınızda, yine o eski günlerdeki gibi mücadele ederiz.  </p>
			<p class="paragraf ParaOverride-7">Haydi, tüm bu rezilliklere bir son vermek için harekete geçin.  </p>
			<p class="paragraf ParaOverride-7">Yapabilirsiniz.  </p>
			<p class="paragraf ParaOverride-7">Bir tek siz yapabilirsiniz.  </p>
		</div>
</body>
</html>