<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-14</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-68" xml:lang="en-GB">Medya doğru söyler mi?<span class="CharOverride-14" xml:lang="tr-TR">  </span></p>
			<p class="arabaslik_sol ParaOverride-7" id="_idParaDest-69">Muhafazakâr medyadan ne istiyorum?  </p>
			<p class="paragraf ParaOverride-7">Evet “Ben ne istiyorum bu muhafazakâr medyadan?”, “Nedir benim mahallemle alıp veremediğim?”, “Niçin yazılarımın büyük kısmı hep onlarla alakalı?”, “Yoksa ayrıldığım kurumlarla veyahut eski iş arkadaşlarımla bir hesaplaşma içerisinde miyim?” Buna benzer sorular ve bazen da hakkımda şikâyetler dolaşıp duruyor.  </p>
			<p class="paragraf ParaOverride-7">Tüm bunları o kadar sığ, o kadar nezaketten uzak bir tarzda yapıyorlar ki bilseniz şaşarsınız.  </p>
			<p class="paragraf ParaOverride-7">Eğer yazdıklarımı ciddiye almayıp, cevap verecek değerde görmüyorsanız niçin rahatsız oluyorsunuz? Yok, yazdıklarım kıymetliyse, etkiliyse niçin eliniz kalem tuttuğu halde meseleyi patron vasıtasıyla halletmeye kalkışıyorsunuz?  </p>
			<p class="paragraf ParaOverride-7">Bunu kendinize nasıl yakıştırıyorsunuz?  </p>
			<p class="paragraf ParaOverride-7">Yılda 288 gün yazı yazıp bunun 248 gününde muhalefet eleştirisi yazmaktan imtina etmeyenler, bu tür yazarlığı meşru hatta makbul sayan arkadaşlar, benim muhafazakâr medyaya değinmemi kabahat gibi göstermeye çalışıyorlar...  </p>
			<p class="paragraf ParaOverride-7">Kabul, muhafazakâr medyadaki arkadaşları eleştirirken daha bir sert yazıyorum, farkındayım.  </p>
			<p class="paragraf ParaOverride-7">Çünkü aslında muhafazakâr medyanın düzelmesini, klas işler çıkarmasını istiyorum.  </p>
			<p class="paragraf ParaOverride-7">Fakat nedir eleştiriye bu denli tahammülsüzlük?   </p>
			<p class="paragraf ParaOverride-7">İftira mı atıyorum? Hakaret mi ediyorum? Yalan mı yazıyorum? Kişisel sorunlardan, mahrem konulardan mı bahsediyorum?  </p>
			<p class="paragraf ParaOverride-7">Esasen, eleştirilerimle gazetecileri sorumlu davranmaya, daha nitelikli bir çabaya davet ediyorum.  </p>
			<p class="paragraf ParaOverride-7">Vazifeyi savsaklayanlara, yanlış yolda olduklarını söylüyorum.  </p>
			<p class="paragraf ParaOverride-7">Peki niye rahatsız oluyorlar?  </p>
			<p class="paragraf ParaOverride-7">Neden benim ayrıldığım kurumlara karşı kişisel bir hesap güttüğüm iftirasını yayıyorlar?  </p>
			<p class="paragraf ParaOverride-7">Benim çıkar peşinde koştuğuma ihtimal verdiklerine inanamıyorum.  </p>
			<p class="paragraf ParaOverride-7">Ben de onlar gibi gayriahlaki stratejilere tenezzül etseydim, şimdi milletin içine çıkacak yüzleri kalmazdı.  </p>
			<p class="paragraf ParaOverride-7">Hani derler ya, “Biz kırk kişiyiz, kırkımız da birbirimizi biliriz.”  </p>
			<p class="paragraf ParaOverride-7">Yaklaşık 20 yıldır bu sektördeyim. Mesleğin her kademesinde çalıştım.  </p>
			<p class="paragraf ParaOverride-7">Tek düşüncem “bize” yakışan gazeteler, TV’ler kurmaktı. İdealimin gerçekleşmeyeceğini gördüğüm zamanlarda da hiç çekinmeden istifa ettim.  </p>
			<p class="paragraf ParaOverride-7">27 yaşında, gazetedeki genel müdürlük görevimden hangi gerekçe, hangi endişeyle istifa ettiysem, 39 yaşında, medya grup başkanlığından da aynı endişe ve gerekçeyle ayrıldım.  </p>
			<p class="paragraf ParaOverride-7">Kendi kararımla, istifa ederek ayrıldığım kurumlarla niçin bir hesaplaşmaya girişeyim?  </p>
			<p class="paragraf ParaOverride-7">Sanırım arkadaşlar işledikleri “kabahatlerin” farkındalar ve bunun hesabının sorulacağının paranoyasıyla yaşıyorlar.  </p>
			<p class="paragraf ParaOverride-7">Oysa ben bu mesleğe geçim kaynağı olarak bakmadım, bakmıyorum. Tutkuyla iyi işler yapmayı bir vazife kabul ettim.   </p>
			<p class="paragraf ParaOverride-7">Bugün “yeni medya” açısından işlerin iyi gittiğini kim söyleyebilir? Tam 12 yıl önce <span class="CharOverride-15">Yeni Şafak</span> yaklaşık 130 bin satıyordu. Şimdi ise <span class="CharOverride-15">Sabah</span> hariç, ”yeni medya” denilen gazetelerin toplam tirajı ancak 120 bini buluyor.  </p>
			<p class="paragraf ParaOverride-7">Bunda bir tuhaflık yok mu? İşini düzgün yapmayanlara, bu mahallenin göğsünü kabartacak işler çıkarmayanlara kimse bir şey demeyecek mi? Hiç kimse “Kardeşim nasıl oluyor da yönetimine geçtiğiniz gazetelerin tirajı eriyip gidiyor? Niçin yıllardır milyonlarca dolar sübvanse edilen bu kurumlar hâlâ bir varlık gösteremiyorlar? Niçin bu gidişe dur demiyorsunuz?..” demeyecek mi?  </p>
			<p class="paragraf ParaOverride-7">AK Parti yüzde 50 oy alıyorken, ona destek veren gazeteler niçin satmıyor, TV’ler niçin izlenmiyor?  </p>
			<p class="paragraf ParaOverride-7">Yok mu burada bariz bir sorun?   </p>
			<p class="paragraf ParaOverride-7">“Attığınız manşetler, yaptığınız haberler, yayınladığınız programlar parlak değil, bize yakışmıyor. Bu millet daha iyisine layık” demeyecek misiniz?  </p>
			<p class="paragraf ParaOverride-7">Yazılarınızda yaptığınız, kişisel çıkarlara dayalı ötekileştirmelere kimse ses çıkarmayacak mı?  </p>
			<p class="paragraf ParaOverride-7">Hak, vicdan, adalet, ahlak vurgusuyla çıktığınız yazarlık yolculuğunuzda zaman zaman gösterdiğiniz sapmaların işaret edilmesini niçin düşmanlık olarak algılıyorsunuz?  </p>
			<p class="paragraf ParaOverride-7">Nedir sizi bu kadar rahatsız eden?   </p>
			<p class="paragraf ParaOverride-7">Yönettiğiniz ya da bünyesinde çalıştığınız gazeteleri, TV’leri kendiniz beğeniyor musunuz? Veyahut çevrenizde beğenen kimse gördünüz mü bugüne kadar? Bütün insanlar mı sizin muarızınız? Herkes mi size düşman? Herkes mi size karşı kişisel dava güdüyor?  </p>
			<p class="paragraf ParaOverride-7">Muhafazakâr medyadaki arkadaşları eleştirirken hiçbir patrona göz filan kırpmıyorum. “Onları at, beni al. Bu işi ben daha iyi yaparım” gibi kıvırtmalara, işmarlara gönül indirecek değilim. Kaldı ki bugüne dek kimseden hiç iş talep etmedim. Kimseden iş istemeye ihtiyacım da yok. Çünkü medyayla bir işyeri-çalışan münasebeti kurmadım. “İyi iş” çıkarmak isteyenin beni bulmasını daha makbul saydım.  </p>
			<p class="paragraf ParaOverride-7">Geldim 40 yaşıma, bugüne dek bir ekiple yaptığımı “şimdilik” tek başına, yazılarımla yapmaya çalışıyorum.  </p>
			<p class="paragraf ParaOverride-7">Fakat görünen o ki eleştiriden münezzeh medya mensupları, “gemilerini yüzdürmek için” benim tamamen susmamı ve köşeye çekilmemi istiyorlar.  </p>
			<p class="paragraf ParaOverride-7">Evet, 40 yaşıma geldim ve artık emeklilik havasındayım. Emekliliğimin tadını ise canımın istediği işleri yaparak ve düşüncelerimi istediğim yerde yazıp söyleyerek çıkarıyorum.  </p>
			<p class="paragraf ParaOverride-7">Bundan niçin rahatsız oluyorlar? Herkes onlar gibi kişisel hesapların, zengin olma tutkusunun rehini mi olmalı?  </p>
			<p class="paragraf ParaOverride-7">Muhafazakâr medyadaki arkadaşların bir diğer iftira yöntemleri de, onların yaptıkları işleri eleştirenleri AK Parti muarızı gibi göstermeleri.  </p>
			<p class="paragraf ParaOverride-7">Diyelim ki AK Parti’ye politik destek veren bir gazetenin manşetini eleştirdiniz... Veyahut “Kardeşim bu yalakalığa varan üslup kimseye fayda sağlamaz” dediniz... Bu eleştiriyi büyük bir ustalıkla kendi üzerlerinden atıp AK Parti’ye düşmanlık gibi gösteriyorlar.  </p>
			<p class="paragraf ParaOverride-7">Bundan kendi adıma rahatsız değilim. Bunu düzeltmek için bir çaba harcayanlardan da değilim.  </p>
			<p class="paragraf ParaOverride-7">Çünkü AK Parti’ye düşman olmasam da, hükümetten şahsi bir beklentim yok. Başbakan Erdoğan’ı velinimetim olarak görmüyorum. Yanlış iş yaptıklarında, bozuk bir cümle sarf ettiklerinde sadece üzülüyorum, yakıştıramıyorum, hayıflanıyorum. Güzel, şık iş çıkardıklarında ise memnun oluyorum.  </p>
			<p class="paragraf ParaOverride-7">Ben, elde ettikleri büyük imkânlar karşılığında AK Parti’ye destek sunanlardan değilim.  </p>
			<p class="paragraf ParaOverride-7">Çok basit: Doğruyu aramaktan, doğruyu söylemekten, doğrulardan rahatsız olmamaktan yanayım.  </p>
		</div>
</body>
</html>