<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <meta content="ABBYY FineReader 11" name="generator" />

  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter" id="c6">BEKTAŞÎ MENÂKIBNÂMELERİNDE TENASÜH (RÉINCARNATION-METEMPSYCOSE) İNANCI<a class="hlink" epub:type="noteref" href="#not0" id="ref0">*</a></h1>

  <p class="nonindent">Genel ve kaba bir tarifle, öldükten sonra insan ruhunun bir başka kalıba intikal suretiyle varlığını sürdürmesi şeklinde ifade edilebilecek olan <em>tenasüh</em> (réincarnation yahut metempsycose) inancı, eski dünyanın çeşitli yerlerinde değişik biçim ve anlayışlarda görülmüş çok eski bir telakkidir.<sup><a class="hlink" epub:type="noteref" href="#not1" id="ref1">1</a></sup> Fakat, insan ruhunun insana, hayvana, yahut bitkiye veya cansız bir varlığa intikali gibi muhtelif şekiller alan bu inancın, en hakim olduğu ve en fazla işlenip geliştirildiği dinler, eski Hint dinleri, bu arada özellikle Budizm olmuştur.<sup><a class="hlink" epub:type="noteref" href="#not2" id="ref2">2</a></sup> Hatta bu inancın menşeinin, Budizm'den de çok eski, arkaik Hint dinleri olduğu, Budizm'in bunları kendi bünyesine alarak doktrininin temeli yaptığı ileri sürülmektedir.<sup><a class="hlink" epub:type="noteref" href="#not3" id="ref3">3</a></sup></p>

  <p class="indent">Yahudilik ve Hıristiyanlık gibi büyük monoteist dinlerce reddedilen tenasüh inancının, İslâmiyet'te de yeri olmamasına rağmen, İslâm tarihinde çeşitli heterodoks mezhep ve tarikatlarda geniş çapta yer bulduğu görülmektedir. Bunlardan biri de Bektaşilik'tir. Burada, günümüze kadar gelebilen bazı Bektaşî menâkıbnâmelerinde tenasüh inancı ile ilgili değişik telakkiler, örnekleriyle gösterilmeye ve tahlilleri yapılmaya çalışılacaktır.</p>

  <p class="indent">Hali hazırda bilinen, bir ikisi matbu olan yedi adet Bektaşî menâkıbnâmesinin beşinde, söz konusu inancı kuvvetle aksettiren pasajlara rastlanmaktadır. Aşağıda sırası geldikçe isimleri anılacak olan bu menâkıbnâmelerin hemen hepsinin büyük bir ihtimalle, XV. yüzyılın ilk üç çeyreği içinde yazılmış bulundukları, muhtevalarından ve dil özelliklerinden aşağı yukarı tesbit edilebilmekle beraber, elimizdeki nüshalar daha geç tarihlerde istinsah edilmişlerdir. Ancak, ihtiva ettikleri bilgiler XIII. yüzyıla kadar inmekte ve dolayısıyla devirlerinin çeşitli inanç ve telakkilerini yansıtmaktadırlar. Şüphesiz bu eserlerde izlerini bulduğumuz inançlar, bunlara inanan toplulukların sahip oldukları inançların tamamı değil, belki, genel bir tabirle heterodoks denilen bu topluluklarda mühim bir yeri olanlardan sadece bir kısmıdır. İşte burada ele alınacak olan tenasüh inancı da bunlardan biridir. Şimdi, bahsi geçen menâkıbnâmelerde bu konuyla ilgili örnekleri sıralayabiliriz:</p>

  <p class="indent">I- Hacı Bektaş-ı Velî adına yazılan ve kısaca <em>Vilâyetnâme</em> diye de bilinen <em>Menâkıb-ı Hünkâr Hacı Bektaş-ı Velî</em> adlı eserde şöyle bir menkabe nakledilir: Lokman-ı Perende'nin hacdan dönüşünü kutlamak için gelen Horasan Erenleri, o zaman henüz çocuk yaşta bulunan Hacı Bektaş'ın kerametlerine bir türlü inanmazlar. Sebep olarak da, onun henüz çocuk olduğu için böyle kerametler gösterebilecek seviyede olamayacağını öne sürerler. Bunun üzerine Hacı Bektaş, aslında kendisinin Şah'ın yani <em>Hz. Ali'nin sırrı</em> olduğunu bildirmek zorunda kalır. Bu defa Horasan Erenleri, Hz. Ali'nin biri avucunun ortasında, diğeri alnında olmak üzere iki yeşil beni bulunduğunu, eğer gerçekten onun sırrı ise, bu nişanları göstermesini ihtar ederler. Hacı Bektaş derhal avucunu ve alnını açarak yeşil benleri gösterir. Bu durum karşısında şaşkına dönen Horasan Erenleri, derhal tövbe edip bağışlanmalarını dilerler.<sup><a class="hlink" epub:type="noteref" href="#not4" id="ref4">4</a></sup></p>

  <p class="indent">Aynı menkabe ufak bir iki farkla <em>Vilâyetnâme-i Hacım Sultan</em>'da da vardır. Hacı Bektaş-ı Velî'nin ileri gelen halifelerinden Hacım Sultan namına kaleme alınan bu menâkıbnâmede, Horasan Erenleri, Hz. Ali'nin alnında bir kara ben, sağ elinin ayasında bir yeşil ben ve sağ omzunda bir ben şeklinde üç alâmeti olduğunu söylerler. Hacı Bektaş da bu üç alâmeti göstererek <em>"Hazret-i Ali'nin Sırrı"</em> olduğunu isbat eder.<sup><a class="hlink" epub:type="noteref" href="#not5" id="ref5">5</a></sup></p>

  <p class="indent">Görüldüğü üzere burada sadece benlerin sayısı ve renkleri değişmekte olup vak'a aynıdır. Her ikisinde de Hacı Bektaş'ı Velî'nin Hz. Ali olduğu vurgulanmak istenmiştir.</p>

  <p class="indent">II- İkinci önemli bir örnek, Abdâlân-ı Rum zümresine mensup bir Kalenderi şeyhi olup bir Bektaşî evliyası olarak kabul edilen meşhur Abdal Musa için yazılan <em>Vilâyetnâme-i Abdal Musa</em>'da bulunmaktadır. Bu eserin hemen başında yer alan bir pasajda aynen şöyle denilmektedir:</p>

  <div class="block">
    <p class="bl_nonindent">Sultan Hacı Bektaş'ı Velî k.s. bir gün hayatında oturur iken mübarek nefsinden nutka gelüb eyitdi: Ya erenler, <em>Genceli'de gene ay gibi doğam</em>, adım Abdal Musa çağırdıram, didi, beni isteyen anda gelsün bulsun, didi. Hünkâr Hacı Bektaş'ı (sic) Velî vefat idicek Abdal Musa zuhura geldi...<sup><a class="hlink" epub:type="noteref" href="#not6" id="ref6">6</a></sup></p>
  </div>

  <p class="nonindent">Bu cümlelerin gayet açıklıkla ifade ettiği şey, ölümünden sonra Hacı Bektaş'ın Abdal Musa'nın bedeninde, yahut Abdal Musa kılığında yeniden dünyaya gelmiş olmasıdır.</p>

  <p class="indent">III- Yine Abdâlân-ı Rum zümresine mensup olup Osmanlı İmparatorluğu'nda Bektaşîler'ce olduğu kadar asıl Kalenderi dervişlerince büyük bir evliyâ sayılan Sultan Şucâuddîn için tertiplenen <em>Vilâyetnâme-i Sultan Şucâuddîn</em> adlı menâkıbnâmede tenasühle ilgili iki ilgi çekici menkabeye rastlanmaktadır.</p>

  <p class="indent">Birincisine göre, Sultan bir gün abdallarıyla otururken onlara şöyle der:</p>

  <div class="block">
    <p class="bl_nonindent">Pirler <em>Seyyid Gazi donunda</em> iken burada peltek dillü kardaşlar ile kapışur iken pirlerün şunda bir altun sikke künk gibi geçüb dururdu. Hem bir altun maşraba ve bir altun üzengimiz kalub dururdu. Gelün, varalum, açalum.</p>
  </div>

  <p class="nonindent">Gerçekten de dervişler söylenen yeri açıp Sultan'ın bahsettiği eşyayı bulurlar. Böylece şeyhlerinin bundan çok zamanlar önce, aynı yerlerde Seyyid Battal Gazi olarak yaşadığını anlamış olurlar.<sup><a class="hlink" epub:type="noteref" href="#not7" id="ref7">7</a></sup></p>

  <p class="indent">İkinci menkabe daha da ilgi çekicidir. Burada anlatıldığına göre, bir gün birisi Sultan'a, niçin hiç kullanmadığı halde elinde bir asâ ve başında bir frenk şapkası taşıdığını sorar. Sultan'ın asa için verdiği cevap şudur:</p>

  <div class="block">
    <p class="bl_nonindent">Köçeğüm, pirler <em>Âdem donuyla</em> cennetden çıktığımızda Havva bizden bir nice gün ayrı düşdü. Havvayile girü buluşıcak bize vâhişlik eyledi. Hakk'ın izniyile Cebrail cennetden getürdi virdi, Havva'yı terbiyet eylemek içün...<sup><a class="hlink" epub:type="noteref" href="#not8" id="ref8">8</a></sup></p>
  </div>

  <p class="nonindent">Şapka için ise şunları söyler:</p>

  <div class="block">
    <p class="bl_nonindent">Pirler <em>Ali donuyla, gelüb</em> şehid oldığımızda deveyi yedüb cismimizi götürmeğe geldik... Olvakt yüzümüzde urduğumuz nikabdan, didi.<sup><a class="hlink" epub:type="noteref" href="#not9" id="ref9">9</a></sup></p>
  </div>

  <p class="nonindent">IV- Tenasüh inancını yansıtan menkabelerin en fazla bulunduğu menâkıbnâme ise, <em>Vilâyetnâme-i Otman Baba</em>'dır. Fatih devri Rum Abdalları'ndan ve Kalenderi şeyhlerinden olup Otman Baba lakabıyla meşhur Hüsam Şah adına kaleme alınan ve <em>Vilâyetnâme-i Şâhi</em> olarak da tanınan bu eserdeki tipik örneklerden bazılarını şöyle sıralayabiliriz:</p>

  <p class="indent">Menâkıbnâmede Otman Baba'yı tanıtırken şu ifadeler kullanılır:</p>

  <div class="block">
    <p class="bl_nonindent">Tarih-i nebeviyyenin sekiz yüz otuz üç yılından sonra Rum Vilâyeti'nda bir kutb'ul-aktab zahir oldu ve dâvası bu idi kim <em>Muhammed ve İsa ve Musa ve Âdem benem</em> dir idi. Ve evliyâullah içinde ana Hüsam Şah dirler idi. İsm-i zahiri avam içinde Otman Baba dirler idi.<sup><a class="hlink" epub:type="noteref" href="#not10" id="ref10">10</a></sup></p>
  </div>

  <p class="nonindent">Bir başka menkabede ise, Edirne'de münakaşa ettiği birine Otman Baba'nın şöyle hitap ettiği bildirilir:</p>

  <div class="block">
    <p class="bl_nonindent">Ol şehirlüye eyitdi ki: Bak bire çirkin, gebe kaimli şehirlüsü, yüz kez yüzbin yıldır ki ben milke gelürem, bir taşı bir taş üzerine komadım, başınıza yıkılsun...<sup><a class="hlink" epub:type="noteref" href="#not11" id="ref11">11</a></sup></p>
  </div>

  <p class="nonindent">Yine Edirne'de bir vesile ile münakaşa ettiği ahâliye şöyle bağırır:</p>

  <div class="block">
    <p class="bl_nonindent">Ha zinhar bunu şöyle bilün ki ben ol istedüğünüz <em>sırr-ı Mulmmmed'im</em> ki ben size bu âleme rahmet eylemeğe geldim <em>ve</em> beni gören gözler var olsun.<sup><a class="hlink" epub:type="noteref" href="#not12" id="ref12">12</a></sup></p>
  </div>

  <p class="nonindent">Bir başka menkabede anlatıldığına göre, Pravadi'de Mü'min Derviş adlı bir kadı, şikâyet üzerine Otman Baba'nın beş dervişini hapse attırır. O gece şehrin beği İsa Beğ'in ve kadının rüyasına giren Otman Baba, elinde Zülfikar, üzerlerine hücum edip başlarını kesmek ister ve "Benim Hasan ve Hüseyinlerimi niçün zindana salub habs itdünüz?" diye bağırır. Bu rüya üzerine ertesi gün dervişler serbest bırakılır.<sup><a class="hlink" epub:type="noteref" href="#not13" id="ref13">13</a></sup> Açıkça anlaşılacağı gibi, burada vurgulanmak istenen, Otman Baba'nın gerçekte Hz. Ali olduğudur.</p>

  <p class="indent">Buraya kaydedeceğimiz son menkabe, Otman Baba'nın vaktiyle Sarı Saltık olarak yaşamış olmasıyla ilgilidir. Otman Baba Rumeli'nde Madra (Patras?) denilen bir kasabaya gelir ve bir dervişin evine misafir olur. Ancak derviş Otman Baba'nın velayetine inanmamaktadır. Buna içerleyen baba, gece olunca çerağı söndürüp kapıyı kapatır ve eline bir değnek geçirerek dervişe hücum eder. Bir yandan da "Bak bire çirkin, beni bilmedin ki <em>Sarı Saltık didikleri</em> server-i cihan ve maksud-ı insan <em>benem..."</em> diye bağırır.<sup><a class="hlink" epub:type="noteref" href="#not14" id="ref14">14</a></sup> Dobruca'da da Sarı Saltık Tekkesi'ndeki dervişlere Sarı Saltık'ın orada öldürdüğü hikâye edilen ejderhayı hatırlatarak "Bu ejderhayı... <em>Sarı Saltık olub</em> ben öldürdüm" der.<sup><a class="hlink" epub:type="noteref" href="#not15" id="ref15">15</a></sup> Bektaşî menâkıbnâmelerinde tenasühle ilgili menkabeler, şüphesiz ki sadece bu kaydedilenlerden ibaret değildir. Bunlar, en tipik olanlarından seçilmiştir. Yukarda nakledilen bu menkabeler, dikkat edilirse, üç ana grupta toplanmaktadır.</p>

  <p class="extract1">a) Bir kısmında aynı ruhun Âdem Peygamber'den Hz. Muhammed'e kadar, sırayla bütün peygamberlerin bedeninde yaşayıp geldiği anlatılmaktadır. Sultan Şucâuddîn ve Otman Baba'ya dair bir kısım örnekler bu mealdedir. Bu inanç, XV. yüzyılın ilk yarısında Kaygusuz Abdal'dan itibaren, Bektâşî-Alevî şiirinde de sık sık işlenmiştir. Meselâ Kaygusuz Abdal'ın</p>

  <div class="block">
    <p class="bl_nonindent">Geh olur âlem'ul-esrar olursun<br />
    Gehî Ahmed gehî Haydar olursın<br />
    Gehî Âdem gehî Şît ü geh Eyyub<br />
    Gehî Musa olursın geh Şuayyub<sup><a class="hlink" epub:type="noteref" href="#not16" id="ref16">16</a></sup></p>
  </div>

  <p class="nonindent">şeklindeki kıt'ası ile XVII. yüzyılın ünlü Bektaşî şâiri Muhyiddîn Abdal'ın</p>

  <div class="block">
    <p class="bl_nonindent">Âdem'in sulbünden Şît olub geldim<br />
    Nuh ile beraber tûfana girdim<br />
    Bir zaman bu milke İbrahim oldum<br />
    Yapdım Beytullah'ı taş taşıdım ben<sup><a class="hlink" epub:type="noteref" href="#not17" id="ref17">17</a></sup></p>
  </div>

  <p class="nonindent">diye devam eden şiiri, tenasüh inancının bu şeklinin yüzyıllar boyu tekrarlanan örneklerinden sadece ikisidir.</p>

  <p class="extract1">b) <em>Menâkıb-ı Hünkâr Hacı Bektaş-ı Velî</em> ve <em>Vilâyetnâme-i Hacım Sultan</em>'dan nakledilen menkabelerde ise, Hz. Ali'nin Hacı Bektaş olarak yeniden zuhur ettiği belirtilmektedir. Bu inanca göre, Hz. Ali'nin ruhu sırasıyla, Bektaşilik'çe takdis edilen bütün büyük şahsiyetlerin bedeninde zuhur etmiş ve nihayet Hacı Bektaş olarak görünmüştür. Bektaşî şâiri Kul Hasan'ın şu kıt'ası bunu çok güzel ifade eder:</p>

  <div class="block">
    <p class="bl_nonindent">Aslan olup yol üstünde oturan<br />
    Selman idi ana nergis getiren<br />
    Kendi cenazesin kendi götüren<br />
    Hünkâr Hacı Bektaş Ali kendidür<sup><a class="hlink" epub:type="noteref" href="#not18" id="ref18">18</a></sup></p>
  </div>

  <p class="nonindent">Hz. Ali Hacı Bektaş'tan sonra da başka büyüklerin bedeninde zuhur etmiş olup bu suretle sonsuza kadar sürüp gidecektir. Nitekim Alevîler, Hz. Ali'nin birçok kalıplarda her devir ve zamanda yeryüzünde mutlak surette mevcut olduğuna inanmaktadırlar.<sup><a class="hlink" epub:type="noteref" href="#not19" id="ref19">19</a></sup> Hatta yukarda Otman Baba menâkıbından alınan bir örnekte görüldüğü üzere, Hz. Ali bir ara bu zatın kalıbıyla da yaşamıştır. Muhyiddîn Abdal'ın şu manzumesi aynı inancı yansıtıyor:</p>

  <div class="block">
    <p class="bl_nonindent">Ala gözlü Sultan Baba (Otman Baba)<br />
    Ululardan ulusun sen<br />
    Yedi iklim dört köşeye<br />
    Arş'a Kürs'e dolusun sen</p>

    <p class="bl_extract">Yüzün gören yoksul bay olur<br />
    Kâfirler imana gelir<br />
    Seni sevmeyenler nolur<br />
    Şah-ı Kerem Ali'sin sen<sup><a class="hlink" epub:type="noteref" href="#not20" id="ref20">20</a></sup></p>
  </div>

  <p class="nonindent">Hz. Ali'nin değişik kalıplarda yaşantısını sürdürdüğünü gösteren bu inancı ortaya koyan daha pek çok Bektaşî-Alevî şiiri vardır. Pir Sultan Abdal'ın</p>

  <div class="block">
    <p class="bl_nonindent">Pir Sultan'ım şu dünyaya<br />
    Dolu geldim dolu benim<br />
    Bilmeyenler bilsin beni<br />
    <em>Ben, Ali'yim Ali benim</em><sup><a class="hlink" epub:type="noteref" href="#not21" id="ref21">21</a></sup></p>
  </div>

  <p class="nonindent">kıt'ası ile Kul Hüseyin'in</p>

  <div class="block">
    <p class="bl_nonindent">Balım Sultan gerçek <em>Sırr-ı Ali'sin</em><br />
    Mü'minlerin kanadısın kolusun<br />
    <em>Pirim Hünkâr Hacı Bektaş Veli'sin</em><br />
    Cansız duvarları yürüten meded<sup><a class="hlink" epub:type="noteref" href="#not22" id="ref22">22</a></sup></p>
  </div>

  <p class="nonindent">diye devam eden şiiri, bu konuda iki güzel örnektir. Bu kıt'alarda da, Hz. Ali'nin Pir Sultan Abdal veya Balım Sultan bedeniyle göründüğü açık olarak ifade ediliyor.</p>

  <p class="indent">Tenasüh inancının buraya kadar anlatılan bu iki şeklinde, aslında gizli bir <em>hulûl</em> inancı da mevcuttur. Eğer dikkat edilirse, yukarda zikredilen menkabelerle bunları destekleyici mahiyette aktarılan şiirlerde, bu gizli hulûl, yani "Tanrı'nın insan bedenine girmesi" kavramı rahatlıkla sezilebilir. Tanrı'nın Hz. Ali'nin yahut Hz. Âdem'in bedenine hulûl ettiği düşüncesinden hareketle, Hz. Ali'nin hulûl ettiği her kalıba da, gerçekte Tanrı'nın girdiği inancı telkin edilmek istenmektedir. Nitekim yukarda kaydedilen Muhyiddîn Abdal'ın manzumesindeki</p>

  <div class="block">
    <p class="bl_nonindent">Yedi iklim dört köşeye<br />
    Arş'a Kürs'e dolusun sen</p>
  </div>

  <p class="nonindent">mısraları, bunu daha da açığa vuruyor.</p>

  <p class="extract1">c) Üçüncü grubu teşkil etmekte olup Abdal Musa, Sultan Şucâuddîn ve Otman Baba menâkıbnâmelerinden alınan örneklerde ise, büyük bir zatın ruhunun bir başka büyük zat olarak yeni bir kalıp içinde yaşamaya devam etmesi şeklinde bir tenasüh anlayışı ortaya konulmaktadır. Bu örneklerde, Hacı Bektaş Abdal Musa olarak; Seyyid Battal Gazi Sultan Şucâuddîn olarak ve nihayet Sarı Saltık Otman Baba olarak yeniden dünyaya gelmişlerdir. Bu tip tenasüh inancının bir benzeri olan "dedenin veya babanın ruhunun torunda veya evlâtta zuhur etmesi" telâkkisine, Bektaşîlik dışındaki menâkıbnâmelerde de rastlanması ilgi çekicidir. Bu konuda iki örnekten ilki, adları geçen bütün menâkıbnâmelerden en az bir yüzyıl daha erken yazılmış olan, Elvan Çelebi'nin <em>Menâkıb'ul-Kudsîye</em>'sinde yer almaktadır. Burada Muhlis Paşa'dan bahseden kısımda, onun vefatı anlatılırken, kendi ağzından şu sözler nakledilir:</p>

  <div class="block">
    <p class="bl_nonindent">Belî hem <em>bir dahi gelem</em> bellü<br />
    Rum içinde <em>ıyan olanı</em> bellü<br />
    Kimse bilmeye beni ille meğer<br />
    Beni ben bildürem beni bileler<sup><a class="hlink" epub:type="noteref" href="#not23" id="ref23">23</a></sup></p>

    <p class="bl_nonindent">........</p>

    <p class="bl_nonindent">Bize doğmışidi saadet <em>ayı</em><br />
    Getürün didi on yılı sayı<br />
    On birinci yıl olıcak varınuz<br />
    Tâ Arabkir'e <em>sırr</em>ımı görünüz<sup><a class="hlink" epub:type="noteref" href="#not24" id="ref24">24</a></sup></p>
  </div>

  <p class="nonindent">Bu mısralarda anlatılmak istenen, Muhlis Paşa'nın, vefat ettikten on yıl sonra Rum diyarında Arapkir'de yeniden dünyaya geleceğidir, ki on yıl sonra burada Âşık Paşa doğmuştur.</p>

  <p class="indent">İkinci örnek ise, Halil b. İsmail tarafından dedesi meşhur Şeyh Bedreddin adına yazılan menâkıbnâmede bulunmaktadır. Burada da</p>

  <div class="block">
    <p class="bl_nonindent"><em>İki ata sırrı</em> iy din eri<br />
    <em>Oğul oğlında zuhur</em> itdi giri<br />
    Seb'a-i seyyare gibi pes bular<br />
    Bu cihana toğıban tolındılar<sup><a class="hlink" epub:type="noteref" href="#not25" id="ref25">25</a></sup></p>
  </div>

  <p class="nonindent">mısralarıyla ifade edilmek istenen, Şeyh Bedreddîn'in dedesinin ve babasının ruhlarının, onun bedeninde zuhur ettikleri meselesidir.</p>

  <p class="indent">Bu iki örnek, tenasühün gerçekte sadece Bektaşî ve Alevî muhitlerinde değil, başka çevrelerde de yer bulacak kadar yaygın bir inanç olduğunu düşündürüyor.</p>

  <p class="indent">İşte yukardan beri sıralanan mensur manzum bütün örneklerde dikkati çeken nokta, tenasüh inancının her vesileyle ve her fırsatta temel bir inanç olarak işlenmiş olmasıdır. Bu inancın Anadolu'da daha Selçuklular devrinde Türkler arasında yaygın olduğuna <em>Menâkıb'ul-Kudsîye</em> şahitlik edebilir. Sonraları daha da yayılan bu inanç, öyle görünüyor ki, İslâm heterodoksisinin Anadolu kolunun temel taşlarından birini oluşturmuştur. Bundan dolayı da, XVI. yüzyılda Anadolu'da Safevî propagandası, aslında Oniki İmam mezhebinde mevcut olmamasına rağmen, tenasüh inancını kuvvetle işlemeye özen göstermiş,<sup><a class="hlink" epub:type="noteref" href="#not26" id="ref26">26</a></sup> belki de bu propagandanın Anadolu'daki bazı konar göçer çevrelerde sağlam bir şekilde tutunmasında bu özen büyük bir rol oynamıştır. Gerçekten de, Hatayî mahlasıyla şiirlerini yazan Şah İsmail'in divanı incelendiğinde, bu inancın çok önemli bir yer tuttuğu ve sistemli olarak işlendiği görülecektir. Aşağıya örnek olarak alınan şu üç değişik kıt'a, bunu rahatça ortaya koyacak durumdadır:</p>

  <div class="block">
    <p class="bl_nonindent">Hatayî'm teslim et özün üstada<br />
    Elinde Zülfikar hem ehl-i gazâ<br />
    <em>Bin bir dondan baş gösterdi Murtaza</em><br />
    Bir mürşid belinden geldik eyvallah<sup><a class="hlink" epub:type="noteref" href="#not27" id="ref27">27</a></sup></p>

    <p class="bl_extract">Hatayî'yem al atlıyam<br />
    Sözü şekerden datlıyam<br />
    <em>Murtaza Ali zatlıyam</em><br />
    Gaziler deyin <em>Şah benem</em><sup><a class="hlink" epub:type="noteref" href="#not28" id="ref28">28</a></sup></p>

    <p class="bl_extract">Ezelden aşk ile divane geldim<br />
    Yerim meyhanedir mestane geldim<br />
    <em>Hezaran dona girdim ben dolandım</em><br />
    Bugün hasm ile ben meydana geldim<sup><a class="hlink" epub:type="noteref" href="#not29" id="ref29">29</a></sup></p>
  </div>

  <p class="nonindent">Menâkıbnâmelerden alınan örneklerde görüldüğü üzere, <em>Seyyid Battal donu, Âdem donu, Ali donu</em> vb. terkiplerde yer alan don kelimesi, ruhun girdiği bedeni veya kalıbı ifade etmektedir. Hatayî'den naklen son kaydedilen kıtalardaki <em>dona girmek</em> deyimiyle de, ruhun kalıptan kalıba intikali kasdedilmektedir. İran'da Aliilâhîler'de bu, <em>don be-don</em> şeklinde hâlâ söylenmektedir.<sup><a class="hlink" epub:type="noteref" href="#not30" id="ref30">30</a></sup> Bu anlama gelen bir başka deyim, yukardaki örneklerde sık sık kullanılan <em>sır</em> kelimesidir. <em>Ali sırrı, Sırr-ı Muhammedi, Ata sırrı</em> v.b. terkiplerde geçen bu kelime de, "don be-don" dolaşan ruhun bizzat kendisini ve girdiği kalıbı ifade etmektedir; Bektaşî-Alevî metinlerinde en çok rastlanan bir deyimdir.</p>

  <p class="indent">Metinlerde tenasüh kavramının aya benzetilmesi de hayli dikkat çekicidir. Abdal Musa menâkıbından nakledilen örnekte "Genceli'de gene ay gibi doğam" sözü, aslında klâsik Bektâşîlik'teki tenasüh inancını çok iyi açıklamaktadır. Burada ruh aya benzetilmiştir. Tıpkı ayın hilâl şeklinden başlayarak zamanla dolunay halinde en olgun biçimini alıp sonra gittikçe incelmesi ve yok olması gibi, ruh da bir bedenden bir başkasına fasılalarla intikal etmektedir. Ay nasıl belli bir süre kaybolup tekrar taze hilâl yahut genç ay şeklinde yeniden doğuyorsa, ruh da önce mevcut olduğu bedenin ölümüyle bir müddet kaybolmakta, fakat sonra yine ortaya başka&nbsp;bir kalıpta çıkmaktadır. Görünürde hangi biçime girerse girsin ay, yine aynı ay olduğu gibi, hangi dona girerse girsin, ruh da aynı ruhdur. Ay gibi varlığını ilânihaye sürdürecektir.</p>

  <p class="indent">Buraya kadar üzerinde durulan tenasüh telakkisi, aslında Bektaşîler ve Alevîler'de mevcut tenasüh telakkisinin tamamı değildir. Ele alınan örnekler, bu inancın tek bir cephesini teşkil etmektedir. Oysa, tenasüh inancının bütününde bir de, ruhun hayvana, bitkiye veya cansız bir maddeye intikali kavramı vardır. Meselâ Tahtacılar'da, ve Alevî Kürtler'de bütün bu biçimler yaşamaktadır. Tahtacılarda, iyi insanın ruhunun, öldükten sonra başka bir insanın bedeninde; kötü bir insanın ruhunun ise, hayvan bedeninde hayatını devam ettireceği ve bu suretle, cezasını tamamlayacağı inancı vardır. Bu inanç pratikte hayvanlara kötü muamele edilmesine engel olmaktadır.<sup><a class="hlink" epub:type="noteref" href="#not31" id="ref31">31</a></sup> Alevî Kürtler'de de, Hak Muhammed Ali'ye iman edip mürşide ikrar vermeyenler, dünyaya meyledip insanlara fenalık yapanlar, öldüklerinde hayvan donuna girerek azap görürler.<sup><a class="hlink" epub:type="noteref" href="#not32" id="ref32">32</a></sup></p>

  <p class="indent">Her hâlükârda tenasüh inancının heterodoks kesime mensup Türklerde önemli bir yeri olduğu açıkça görülmektedir. Ancak bu derece önemli ve ana inançlardan biri olan tenasühün kaynağı meselesi, araştırıcılarda değişik yorum ve görüşlere yol açmıştır. Bir defa bu inancın sünnî ve normal Şîî inanca aykırı olduğu son derece açıktır. Nitekim Oniki imam mezhebi tenasühü reddeder ve buna inananı kâfir sayar.<sup><a class="hlink" epub:type="noteref" href="#not33" id="ref33">33</a></sup> Ancak eski İran dinlerinin etkilerini taşıyan Keysâniyye, Hâbiüyye, Rizâmiyye, Kâmiliyye vb. aşırı mezheplerde bu inanan mevcudiyetini, <em>el-Fark beyn'el-Fırcık, Kitab'ul-Fesal, el-Milel ve'n-Nihal</em> gibi klâsik mezhepler tarihi kaynakları haber veriyor.<sup><a class="hlink" epub:type="noteref" href="#not34" id="ref34">34</a></sup></p>

  <p class="indent">Hatta İran'da bu gün bile, Ehl-i Hak mezhebi mensupları arasında tenasüh inancı temel bir fonksiyona sahip bulunmakta, insan ruhunun, girdiği çeşitli kalıplar sayesinde tekâmülünü tamamladığına inanılmaktadır.<sup><a class="hlink" epub:type="noteref" href="#not35" id="ref35">35</a></sup> Bu, biraz Bektaşîlerdeki <em>devir</em> nazariyesini hatırlatmakla beraber <em>devir</em> değildir. Zira <em>devir</em> nazariyesinin gerçekte tenasühle ilgisi yoktur.</p>

  <p class="indent">Tenasühün heterodoks kesime mensup Türklerle, İran'daki klâsik Şiîlik'in dışındaki cemaatlerde yaygın olması, ister istemez bu inancın menşeini eski Asya dinlerinde aramağa bizi sevk etmektedir. Bu sebeple bazı araştırıcılar tenasühü, özellikle hayvan kalıbına girme telakkisini, Totemizm'e bağlamakta ve eski Türkler'de Totemizm'in çok derin izler bırakarak Şamanizmin en kuvvetli unsurlarından biri haline geldiğini söylemektedirler.<sup><a class="hlink" epub:type="noteref" href="#not36" id="ref36">36</a></sup> Bazıları ise, Budizm'in menşe’ teşkil ettiğini belirtmektedirler.<sup><a class="hlink" epub:type="noteref" href="#not37" id="ref37">37</a></sup> Gerçekten de, yukarda bir nebze işaret edildiği üzere, Budizm tenasühü doktrininin temeli yapmış bir din olarak görünmektedir. Hatta Maniheizm'in bile tenasühü Budizm'in etkisiyle bünyesine aldığı<sup><a class="hlink" epub:type="noteref" href="#not38" id="ref38">38</a></sup> ve Şîîlik'in aşırı kollarına da bu kanalla geçtiği bilinmektedir. Türkler'in Orta Asya'da her iki dine bir ara girdikleri bir vakıa olduğuna göre,<sup><a class="hlink" epub:type="noteref" href="#not39" id="ref39">39</a></sup> söz konusu inancın Türkler'e bu iki dinin kanalıyla nüfuz ettiğini kabullenmek doğru görünüyor. Aslında bu konu bu tebliğin sınırlarını aşacak kadar geniş olduğundan daha fazla üzerinde durulmayacaktır.</p>

  <p class="indent">Her ne olursa olsun, burada sonuç olarak şu söylenebilir ki, tenasüh inancı İslâmiyet'i kabulden önce Türklerin itikatları arasına çok derinden nüfuz etmiş, sonra da terk edilemeyerek yeni dine uydurulmaya çalışılmış ve nihayet çeşitli göçlerle Anadolu'ya sokulup burada teşekkül eden yeni heterodoks dini zümrelerde ana inanç unsurlarından biri olarak varlığını bugüne kadar sürdürmüştür. Bu inancın Anadolu'da yazılı olarak kaynaklara ilk yansıdığı yerlerden biri de Bektaşî menâkıbnâmeleri olmuştur.</p>

  <div class="footnote">
    <aside epub:type="footnote" id="not0">
      <p class="footnote">* Bu makale Kültür ve Turizm Bakanlığı Millî Folklor Araştırma Dairesi Yayınları Seminer, Kongre Bildirileri Dizisi, <em>I. Milletlerarası Türk Folklor Kongresi Bildirileri</em>'nden alınmıştır. (Ankara 1982, c. V, s. 397-405.)</p>
    </aside>

    <aside epub:type="footnote" id="not1">
      <p class="footnote">1 Bk. "Metempsycose", <em>Dictionnaire des Symboles</em>, Paris 1974, 5. bs., 111/213. Bu konuda dinler tarihiyle ilgili eserlerde çeşitli bilgiler mevcut olduğu gibi, bazı müstakil eserler de yazılmıştır. Bunlar arasında meselâ şu esere bakılabilir: Joseph Head-S.L. Cranston, <em>Reincarnation</em>, London 1962.</p>
    </aside>

    <aside epub:type="footnote" id="not2">
      <aside epub:type="footnote" id="not2">
        <p class="footnote">2 Bk. André Bareau, <em>Les Religions de l'Inde III</em>, Paris 1966, p. 15.</p>
      </aside>
    </aside>

    <aside epub:type="footnote" id="not3">
      <p class="footnote">3 <em>A.g.e</em>., aynı yerde.</p>
    </aside>

    <aside epub:type="footnote" id="not4">
      <p class="footnote">4 <em>Menâkıb-ı Hünkâr Hacı Bektaş-ı Veli</em>, nşr. A. Gölpınarlı, İstanbul 1958, s. 7.</p>
    </aside>

    <aside epub:type="footnote" id="not5">
      <p class="footnote">5 <em>Das Vilâjet-nâme des Hâdschim Sultan</em>, nşr. R. Tschudî, Berlin 1914, ss. 10-11.</p>
    </aside>

    <aside epub:type="footnote" id="not6">
      <p class="footnote">6 <em>Vilâyetnâme-i Abdal Musa</em>, Doç. Dr. Bedri Noyan'ın özel kütüphanesindeki yazmadan Doç. Dr. Abdurrahman Güzel'in aldığı fotokopi nüsha, ss. 1-2.</p>
    </aside>

    <aside epub:type="footnote" id="not7">
      <p class="footnote">7 <em>Vilâyetnâme-i Sultan Şucâuddîn</em>, Dr. Orhan Köprülü'nün özel kütüphanesindeki nüshadan Prof. Dr. Nejat Göyünç vasıtasıyla alınan mikrofilm nüsha, vv. 8b-9a.</p>
    </aside>

    <aside epub:type="footnote" id="not8">
      <aside epub:type="footnote" id="not8">
        <p class="footnote">8 <em>A.g.e</em>., v. 12b.</p>
      </aside>
    </aside>

    <aside epub:type="footnote" id="not9">
      <aside epub:type="footnote" id="not9">
        <p class="footnote">9 <em>A.g.e</em>., aynı yerde.</p>
      </aside>
    </aside>

    <aside epub:type="footnote" id="not10">
      <aside epub:type="footnote" id="not10">
        <p class="footnote">10 <em>Vilâyetnâme-i Otman Baba</em>, Cebeci İl Halk Kütüphanesi, nr. 495, v. 20a.</p>
      </aside>
    </aside>

    <aside epub:type="footnote" id="not11">
      <aside epub:type="footnote" id="not11">
        <p class="footnote">11 <em>A.g.e</em>., v. 58b.</p>
      </aside>
    </aside>

    <aside epub:type="footnote" id="not12">
      <aside epub:type="footnote" id="not12">
        <p class="footnote">12 <em>A.g.e</em>., v. 70a.</p>
      </aside>
    </aside>

    <aside epub:type="footnote" id="not13">
      <aside epub:type="footnote" id="not13">
        <p class="footnote">13 <em>A.g.e</em>., v. 112b.</p>
      </aside>
    </aside>

    <aside epub:type="footnote" id="not14">
      <aside epub:type="footnote" id="not14">
        <p class="footnote">14 <em>A.g.e</em>., v. 56b.</p>
      </aside>
    </aside>

    <aside epub:type="footnote" id="not15">
      <aside epub:type="footnote" id="not15">
        <p class="footnote">15 <em>A.g.e</em>., v. 60a.</p>
      </aside>
    </aside>

    <aside epub:type="footnote" id="not16">
      <aside epub:type="footnote" id="not16">
        <p class="footnote">16 Abdurrahman Güzel, <em>Kaygusuz Abdal</em>, Ankara 1981, s. 229.</p>
      </aside>
    </aside>

    <aside epub:type="footnote" id="not17">
      <aside epub:type="footnote" id="not17">
        <p class="footnote">17 Besim Atalay, <em>Bektaşîlik ve Edebiyatı</em>, İstanbul 1340, s. 76.</p>
      </aside>
    </aside>

    <aside epub:type="footnote" id="not18">
      <aside epub:type="footnote" id="not18">
        <p class="footnote">18 Cahit Öztelli, <em>Bektaşî Gülleri</em>, İstanbul 1973, s. 107.</p>
      </aside>
    </aside>

    <aside epub:type="footnote" id="not19">
      <aside epub:type="footnote" id="not19">
        <p class="footnote">19 <em>Bektaşîlik ve Edebiyatı</em>, s. 51.</p>
      </aside>
    </aside>

    <aside epub:type="footnote" id="not20">
      <aside epub:type="footnote" id="not20">
        <p class="footnote">20 A. Gölpınarlı, <em>Alevî-Bektaşî Nefesleri</em>, İstanbul 1963, s. 116.</p>
      </aside>
    </aside>

    <aside epub:type="footnote" id="not21">
      <aside epub:type="footnote" id="not21">
        <p class="footnote">21 A. Gölpınarlı - P.N. Boratav, <em>Pir Sultan Abdal</em>, Ankara 1943, ss. 98-99.</p>
      </aside>
    </aside>

    <aside epub:type="footnote" id="not22">
      <aside epub:type="footnote" id="not22">
        <p class="footnote">22 A. Gölpınarlı, <em>a.g.e</em>., s. 56.</p>
      </aside>
    </aside>

    <aside epub:type="footnote" id="not23">
      <aside epub:type="footnote" id="not23">
        <p class="footnote">23 <em>Menâkıb'ul-Kudsîye fi Menâsıb'il-Unsîye</em>, Konya Mevlânâ Kütüphanesi, nr. 4937, v. 65a.</p>
      </aside>
    </aside>

    <aside epub:type="footnote" id="not24">
      <aside epub:type="footnote" id="not24">
        <p class="footnote">24 <em>A.g.e</em>., v. 68a.</p>
      </aside>
    </aside>

    <aside epub:type="footnote" id="not25">
      <aside epub:type="footnote" id="not25">
        <p class="footnote">25 <em>Şeyh Bedreddin Menâkıbı</em>, nşr. A. Gölpınarlı, İstanbul 1967, s. 8.</p>
      </aside>
    </aside>

    <aside epub:type="footnote" id="not26">
      <aside epub:type="footnote" id="not26">
        <p class="footnote">26 Irène Mélikoff. "Le Problème Kızılbaş", <em>Turcica</em>, VI (1975), p. 50.</p>
      </aside>
    </aside>

    <aside epub:type="footnote" id="not27">
      <aside epub:type="footnote" id="not27">
        <p class="footnote">27 Şah İsmail, <em>Hayatî Divanı</em>, nşr. S. Nüzhet Ergun, İstanbul 1961, s. 53.</p>
      </aside>
    </aside>

    <aside epub:type="footnote" id="not28">
      <aside epub:type="footnote" id="not28">
        <p class="footnote">28 <em>Alevî-Bektaşî Nefesleri</em>, s. 90.</p>
      </aside>
    </aside>

    <aside epub:type="footnote" id="not29">
      <aside epub:type="footnote" id="not29">
        <p class="footnote">29 <em>Hatayî Divanı</em>, s. 157.</p>
      </aside>
    </aside>

    <aside epub:type="footnote" id="not30">
      <aside epub:type="footnote" id="not30">
        <p class="footnote">30 "Le Probleme Kızılbaş", p. 59.</p>
      </aside>
    </aside>

    <aside epub:type="footnote" id="not31">
      <aside epub:type="footnote" id="not31">
        <p class="footnote">31 Jean-Paul Roux, <em>Les Traditions des Nomades de la Turcruie Méridionale</em>, Paris 1970, pp. 350-351.</p>
      </aside>
    </aside>

    <aside epub:type="footnote" id="not32">
      <aside epub:type="footnote" id="not32">
        <p class="footnote">32 M. Şerif Fırat, <em>Doğu İlleri ve Varto Tarihi</em>, Ankara 1970,3. bs. s. 59.</p>
      </aside>
    </aside>

    <aside epub:type="footnote" id="not33">
      <aside epub:type="footnote" id="not33">
        <p class="footnote">33 Ebû Cafer Şeyh Saduk, <em>Risâlet'ul-ltikadat'il-İmamiyve</em>, çev. E. Ruhi Fığlalı, Ankara 1978, ss. 66, 70.</p>
      </aside>
    </aside>

    <aside epub:type="footnote" id="not34">
      <aside epub:type="footnote" id="not34">
        <p class="footnote">34 Meselâ bk. Abdulkahir el-Bağdadî, <em>el-Fark beyn'el-Fırak</em>, Kahire (tarihsiz), ss. 272, 275-276; İbn Hazm, <em>Kitab'ul-Fesal</em>, Kahire 1321,1/90-92; Abdulkerim Şehristanî, <em>el-Milel ve'n-Nihal</em>, Kahire 1961.1/151 -152.</p>
      </aside>
    </aside>

    <aside epub:type="footnote" id="not35">
      <aside epub:type="footnote" id="not35">
        <p class="footnote">35 Bk. Muhammed Mokri, "L'idée de l'incârnation chez les Ahl-i Haqq" <em>Akten des XXIV internationalen..</em>. , (München 1957), Wiesbaden 1959, p. 178; ayrıca bk. Mecid Musazâde, <em>Şia Mezhebi İçinde Hulûl ve Tenasüh</em>, AÜİF., basılmamış doktora tezi, Ankara 1973, ss. 59-61.</p>
      </aside>
    </aside>

    <aside epub:type="footnote" id="not36">
      <aside epub:type="footnote" id="not36">
        <p class="footnote">36 Meselâ bk. Mehmet Eröz, <em>Türkiye'de Alevîlik ve Bektaşîlik</em>, İstanbul 1977, ss. 396-397.</p>
      </aside>
    </aside>

    <aside epub:type="footnote" id="not37">
      <aside epub:type="footnote" id="not37">
        <p class="footnote">37 Meselâ bk. Bahaeddin Ögel, <em>Türk Mitolojisi</em>, Ankara 1971. ss. 488-489.</p>
      </aside>
    </aside>

    <aside epub:type="footnote" id="not38">
      <aside epub:type="footnote" id="not38">
        <p class="footnote">38 Bk. Henri-Charles Peuch, "Le Manicheisme" <em>Histoire des Religions</em>, Paris 1972,11/551.</p>
      </aside>
    </aside>

    <aside epub:type="footnote" id="not39">
      <aside epub:type="footnote" id="not39">
        <p class="footnote">39 Meselâ bk. Rene Grouss.et, <em>L'Empire des Steppes</em>, Paris 1952, pp. 176- 177; Edouard Chavannes-Paul Pelliot, <em>Un Traité Manichéen Retrouvé en Chine</em>, Paris 1912, pp. 223-227.</p>
      </aside>
    </aside>
  </div>
</body>
</html>
