<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Helenizm</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Din ve vicdan özgürlüğü deyince ne anlıyoruz? Önce bu, belli ki insanın "belli bir dinî inanca sahip olma özgürlüğü" anlamına geliyor. Demek ki "din özgürlüğü", her şeyden önce dindar bir kişi olma özgürlüğünü içeriyor. Din özgürlüğü, bir insan hakkı olarak dini tartışmıyor; tam tersine onu, dine değin tartışmaların ötesinde bir olgu olarak kabul ediyor. Öyleyse, din açısından bu şekilde tanımlanmış insan hakları, Fransız Devrimi veya Voltaire'den çok, modern burjuva sistemine göndermeler yapmak zorunda. Ancak şu da açıktır ki bu yaklaşım, bir "din özgürlüğü" tartışmasının yürütülmesinin önüne ciddi engeller çıkarıyor. Sadece referanslar nedeniyle değil; tarihin, burada işini henüz tamamlamamış olması nedeniyle de. Din söz konusu olduğunda, Fransız Devrimi'nin yarım bıraktığı bir devrim ve modern burjuva sisteminin yapmaktan kaçındığı bir eleştiriyle karşı karşıya olduğumuz asla unutulmamalıdır. Sıkıntının önemli bir kısmı bu noktadadır ve ileride, Humanite sayfalarında bu konuya tekrar dönmemiz gerekeceğini biliyorum. Çünkü "din" ve "özgürlük" sorunu, dindarlık sorunu içine sıkıştırılamayacak kadar karmaşıktır. Çözmek için sabır gerekir.</p>

    <p class="normal">"Vicdan" ise, kişinin istediği dinî inancı uygulama hakkına işaret eder; dinler arasında tercih yapma özgürlüğü anlamındadır. Türkiye'den yola çıktığımıza göre, ilkinin daha çok, ikincisinin daha az; ama mutlaka her ikisi açısından da "özgür bir ortama" sahip olduğumuzu söyleyebiliyoruz. Sorun belli ki burada değildir; sorun dindar olma hakkını elde edenlerin bundan daha fazlasını talep etmesindedir.</p>

    <p class="normal">Yani din özgürlüğü devlet tarafından bir özel hukuk fenomeni olarak sınırlandırılırken, dindarlar bu özgürlüğü daha geniş bir biçimde yorumlamakta ve tüzel hukuk alanına taşırmaktadır. İnsan hakları içinde "din ve vicdan özgürlüğünün", diğer özgürlüklerden biraz daha fazla hukuki bir sorun olarak ortaya çıkmasının altında; bunun, aynı zamanda devlet ve din gibi iki önemli kurum arasındaki çatışmayı içinde barındırması da yatmaktadır. Hukuki yan, devletin dine bir sınırlama getirdiğine işaret etmektedir ve tartışma, bu sınırın meşruluğunu henüz sağlayamamış olmasındandır. Dindar, devleti kendi dindarlığına ayrıcalık tanımaya zorlarken; bunun, eninde sonunda dinin yeniden devlet olması anlamına geleceğinin farkındadır. Modern burjuva sistemi açısından ise, dinin devlet olmasını talep etmek ile din özgürlüğü arasında bir bağlantının kurulması, konuya nasıl yaklaşılırsa yaklaşılsın mümkün değildir. O, bunu ancak, "kişisel bir olgu" haline geldiğinde kabul edebilir.</p>

    <p class="normal">Öyle zannedileceği gibi bu tartışmada bir "açı sorunu" yoktur: Konuya tersinden bakarak, "laik" devletin dinî tüzel hukuk alanından özel hukuk alanına itmesinin, dindarlarla devlet arasında bir gerilime yol açtığından söz edebiliriz. Dindar, iddiasında haklıdır; dini bu esnemeye izin vermemektedir. Onun açısından din, devlet; devlet ise din demektir. Din ile devlet birbirinden ayrıldığında, yani din silahsızlandırıldığında, bunun yeni bir din ve yeni bir dindarlık gerektireceği açıktır. Laiklik, kim ne derse desin dinin bu değişime zorlanmasıdır. Demek ki bu açıdan bakıldığında da devletin, dini "kişisel bir iş" haline getirme isteğini teşhis edebiliriz. Her iki durumda da bir devlet olmuş ve bu devlet olma iddiasını sürdüren din ile kendisini bir din olarak ilan etmiş olan modern devlet arasındaki bir yerde sorunumuzla karşı karşıya geliyoruz.</p>

    <p class="normal">Önce, sorunumuza nasıl ve nereden bakacağımız noktasında da bir tartışmayı yürütmemiz gerekiyor. Sekülerliğe yapılan göndermenin mantıki sonucu, bu tartışmada görülen biçimiyle taraf tutmamızın mümkün olmamasıdır. Örneğin, dindarların bir talebi olarak gündeme gelen türbanı "kamusal alan"da meşrulaştırma girişimlerini din özgürlüğü içinde mi değerlendireceğiz? Ya da "dogma"larını din okullarında alan gençlerin, din devleti terbiyesiyle "devlete sızmalarına" izin verilmesi talebinin yanında mı, yoksa karşısında mı yer alacağız? Burada evet veya hayır cevabının sorunu çözmediği, bir açıklık getirmediği ilk bakışta görülecektir.</p>

    <p class="normal">Din özgürlüğünün devlete değin yanına ilişkin söylenmesi gereken ilk saptama, devletin dini sınırlamasının, ulusal devrimci devletlerin bir "alametifarika"sı olması. Örneğin, Fransız İhtilali, devleti dünyevi bir güç haline getirirken, ister istemez onun üzerindeki ruhani örtüyü de kaldırmak zorunda kalmıştı. Kilisenin serveti ve gücünün tırpanlanması, onun günlük hayat üzerindeki denetimini yok etmek üzere girişilen devrimci değişiklikler -örneğin yeni bir takvim yapılması gibi- bunun işaretleriydi. Fransız İhtilali, devleti; bir din devleti olmaktan çıkarmış ve yerine bir devlet dini ihdas etmiştir.</p>

    <p class="normal">Ancak, Fransa'da vatandaşların din özgürlüğünü elde etmesi devletin dine karşı kendini özgür kılmasının doğrudan bir sonucu değildir. Bunda, din devleti ile yurttaşlar arasındaki kavganın bir sınıf savaşı olarak belirmesinin etkisi tartışılamaz. Fransa'da, kiliseye karşı olan mücadele ile kilise babaları kılığındaki mülk sahibi sınıfa karşı verilen mücadele ayrılmaz bir biçimde iç içe geçmiştir. Öte yandan bunun Fransa'da olduğu gibi her durumda devrimci bir tarzda belirmesi de şart değildir. "Siyasi özgürlüğün sınırı, bir devletin vatandaşları sınırlılıktan kurtulmadan da devletin bizzat kendisini o sınırlılıktan kurtarabilmesindedir. Devlet, içindeki kişiler olmadan da özgür bir devlet olabilir."<sup class="calibre3"><a href="../Text/Helenizm_split_120.html#footnote-21416-97" id="footnote-21416-97-backlink">[97]</a></sup> Türkiye'de Türkiye Cumhuriyeti için olan ise budur. Tıpkı Fransa'da olduğu gibi dinî alanı daraltarak işe koyulan devlet, bir devlet dini ihdas ederek kendi belirlediği sınırlar içinde bir dinsel hayat oluşumunu da sağlamak istemiştir.</p>

    <h3 class="solbaslik">DİNDAR VE DEVLET</h3>

    <p class="normal">Dindarla devlet arasındaki zıtlaşma, genel olarak din ile devletin kendi prensipleri arasındaki bir zıtlaşmadır; dinin özgür olması ile devletin özgür olması arasında bir karşıtlılık vardır. Öyleyse din özgürlüğünü, kişinin dinî inanç özgürlüğü olarak değil; genel olarak dinin özgürlüğü, dinin prensiplerinin devlete egemen olması özgürlüğü olarak alınmasında bir sorun vardır ve tartıştığımız da budur. Yani din özgürlüğü, dinin devletin kendisi olmak için örgütlenmesi özgürlüğü olarak yorumlanamaz. Bu özgürlük, böyle yorumlandığında bütün diğer özgürlüklerin ortadan kaldırılmasını gerektirir ki bu durumda özgürlüğün kendisi bir tartışma unsuru olmaktan çıkar. İşte bu nedenledir ki modern devlet, din özgürlüğünü tanıdığında, kendi varoluşunu onamaktan başka bir şey yapmış olmaz. Dindarlığı bir ayrıcalık olmaktan çıkararak, tek ayrıcalığın o devletin vatandaşına ait olduğunu onamış olur. Devlet, din özgürlüğünü tanıyarak kendi özgürlüğünü tanımış olur. "Demek ki, kendi vatandaşlarının çoğunluğu dindar da olsalar, bir devlet gene de kendini dinden özgürleştirmiş olabilir. Çoğunluk da ancak bu özel anlamda dindar olmakla dindarlıktan çıkmış olmaz."<sup class="calibre3"><a href="../Text/Helenizm_split_121.html#footnote-21416-98" id="footnote-21416-98-backlink">[98]</a></sup> Bu, din devletinin ötesinde, din ile devlet arasında kurulan yeni hiyerarşinin ifadesinden başka bir şey değildir.</p>

    <p class="normal">Kişi, yurttaş, vatandaş; modern devletin kendi tebaasını tanımladığı bütün bu kavramlar, bir din üyesi olarak dindarın yerine, dinden siyasi olarak özgürleşmiş insanı varsayar. Din özgürlüğü, son tahlilde dindarın değil; kimliğini din dışı alanda tanımlayan yurttaşın, vatandaşın veya kişinin özgürlüğüdür. Dindar, vatandaş haline gelmeden, "özgürlük" olmaz. Demek ki kişinin din özgürlüğü ancak devlet aracılığıyla gerçekleştirilebilir. "Fakat devletin, özellikle özgür bir devletin dine karşı tutumu, devlet içindeki kişilerin dine karşı tutumundan başka bir şey değildir. Bu demektir ki insan; soyut, sınırlı ve parçalı bir biçimde siyasi sınırlılığının üstüne çıkarak, devletin aracılığı ile siyasal sınırlılıklarından kendini kurtarabilir. Gene demektir ki insan, kendini siyasi anlamda özgürleştirdiği zaman bir aracı eliyle dolaylı olarak özgürleştirir. Ve nihayet şu da demektir ki insan, devleti ateist bir devlet olarak ilan etmekle de gene dine bağlı kalabilir; çünkü bu özgürleşmesini ancak bir aracı eliyle, dolaylı olarak ilan ediyor. Devlet, insan ile onun kendi özgürlüğü arasında bir aracıdır."<sup class="calibre3"><a href="../Text/Helenizm_split_122.html#footnote-21416-99" id="footnote-21416-99-backlink">[99]</a></sup> Yani devlet, dindarlığı bir ayrıcalık olarak kabul etmediği için, genel bir devlet haline geliyor ve dindarlık yine de varlığını sürdürüyor. İnsanlık, devletin kendisi ancak bir din haline geldiğinde, dinin devletinden kurtulabilmiştir. "Devlet nerede gerçek şeklini almışsa insan orada yalnız düşünce ve bilinçte değil, gerçekte de çifte bir hayat yaşar. Biri göksel, biri yersel hayat; biri siyasi toplum içindeki hayat, insanın kendini o toplumun üyesi saydığı zamanki hayat; öbürü burjuva toplum içindeki hayat, özel kişi olarak hareket ettiği zamanki hayat, başkalarını bir amaç için araç olarak kullandığı, kendi de kendi dışındaki güçlerin bir oyuncağı haline getirdiği zamanki hayat. Spiritüel anlamda dünya karşısında cennet ne ise, burjuva toplum karşısında devlet odur. Nasıl din, dünyevi hayata karşı ise; onu yaratmakla, onu tanımakla, hatta kendini ona idare ettirmekle dünyevi üstünlüğünü kuruyorsa, devlet de burjuva toplumuna öyle karşıttır."<sup class="calibre3"><a href="../Text/Helenizm_split_123.html#footnote-21416-100" id="footnote-21416-100-backlink">[100]</a></sup> Din özgürlüğü, demek ki özgür insanlar toplumunu varsayıyor; daha işin başında bir dinî cemaatin ayrılmaz bir parçası olarak var olan insanın özgürlüğünden söz edilemez. Din, onu bir insan, dindar bir insan olarak var eden gerçek temeldir.</p>

    <p class="normal">Burjuva toplumun, bir toplum imgesi, toplumun sadece bir hayali olduğu unutulmamalıdır. Gerçekte inorganik bir yapıdır o. Çünkü burjuva toplumda insan, kendine ve başkalarına karşı bir kişi olarak gerçek olmayan bir fenomendir. İnsani ve toplumsal niteliklerinden soyutlanmış ve bir kişi olarak yeniden kurgulanmıştır. Bir varlık olmaktan ziyade bir dolaşım odağıdır, bir alıcı ve bir satıcıdır. Homo ekonomikus, anti sosyal bir yaratıktır ve din de onun için ancak "kişisel bir sorun" olabilir.</p>

    <h3 class="solbaslik">HOMO EKONOMİKUS VE DİN ÖZGÜRLÜĞÜ</h3>

    <p class="normal">Demek ki, "din özgürlüğü" dediğimizde "kişinin özgürlüğü"nden söz ettiğimizi hiç unutmayacağız. "İnsan, bu sınıfın hukukuna 'kişilik' olarak girer. Her insan bir kişiliktir ve bir kişilik olarak haklara sahip olur. Tıpkı 'insan' kavramının sınıfsal bir anlam taşımıyor görünmesi gibi, kişilik de sınıfsal bir anlamdan yoksun görünür. Burjuva hukuku, ilke olarak kişinin zengin veya yoksul, proleter veya burjuva oluşu ile ilgili değildir. Bu hukuki tanım, kendi başına ele alındığında pratikten bağımsız, en sonunda insanın keşfettiği bir olgu olarak görünür. Oysa 'kişiliğin' asıl itici gücü hukukun çerçevesi dışındadır; onu mümkün kılan piyasadır, dolaşım alanıdır. Piyasa ve dolaşım alanı, insanı 'kişi' adı altında varsayar. Piyasa, birer alıcı veya satıcı ise insanın sosyal konumu ile ilgili değildir."<sup class="calibre3"><a href="../Text/Helenizm_split_124.html#footnote-21416-101" id="footnote-21416-101-backlink">[101]</a></sup> Birer dolaşım odağı olarak, birer alıcı ve satıcı kimliğiyle para sahibi olan herkes birbiri ile eşittir; ne alacağına ve ne satacağına ancak kendisi karar verir ve özgürdür. "Bu yüzden, piyasa ve dolaşım alanı, bu düzenin gerçek özgürlükler âlemidir ve burjuva hukuku, gerçekte bu alan aracılığıyla mümkün olabilir."<sup class="calibre3"><a href="../Text/Helenizm_split_125.html#footnote-21416-102" id="footnote-21416-102-backlink">[102]</a></sup> Ve piyasa mekanizması içinden çıktığı bütün toplumları dağıttığı, inorganik bir yapı haline getirdiği, artık tek tek karşı karşıya olduğu bireyleri ekonomik çıkarları etrafında tekrar birleştirdiği için biz insandan ve onun haklarından söz edebiliyoruz. Yoksa bir Müslümanın İslam karşısında, bir Hristiyanın kilise karşısında özgür olabileceğini söylemek saçmadır. Ancak bağımsız, atomlaştırılmış, kendi çıkarından başka bir şey düşünmeyen homo ekonomikus için "din özgürlüğü"nden söz edilebilir.</p>

    <p class="normal">Kendi çıkarı etrafında örgütlenmiş ve artık vatandaş olmayı kabul etmiş dindar için, din özgürlüğünü, kişiselliğin ötesinde kurgulamaya çalışmak ise bir iki yüzlülüktür.</p>

    <p class="normal">Çünkü bu durumda dindar adamın, bir dindar olarak ayrıcalığı, bizzat kendisi tarafından ortadan kaldırılmış olur. "Dindar adam ile vatandaş kişi arasındaki fark, tüccar ile vatandaş, gündelikçi ile vatandaş, toprak sahibi ile vatandaş, canlı kişi ile vatandaş arasındaki fark cinsinden bir farktır."<sup class="calibre3"><a href="../Text/Helenizm_split_126.html#footnote-21416-103" id="footnote-21416-103-backlink">[103]</a></sup> Öyleyse, nasıl bir vatandaş tüccar olduğu için ayrıcalık isteyemezse, bir dindar da dindar olduğu için ayrıcalık isteyemez. Çünkü bunları ortak bir kişilik olarak birbirine eşitleyen ve bir vatandaş olarak varsayan şey, burjuva toplumun ve siyasi devletin ta kendisidir.</p>

    <p class="normal">Böylece insan, kendisini siyasi anlamda dinden kurtarmıştır; ama bunu dini ortadan kaldırarak değil, "onu tüzel hukuk alanından özel hukuk alanına iterek" yapmıştır. Yani artık o, "Burjuva toplumun bencillik alanının, bellum ominum contra omnes (herkesin herkese savaşı) ilkesinin özü olmuştur."<sup class="calibre3"><a href="../Text/Helenizm_split_127.html#footnote-21416-104" id="footnote-21416-104-backlink">[104]</a></sup> Dinin, özel hukukun alanına itilmesi bu düzenin bir gereğidir ve onun tekrar tüzel hukuk alanına getirilmesi yönündeki her istek, özgürlüğü tartıştığımız bu alanın dinamitlenmesini talep etmektir.</p>

    <p class="normal">Öyleyse, dinin yeniden devlet olmasını istemek; birey, yurttaş, vatandaş olmayı reddetmek ve yeniden cemaat üyesi olmayı talep etmektir. Hem homo ekonomikus olarak kalmayı sürdürmek hem de toplumda, devlette bir dindar olmayı istemek, iki yüzlülüktür. Gerçekte din, ta başından beri dünyevi yaşamı reddetmesine karşılık, onu tanımak ve onamak zorunluluğu karşısında boyun eğmiş, bir dünya dini haline gelmiştir. Hristiyanlığın tanrının hakkı ile Sezar'ın hakkı arasındaki ayrımı daha doğuş aşamasında yaptığı bilinmektedir. İslam için de geçerlidir bu; "Kur'an'ın özel mülkiyete karşı olmadığı, çünkü mesela, mirası bir kurala bağladığı açıkça görülmektedir. Hatta eşitsizlikleri mesele haline getirmemeyi tavsiye eder; zenginlerin imansızlığını lanetlemekle, hükm-ü-İlahi karşısında servetin faydasızlığına işaret etmekle yetinir... Ücretli işçiliğe hiç itiraz edilmeyecek, tabii bir kurumdur. Kur'an, birçok kere Tanrı'nın katında insanın ücretinden (değerinden) söz eder. Bir seferinde Musa'yı ücretli çoban olarak çalıştırmak isteyen Medyenli Jethro'yu sahneye çıkarır. Para almadan vaaz eden peygamberin ve Muhammed'in kendisinin de ücret istemek hakları olduğu gibi, yıkılan bir duvarı tamir etmek için ücret istemek de insanın hakkıdır."<sup class="calibre3"><a href="../Text/Helenizm_split_128.html#footnote-21416-105" id="footnote-21416-105-backlink">[105]</a></sup> Hatta bugün için yüz kızartıcı olarak kabul edilen köleliğin de bütün tek tanrılı dinler tarafından nasıl onandığı bilinmektedir. Öte dünya ile fani dünya arasında bu gerilim her zaman var olmuştur ve biliyoruz ki hayat kutsal kitaplarda durduğu gibi durmamaktadır.</p>

    <p class="normal">Öyleyse dinin yeni konumu, onun bu dünya ile arasındaki sorununun mantıki sonuçlarına ulaştırılmasıdır; "Burjuva toplumunda dinin yerinden oynatılması, siyasi özgürleşmenin bir aşaması değil, bir sonuçlanmasıdır; insanın gerçek dindarlığının ancak gerektiği kadarının kaldırılmış olmasıdır."<sup class="calibre3"><a href="../Text/Helenizm_split_129.html#footnote-21416-106" id="footnote-21416-106-backlink">[106]</a></sup> Yani "din özgürlüğü" insanı dinden kurtarmamıştır; tam tersine onun insani yayılması için alanı açmıştır. Örneğin devletin, oy hakkını mülkiyete bağlayan kuralları kaldırması mülkiyeti ortadan kaldırmadığı gibi, dinin toplumsal alandaki otoritesinin kaldırılması da dini ortadan kaldırmamıştır.</p>

    <h3 class="solbaslik">DİN VE "ATEİST" DEVLET</h3>

    <p class="normal">Bu yüzden, devlet vatandaşlarının çoğunluğunun birer dindar olduğunun bilinciyle hareket eder. Örneğin devlet, İslam'ı resmî din olarak tanırken, onu siyasi bir şekilde anlamaz; ona karşı gene bir din gibi davranır. Yani bu, devletin, dini bir araç olarak kullanmasından başka bir anlam taşımaz. Bu konuda bir emekli generalin yazdıklarını hatırlatalım: "Laiklik ilkesinin yürürlüğe girmesi ile güdülen maksat, İslamiyetin siyasi olmayan bir yörüngeye oturtulmasıdır. Laikliğin, siyasi hedefleri dışında kalan diğer hedefleri ise, aslında İslamiyet'inkilere de paraleldir. Herhalde bu sebepledir ki rahmetli Atatürk 'Türk milleti daha dindar olmalıdır' diyor."<sup class="calibre3"><a href="../Text/Helenizm_split_130.html#footnote-21416-107" id="footnote-21416-107-backlink">[107]</a></sup> Demek ki din, siyasi olmayan bir çizgiye oturtulacak ve sonra vatandaşın daha dindar olması sağlanacaktır. Devletin, din ile ilgili bu kurgusunun arkasında yatan nedeni de yine aynı generalin yazısından izleyelim: "Dinin, İslamiyetin, en azından bir disiplin meselesi olarak ele alınması ile ilgili hususlar. Bilindiği gibi din, İslamiyet, öteki dünya ile ilgili hükümleri dışında en azından bir disiplin, disiplin kuralları kümesidir. Zamanın çok çeşitli ve zor şartları içerisinde toplumda ve bilhassa aile seviyesinde disiplin ihtiyacı, daha da artmaktadır. Disiplin, dünyanın en pahalı üretimidir. Disiplini kolaylıkla üreten ve de ucuza mal edebilen bir düzen asker ocağı, kışlalar ve bazı eğitim kuruluşları dışında, henüz icat edilmemiştir. Türk tarihinde disiplini en ucuza imal edebilen düzenlerden biri ise İslamiyettir."<sup class="calibre3"><a href="../Text/Helenizm_split_131.html#footnote-21416-108" id="footnote-21416-108-backlink">[108]</a></sup> Demek ki din, devlet için bir araçtır ve dindarlığın ortadan kaldırılmasında modern devletin bir çıkarı yoktur.</p>

    <p class="normal">Yani din devleti, dini toplumun diğer unsurları seviyesine indiren ateist bir devlettir. Din devleti "Siyasette din gibi, dinde siyaset gibi davranır."<sup class="calibre3"><a href="../Text/Helenizm_split_132.html#footnote-21416-109" id="footnote-21416-109-backlink">[109]</a></sup> Böyle değilse devletin, dinci hareketlerin karşısına, kendi sembolleri, kendi ritüelleri ile çıkmasını; kendi peygamberini ve kendi Kâbe'sini ileri sürmesini nasıl açıklayabiliriz? Devlet, dindarlığı tanıyarak, dinsel bağlılığı, siyasal bağlılık haline getirmek istemektedir. Bizde, ulusal kimliğin ısrarla dinsel kimlikle desteklenmesinin anlamı budur. Din ve devlet arasındaki bu ilişkide, vatandaşa "din özgürlüğü" tanınmasının başka bir anlamı yoktur; din özgürlüğü vatandaşı özgürleştirmez, yabancılaşmasını ortadan kaldırmaz, tam tersine onun toplumsal itilmişliğini destekler.</p>

    <p class="normal">Demek ki din özgürlüğü, en ideal durumunda bile sahibine insani bir özgürlük sağlamıyor. Demek ki dinî açıdan özgür olduğumuzda, toplumsal olarak da özgür olmuş olmuyoruz. Demek ki onlara, "Bağnazlığınızdan kurtulmadan, siyasi olarak özgür olamazsınız." demek doğru değildir. Bir dindar, dindar olarak kalırken de siyasi olarak özgür olabilir.</p>

    <p class="normal">Bir buçuk asır sonra hâlâ "Yahudi Sorunu"daki açıklığın kapısında durmamız bizim trajedimizdir. Şöyle söylüyor Marx: "Şu halde biz Yahudilere, Bauer gibi 'Siz kendinizi Yahudi dininden kurtarmadıkça siyasi özgürlüğünüzü alamazsınız' demeyeceğiz, biz; 'Siz Yahudi dinini tamamen bırakmadan da siyasi anlamda özgürlük elde edebileceğiniz için, siyasi özgürlük size insanlık özgürlüğü sağlamayacaktır' diyeceğiz. Siz eğer insan olarak özgürlüğünüz elde etmeden sadece Yahudiler için siyasi özgürlük istiyorsanız 'Kusur ve çelişme yalnız sizde değil; aynı zamanda siyasi özgürlüğün özünde ve niteliğindedir' diyeceğiz. Eğer sizi bu çelişiklik bağlıyorsa 'Bu, bütün insanlığı köstekleyen genel bir bağın bir parçasıdır' diyeceğiz."<sup class="calibre3"><a href="../Text/Helenizm_split_133.html#footnote-21416-110" id="footnote-21416-110-backlink">[110]</a></sup> İşte, olan bitene bakın; İslamcı siyasal hareket iktidardadır ve siyasi özgürlük kullanılmaktadır. Din özgürlüğünün, kişisel çıkarların duvarına toslayıp durmasının kısa öyküsü budur. İslami partinin taraftarları, toplumda yalnızca birer dindar olarak var olmadıkları için, aynı zamanda bir homo ekonomikus oldukları için, tartışamadığımız bu genel bağlılıkları yağlamakla meşguldürler.</p>

    <p class="normal">İnsan hakları dinle uyuşmaz değildir, dinin ortadan kaldırılmasını gerektirmez. Burada, tam tersine vicdan özgürlüğünün, yani kişinin istediği dinî uygulama hakkının tartışma konusu edilmesi gerekir. Türkiye'de dinsel azınlıkların dinleri nedeniyle çektikleri acıların çetelesini bile tutabilmiş değiliz çünkü.</p>

    <p class="normal">Burada tartışılması gereken, "piyasa insanının" neden sadece insan olduğudur. İnsan hakları, burjuva toplumunun bu yalıtılmış ve toplumun karşısına dikilmiş insanının haklarından başka bir anlama gelmiyor çünkü. "...İnsanın özgürlük hakkı, insanla insan arasındaki bağa dayanmıyor ki. Tersine, insanın insandan ayrılmasına dayanıyor. Özgürlük böyle bir ayrılma hakkıdır, kendi sınırına çekilmiş kişinin hakkı."<sup class="calibre3"><a href="../Text/Helenizm_split_134.html#footnote-21416-111" id="footnote-21416-111-backlink">[111]</a></sup> Bunlar karşısında, bu piyasa toplumu karşısında hiçbirimizin yeniden toplum olmayı talep etmekten başka çıkış yolumuz yoktur. Bu din, bu mülkiyet, bu düzen, çekildiğimiz bu özel sınırları kutsadığı için bizi özgür kılamıyor. İnsanın insana karşı dikildiği bu düzen, bize ancak bir dindarın dininde özgür olduğu kadar bir özgürlük tanıyabilir. Hak burada, yalnızca kendi köleliğimizin onanmasıdır. Kölelikten kurtulmayı talep ettiğimizde, bu tepetaklak âlem ve onun bu garip formülleri bir sorun olmaktan çıkacaktır.</p>

    <p class="normal">Dindar homo ekonomikus, gerçekten özgür olmak istiyorsa, Osiris'in mahkemesi önündeki o itirafı yapmaya yeniden cesaret edebilmelidir:</p>

    <p class="normal">"Hiç kimseye haince kötülük etmedim. Yakınlarımı mutsuz etmedim. Gerçek evinde alçaklık etmedim. Kötülüğe yakınlık göstermedim. Kötülük yapmadım. İnsanların efendisi olarak kimseyi asla gücünün dışında çalıştırmadım... Benim yüzümden kimse korku duymadı, yoksulluk ve acı çekmedi, mutsuz olmadı. Tanrıların nefret ettikleri şeyleri hiçbir zaman yapmadım. Köleye efendisi tarafından kötü muamele ettirmedim. Kimseyi hiç aç bırakmadım. Kimseye gözyaşı döktürmedim. Kimseyi öldürmedim. Kimsenin kahpece öldürülmesini emretmedim. Hiçbir insana yalan söylemedim. Tapınakların yiyeceklerini hiç yağma etmedim. Tanrılara ayrılan cevherleri azaltmadım. Mumyaların ne ekmeklerini, ne şaraplarını kaldırdım. Hiç zina yapmadım. Dinsel bölgemin rahibiyle hiçbir utandırıcı eylem yapmadım. Yiyecekleri pahalı ve eksik satmadım. Terazinin dirhemi üzerine hiçbir zaman elimi bastırmadım. Terazide tartarken hiçbir zaman hile yapmadım. Süt çocuklarının ağızlarından sütü hiç uzaklaştırmadım. Otlaklarından hayvanları hiç çalmadım. Tanrıların kuşlarını ağ kurup avlamadım. Ölmüş balığı avlamadım. Taşkın zamanında suyu hiç geriye sürmedim. Hiçbir arkın suyunu başka yöne çevirmedim. Tapınakların alevini hiçbir zaman söndürmedim. Tanrılara sunulacak armağanlarda hile yapmadım. Tanrılık kişiliği olan hayvanları hiçbir zaman kovmadım. Göçtüğü sırada hiçbir tanrıya engel olmadım. Ben temizim, temizim, temizim."<sup class="calibre3"><a href="../Text/Helenizm_split_135.html#footnote-21416-112" id="footnote-21416-112-backlink">[112]</a></sup></p>
  </div>
</body>
</html>
