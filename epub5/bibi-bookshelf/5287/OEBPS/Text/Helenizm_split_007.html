<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Helenizm</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Avrupa için şema açık ve basitti; Cermenler Avrupa'yı baştan başa istila ederler ve onların tarih sahnesine girmesi için kapıları sonuna kadar açarlar. Oysa Doğu'da, ilerleme sağlayacak bu tür itici güçler yoktur. Marx, 1953'te Engels'e şunları yazar: "Bernier, haklı olarak, Doğu'nun bütün olgularının anahtarının özel toprak mülkiyeti olmamasında bulunduğunu buluyor. İşte gerçek anahtar bu; Doğu cennetinin bile gerçek anahtarı bu."<sup class="calibre3"><a href="../Text/Helenizm_split_041.html#footnote-21416-18" id="footnote-21416-18-backlink">[18]</a></sup> Doğu'ya bu Avrupai bakış, örneğin Hindistan söz konusu olduğunda utanç verici sonuçlara yol açmıştır. Böylece, "Hindistan'ın geçmişinin siyasal yönü ne denli değişmiş görünürse görünsün; toplumsal koşulları, en eski uygarlığından beri, XIX. yüzyılın ilk on yılına dek, değişmeden kalmıştır."<sup class="calibre3"><a href="../Text/Helenizm_split_042.html#footnote-21416-19" id="footnote-21416-19-backlink">[19]</a></sup> Verilen "değişmeme tarihi" İngiliz emperyalizmin Hindistan'ın kapısını çalma tarihidir. Şöyle devam etmektedir: "Hindistan toplumunun bir tarihi, hiç değilse bilinen bir tarihi yoktur. Onun tarihi dediğimiz şey, imparatorluklarını bu direnmeyen ve değişmeyen toplumun edilgin temeli üzerine kurmuş bulunan ve peş peşe gelen davetsiz yabancıların tarihinden başka bir şey değildir. Demek ki, sorun, İngilizlerin Hindistan'ı fethetmeye hakları olup olmadığı değil; Türkler, Persler, Ruslar tarafından fethedilmiş Hindistan'ı İngilizler tarafından fethedilmiş Hindistan'a yeğleyip yeğlemeyeceğimizdedir. İngiltere'nin Hindistan'da yerine getirmesi gereken ikili bir görevi vardır: biri yıkıcı, öteki yenileyici-eski Asyatik toplumun ortadan kaldırılması ve Asya'da Batı toplumunun maddi temellerinin atılması."<sup class="calibre3"><a href="../Text/Helenizm_split_043.html#footnote-21416-20" id="footnote-21416-20-backlink">[20]</a></sup> Avrupa uygarlığının bu en muhalif düşünürü tarafından Doğu, neredeyse tek sebeple, özel mülkiyeti tanımamış olması nedeniyle lanetlenmektedir. Hindistan, yine de bu lanetten, Avrupa'nın kendisiyle kurduğu saçma sapan bağ nedeniyle kurtulmaktadır. Örneğin Hindistan'ı peş peşe istila etmiş olan Araplar, Türkler, Tatarlar, Moğollar barbar fetihçiler olarak kendisinden daha uygar olan Hintliler tarafından fethedilip Hintlileşmişlerdir. Ama İngilizler üstün olan ilk fetihçilerdir ve Hint uygarlığı için erişilmezdir.<sup class="calibre3"><a href="../Text/Helenizm_split_044.html#footnote-21416-21" id="footnote-21416-21-backlink">[21]</a></sup></p>

    <p class="normal">Avrupa'nın kodları bellidir; özel mülkiyet, burjuva ve işçi sınıfı, eski Yunan dünyası ve modern Hristiyanlık. Bu o kadar öyledir ki Marksizmde işçi sınıfı, âdeta bu yeni medeniyetin bir "ayrıcalığı" olarak görünmektedir. Böylece, en son, en yeni ve en üstün olan, başka medeniyetlerin sahip olmadığı biricik kodlara sahip üstün bir uygarlık belirmeye başlar. Engels, <span class="ideitalik">Doğanın Diyalektiği</span>'nin girişinde bu medeniyetin yeniden kurgulanmış tarihini coşkuyla anlatır:</p>

    <p class="normal">"Antikitenin parlak doğal-felsefi sezgilerinin ve çok yanı ile sonuç alınmadan yitip giden ve son derece önemli ama dağınık Arap buluşlarının tersine, tek başına, bilimsel, sistemli ve çok yanlı bir gelişmeyi gerçekleştiren doğadaki modern araştırma-doğadaki bu modern araştırma, bütün yakın tarih gibi, ulusal talihsizliğin üzerimize çöktüğü bir zamanda, biz Almanların reformasyon diye adlandırdığımız, Fransızların Rönesans, İtalyanların Cinguecento diye adlandırdığı ama bu terimlerin hiçbirinin de yeterince ifade etmediği büyük bir çağda başlar. Bu, XV. yüzyılın ikinci yarısında yükselmeye başlamış olan bir çağdır. Krallık, kentli burjuvaların da desteğiyle, feodal soyluluğun gücünü kırmış; temelde ulusçuluğa dayanan, içinde modern Avrupa uluslarının ve modern burjuva toplumunun gelişmeye başladığı büyük monarşileri kurmuştur. Henüz kentlilerle soylular birbiriyle savaşırken; Alman köylü savaşı, sahneye, sadece isyan halindeki köylüyü -artık bunun yeni bir yanı yoktu- değil, ama onların ardından, ellerinde kızıl bayraklar, dudaklarında malların ortak sahipliği isteği olan modern proletaryanın ilk örneklerini çıkararak; bir kâhin gibi, gelecekteki sınıf savaşını işaret etmiştir. Bizans'ın düşüşünden kalan el yazmaları ve Roma örenlerinden çıkarılan heykeller, şaşırmış Batı'ya eski Yunan'ın yepyeni bir dünyasını açtı; bu dünyanın parlak biçimleri önünde, Orta Çağ'ın hayaletleri ortadan silinip gitmişti."<sup class="calibre3"><a href="../Text/Helenizm_split_045.html#footnote-21416-22" id="footnote-21416-22-backlink">[22]</a></sup> Engels, sözlerini "Dünya, gerçekten ilk defa keşfedildi…" diye sürdürür.</p>

    <p class="normal">Alman köylülerinin bile devrimci bir unsur olarak yerini aldığı, ama Arapların, Osmanlıların, Perslerin; kısaca "Doğulu" olan herhangi birinin sızamadığı steril bir tarihtir bu. Evet, dünya gerçek olarak ilk kez keşfedilmiştir; çünkü Avrupa gözlüğü, daha önceki kâşifleri göstermemektedir. Modern Batılı bu fotoğrafı defalarca çektirecektir: Batılılar Amerika'yı ilk kez keşfederken, Batılılar Everest'in doruğuna ilk kez çıkarken... Oysa bu fotoğraflarda, fonda hep Doğulu rehberler durur. Batılı, "Peki bunlar kim?" diye sorulmayacağından emindir.</p>

    <p class="normal">Marx için işçi sınıfı "Avrupa ırklarından" mıydı bilemiyoruz. Irkın, sınıftan ayrıldığı noktasında bir kuşkumuz yok. Ama Doğu'da farklı şeyler olduğu açıktır; biz 1917'deki devrimin dinamiğinin işçi sınıfı mı, yoksa Rus ırkı mı olduğunu hâlâ bilemiyoruz. Ekim devrimi dediğimizde birini, Rus devrimi dediğimizde diğerini işaret etmiş oluyoruz. Kuşkusuz o günden bakıldığında daha çok işçi sınıfı, bugün ise daha çok Ruslardır. Şimdi, devrimde "Yahudi etkisi"nin de düşünüldüğünden yüksek olduğunu öğreniyoruz. Pogromlar var ve ezilen Rusya Yahudileri, diğer ezilenlerin içindedirler. Rusya'da işçi sınıfının doğmuş olmakla birlikte zayıf olduğu hep söylenegeliyor. Çünkü Doğu devrimlerinde, işçi sınıfının durumundan, niteliğinden hep kuşku duyulmuştur. Şimdi de yenilgiyi buna bağlamıyor muyuz? Şurası açık ki, Marksizmin tanımladığı işçi sınıfı Avrupalıdır. Ve Bernal'in dediği gibi "Marx'ın, Avrupalı olmayanların iyi proleterler olup olmayacağı konusunda ne düşündüğü sorusunun yanıtı belirsizliğini korumaktadır."<sup class="calibre3"><a href="../Text/Helenizm_split_046.html#footnote-21416-23" id="footnote-21416-23-backlink">[23]</a></sup></p>

    <p class="normal">Sınıfın, ırktan ve dinden ayrıştırılması da onun Avrupa medeniyetine yaklaşımına uygundur. Piyasa, bu modern sınıfı var eden bu gerçek temel de eninde sonunda dinsel ve burjuvadır. Etkin yön, konumuna ters bir biçimde Yahudilik tarafından geliştirilmiştir. <span class="ideitalik">Yahudi Sorunu</span>, bunu şöyle çizer: "Yahudilik burjuva toplumunun kemale ermesiyle zirvesine ulaşır. Burjuva toplumu ise kemaline ancak Hristiyan dünyasında ulaşır. Ancak Hristiyanlığın egemenliği iledir ki, bütün insan ilişkilerini -millî, tabii, ahlaki ve nazari bütün insan ilişkilerini- yüzeyleştiren Hristiyanlığın egemenliği iledir ki, burjuva toplumu kendini, devlet hayatından tamamen soyutlaştırır; insanı insan olarak birbirine bağlayan bağları yıkar; onların yerine bencilliği, özel çıkarcılığı koyar; insan dünyasını atomlaşmış, birbirine düşman insanlar haline sokar. İşte bu Hristiyanlık, o Yahudi dininden doğmuştur. Ve şimdi tekrar kendini Yahudi dinine dönüştürmüştür. Çünkü Hristiyan, ta başlangıçta teori yapan Yahudidir. Bundan ötürü, Yahudi pratik Hristiyan, pratik Hristiyan ise Yahudiden de daha Yahudidir. Hristiyanlık ancak görünüşte gerçek Yahudiliğe üstünlük kazandı. Hristiyanlık, ham maddeci ihtiyaçları sadece insanlığa yabancı madde köklerine kadar yükseltebilecek güçte ruhaniliği olan dindir. Hristiyanlık Yahudi dininin en yüksek fikridir; Yahudilik ise Hristiyanlığın günlük hayattaki pratik uygulanışıdır."<sup class="calibre3"><a href="../Text/Helenizm_split_047.html#footnote-21416-24" id="footnote-21416-24-backlink">[24]</a></sup> Öyleyse, Yahudiliğin toplumsal kurtuluşu için, toplumun Yahudilikten kurtulması gerekir. <sup class="calibre3"><a href="../Text/Helenizm_split_048.html#footnote-21416-25" id="footnote-21416-25-backlink">[25]</a></sup></p>

    <p class="normal">Yahudilikten kurtulmak! Bu yaklaşımın, Hristiyanlığı daha makul kılacağı açıktır. Modern işçi sınıfı hareketi, kendi köklerini Mısır-Yahudi çatışmasından değil; elbette Roma-Hristiyan çatışmasından alabilir. İlki Doğu'dur, ikincisi Batı. Olgular, çağın ezici ağırlığı altında belirlenmiş bir akılla seçilmektedir. Engels, tarihin kendileri için hazırladığı ortamda "iki dünya" arasındaki benzerliği o kadar çarpıcı biçimde çizer ki sosyalizm neredeyse bir yeni Hristiyanlık hareketi olarak ortaya çıkabilir: "İkisi de, işçi sosyalizmi kadar Hristiyanlık da, kölelikten ve yoksulluktan gelecekte bir kurtuluşu bildirirler; Hristiyanlık bu kurtuluşu öte dünyaya, ölümden sonraki yaşama, gökyüzüne bırakır; sosyalizm, kurtuluşu, bu dünyaya, toplumun bir dönüşümüne yerleştirir. Birileri insan türünün düşmanları olarak, diğerleri hükümetin, dinin, ailenin, toplumsal düzenin düşmanları olarak, her ikisi de kovuşturulur ve kovalanır, üyeleri sürgün edilir ve istisnai yasalara tabi tutulur; bütün baskılara karşın ve hatta bu baskılar tarafından doğrudan yardım edilerek; her ikisi de başarılı, karşı konulmaz bir biçimde yollarını açarlar."<sup class="calibre3"><a href="../Text/Helenizm_split_049.html#footnote-21416-26" id="footnote-21416-26-backlink">[26]</a></sup> Şimdi, Doğu'nun güneşi her yerde ışıklarını kaybetmektedir. Belki bu yüzden Marksizm, modern bir köle hareketi olarak yeniden sirayet ettiği her yerde yeniden Doğu'nun diline çevrilmek zorunluluğu ile karşı karşıya kaldı. Sınırları vardı ve sınırlar Avrupa medeniyetinin sınırlarıydı.</p>

    <p class="normal">Marx, baktığı yerde hüzün görüyordu ve şimdi büyük bir heyecan yarattığını biliyoruz. Tarihe ve topluma bütünüyle yeni bir bakış atmayı başardı. Ancak sınırları var ve sınırlarımız var. Şimdi, baktığımız her yerde hüzün görüyoruz ve sınırlarından kurtulmuş bir heyecan peşindeyiz. Heyecan varsa "Çıkış" mümkündür ve yol haritasını Marksizme borçluyuz. Örülmüş duvarları yıkmamız ve kapatılmış yolları açmamız gerekiyor. Nereye doğru? Şimdi soru budur.</p>

    <h3 class="solbaslik">DOĞU'NUN KODLARI</h3>

    <p class="normal">Yunanistan'ı niçin tartışıyoruz? Tartıştığımız şey Yunanistan değil, Batı'nın kurguladığı Yunanistan'dır. Burada bir övünme var ve övünme bir komplekse işaret ediyor. Kibir ve kompleks, büyük ölçüde Batı ve Doğu'ya işaret etmektedir. Kibri yıkmamız ve kompleksi kaldırmamız gerekiyor. Bunun Doğu'yu yeniden sevmemizi gerektirdiğini görüyoruz.</p>

    <p class="normal">Kompleks yersiz ve "kibir"in içi boştur. Çünkü Yunanistan'ın Mısır'dan ve Fenike'den öğrenmemiş olması, kendi babalığına soyunması ancak modern ırkçılığın irrasyonalizmiyle mümkündür. Kökleri ve köklerimiz doğudadır. Kendini beğenmişlik her yerde var ve biz Mısırlıların da kendi diliyle konuşmayanları "barbar" diye adlandırdıklarını biliyoruz. Barbarlar ise daha çok Yunanlılardır ve Mısır'a gide gele "konuşmayı" öğrenmişlerdir. "Büyük Yunan Felsefesi ve Sanatı"nın kaynağı sayılan mitoloji için lafı dolandırmaya gerek yok: <span class="ideitalik">Heredot Tarihi</span> var ve henüz bir kibir görünmüyor. Şöyledir: "Zaten hemen hemen bütün Tanrı adları Yunanistan'a Mısır'dan gelmiştir. Araştırmalarımın bana gösterdikleri gibi, bunları biz Barbarlardan ve sanırım özellikle Mısır'dan almışızdır. Daha önce de dediğim gibi, Poseidon ve Dioskur'lar bir yana; Here, Hestia, Themis, Kharit'ler ve Nereid'ler ve bütün öbür tanrılar Mısır toprağında her zaman biliniyorlardı."<sup class="calibre3"><a href="../Text/Helenizm_split_050.html#footnote-21416-27" id="footnote-21416-27-backlink">[27]</a></sup> Dahası var ve şöyle: "İsis, Yunan dilindeki Demeter'in karşılığıdır. Üçüncü olarak Sais'te Athene Bayramı'nı kutlarlar; sonra Heliopolis'te Güneş Bayramı, beşinci olarak Buto'da Leto Bayramı ve bir de Papremis'te Ares Bayramı."<sup class="calibre3"><a href="../Text/Helenizm_split_051.html#footnote-21416-28" id="footnote-21416-28-backlink">[28]</a></sup> Demek ki, Yunan mitolojisi her şeyini Mısır'a borçludur.</p>

    <p class="normal">Onlar yazmayı ve alfabeyi de Fenikelilerden öğrenmişlerdir. "Bu temel keşif, M.Ö. XV. yüzyıl dolaylarında -Suriye, Filistin kıyılarının yakınlarında- kısaltma kaygısıyla, o zaman Yakın Doğu'da kullanılmakta olan Mısır ya da Asur-Babil yazıları gibi gereksiz karmaşıklarla dolu yazılardan kurtulmaya çalışan kuzeybatı Samilerince yapılmıştır. Büyük tüccar ve usta gemici olan Fenikeliler; çok çeşitli halklarla kurdukları birçok ilişkiden ötürü icada önemli bir başarı kazandırmış, büyük ölçüde yayılmasını sağlamışlardır... M.Ö. IX. yüzyıldan itibaren, Fenike kökenli alfabe yazısı Akdeniz çevresinde de yayıldı ve onu birkaç imi değiştirerek ya da birkaç im ekleyerek kendi dillerine uyarlayan Batılı haklarca yavaş yavaş benimsendi."<sup class="calibre3"><a href="Helenizm_split_052.html#footnote-21416-29" id="footnote-21416-29-backlink">[29]</a></sup> Bugün Fenike alfabesinin 22 harfi hemen bütün alfabelerde küçük değişikliklerle korunmaktadır. Kaldı ki Herodot harflere "Phoinikeia grammata", yani Fenike yazısı demektedir.</p>

    <p class="normal">Öte yandan, Marksist tarihçi Thomson, Thales ve Anaksimandros'un Fenike çıkışlı olduğu yönünde güçlü kanıtlar ileri sürerken, birçok Yunan inanışının kaynağının da Suriye olduğuna dikkat çekmektedir.<sup class="calibre3"><a href="../Text/Helenizm_split_053.html#footnote-21416-30" id="footnote-21416-30-backlink">[30]</a></sup> Doğaldır, bir şekilde Mısır'a gidip, rahiplerden öğrenmemiş Yunan filozofu neredeyse yok gibidir. Bu listeye Aristotales dâhildir.</p>

    <p class="normal">Gelelim tek tanrılı dinlere… Bunda da Mısır'ın payı tartışılmazdır. Çok tanrıcılık her yerde olduğu gibi orada da var ve bunun abartılmasında da "Avrupalı kibrinin" payı kesindir.</p>

    <p class="normal">Yani "Çıkış" var ve çıkıştan önce devrimci Firavun İkhanaton'un çıkışı var. Tek tanrılı ilk dinin yaratıcısı olan İkhanaton, Mısır'da bir Tanrı indirimine giderek enflasyonu önlemeye kalkışmasını anlamadan "Çıkış"ı anlamak mümkün değildir. Mose, Moşe veya Musa, herhalde onun üst tabakadan müritlerinden biriydi. Freud, "Musa ve Tek Tanrıcılık" adlı çalışmasında onun Mısırlı köklerine dikkat çeker. Buna göre Moses adı Kıpticedir ve kısaca "çocuk" anlamına gelmektedir. Mısır'da, bu "ek"in sıkça kullanıldığının işaretleri var: Örneğin Amon-mose, Amon-çocuğu ya da Ptah-mosa, Ptah çocuğu gibi daha uzun bir adın kısaltılmış biçimiydi ki bu uzun adların kendileri de "Amon <span class="ideitalik">(armağan etti bir</span>) çocuk ya da Ptah <span class="ideitalik">(armağan etti bir)</span> çocuk" gibi uzun cümlelerin kısaltılmalarıydı. Freud, Mısır tarihinden aktarıyor: "Fazla kalabalık bir ismin yerine çok geçmeden kullanılmaya başlayan Moses ismi, Mısır anıtlarında da sık sık karşımıza çıkmaktadır. Herhalde Musa'nın babası, oğluna bir parçası Ptah ya da Amon olan uzun bir ad vermiş; ancak Tanrı adı olan bu ilk parça günlük yaşamda yavaş yavaş silinip giderek, sonunda oğlan kısaca Mose (Musa) diye çağrılmaya başlanmıştı. Moses'in sonundaki 's' harfine gelince, Tevrat'ın Yunancaya çevirisinden kaynaklanmıştır. İbranicede böyle bir 's' yoktur, Moses adı Moşe diye geçer bu dilde."<sup class="calibre3"><a href="../Text/Helenizm_split_054.html#footnote-21416-31" id="footnote-21416-31-backlink">[31]</a></sup> Burada önemli olan Moşe'nin Mısırlı olması değildir; o Mısırlı ise, Mısır'dan "çıkanlar"ın da yanında götürdükleri din, bir Mısır dinidir. İbrani kölelerle birlikte Mısır'dan çıkarken yanında götürdükleri, şimdi zannedilenden fazladır. Kuşkusuz Güneş-Tanrı Aton da yanlarındadır.</p>

    <p class="normal"><span class="ideitalik">Ne güzel doğuyorsun göklerin ufkunda,</span></p>

    <p class="normal"><span class="ideitalik">Yaşamın başlangıcı olan Aton.</span></p>

    <p class="normal"><span class="ideitalik">Sen doğudaki ufuktan göklere yükselince</span></p>

    <p class="normal"><span class="ideitalik">Güzelliğinle dolup taşıyor bütün ülkeler.</span></p>

    <p class="normal"><span class="ideitalik">Yücesin, güzelsin, nurlusun yeryüzü üstünde.</span></p>

    <p class="normal"><span class="ideitalik">Bizlere görünmeyen mucizelerin var;</span></p>

    <p class="normal"><span class="ideitalik">Eşin benzerin yoktur, yüce tanrı, tek tanrı!</span></p>

    <p class="normal"><span class="ideitalik">Yapayalnızken yarattın dünyayı bildiğin gibi,</span></p>

    <p class="normal"><span class="ideitalik">Hiç kimsede bulunmayan ulu kudretinle.<sup class="calibre3"><a href="../Text/Helenizm_split_055.html#footnote-21416-32" id="footnote-21416-32-backlink">[32]</a></sup></span></p>

    <p class="normal">Görüldüğü gibi "tek tanrı", Mısır'dan çıkarken İbraniler için paketlenmiştir. Herhalde bu, ilk köle hareketidir ve etkileri Marx'ın XIX. yüzyıldan geriye bakarken, gördüğü Hıristiyanlıktakinden fazladır.</p>

    <p class="normal">Artık bir kutsallık görmüyoruz; elbette "Eski Mısır şiiri"dir ve bu kez "şiir" Amon'a yakarıştır:</p>

    <p class="normal"><span class="ideitalik">Tanrı birdir, tektir, ondan başkası yoktur.</span></p>

    <p class="normal"><span class="ideitalik">Bir tanedir, O'dur her varlığı yaratan.</span></p>

    <p class="normal"><span class="ideitalik">Bir ruhtur tanrı, görünmeyen bir ruh,</span></p>

    <p class="normal"><span class="ideitalik">Ruhlar Ruhu, Mısır'ın Yüce Ruhu, Kutsal Ruh.</span></p>

    <p class="normal"><span class="ideitalik">Ta başlangıçta vardı Tanrı.</span></p>

    <p class="normal"><span class="ideitalik">İlk varlıktır O. Hiçbir şey yokken O vardı.</span></p>

    <p class="normal"><span class="ideitalik">Her şeyi O yarattı kendi doğduktan sonra.</span></p>

    <p class="normal"><span class="ideitalik">Başlayanların Yaratanı. Sonsuzdur Tanrı.</span></p>

    <p class="normal"><span class="ideitalik">Zamanın başından sonuna kadar.</span></p>

    <p class="normal"><span class="ideitalik">Ezelden beri süregelen varlığı sonsuzluğa kadar sürecek.</span></p>

    <p class="normal"><span class="ideitalik">Gizlidir Tanrı, kimse görmemiştir O'nu.</span></p>

    <p class="normal"><span class="ideitalik">Benzerliğini bilen gören olmamıştır.</span></p>

    <p class="normal"><span class="ideitalik">İnsanlara ve tanrılara görünmez.</span></p>

    <p class="normal"><span class="ideitalik">Yarattıklarına sır kalır her zaman.</span></p>

    <p class="normal"><span class="ideitalik">Tanrı Gerçektir. Gerçekle yaşar, Gerçek Firavundur.</span></p>

    <p class="normal"><span class="ideitalik">Hayattır Tanrı, insan O'nunla yaşar ancak.</span></p>

    <p class="normal"><span class="ideitalik">O'dur ciğerlere hava dolduran.</span></p>

    <p class="normal"><span class="ideitalik">Ana ve Babadır Tanrı, babalar babası, analar anası.</span></p>

    <p class="normal"><span class="ideitalik">Tanrı yaratır, ama yaratılmaz, doğurur, ama doğurulmaz.</span></p>

    <p class="normal"><span class="ideitalik">Kendini doğurur, yaratır. Yapar da yapılmaz.</span></p>

    <p class="normal"><span class="ideitalik">Kendi varlığının yaratıcısıdır O.</span></p>

    <p class="normal"><span class="ideitalik">Yerin göğün, derin denizlerin, yüce dağların yaratıcısı.</span></p>

    <p class="normal"><span class="ideitalik">Cennete uzanır, yeryüzünün derinliklerine iner.</span></p>

    <p class="normal"><span class="ideitalik">Yüreğinden ne geçerse gerçekleşir hemen.</span></p>

    <p class="normal"><span class="ideitalik">Her dediği olur, sonsuzluğa ulaşır.</span></p>

    <p class="normal"><span class="ideitalik">Babasıdır tanrıların, bütün kutsal varlıkların.</span></p>

    <p class="normal"><span class="ideitalik">Kendinden korkanlara merhameti vardır,</span></p>

    <p class="normal"><span class="ideitalik">İşitir her çığlığı.</span></p>

    <p class="normal"><span class="ideitalik">Güçsüzleri korur güçlülere karşı.</span></p>

    <p class="normal"><span class="ideitalik">Kendini tanıyanları tanır.</span></p>

    <p class="normal"><span class="ideitalik">Yardım elini uzatır hizmet edenlere.</span></p>

    <p class="normal"><span class="ideitalik">İzinden yürüyenleri esirger.<sup class="calibre3"><a href="../Text/Helenizm_split_056.html#footnote-21416-33" id="footnote-21416-33-backlink">[33]</a></sup></span></p>

    <p class="normal">İki şiir şunun için; Mısır'da Amon ile Aton arasında, önemli bir devrim yaşandığını biliyoruz. Kral Amanhotep ile Amon rahipleri arasında bir savaş çıkmıştır ve rahiplerin iktidarını kırmak isteyen Amanhotep, devrimde kararlıdır. Devrimci Firavun o kadar kararlıdır ki tapınmayı yasakladığı eski Tanrı Amon'u çağrıştıran ismini değiştirip İkhanaton yapmıştır. Gerisini Freud'dan izleyelim: "...devrimci firavun, kötü gözle bakılıp aşağılanan Tanrı'nın adını yalnız kendi adından değil, ne kadar yazı varsa hepsinden, hatta babası Amenhotep III.'ün bile adından silip atmıştır. İsmini değiştirdikten kısa bir süre sonra Amon'un egemenliği altındaki Theb'den ayrılan İkhnaton, Nil'in aşağılarında kendisine yeni bir başkent kurmuş ve adını İkhataton (Aton'un ufku) koymuştur."<sup class="calibre3"><a href="../Text/Helenizm_split_057.html#footnote-21416-34" id="footnote-21416-34-backlink">[34]</a></sup> Bugün, devrimin başkentinin kalıntılarının bulunduğu yeri Tell-el-Amarna olarak biliyoruz. Freud, İkhnaton'un, çok tanrıcılığın izlerini hemen her yerde takip ettiğini, tapınakların kapatılıp ayinlerin yasaklandığını, eski anıtların gözden geçirilip çoğul tanrı sözcüğü geçen her noktanın kazındığını not ediyor.</p>

    <p class="normal">Ancak, İkhanaton ölür ölmez, devrimin yenildiğini, Aton dininin halk arasında taraftar bulamadığını, yeni dinin kaldırılıp bir tarafa atıldığını, yeni başkentin yakılıp yıkılarak yağmalandığını öğreniyoruz.</p>

    <p class="normal">Moşe, büyük bir olasılıkla İkhanaton devriminin militanlarından biridir ve Mısırlılar arasında taraftar bulamayan yeni dinî sürdürmek üzere kölelerden başka bir çıkar yol bulamadığı sanılmaktadır. "Çıkış"ta, kölelerin yanında götürdükleri budur ve Adonai Efendi, Aton'dan başkası değildir.</p>

    <p class="normal">Kölelerin iki çıkışı da kuşkusuz bir toplumsal devrimdir, ama her iki durumda da yanlarına götürdükleri ve söküp atamadıkları bir büyük "göz" var. Yahudilik ve Hristiyanlık, her ikisi de, yanı sıra götürdükleri bu eski efsanenin büyük yanlış anlamalarıdır.</p>

    <h3 class="solbaslik">MİRAS</h3>

    <p class="normal">Bu, insanlığın ortak tarihini, kimsenin kendisinden başlatamayacağının da delilidir. Bir miras her zaman var ve mirası ancak aktarmak için sahiplenebiliyoruz. Irkçılık tarihi bozmadan önce, herkes mirasa ortaktır ve kuralın XIX. yüzyılda bozulduğunu biliyoruz. <span class="ideitalik">Aydınlanma Tarikatı</span>'ndan hatırlatalım: "Burjuva sınıfının ve Avrupa'nın devrimci ideallerinden vazgeçmesi ile Mısır'dan Antik Yunanistan'a geçiş arasında bir paralellik düşünülmelidir ve bunun şaşırtıcı sonuçları olacağını belirtmeliyiz. Batı için Mısır'a vurgu devrimci bir döneme işaret ediyorsa Yunanistan'a yapılan vurgu, siyasal gericiliğin işaretidir. Yeni Seküler Düzen'in anlamı budur; renklerini ve silahlarını Doğu'dan edinmekle birlikte, geliştikçe kendi içine dönen ve sonunda kendisini bütün borçlarının dışında Hristiyan ve Hint-Avrupalı olarak tanımlayan bir kültür."<sup class="calibre3"><a href="../Text/Helenizm_split_058.html#footnote-21416-35" id="footnote-21416-35-backlink">[35]</a></sup> Bozulma, daralma ile eş anlamlıdır ve Helenizm Avrupa için hem bir bozulmaya, hem de bir daralmaya işaret etmektedir.</p>

    <p class="normal">Bozulma ve daralmanın genel bir ırkçılıkla son bulması da doğaldır. 1800'lü yıllarda Avrupa'da her yerde ortaya çıkan siyasal gelişme budur. "Batı'nın Doğu'ya arkasını dönmesi ve kendi coğrafyasını dünyanın geri kalanının, aynı anlama gelmek üzere Doğu'nun karşısına koymaya başlamasına genel bir Avrupa ırkçılığı eşlik etti. Her yerelleşme eğilimi ister istemez ırkçılığa kayma eğilimini içinde barındırır; öte yandan her ırk tanımı aynı zamanda bir tarih tanımıdır ve Avrupa tarihi hiç olmazsa Aydınlanma'dan sonra ancak bu ırk tanımı ile anlaşılabilir. Aydınlama'dan bu yana Avrupa ırkçılığının ve tarihinin kodu eski Yunanistan'dır ve eski Yunanistan, Batı tarafından kendi ırklarının üstünlüğünü ispat etmek üzere büyük ölçüde yeniden kurgulanmış bir efsaneden ibarettir. Bu kurgunun temelinde Ari ırka, Ari bir baba imal etme ihtiyacı var ve Avrupa, kendi dünya görüşünü dünyanın bütün tarihsel bağlantılarını tahrip ederek kurabilmiştir."<sup class="calibre3"><a href="../Text/Helenizm_split_059.html#footnote-21416-36" id="footnote-21416-36-backlink">[36]</a></sup> Demek, mantıki sonuçlarına Almanya'da ulaşan faşizme bir "çılgınlık" olarak bakamayız. Bozulma ve daralma, faşizm ile varacağı yeri ortaya çıkarmıştır.</p>

    <p class="normal">Tarihin, bu ölçüde tahrip edildiği XIX. yüzyılın, aynı zamanda bir "tarih yüzyılı" olarak adlandırılması ise elbette şaşırtıcıdır. Bunu da XIX. yüzyılda tarihin Avrupalılaştırılması yönünde atılmış büyük ve cüretli adımlarla açıklayabilir miyiz? Tarih, bir bilim haline gelirken; aslında Doğu, onun Sami kökleri, Mısır, Hindistan, Çin, Arap medeniyeti büsbütün silinmiştir. Marx'ın da saptadığı gibi tarih, sınıflı toplum içinde bir bilim haline gelmeye karşı direnmiştir. Helenizm, romantizm ve Hristiyanlık, temelden sorgulamaya imkân vermeyecek kadar katılaşmış, tıpkı Marx'ın kişisel tarihinde de görüldüğü gibi Yunanistan'dan başlamak bir kural haline gelmiştir.</p>

    <p class="normal">Şimdi duvarları yıkmanın ve yolu yeniden açmanın tam zamanıdır. Yürüdükçe, bütün uygarlıkların "normal çocuklar" olduğunu göreceğiz.</p>

    <p class="normal">Doğu kendi duvarlarını yıkmadan, Batı kendi sınırlarını aşamaz. Bu belli olmuştur. Doğu'nun duvarlarını yıkması ise baştanbaşa bütün eşitsizlikçi ilişkileri dinamitlemesi ile mümkün olacaktır.</p>
  </div>
</body>
</html>
