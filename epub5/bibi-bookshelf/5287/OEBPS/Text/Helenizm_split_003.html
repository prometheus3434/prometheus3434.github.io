<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Helenizm</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_2">İKİNCİ BASKIYA ÖNSÖZ</h1>

  <p class="ortayazi">∑</p>

  <p class="normal">"Türkçüler Türk değildir!"; bu kitabın önemli tezlerinden biri bu. Şaşırtıcı gelse de, asıl şaşırtıcı olan bir Türkün "Türkçü" olmasıdır. Türk varsa, "Türkçülük" gereksizdir. Rus aydınları için de söyleniyor, önemli bir kısmı "Slavofil"dir ama buna karşın "Frankofon" bir Fransız bulunmamaktadır. Demek ki "Slavofil"ler de Slav olmamaktadır.</p>

  <p class="normal">Yine de, başka yönde bir örtüşme bulabiliyoruz; "diaspora"nın, özellikle Doğu Avrupa'da ikamet edenlerin bir "Türk" merakı var. Daha Türkler Türk olduğunu bilmeden, diaspora, Türklerin Türk olduğunu bilmektedir ve Türklere Türk olduklarını öğretmek üzere çalışmaktadır.</p>

  <p class="normal">Bu kitabın sorularından biri işte budur; neden Türkler henüz Türk olduğunu bilmez iken, bir takım Yahudi kökenli entelektüeller onlara Türk olduklarını öğretmek istemektedir?</p>

  <p class="normal">Arminius Vambery, bunların en ünlülerindendir; Orta Asya gezilerinin ilk durağı mutlaka İstanbul'dur ve hem sarayla, hem de Osmanlı münevverleri ile çok yakındır. Geldiğini, ilişki kurduğunu ve onlara Türk olduğunu öğrettiğini varsayabiliriz.</p>

  <p class="normal">Vambery, bir öncü "Türkçü" olmakla birlikte, bundan daha fazlası olduğunu da biliyoruz. "33 dereceli masonluk, Siyonizm'in sadık hizmetkârlığı, sahte dervişlik, gezginlik, kâşiflik, Türk-Macar soy birliği savunuculuğu, Türk hayranlığı ve dostluğu, Jön Türklerin akıl hocalığı, devletlerarası arabuluculuk…" Kişisel biyografisinde bunlar yazılı. Yüklendiği istihbari görevleri düşünülürse buna bir de "ajanlık"ı ekleyebiliriz. Daha iyisi, Türk dilleri uzmanı bir Doğubilimci olmasıdır. Siyonizm'in kurucusu Herzl'in deyişiyle o "dünyanın en ilginç kişilerinden biri"dir. Herzl, onun için şöyle yazmaktadır: "Kendisinin Türk mü, yoksa İngiliz mi olduğuna bir türlü karar veremeyen bu insan, Almanca kitap yazmakta, on iki dili aynı akıcılıkla konuşmaktadır; ayrıca ikisine ruhban olarak bağlandığı beş din değiştirdiği de iddia edilmektedir." (Arminius Vambery. Bir Sahte Dervişin Orta Asya Gezisi. Kitabevi. İstanbul 2009. s.11.) Çok güzel, on iki dil konuşmakta, birkaç ırka dahil olmakta, beş dine girip çıkmakta ama yine de Yahudi olarak kalabilmektedir. Türkçülüğün kurucularından biri olan Arman Vambery işte budur.</p>

  <p class="normal">Osmanlı Sarayı'nın bu tanıdık siması Abdülhamit'ten Mithat Paşa'ya pek çok etkili kişinin çok yakınındadır. İddiaya göre, bir Orta Asya gezisine çıkarak Macar dilinin köklerini araştırmıştır. Bulup bulmadığını bilmiyoruz ancak bütün bu süre boyunca Rusya'ya hücum eden yazılar yazdığını öğreniyoruz: "Özellikle makale ve konuşmalarında Rusya'nın Orta Asya'ya yönelik yayılmacı politikalarına şiddetle karşı çıkıyor, İngiltere'nin bu bölgede çağdaşlaştırmacı bir görev üstlenmesi gerektiğini savunuyordu." Bu görüşleri ve pozisyonu onu "İngiliz ajanlığına" kadar sürükledi. İngiltere'nin teklifini "Türk-İngiliz dostluğunun tehlikeli boyutlara ulaşan Rus yayılmacılığına set çekebileceği düşüncesiyle kabul etti." Gerekçe budur.</p>

  <p class="normal">Fakat Vambery'nin "Rus yayılmacılığı" takıntısının sebebi belli değildir. Biyografisinde Abdülhamit'i Filistin'de Yahudi devleti kurmaya razı etmenin de görevleri arasında bulunduğu not edilmektedir.</p>

  <p class="normal">Orta Asya gezileri ve Türk dostluğu işte budur. Rus yayılmacılığını durdurmak için Orta Asya gezileri şarttır ve bu gezilerden edinilen bilgiler İngiliz devletine servis edilmiştir.</p>

  <p class="ortayazi">∑</p>

  <p class="normal">Vambery'nin faaliyette olduğu bütün bu yıllar boyunca Osmanlı imparatorluğu uzun iç savaştadır. 1821'de, önce isyan eden Osmanlı Rumları, sonra 1826 "hayırlı olayı" ile Osmanlı Yahudileri, pozisyonlarını kaybettiler. Bu iki "kayıp"ın birbiri ile ilişkileri ise bu kitabın "katkı"larından biridir.</p>

  <p class="normal">Sonra Rumlar kazandılar ve bir süre için Osmanlı'nın yönetiminin kendi ellerinde olduğuna inandılar. Yeniden kaybetmeleri için bir yüzyılın geçmesi gerekmiştir.</p>

  <p class="normal">Peki, Osmanlı'da Hıristiyanlarla, Yahudi ve Türkler nasıl karşı karşıya geldi?</p>

  <p class="normal">Washington Yakın Doğu Araştırmaları Enstitüsü'nde "kıdemli uzman" ve Türkiye Araştırmaları Programı'nın direktörü Soner Çağaptay, ABD için yazılmış olan ama Türkçe'ye de çevrilmiş olan "Türk Kimdir?" adlı çalışmasında, Osmanlının özellikle Balkanlardaki toprak kaybının etkisine dikkat çekiyor: "Hıristiyanlar ve Müslümanlar arasındaki siyasi uçurum, Balkanlar'daki Hıristiyanların, kendi (Hıristiyan) inançlarını vurgulayarak Müslüman Osmanlı yönetimine direnmesi ile daha da derinleşti. Dolayısıyla müstakbel vatanlarındaki Müslüman mevcudiyeti, Hıristiyan halkları için kabul edilemez bir unsur haline geldi. Bu durum Balkan Müslümanları için oldukça olumsuz sonuçlar doğurdu: balkan milliyetçilikleri, etnik açıdan homojen milli bir vatan yaratmak için Müslümanları yok etmeyi amaçladılar. Bu nedenle 19. Yüzyıl boyunca Yunan, Sırp ve Bulgar devletlerinin kurulmasının ardından Türk, Rum, Sırp, Makedon, Boşnak, Bulgar(Pomak), Roman, Arnavut ve Ulah birçok Osmanlı Müslüman'ı bağımsızlığını yeni kazanmış devletlerin katline maruz kaldı ya da Avrupa veya Anadolu'daki daralan Osmanlı topraklarına sürüldü. Bu olayların demografi yönü muazzamdı."(Soner Çağaptay. Türk Kimdir? Bilgi Üniversitesi Yayınları. İstanbul 2009. s.8) Demek ki bütün Osmanlı toprakları bir iç savaş alanıdır. Çağaptay, Justin McCarthy'ye dayanarak 1821 ile 1922 yılları arasında beş milyondan fazla Osmanlı Müslüman'ının yurtlarından sürüldüğünü, beş buçuk milyonunun da savaş, açlık ya da hastalıktan ölmüş olduğunu ileri sürüyor ki, verilen sayıların toplamı, 1922'de "yarımada"nın neredeyse toplam nüfusuna denk düşüyor. Böylece, Anadolu'ya göçen muhacirler için, İslam, kimliklerinin önemli bir parçası olarak ortaya çıkıyor. Anadolu'da Türkleşmeyi ve Müslümanlaşmayı, demek ki bu dış etkiye borçluyuz.</p>

  <p class="normal">Chrıstos Teazıs ise, 1800'lü yıllarda Anadolu'daki nüfus hareketlerinin arka planı hakkında şu bilgileri veriyor: "Türkiye'de kapitalizme girme süreci Tanzimat'la başlamıştır. O dönemde devletin karar mekanizmalarında etkili olan İngilizlere karşı, tarım ve küçük el sanatlarıyla geçinen halk katmanlarında bir tepki oluşmuştu. Gülhane Hatt-ı Hümayunu'nun öngördüğü reformlarla birlikte Hıristiyanlar Batı Anadolu'daki tarım alanına daha çok ilgi duymaya başladılar. Askerden dönen Türklerin köylerini, köy evlerini tanınmayacak durumda buluyorlardı. Her yerde Türklerin yerini Hıristiyanlar alıyordu."(Chrıstos Teazıs. İkincilerin Cumhuriyeti. Mızrak Yayıncılık. İstanbul 2010. s.93-94.) Demek ki, bir yüzyıl içinde, şimdi Anadolu diye tanımlanan coğrafyada yeni bir denklem kurulmuş ve yeni bir coğrafya ortaya çıkmıştır. Anadolu'nun hem yeni gelenler, hem de yerleşikler için ilk kez vatan olmasını da böyle anlıyoruz. Çatışma var ve çatışma iç savaşın uzantısıdır. Bütün vatanlar, çatışmaların ürünüdür.</p>

  <p class="normal">Yeni gelenler için Anadolu belki de ilk kez "vatan" olarak kabul görüyordu; sürgünlerin son durağıdır ve gidecek başka yerleri kalmadığından Anadolu yurt oluyor. Muhacirlerin belleğinde Hıristiyanların zulmü tazedir; bir yurt kaybettikleri için bir yurt kazanmaya çalışıyorlar ve düşmanlık budur.</p>

  <p class="normal">Vatan yahut Silistre'nin bu savaş içinde yazılmış olmasını bir rastlantı sayabilir miyiz? Bulgaristan'ın kaybının destanıdır ve Türk Edebiyatı'nın ilk tiyatro yapıtı olmakla, yeni bir hissiyatın habercisidir. Eserin izleyicilerin "heyecana gelerek" başlattıkları gösteri ve olaylar; yazarın tutuklanarak Magusa›ya sürülmesine sebep olmuştur ve belli ki bir "tiyatro oyunu"ndan öte, bir tarih oyunudur.</p>

  <p class="normal">"Vatan"dır, ancak sansür nedeniyle Silistre olmuştur; "vatan" yahut "silistre"dir ve demek ki, Anadolu'da boy veren yeni "Vatan"ı haber vermektedir.</p>

  <p class="normal">Anadolu'nun vatan olması ile Türkleşmesi aynı dönemde başladı. Balkanlarda Osmanlı toprakları hızla erozyona uğruyordu. Osmanlı Balkanlar'da küçüldükçe Anadolu'daki muhacirlerin sayısı arttı. Toprak kaybı giderek artan sayıda Müslüman'ın eziyet görmesi, yerinden yurdundan olması anlamına geliyordu. Gelenler, Hıristiyanlar lehine olan dengelerin değişmesine yol açtı, düşmanlık her gelenle birlikte arttı. Hâlbuki "Hıristiyan tehdidi" Anadolu içinde de geçerliydi. Rum ve Ermeniler, Anadolu'daki bu şüpheyi kışkırtmak için ellerinden geleni yapıyorlardı. İttihat ve Terakki son dokunuşu yaptı, Anadolu'daki Hıristiyan nüfusu mümkün olan en az sayıya indirdi. Anadolu, artık Türk ve Müslüman'dı.</p>

  <p class="normal">Çağaptay, burada söz konusu olanın "nominal İslam" olduğunu ve bunun artık Türklüğün bir "alameti farikası" haline dönüştürülmeye çalışıldığını söylüyor; hala nominal bir İslam'dır. Anadolu'da bir Türk-İslam kimliği yaratılmaya çalışılıyordu ve fakat elde, Türklük için, İslam dışında Türkçeden başka bir veri bulunmamaktaydı. "Vatandaş Türkçe konuş" kampanyası da böyle başladı.</p>

  <p class="normal">Bir de işin başka yönü var. Osmanlı imparatorluğu güya Türk'tü ama ekonomik açıdan Türkler eziliyordu. "İşçiler ve istifçiler Hıristiyanlardı; Türklerse askerler ve harcayanlar." (Harold Armstrong. Türkiye'nin Doğum Sancıları. Mızrak Yayınevi. İstanbul 2011. s.208.) "Bozkurt"un yazarı Harold Armstrong, ezilen "Türkler"in, ekonomik problemlerini refah sahiplerini öldürerek çözmeye giriştiğini not ediyor ki, bu sınıf savaşının ruhuna uygun bir yöntemdir. Demek ki 1800'lü yıllarda başlayan ve bir din savaşı gibi görünen çatışmanın arkasında tanıdık o tarihsel sebep vardır.</p>

  <p class="normal">Evet, Osmanlıda egemen güç Hıristiyanlardı ve onların arkasına da Avrupalı emperyalistler dizilmişlerdi. Bir gün, ellerinde ne varsa almaya kalkıştılar; Armstrong'un deyişiyle kıyamette işte o gün koptu: "Mütarekede Türkler diz çökmüşlerdi. Anadolu Hıristiyan azınlıkların kalıntılarıyla doluydu. Onları eskiden direniş için kışkırtanlar artık dünyanın hâkimi olmuşlardı. Bütün farklı gruplar özgürlüklerini ilan etmişlerdi ve tanınmak istiyorlardı. Barış Konferansı da onların taleplerini dinlemeye hazırdı. Onlara oldukça faydalı müttefikler gözüyle bakıyorlardı. Türklerin sonun geldiğine inanıyorlardı. Türklere hakaret ediliyordu. İngiliz Elçiliği'nde, önceki hatalarını düzeltmek için bir Ermeni-Rum bölümü kurulmuştu. Yunanistanlı Yunanlılar, Anadolu'ya Müttefiklerin polisleri olarak gönderilmişti. Osmanlı Rumları da İngiliz Elçiliği'ne intikam istediklerini açıkladılar ve Helenik birliklerini katlettiler. Gerçek dışı iddialarda bulundular. Piskopos ve Trabzon halkı bir Pontus Devleti talep ediyordu. Ermeniler yeni ülkelerinin Karadeniz'den Akdeniz'e uzandığını ve 400.000 mil kare olduğunu iddia ettiler Müttefiklerin bu bölgeden bütün Müslümanları çıkartmasını talep ettiler."(Armstrong. A.g.e. s.209.)</p>

  <p class="normal">Anadolu'daki o büyük trajediler işte böyle ateşlendi. İç savaşın son hamlesi için artık alan hazırdı. "Bütün bu değişiklikler ve milletlerin ateşli çalışmaları esnasında, Müslümanlar ve Hıristiyanlar en zalim yanlarını gösterdiler. Hangi taraf üstün gelirse diğerini katlediyordu. Bağımsızlık ayaklanması sırasında Yunanlılar Mora'daki Türkleri öldürdüler. 1917'de Türkler Yunanlıları katlettiler. 1919'da Yunanlılar İzmir'e misilleme yaptılar ve 1920'de ve 1921'de, 1922'de Türkler intikamlarını alarak, Osmanlı Rumlarını silip süpürdüler. 1915'te Türkler Ermenileri katlettiler. 1916'da Hıristiyan Ermeni İntikam Ordusu Ruslarla birlikte gelerek, Van'daki bütün Müslümanları öldürdüler; bu sırada saygın müttefiklerimiz olan Ruslar da Revandüz'deki bütün Müslümanları öldürdüler. Bu liste uzatılabilir. Dışarıdan gelen müdahalelerin sonucu bu vahşetin arması olmuştur." İngiliz görevli Armstrong "Avrupa onları kendi hallerine bırakmış olsaydı durum çok daha iyi olurdu" diye bitiriyor sözlerini.,</p>

  <p class="normal">Armstrong'un bir Hıristiyan-Müslüman savaşına dikkat çektiği açıktır. Bu çalışmada ben, savaşın taraflarına bir de Osmanlı Yahudilerini ekledim; kuşkusuz onlar da tıpkı Müslümanlar gibi kaybedenlerdendir ve bu savaşın içindedir.</p>

  <p class="normal">1923'te Hıristiyanlar kaybettiler ve Müslüman-Yahudi partisi kazandı. Yahudiler pek azdılar ve Müslümanlar ise "etnik" olara pek bulanıktılar. Yeni devletin "Türkçülüğü" de işte budur. "Sözde" bir Türkçülüktür ve "Ne mutlu Türküm diyene"den ibarettir. Türkçülük, bir çaresizliktir. Kaldı ki, Türkçülük ile Anadolu arasında bağ kurmak çok zordur. Çağaptay, bunu, "Türk dilinden kaynaklanan etnik milliyet ile Anadolu'da yaşıyor olmaktan doğan toprağa bağlı milliyet birbiriyle örtüşmüyordu" diyerek özetlemektedir. Demek ki, Anadolu, Hıristiyan-Müslüman savaşı ile vatan olmuştur ve bu, yepyeni bir durumdur.</p>

  <p class="normal">Elbette zorlamalar oldu, homojen bir etnik topluluk yaratmak üzere bir soyadı kanunu çıkarıldı, buna göre "yabancı ırk ve millet isimleriyle soyadları" kullanılmayacaktı. Fakat uygulamada sorunlarla karşılaşılınca 1934'te çıkarılan bir nizamname ile "yan, of, ef, viç, is, dis, pulos, aki, zade, mahdumu, veled ve bin" ile biten isimlerin kaydedilmesi yasaklandı. Bu son ekler Anadolu'nun özetidir. Çağaptay, İsrail'de yayınlanan bir kaynağa dayanarak, soyadı kanunu uyarınca Yahudilerimizin aldığı bazı isim ve soy isimlerin listesini de veriyor:</p>

  <p class="normal">"İsrail Kohen-İsmail Kan</p>

  <p class="normal">Dr. Behar- Dr. Bayar</p>

  <p class="normal">Abraham Naon- İbrahim Naon</p>

  <p class="normal">Nesim Guerera-Orhan Girner</p>

  <p class="normal">Kemal Levi-Kemal Leventer</p>

  <p class="normal">Albert Karaso-Alber Karasu (Çağaptay. A.g.e. s.99.)</p>

  <p class="normal">Demek ki soyadı kanunu ile Anadolu Türk olmuştur diyebiliriz…</p>

  <p class="ortayazi">∑</p>

  <p class="normal">Bu kitapta Mehmet Ali Paşa'ya çok önemli roller yükleniyordu. Özellikle Mehmet Ali ile sosyalizmin yan yana getirilmesi bazılarına çok itici geldi. Mehmet Ali, çok önemli bir şahsiyet olmakla birlikte Türkçede hakkında pek az kaynak olması şaşırtıcıdır. Bunlardan biri yakın zamanlarda çevrilen Khaled Fahmy, ya da Halid Fehmi'nin "Paşanın Adamları" adlı çalışması. (Khaled Fahmy. Paşanın Adamları-Kavalalı Mehmet Ali Paşa, Ordu ve Modern Mısır. Bilgi Üniversitesi yayınları. İstanbul 2010) Anlaşılacağı gibi yazar Mısır kökenlidir ve kitabında, hem Osmanlı'nın "emperyalistlerle" olan anlaşmalarının hedefinin Mehmet Ali'yi yıpratmak olduğunu, hem de paşanın Navarin savaşının anlamını ve sonuçlarını önceden bildiğini haber veriyor. Çalışmada, Paşanın silahlı güçlerinin Yunan Savaşı'nın içine çekilmesinde de Sultanının benzer beklentilerinin etkili olduğu ileri sürülüyor ki, bütün bu veriler, 1800'lü yıllardaki Osmanlı tarihinin Mehmet Ali ile birlikte yeniden yazılması gerekliliğinin işaretleridir.</p>

  <p class="ortayazi">***</p>

  <p class="normal">Bu kitabın ilk baskısı 2007 yılında yapıldı. Hazırlığı çok daha öncedir. Bir tezi var ve elbette bir tartışma yürütüyor, bu anlamda önemsiyorum. Ama pek çok eksikliği de var, biliyorum.</p>

  <p class="normal">Bunun için yapılan sert eleştirileri de, zaman zaman yapılan övgüler kadar önemsiyorum. Nitekim bazılarını önemsedim, gereken biçimsel değişiklikleri elimden geldiğince yaptım. İçeriğine ise hiç dokunmadım; çünkü eleştiricilerine göre, bu kitapta yazar "gerici bir tutum" alıyor, "Ekim Devrimi'ni Yahudi Etkisine bağlıyor", "komplo teorisi yapıyor". Hatta eleştiricilerinden biri, bu kitabı yayınlamakla, yazarının ve yayıncısının "velinimeti olan müşterilerine, yani okurlarına" haksızlık yaptığını bile iddia etti. Haliyle, "Bütün bu ağır suçları işlemişsem, utanmayı da hak etmişimdir" diye düşündüm. Yeniden basılmasına razı olarak, utancımı arttırıyorum! Umarım, kendime karşı bu acımasız tutumum, eleştiricilerimin yüreklerinin soğumasına yardım eder ve bu "cahil" kullarını affetmeleri için vesile olur…</p>

  <p class="normal">Profesör Veysel Batmaz ise, bu kitabında aralarında bulunduğu üç "aykırı tarih" çalışmasını, olumsuzluklarına da dikkat çekerek, "temel tezleri ve özleri ile çok değerli" bulduğunu yazdı. (Veysel Batmaz-Cahit Batmaz. Atlantis'in Dili Türkçe. Salyangoz yayınları. İstanbul, Ekim 2007. s. 83-84.) Eleştiriler de, övgüler de, burada yürütülen tartışmanın doğal bir parçasıdır.</p>

  <p class="ortayazi">∑</p>

  <p class="normal">Bu kitapta yer alan 10 Kasım 1975 tarihli Birleşmiş Milletler kararı da eleştirilerin konusu oldu. Birleşmiş Milletlerin o kararı "Siyonizm'i bir tür ırkçılık" olarak tanımlıyordu. Bu kararı iptal eden 16 Aralık 1991 tarihli BM kararından söz etmememden dolayı "kötü niyetli" olmakla eleştirildim.</p>

  <p class="normal">Evet, o karardan söz etmedim; söz etsem ne olacak? Birleşmiş Milletlerin "Amerika Birleşmiş Milletleri" olmasından bu yana İsrail ve Siyonizm aleyhine bir karar alamadığını bilmeyen mi var? Eleştirmenimin ima ettiği gibi, 1975 ile 1991 arasında Siyonizm faşist ırkçı niteliğinden arınmış ve insani bir ideoloji haline gelmiş olsaydı, iptal kararına gönderme yapmamamız bir eleştiri konusu olabilirdi. İptal kararı ortada, Siyonizm'in iflah olmaz ırkçılığı da.</p>

  <p class="ortayazi">∑</p>

  <p class="normal">Bu kitabın ilk baskısının üzerinden 4 yıl geçti. Arada, Cumhuriyetin Türk yanı biraz daha zayıflamış, Müslüman yanı biraz daha semirmiştir. Ama Çağaptay'a hak veriyorum, bu, "nominal bir Müslümanlık"tır. İsteyen, bunu, "İslamcıların da aslında Müslüman olmadıklarına" yorabilir.</p>

  <p class="normal">Sansür nedeniyle Silistre olsa da yine de bize kalan bir "vatan" var. "Vatan" yahut "silistre"dir ve demek ki, Anadolu'da boy veren yeni "Vatan"ı haber vermektedir.</p>

  <p class="sagnormal"><span class="idebolditalik">Orhan Gökdemir</span>   <br class="chapter" />
  <span class="ideitalik">25 Aralık 2011</span>   </p>
</body>
</html>
