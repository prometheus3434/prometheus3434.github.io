<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		  <section>
			<h1><st c="0">ÜÇ KOÇ YİĞİT ÇIKTI YOLA!</st></h1>
			<h2><st c="25">Tüccardan Emin Efendi şöyle anlatıyordu:</st></h2>
			<p><span><st c="66">A</st></span><st c="68">lucanlı Sabri Ağa pazara gelmiş. </st><st c="101">Kalaycı Kör Nuri’nin dükkânında şurdan burdan konuşurken,</st></p>
			<p><st c="158">– Nuri Efendi, sen adamın hasısın. </st><st c="194">Çünkü ağzın çok laf yapmaz. </st><st c="222">Bundan ötürü sana bir akıl danışacağım, demiş.</st></p>
			<p><st c="268">Kalaycı Nuri’nin hakikat, ağzı kalabalık değildir. </st><st c="320">Velakin o gün hiç de konuşmuyor. </st><st c="353">Ağzını bıçak açmıyor.</st></p>
			<p><st c="374">– Bir emrin mi vardı Sabr’ağa, buyur! </st><st c="413">demiş.</st></p>
			<p><st c="419">Alucanlı Sabri Ağanın derdi büyük. </st><st c="455">Komşu köy Sevcenlilerle yayla meselesinden oldum olasıya araları açık. </st><st c="526">İki köy yaylayı bitürlü bölüşemiyorlar. </st><st c="566">Biri der benim, öbürü der benim... </st><st c="601">Buyüzden aradabir vukuat da çıkıyor. </st><st c="638">İki köyden de dama düşen delikanlılar var. </st><st c="681">Mahkeme dersen sürgit... </st><st c="706">Alucan muhtarı Sabri Ağa düşünüyor, taşınıyor, bu işi yoluna koysa koysa, Zübükzade İbraam Bey koyar, diyor. </st><st c="815">Efendim, bu Zübükzade kendiliğinden adını çıkarmış. </st><st c="867">Herif her müşkülü hallediyor, her haceti görüyor. </st><st c="917">Zora düşen, kapısına varıyor; “Aman Zübükzade İbraam Bey, ne olursa senden olur...”</st></p>
			<p><st c="1000">Öyle ya canım, bu herif nerden geçinir? </st><st c="1041">Bir geliri yok, gideri dersen çook... </st><st c="1079">Bağı bahçesi mi var, çifti çubuğu mu var, malı mülkü mü var, bir memurluğu, maaşı mı var? </st><st c="1169">Hiçbişeyi yok. </st><st c="1184">Bu bir zibidi Zübükzade...</st></p>
			<p><st c="1210">Alucan muhtarı Sabri Ağa, Zübükzade İbraam’ın namını duymuş, adamının sırtına iki tulum peynirle, bir desti pekmez, bir bakraç da yağ yükleyip, Zübükzade’nin hacet kapısına varmış. </st><st c="1392">Aman İbraam Bey, demiş, vaziyet böyleyken böyle...</st></p>
			<p><st c="1442">– Herkes bilir ki, bu yayla bizimdir, ecdattan kalma... </st><st c="1499">Adı bile Alucan Yaylası... </st><st c="1526">Hâli keyfiyet böyleyken, Sevcenliler yaylamıza sahip çıkarlar. </st><st c="1589">Ne olursa senden olur, aman ocağına düştük... </st><st c="1635">Bunun sonu kötüye varacak, iki köyün delikanlıları harp açıp kırılacak. </st><st c="1707">Aman İbraam Bey...</st></p>
			<p><st c="1725">Zübükzade almış sözü:</st></p>
			<p><st c="1747">– Bu zaman, namussuz zamanı... </st><st c="1779">Kimse doğruluk üzere iş görmüyor. </st><st c="1813">Doğru adamı hiçbir işin başına geçirmiyorlar. </st><st c="1859">Gazetelerde okumuşsundur belki; şu işe, şu işe müsabaka imtihanıyla memur alınacak deniyor. </st><st c="1951">Bu imtihan dedikleri ne? </st><st c="1976">Namussuzluk imtihanı... </st><st c="2000">Namusu düşük olan seçilip imtihanı kazanıyor. </st><st c="2046">Alçaklıkta üstün olan terfi edip en baş yere geçiyor. </st><st c="2100">Belli, sizin köy haklı. </st><st c="2124">Yayla sizin... </st><st c="2139">Velakin, hak nerde? </st><st c="2159">Bu işin ucunda para dönerse olur. </st><st c="2193">Vergini verme, rüşvetini ver; bu zaman böyle bir zaman... </st><st c="2251">Ben size acıdım. </st><st c="2268">Ankara’da tanıdığım çok. </st><st c="2293">Velakin bu sizin iş, mektupla, telefonla olmaz. </st><st c="2341">Ben kalkıp sevabıma Ankara’ya gitsem gerek. </st><st c="2385">Sağa sola para yedireceğiz. </st><st c="2413">Başka türlü olmaz Sabr’ağa.</st></p>
			<p><st c="2440">Alucanlı Sabri Ağa,</st></p>
			<p><st c="2460">– Acep bu iş bize kaça patlar? </st><st c="2492">deyince Zübükzade çok kötü kızıyor:</st></p>
			<p><st c="2527">– Ne demek? </st><st c="2540">Orası bana ait. </st><st c="2556">Karışmayın siz. </st><st c="2572">Bu kadarlık hemşerilik yapmayacak mıyız? </st><st c="2613">Hükümette bunca arkadaşımız var, yapışır yakalarına, sizin yaylanın taposunu alır gelirim.</st></p>
			<p><st c="2703">Sabri Ağa, keseye davranıyor. </st></p>
			<p><st c="2734">Zübükzade,</st></p>
			<p><st c="2744">– Şart olsun, selamı sabahı keseriz... </st><st c="2784">diye parayı almıyor.</st></p>
			<p><st c="2804">– Aman İbraam Bey, nasıl olur canım. </st><st c="2842">Buyurduğun gibi bir namussuz zamana kaldık. </st><st c="2886">Rüşvet dönmeyince iş gören yok...</st></p>
			<p><st c="2919">– O da bizden... </st><st c="2937">Şanımıza yakışmaz sizin gibi gariplerden mesarif almak.</st></p>
			<p><st c="2992">– Canım, ta Ankaralara... </st><st c="3019">Orda kalınır edilir. </st><st c="3040">Yol parası ne...</st></p>
			<p><st c="3056">– Olmaz dedim, vallaha işinizi yapmam...</st></p>
			<p><st c="3097">Nerdeyse birbirlerine girecekler. </st><st c="3132">Para ortada. </st><st c="3145">O iter öte, öbürü iter beri... </st><st c="3176">Sahipsiz para, ikibin lira, laf değil. </st><st c="3215">Paranın böyle kepaze olduğu görülmüş mü? </st><st c="3256">Sonunda Alucan muhtarı, ikibin lirayı yavaştan, Zübükzade’ye göstermeden, peyke minderinin altına sürüyor.</st></p>
			<p><st c="3362">– Allah senden razı olsun... </st><st c="3392">diye dualar ederek gidiyor.</st></p>
			<p><st c="3419">Aradan bir zaman geçer. </st><st c="3444">Alucanlı Sabri Ağa yayla işi ne oldu, diye gider sorar. </st><st c="3500">Zübükzade, salt bu iş için Ankara’ya gitmişmiş. </st><st c="3548">Aç köpek çok. </st><st c="3562">Açılan her aç ağıza para tıkmış... </st><st c="3597">Üçbin mi yedirmiş, beşbin mi, hesabı belli değil.</st></p>
			<p><st c="3646">– Benden yana helal hoş olsun. </st><st c="3678">Maksadım, hemşerilere bir hizmet. </st><st c="3712">Fakat bunlar yemeyle doymaz. </st><st c="3741">Kalkıp gene bir gitmeli. </st><st c="3766">N’oldu bizim yayla işi diye sormalı... </st><st c="3805">Bunlar hep mideci... </st><st c="3826">Gene kesenin ağzını açmalı...</st></p>
			<p><st c="3855">Alucanlı Sabri Ağa pangınotları çıkarıyor.</st></p>
			<p><st c="3898">– İyiliğiniz iyilik... </st><st c="3922">Tuttuğun altın olsun. </st><st c="3944">Velakin hiç değilse mesarifi olsun ödemek bize farz. </st><st c="3997">Borcumuz?</st></p>
			<p><st c="4006">– O nasıl söz? </st><st c="4022">Bir duyan olur da aman, Zübükzade hemşerilerine, “Parayla mı iş görür, vay kıyamet kopacak, işte alamet!..” der.</st></p>
			<p><st c="4134">Alucanlı Sabri Ağa peyke minderinin altına bu sefer üçbin daha koyuyor.</st></p>
			<p><st c="4206">Aradan aylar geçer, gene bir haber çıkmaz. </st><st c="4250">Sabri Ağa, arkasındaki adamının sırtında “hedaya” gider Zübükzade’ye. </st></p>
			<p><st c="4320">Zübük başlar:</st></p>
			<p><st c="4333">– Aman Sabr’ağa yanlışlıkla olsun iş başında namuslu tek kişi bırakmamışlar, ne dersin... </st><st c="4424">Günden güne ahlak bozuluyor. </st><st c="4453">Geçende sizin yayla işi için ağır bir mektup yazdım ki, itin önüne bir satırını atsan da koklasa, it itken kudurur. </st><st c="4569">Hemi de kime yazdım, bildin mi? </st><st c="4601">Müsteşarın ta kendisine... </st><st c="4628">“Pek muhterem godoş” diye başladım mektuba. </st><st c="4672">Benim gayetle yakınımdır. </st><st c="4698">İçtiğimiz su ayrı gitmez. </st><st c="4724">Samimiyetimiz çoktur. </st><st c="4746">Yahu ne dersin, cevap bile vermedi. </st><st c="4782">Sizin iş için kalkıp gene yola düşmek var. </st><st c="4825">Ne yapalım, bikez üstümüze aldık. </st><st c="4859">Hemşerilik kolay değil arkadaş. </st><st c="4891">Sevabımıza yapacağız bu işi...</st></p>
			<p><st c="4921">Alucanlı Sabri Ağa işte böylece git gel, git gel, bu Zübükzade denen namussuza onikibin lira kaptırıyor. </st><st c="5027">Paranın beşbinini, yaylayı köye orta malı yapacağız diye köylüden toplamamış mı? </st><st c="5108">Köylü de ya paramızı, ya tapoyu, dermiş... </st><st c="5151">Çünkü başları belaya girecek; Sevcenliler yaylayı bırakmıyorlar.</st></p>
			<p><st c="5215">Alucan muhtarı işte böylece anlatırken, Kalaycı Kör Nuri de saçını başını yolar, dövünür dururmuş. </st><st c="5315">Sonunda Sabri Ağa sözünü bitirince, Kalaycı Kör Nuri’ye sormuş:</st></p>
			<p><st c="5378">– Şimdi sana danışmaya geldim, bu herif bizi dolandırdı. </st><st c="5436">Gidip parayı isteyeceğim. </st><st c="5462">Verirse verir, vermezse vuracağım bu namussuzu. </st><st c="5510">Söyle, ne dersin bu işe?..</st></p>
			<p><st c="5536">O sırada Terzi Cemal de içeri giriyor. </st><st c="5576">Cemal’in yüzü morarmış, ağzı köpürmüş, gözü dönmüş:</st></p>
			<p><st c="5627">– Aman Cemal Efendi, ne hal oldu sana?</st></p>
			<p><st c="5666">Terzi Cemal anlatıyor:</st></p>
			<p><st c="5689">– Arkadaş, senden bir akıl almaya geldim. </st><st c="5732">Ben bu Zübükzade denen alçağı bugün temizleyeceğim. </st><st c="5784">Beni de ya idam ederler, ya müebbet hapse mahkûm ederler. </st><st c="5842">Bunları hep biliyorum. </st><st c="5865">Yalnız bilmediğim şu var. </st><st c="5891">Geride çoluk çocuk kalacak. </st><st c="5919">Ben bu Zübükzade’nin vücudunu ortadan kaldırmakla memleketi bir mazarrattan kurtarıyorum. </st><st c="6009">Acep, bu milli vazifeyi yaptım diye, “hidemat-ı vataniyye”den aileme maaş bağlarlar mı, yoksa hakkımı yerler mi? </st><st c="6122">İşte buna bir cevap ver Nuri Efendi kardeşim. </st><st c="6168">Bu bir. </st><st c="6176">İkincisi de, bu zibidi Zübük’ü boğsam mı gerek, bıçaklasam mı gerek? </st><st c="6245">Çünkü, arkadaş, onun leşini sermek için harcanan kurşuna yazık... </st><st c="6311">Bana şimdik bir akıl ver arkadaş...</st></p>
			<p><st c="6346">Kalaycı Kör Nuri’de akıl verecek kafa mı kalmış... </st><st c="6398">Dizini yumruklar, başını iki yana sallar dururmuş. </st><st c="6449">Bir hal mi oldu, nedir bu dövünme, derken Terzi Cemal anlatmış. </st><st c="6513">Oğlan kardeşi buranın ortaokulunu bitirince, ille de lise mektebinde de okuyacağım diye tutturmuş... </st><st c="6614">Fakir terzi, vilayete göndertip de kardeşini lisede nasıl okuta? </st><st c="6679">Herif geçiminden âcizlik getirmiş. </st><st c="6714">Garip terzinin başında yedi nüfus... </st><st c="6751">Birisi buna yol göstermiş.</st></p>
			<p><st c="6777">– Hükümetin bedava yatılı mektepleri var. </st><st c="6820">Göndert oraya okusun.</st></p>
			<p><st c="6841">– Yol yordam bilmeyiz ağam. </st><st c="6870">Bu iş iltimas ister, arka ister...</st></p>
			<p><st c="6904">– Yahu Zübükzade İbraam Beyden iyi iltimas mı olurmuş... </st><st c="6962">Hükümet onun bir dediğini iki etmez. </st><st c="6999">Yeter ki istesin yoksa... </st><st c="7025">Dilerse eğer, şimdi oğlanı, lise mektebine değil, üniversiteye göndertir de hoca çıkartır. </st><st c="7116">Zübükzade gibi var mı heyri?</st></p>
			<p><st c="7144">Hangi taşı kaldırsan altından Zübükzade çıkıyor. </st><st c="7194">Herifin herbiyerde eli var, hükümetle mektuplaşıyor, vekillerle sabah akşam telefonlaşıyor; daha da var mı ötesi?</st></p>
			<p><st c="7307">Terzi Cemal bir koşu Zübükzade İbraam Beyin evine gidiyor:</st></p>
			<p><st c="7366">– Aman İbraam Ağabey, halü keyfiyet böyle, gayrı olan senden olur...</st></p>
			<p><st c="7435">Zübükzade de,</st></p>
			<p><st c="7449">– Sen, diyor, hiç kasavetlenme. </st><st c="7482">Vekil sıkı ahbabım ki aramızdan su sızmaz. </st><st c="7525">Senli benli konuşuruz. </st><st c="7548">Hatta beni her nerde görse, “Vay len Zübük, nerden çıktın böyle?” diyerekten boynuma sarılır da öpüşürüz. </st><st c="7654">Böyle ki samimiyetimiz var. </st><st c="7682">Senin kardeşin benim kardeşim demek. </st><st c="7719">Yazarım vekile... </st><st c="7737">Bu işimi yapmazsan suratına bakmam, derim. </st><st c="7780">Sen bana bırak o işi...</st></p>
			<p><st c="7803">Terzi Cemal, sözü sağlam aldı ya, Zübükzade İbraam’a kumaşı da kendinden, üç kat elbise dikmiş. </st><st c="7900">İbraam parayı veriyor.</st></p>
			<p><st c="7922">Terzi Cemal,</st></p>
			<p><st c="7935">– Aman ne demek, senden de mi para alacağız İbraam Bey? </st><st c="7992">O para benim ciğerime yapışır. </st><st c="8023">Biz senin iyiliğinin hep mi altında kalacağız... </st><st c="8072">diyerek parayı almıyor. </st></p>
			<p><st c="8096">Zübükzade kızıyor:</st></p>
			<p><st c="8114">– Vay, biz her iyiliğimizi parayla mı satıyoruz? </st><st c="8164">Ulan düzenbazlar, benim bu memlekete iyiliklerimi ödemeye kalksanız, kıçınızda don bile kalmaz. </st><st c="8260">Al şu paranı! </st><st c="8274">Bir daha da böyle şey duymayayım...</st></p>
			<p><st c="8309">Terzi Cemal, Zübükzade’den aldığı parayı gene onun, yeni diktiği elbisesinin cebine gizlice koyuyor. </st><st c="8411">Üç elbise böyle gidiyor... </st><st c="8438">Ama Ankara’dan haber yok. </st></p>
			<p><st c="8464">Terzi Cemal,</st></p>
			<p><st c="8476">– Aman İbraam Bey, mektep vakti geçecek, diye yalvarıyor.</st></p>
			<p><st c="8534">– Ne, daha oğlanın mektep işi için Ankara’dan bir cevap gelmedi mi size? </st><st c="8608">Dur öyleyse, şu vekil olacağa bir iyi döşeneyim...</st></p>
			<p><st c="8658">Eline kâğıdı kalemi alıyor, başlıyor yazmaya, yazdığını da yüksek sesle okumaya: “Pek sevgili kardeşim Cibilliyetsiz Osman...”</st></p>
			<p><st c="8785">– Kime bu mektup, affedersin İbraam Bey...</st></p>
			<p><st c="8828">– Kime olacak, müsteşarın ta kendine... </st><st c="8869">Samimiyiz demedim mi len?</st></p>
			<p><st c="8894">Sonra ne düşünüyorsa düşünüyor,</st></p>
			<p><st c="8926">– Mektupla olmayacak, ben kalkıp gideyim Ankara’ya da senin işini yaptırayım, diyor.</st></p>
			<p><st c="9011">Terzi Cemal, Ankara’ya yolcu etmeden Zübükzade’ye bir de palto dikiyor ki, halis mebus paltosu, tam Ankaralık.</st></p>
			<p><st c="9122">Terzi Cemal, bunları anlattıktan sonra, cebinden terzi makasını çıkarmış, söyleniyor:</st></p>
			<p><st c="9208">– Ulan ben bu herifi, şu makasımla kaputbezi gibi doğramaz mıyım? </st><st c="9275">Sen bir akıl ver Kör Nuri oğlum. </st><st c="9308">Üç kat elbise gitti, palto gitti... </st><st c="9344">Herif bizi göz göre göre dolandırdı heyri... </st><st c="9389">Bugün yarın, bugün yarın derken, mektep zamanı da geçti. </st><st c="9446">Ulan biz bu elbiselerin, paltonun parasiyle oğlanı mebus çocuklarının mektebinde okutamaz mıydık? </st><st c="9544">Söyle Nuri, söyle Kör Nuri, ben bu Zübükzade’nin nüfus cüzdanını sahipsiz bıraksam, yeri mi?</st></p>
			<p><st c="9636">Kalaycı Kör Nuri’nin konuşacak dermanı mı var? </st><st c="9684">Dişi ağrır gibi, başını sağa sola döndürür durur. </st><st c="9734">Sonunda açar ağzını:</st></p>
			<p><st c="9754">– Aman hemşeriler, biz hep dolandırılmamış mıyız? </st><st c="9805">Yahu, bizde hiç mi akıl kalmamış? </st><st c="9839">Cenabı Allah bizim ferasetimizi hep mi başımızdan aldı. </st><st c="9895">Biz bu zibidi Zübük’ün ne namussuz, ne vicdansız olduğunu bilmez miyiz de bu düzenbaza gene para kaptırırız? </st><st c="10004">Vah yandım ben, vah...</st></p>
			<p><st c="10026">Meğersem, zavallı Kör Nuri de zibidi Zübük’e parasını kaptırmamış mı? </st><st c="10097">Kalaycı Kör Nuri’nin dükkânını görmüşsünüzdür. </st><st c="10144">Üstü açık dört duvar. </st><st c="10166">Kapısı bile yok da, fukara kapı deliğine çuval germiş. </st><st c="10221">Hava karladı mı, Kör Nuri dükkânının bir köşesine sığınır, üstüne de tavan yerine çul çaput, teneke meneke, eline ne geçerse örter, kalaydı, bakraç yamasıydı, lehimdi, geçinir gider elin fakiri. </st><st c="10416">Dükkânı yol üstüne geldiğinden, belediye, “İstimlak edeceğiz. </st><st c="10478">Hemen dükkânını boşalt!” demiş. </st><st c="10510">Kör Nuri’nin etekleri tutuşmuş. </st><st c="10542">Kime gitsin? </st><st c="10555">Koşmuş Zübükzade İbraam’a: “Aman İbraam Bey, sen bizim ağamızsın, sen fakir fukaranın babasısın, sen bu kasabanın...”</st></p>
			<p><st c="10672">Zübükzade için neyin zorluğu var...</st></p>
			<p><st c="10708">– Dur oğlum, ağlama... </st><st c="10732">O iş kolay, demiş, belediye reisi olacak Çiftverenoğlu Hamza’yla aram açık. </st><st c="10808">Ben bu senin işini tepeden inme yaptırırım. </st><st c="10852">Ya valiye söylerim ya da... </st><st c="10880">Olmazsa Ankara’ya gideriz senin hatırın için. </st><st c="10926">Sen üzme canını heyri...</st></p>
			<p><st c="10950">Kör Nuri, ölümlük kalımlık diye kuşağının arasında sakladığı, kat kat bükülü bütün elli lirayı çıkarıp uzatmış:</st></p>
			<p><st c="11062">– Çok veren maldan, az veren candan ağam. </st><st c="11105">Senin Ankara’ya yol paran bile değil a, bir kahve içersin işte. </st><st c="11169">Bu dükkân gitti mi elimden, ben öldüm İbraam Bey...</st></p>
			<p><st c="11220">Zübükzade bir kızmış, bir kızmış:</st></p>
			<p><st c="11254">– Ulan Kör, şimdi öbür gözünü de kör ederim. </st><st c="11300">Yıkıl huzurumdan!</st></p>
			<p><st c="11317">Parayı Nuri’nin suratına çarpmış da söylemedik söz komamış:</st></p>
			<p><st c="11377">– Biz bu memleketin bir Zübükzade’si olup da, yabanın garip köründen yolluk mu alacağız? </st><st c="11467">Sen git işine, padişah fermanı olsa, dükkânını yıkamazlar.</st></p>
			<p><st c="11525">Kalaycı Kör Nuri, elliliği geri almış ama, Zübükzade hanesinin kırksekiz parça bakır kap kacağını kalaylamış ki, elli değil, yüzelli liraya yapılmaz. </st><st c="11676">Ayrıca da bakırdan bir hamamtası, bir ibrik leğen takımı, bir de kazan hediye etmiş. </st><st c="11761">De ki, Kör Nuri’ye bu işler beşyüz liraya patlamış. </st><st c="11813">İş görülse helal olsun. </st><st c="11837">Bir de bu sabah öğrenmiş ki, belediye yarın dükkânını istimlak edecek, yıkmaya gelecekler.</st></p>
			<p><st c="11927">Kalaycı Kör Nuri, öbür yanıkları da görünce, ocaktan demir çubuğu, tezgâhından da demir keskiyi kapıp,</st></p>
			<p><st c="12030">– Yürüyün arkadaşlar! </st><st c="12053">Gayrı iş başa düştü. </st><st c="12074">Öksüz kısmı göbeğini kendi kesermiş. </st><st c="12111">Bu mülevvesi temizlemeyince bu memlekete rahat yüzü yok. </st><st c="12168">Bu, askerlikten bile ileri bir vatan vazifesidir. </st><st c="12218">Yürüyün, şu iblisin işini bitirelim de millet rahata ersin!.. </st><st c="12280">Haydin hemşeriler!.. </st><st c="12301">diye bir nağra vurup atlıyor öne. </st></p>
			<p><st c="12335">Öbürleri daha durur mu? </st><st c="12359">Hepsinin canı yanmış, ciğerleri köz köz olmuş. </st><st c="12406">İçlerinin yanığı dışlarında tüterek, birinin elinde saldırma, öbürünün elinde terzi makası, ötekinin elinde demir keski, bunlar, efendime söyleyeyim, küfrün bini bir para, sövüp sayarak yürüyorlar. </st><st c="12604">Bunları bu heyette gören ardlarına takılıyor.</st></p>
			<p><st c="12649">O zamanın Belediye Reisi Çiftverenoğlu Hamza da, Zübükzade’nin can düşmanı ya... </st><st c="12731">Duymuş haberi, hemen seğirtmiş.</st></p>
			<p><st c="12762">Alucan muhtarı Sabri Ağa, Terzi Cemal, bir de Kalaycı Kör Nuri, gözleri dönmüş bu üç yiğit, Zübükzade’nin kapısını yumrukla, tekmeyle dövüyorlar. </st><st c="12909">Öyle ki, Zübük’ün kapısı değil, kale kapısı olsa, yıkıp girecekler. </st><st c="12977">Derken kapı açılıyor, silahlı üç yiğit içeri dalıyor.</st></p>
			<p><st c="13030">Millet kapı önüne üşüşmüş, olacağı bekliyor. </st></p>
			<p><st c="13076">Çiftverenoğlu Hamza,</st></p>
			<p><st c="13096">– Tamam, demiş, bunlar Zübük’ü doğram doğram doğrarlar ya, tulum mu çıkarırlar, kuşbaşı edip tuza mı basarlar, orası belli değil...</st></p>
			<p><st c="13228">Üç yiğidin içerde kalması yarım saat kadar sürüyor. </st><st c="13281">İçerde tıs yok. </st><st c="13297">Ne bağıran var, ne çağıran...</st></p>
			<p><st c="13326">Çiftverenoğlu Hamza,</st></p>
			<p><st c="13347">– Gördün mü bak, dedi, herife bir eyvah diyecek zaman da vermedi gaddarlar. </st><st c="13424">Demek birden ensesine binip, bıçağı çaldılar...</st></p>
			<p><st c="13471">O böyle derken kapı açılıyor. </st><st c="13502">Üç yiğit başları önlerinde.</st></p>
			<p><st c="13529">– Allah senden razı olsun...</st></p>
			<p><st c="13558">– Allah eksikliğini göstermesin ağam...</st></p>
			<p><st c="13598">– Ömrün uzun olsun... </st><st c="13621">diyerek, Zübükzade’ye dualar ederek, yürüyüp gidiyorlar.</st></p>
			<p><st c="13677">Benim dükkâna gelip bunları anlattılar. </st><st c="13718">Kapıdan çıkarlarken üç yiğidin ellerindeki silahlar da yokmuş. </st><st c="13781">Bana, böyle böyle oldu diye anlatılınca,</st></p>
			<p><st c="13821">– Nasıl, ben size demedim miydi heyri? </st><st c="13861">dedim. </st><st c="13868">Bu Zübük benim bildiğim Zübük’se, kendisini öldürmeye gelen üç yiğidin kıçlarından donlarını da gönül rızasıyle alır, sonra da: “Haydi koçlarım, gülegüle...” diye bunları kapıdan salar. </st><st c="14054">Ben demedim mi size?</st></p>
			<p><st c="14074">Hakikat de böyle olmuş. </st><st c="14099">Bu üç koç yiğit, olanı biteni bir hafta kimseye anlatmadılar. </st><st c="14161">Her ne kadar sorsak, sıkıştırsak da, üstünkörü şöyle diyorlar:</st></p>
			<p><st c="14223">– İyinin kadri bilinmezmiş, şu bizim kazamızda bir insan mı var... </st><st c="14291">Hasedinden çatlayacak hepsi. </st><st c="14320">Bir Zübükzade’yi çekemiyorlar yahu... </st><st c="14358">Neymiş sanki, evliya gibi bir adam. </st><st c="14394">Fakire fukaraya iyilik ediyor, günahı da bu...</st></p>
			<p><st c="14440">Bir hafta geçende, Kör Nuri olanı biteni anlattı. </st><st c="14491">Üç koç yiğit elde silah kapıdan içeri girince, Zübükzade merdiven başında bunları görüyor. </st><st c="14582">Daha onlar ağızlarını açmadan,</st></p>
			<p><st c="14612">– Hoşgeldiniz ağalar, diyor, candarma kumandanı sizden az önce geldi. </st><st c="14683">Şu odada beni bekliyor. </st><st c="14707">Bir haceti var besbelli. </st><st c="14732">İlkin onun işini görelim sizi de dinleriz.</st></p>
			<p><st c="14774">Bu üç koç yiğidi, candarma kumandanının beklediği odanın bitişiğindeki odaya alıyor. </st></p>
			<p><st c="14860">Kör Nuri diyor ki:</st></p>
			<p><st c="14878">– Yahu bikez herif candarma kumandanı der demez, benim ayaklarımın bağı çözüldü. </st><st c="14960">Yüzbaşı çıkar da bizi ellerimizde keski, koca makas, saldırma görürse, çizmesinin altına alır, eze eze yol keçesi eder. </st><st c="15080">Alucan muhtarı Sabri Ağaya baktım, korkudan herifin çenesi atıyor. </st><st c="15147">Dişleri de takma olduğundan, ağzının içinde zıngır zıngır bir ses... </st><st c="15216">Terzi Cemal’i dersen, benzi kül gibi olup, kuru döşeme tahtasına çökmüş. </st><st c="15289">Anladığım doğruysa, candarma kumandanının adını duyar duymaz altına kaçırdığından, ayakta duramamış. </st><st c="15390">Biz odaya girdik, kapıyı kapadık, bekliyoruz. </st><st c="15436">Yandaki odadan onların konuşmaları geliyor.</st></p>
			<p><st c="15479">Zübükzade İbraam Bey dik dik konuşuyor, yüzbaşı alttan alıyor.</st></p>
			<p><st c="15542">– Peki yüzbaşım, sen o hususu hiç merak etme... </st><st c="15591">Ben seni dediğin yere tayin ettireceğim. </st><st c="15632">Yazarım arkadaşlara. </st><st c="15653">Daha olmadı, kalkar kendim giderim Ankara’ya... </st><st c="15701">Gözümün içine bakıyorlar ki, bir iş desem de yapsınlar diye... </st><st c="15764">Hepsi hatırımı sayar... </st><st c="15788">Eh, partiye emeğimiz çok geçti. </st><st c="15820">Ben senin dediğini yaparım. </st><st c="15848">Seni tayin ettireceğim. </st><st c="15872">Yalnız benim de senden bir isteğim var...</st></p>
			<p><st c="15913">– Ne demek İbraam Bey, buyur, emret allaşkına... </st><st c="15963">Can baş üstüne...</st></p>
			<p><st c="15980">– Bak yüzbaşı! </st><st c="15996">Bu bizim insanımıza hiçbir sert muamele yok. </st><st c="16041">İstemem. </st><st c="16050">Ben buradayken, kanunsuz hiçbişey istemem. </st><st c="16093">Anladın mı? </st><st c="16105">Bunu gedikline de böylece söyle. </st><st c="16138">Buranın insanı gariptir. </st><st c="16163">Ezdirmem. </st><st c="16173">İşte bu kadar!.. </st><st c="16190">Sen o kendi işin için hiç sıkılma. </st><st c="16225">Onu oldu bil. </st><st c="16239">Hatta burdan gidince başın sıkışırsa, olur a insan hali, başına bir dert gelirse, hemen bana bildir. </st><st c="16340">Bir haksızlığa uğrarsan, terfiin merfiin gecikirse... </st><st c="16394">Yaz. </st><st c="16399">Yaptırmak boynuma borç...</st></p>
			<p><st c="16424">– Sağol İbraam Bey...</st></p>
			<p><st c="16446">– Hadi şimdi gülegüle... </st><st c="16472">Hemşeriler gelmiş, hacetleri var.</st></p>
			<p><st c="16505">Yüzbaşı dua ede ede gitmiş. </st><st c="16534">İçerdekiler, bu konuşmayı böylece duyunca,</st></p>
			<p><st c="16576">– Aman, demişler, biz ne ettik yahu... </st><st c="16616">İbraam Beyimiz candarma kumandanına böyle derse, bize ne demez... </st><st c="16682">Tuuu...</st></p>
			<p><st c="16689">Alucanlı Sabri Ağa, saldırmasını kuşağının arasına sokmuş hemen. </st><st c="16755">Kör Ali, upuzun demir keskiyi sokacak biyer bulamayınca, kapının arkasına gizlemiş. </st><st c="16839">Terzi Cemal şaşkınlıktan koca terzi makası elinde, kalakalmış.</st></p>
			<p><st c="16901">– Hoşgeldiniz ağalar! </st><st c="16924">diye Zübükzade içeri girmiş, bir de elinde koca makası görünce,</st></p>
			<p><st c="16987">– Ulan Terzi Cemal, o elindeki ne? </st><st c="17023">diye sormuş.</st></p>
			<p><st c="17035">Terzi Cemal,</st></p>
			<p><st c="17048">– Elbisen ney eskimiştir İbraam Bey, ölçünü almaya geldim, demiş.</st></p>
			<p><st c="17114">Bak sen şu şaşkınlığa, makasla ölçü alacak heyri... </st></p>
			<p><st c="17167">Zübük,</st></p>
			<p><st c="17173">– Ben elbise istemem, bütün kazancımızı sana mı yatıracağız? </st><st c="17235">Lakin anam kadına bir manto ister. </st><st c="17270">Ona dik iyi bir manto... </st><st c="17295">demiş.</st></p>
			<p><st c="17301">Sonra Alucanlı’ya dönmüş:</st></p>
			<p><st c="17327">– Senin iş oluyor Sabr’ağa... </st><st c="17358">Köylüye müjdeyi ver. </st><st c="17379">Yaylayı köyün malı bilsinler.</st></p>
			<p><st c="17408">Sabri Ağa, yavaşçacık, kimseye göstermeden, peyke minderinin altına beşyüz lirayı sürmüşmüş. </st><st c="17502">Kör Nuri’yi dersen, o,</st></p>
			<p><st c="17524">– Benim hiçbir derdim yok İbraam Beyim, diyor, hemşeriler ziyaretine gelirken gördüm, bir hal hatır sorayım diye ben de onlara katıldım. </st><st c="17662">Nasılsın, iyisin ya... </st><st c="17685">Oh, oh, Allah daha iyi etsin. </st><st c="17715">Sen iyiysen, biz daha iyiyiz...</st></p>
			<p><st c="17746">Bunlar kıçlarına bakarak evden çıkıyorlar. </st><st c="17790">Biz bu işin nasıl olup bittiğini gene öğrenemeyecektik ya, bir tesadüf... </st><st c="17864">Süvari candarma askerinin biri, Kör Nuri’nin dükkânına gelmiş, mahmuz demiri bozulmuş, onu onarttırmış. </st><st c="17968">Laf arasında, candarma kumandanının izinli olduğunu söyleyince, Kör Nuri aymış.</st></p>
			<p><st c="18047">– Aman izinli mi? </st><st c="18066">Deme... </st><st c="18074">İzine yeni mi gitti?</st></p>
			<p><st c="18094">– Ne yenisi, bugün yirmialtı gün oldu. </st><st c="18134">Bir ay izinli. </st><st c="18149">Nerdeyse dönecek...</st></p>
			<p><st c="18168">– Yahu, geçen hafta Zübükzade İbraam Beyin evindeydi...</st></p>
			<p><st c="18224">– Sen ya esrar içmişsin, ya rüya görmüşsün...</st></p>
			<p><st c="18270">Gördün mü sen Zübük’ün hünerini. </st><st c="18304">İçerki odada, kendi kendine mahsustan bağıra bağıra konuşurmuş Bey. </st><st c="18372">Sözde candarma kumandanıyla konuşuyor. </st><st c="18411">Sonra sesini değiştirir, candarma kumandanı olur, kendi kendiyle konuşurmuş. </st><st c="18488">Canını almaya gelen bizim üç koç yiğidi işte böyle kandırmış. </st><st c="18550">Herifler hak istemeye gitmişler. </st><st c="18583">Bir de üste vermemişler mi? </st><st c="18611">Terzi Cemal, Zübük’ün anasına bir manto dikmiş, Alucan muhtarı, minderin altına beşyüz daha sürmüş. </st><st c="18711">Kör Nuri de dört tane kapaklı sahan hediye etmiş.</st></p>
			<p><st c="18760">Yani uzun lafın kısası, diyeceğim şu ki, bir ordu asker üstüne yürüse, bu Zübükzade,</st></p>
			<p><st c="18845">– Aman aslanlar, sizin kumandan paşanız benim canciğer ahbabım, söyleyeyim de hepinizi onbaşı yapsın... </st><st c="18950">diyerek askerlerin ellerindeki silahları, hem de kendisi istemeden rüşvet diye bıraktırır. </st></p>
			<p><st c="19041">Azrail, bu herifin canını almaya gelse, kendi canını kurtarmak için pabucunun tekini bırakır da zor kaçar. </st><st c="19148">Bey, böyle bir namussuzun eşi benzeri nerde görülmüş...</st></p>

	 </section>
  <div id="charCountTotal" value="19203"></div></body>
</html>
