<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
      <section>
			<h1><st c="0">MERHABA KAYMAKAM BEY</st></h1>
			<h2><st c="21">Aklı Evvel Bedir Hocanın oğlu Kara Bela şöyle anlatıyordu:</st></h2>
			<p><span><st c="80">Z</st></span><st c="82">übükzade İbraam Beyin evi, Çiftverenoğlu Hamza Beyin evine bitişiktir. </st><st c="153">O zamanlar Hamza Bey belediye reisiydi. </st><st c="193">Zübükzade İbraam Beyle araları iyice açık. </st><st c="236">İkisi de bir partiden ama, ona ne bakarsın sen, birbirlerine can düşmanı olmuşlar. </st><st c="319">Zübükzade, belediye reisi olmak ister. </st><st c="358">Hamza Bey de belediye reisliğini elinden kaptırmak istemez. </st><st c="418">Birbirlerine düşmanlıkları işte bundan...</st></p>
			<p><st c="459">Bir sabah erkenden Hamza Beyin oğlu bizim eve geldi:</st></p>
			<p><st c="512">– Fırla arkadaş, fırla!.. </st><st c="539">Seyir var, görmeler ister...</st></p>
			<p><st c="567">– Ulan ne seyri, sabahın bu vakti seyir mi olurmuş?</st></p>
			<p><st c="619">– De ki sinema, de ki tiyatro... </st><st c="653">Gel de bir gör hele arkadaş...</st></p>
			<p><st c="683">Ben hemen davrandım, pantolu ayağıma çekip ardına düştüm... </st><st c="744">Bunların evine gittik. </st><st c="767">Beni odunluğa soktu:</st></p>
			<p><st c="787">– Şu deliğe gözünü uydur da dikizle!</st></p>
			<p><st c="824">Bağdadiye tahtalarını söküp iki evin ara duvarına bir delik açmış. </st><st c="892">Zübükzadelerin mutfağı tabak gibi görünüyor. </st><st c="937">İbraam Beyin karısı, anası, kız kardeşi, mutfakta harıl harıl bir işler yapıyorlar.</st></p>
			<p><st c="1020">– Beni bunun için mi çağırdın? </st><st c="1052">Elin namahremini gözetlemek delikanlılığa yaraşır mı? </st><st c="1106">diye buna çıkıştım.</st></p>
			<p><st c="1125">– Dur hele arkadaş... </st><st c="1148">Bunda namahremlik yok. </st><st c="1171">Gözünü ayırma, seyir nerdeyse başlar...</st></p>
			<p><st c="1210">Demeye kalmadı, Zübükzade’nin sesini duyduk. </st><st c="1256">Yukarı kattan bağırıyor:</st></p>
			<p><st c="1280">– Karııı, karı... </st><st c="1299">Ulan karı! </st><st c="1310">Şart olsun seni saçlarından asarım. </st><st c="1346">Ulan, ben sana bir haftadır hükümet gelecek demiyor muyum? </st><st c="1405">Hükümet, Zübükzade’nin misafiri... </st><st c="1440">N’olacak şimdi? </st><st c="1456">Kebaplar hani? </st><st c="1471">Toklu çevirmesi nerde?</st></p>
			<p><st c="1493">Zübükzade İbraam bağıra bağıra merdivenlerden indi. </st><st c="1546">Karısını bırakıp kız kardeşine döndü:</st></p>
			<p><st c="1583">– Kız şaşkın, ne dinelip duruyorsun?.. </st><st c="1623">Ayağını eteğine dolaştırıp ortada dolanma! </st><st c="1666">Hükümet, ağanın evinde konaklayacak diyorum sana. </st><st c="1716">Halıları, kilimleri sil süpür. </st><st c="1747">Misafir odasını derle topla. </st><st c="1776">Yorganı, döşeği hep elden geçir.</st></p>
			<p><st c="1808">Cebinden yazılı bir kâğıt çıkartıp kız kardeşine uzattı:</st></p>
			<p><st c="1865">– Sen bunu gördün mü, sen bunu yavrum?</st></p>
			<p><st c="1904">Kız,</st></p>
			<p><st c="1909">– Gördüm, dedi.</st></p>
			<p><st c="1925">Hamza Beyin oğlu kulağımın dibine girmiş,</st></p>
			<p><st c="1967">– Bir haftadır bu iş böyle işte. </st><st c="2001">Her sabah kıza bu mektubun başlığını okutur... </st><st c="2048">diye fısıldadı.</st></p>
			<p><st c="2063">Zübükzade, kardeşine bağırdı:</st></p>
			<p><st c="2093">– Oku şunu!.. </st><st c="2108">Yoksa biz seni ilk’in dördüne kadar boşuna mı mektebe gönderttik? </st><st c="2174">Oku da bak, ağana mektup nerden geliyormuş...</st></p>
			<p><st c="2219">Kız aldı eline mektubu, okumaya çalışıyor ama bitürlü sökemiyor.</st></p>
			<p><st c="2284">– Tıbımım... </st><st c="2298">diye bir ses çıkardı.</st></p>
			<p><st c="2319">Zübükzade İbraam çok kızdı:</st></p>
			<p><st c="2347">– Doğru oku!.. </st><st c="2363">Sana ben bunu ezberletmedim mi?</st></p>
			<p><st c="2394">– Tıbımım mıydı, tebemim miydi, neydi?</st></p>
			<p><st c="2433">– Elinin körüydü. </st><st c="2452">Avanak! </st><st c="2460">Ulan, burda gördüğün hükümetin baş harfleri. </st><st c="2505">Söyle pekiy, nesi?</st></p>
			<p><st c="2523">– Hükümetin baş harfleri...</st></p>
			<p><st c="2551">– Bak iyi dinle. </st><st c="2569">Yarın sabah gene soracağım. </st><st c="2597">Bilmezsen gözünü patlatırım. </st><st c="2626">Bak buraya... </st><st c="2640">“Te” demek, “Türkiye” demek... </st><st c="2671">“Be” demek, “Büyük” demek... </st><st c="2700">“Me” demek, “Millet” demek... </st><st c="2730">Tekrar “Me” demek, “Meclisi” demek... </st><st c="2768">“Tebememe” demek, “Türkiye’nin Büyük Millet Meclisi” demek... </st><st c="2830">Yani, hükümet demek, devlet demek, vatan ve millet ve herbişey demek, hükümetin baş harfleri... </st><st c="2926">Ben şunu sana her sabah öğretmiyor muyum? </st><st c="2968">Söyle şimdi. </st><st c="2981">Ağana nerden mektup geliyor?</st></p>
			<p><st c="3009">– Hükümetten!</st></p>
			<p><st c="3023">– Aferin. </st><st c="3034">Hükümetin baş harfleri ne?</st></p>
			<p><st c="3060">– Tebememe...</st></p>
			<p><st c="3074">– İyi. </st><st c="3082">Ne demek, söyle bir bir...</st></p>
			<p><st c="3108">– “Te” demek, Türkiye demek, “Be” demek, büyük demek, “Me” demek, meme, meme... </st><st c="3189">millet memleket demek...</st></p>
			<p><st c="3213">Zübükzade İbraam kızdı, kendi kendine söylenmeye başladı:</st></p>
			<p><st c="3271">– Hey Allahım, sen bilirsin... </st><st c="3303">Ben bu akılsız karılarla n’ideceğim yahu? </st><st c="3345">İstikbalimle oynuyor bunlar benim. </st><st c="3380">Yarın milletvekili olduk diyelim. </st><st c="3414">Ankara’ya götürür de bu karıları kime gösteririm.</st></p>
			<p><st c="3463">Bu sefer de anasına döndü:</st></p>
			<p><st c="3490">– Anne, anne, sen hiç hükümet gördün mü?</st></p>
			<p><st c="3531">– Görmedik, sayende göreceğiz onu da...</st></p>
			<p><st c="3571">– Sen değil, daha bu kasaba bile görmedi hükümeti. </st><st c="3623">Oğlunun sayesinde buranın fakir fukara milleti hükümet görecek.</st></p>
			<p><st c="3686">Mektubu, pijama ceketinin cebine koyup,</st></p>
			<p><st c="3726">– Kahvemi getirin benim, diye bağırıp sokağa çıktı.</st></p>
			<p><st c="3778">Hamza Beyin oğluna,</st></p>
			<p><st c="3798">– Arkadaş, herif pijamayla fırladı, nereye gider böyle? </st><st c="3855">diye sordum.</st></p>
			<p><st c="3867">Hamza Beyin oğlu,</st></p>
			<p><st c="3885">– Asıl seyir bundan sonra... </st><st c="3915">dedi.</st></p>
			<p><st c="3920">Zübükzade bizi görmesin diye, Çiftverenoğulları’nın evinin arka kapısından çıktık. </st><st c="4004">Tüccardan Emin Efendinin dükkânının köşesine siper olup seyre başladık... </st><st c="4078">Zübükzade, kapısının önüne iki sandalye atmış. </st><st c="4125">Birine oturmuş, birine ayağını dayamış. </st><st c="4165">Ayağında rugan terlik, sırtında pijama, omzunda ceket... </st><st c="4222">Kahveyi içip fincanı iskemleye koymuş. </st><st c="4261">Bir elinde cıgara, bir elinde tespih... </st><st c="4301">Zübükzade İbraam Beyin tespihinin şakırtısı, kasabanın ötey başından duyulur.</st></p>
			<p><st c="4378">– Bu deliyi mi seyredeceğiz?.. </st><st c="4410">Bırak şunu, kahveye gidelim, dedim.</st></p>
			<p><st c="4445">– Dur arkadaş, bekle... </st><st c="4470">Esas seyir, bundan sonra başlayacak. </st><st c="4507">Sen burdan kıpırdama... </st><st c="4531">Ben bir koşu gidip kahvedeki arkadaşları çağırayım...</st></p>
			<p><st c="4584">Seğirtti gitti. </st><st c="4601">Çok geçmedi, beş on delikanlı toplaşmışlar, soluya soluya koşarak geldiler. </st><st c="4677">Duvarın köşesine hep siper olduk. </st><st c="4711">Zübükzade’nin sırtı bize dönük olduğundan siperimiz gayet iyi...</st></p>
			<p><st c="4775">– N’olacak? </st><st c="4788">diye Reis’in oğluna soruyoruz.</st></p>
			<p><st c="4818">– Durun durun, bekleyin az, şimdik görürsünüz... </st><st c="4868">diyor.</st></p>
			<p><st c="4874">Derken Zübükzade İbraam Bey yerinden doğrulup, sağ eliyle de yerden bir temenna çakarak,</st></p>
			<p><st c="4963">– Ve aleykümselaaam Hâkim Bey... </st><st c="4997">diye var sesiyle bağırmaz mı?</st></p>
			<p><st c="5026">Aman bu ne iş?.. </st><st c="5044">Karşısında kimse yok, herif havaya selam veriyor. </st><st c="5094">Zübükzade’nin evini bilirsiniz. </st><st c="5126">Karşı sırasında ev mev yok... </st><st c="5156">Yolun karşı yanı, Kamışlık Çayına inen yamaç...</st></p>
			<p><st c="5203">– Kime selam verir bu herif? </st><st c="5233">dedikse de o, elini dudağına götürüp,</st></p>
			<p><st c="5270">– Susun arkadaşlar, bizi duymasın... </st><st c="5308">Seyir başladı, arkasını görün... </st><st c="5341">dedi.</st></p>
			<p><st c="5346">Derken Zübükzade bir daha yekinip,</st></p>
			<p><st c="5381">– Ve aleykümselaaam Reis Bey... </st><st c="5414">diye feryadı bastı.</st></p>
			<p><st c="5433">– Kimi selamlıyor yahu? </st><st c="5458">diye sorduk.</st></p>
			<p><st c="5470">Hamza Beyin oğlu,</st></p>
			<p><st c="5488">– Belediye Reisini selamlıyor... </st><st c="5522">dedi, babama selam verdi, duydunuz ya... </st><st c="5563">Babam yataktan çıkmadı arkadaş. </st><st c="5595">Bu Zübükzade evliya olmuş, gözleri duvar ötesindekileri, yorgan altındakileri görür...</st></p>
			<p><st c="5681">Zübükzade, durup durup selamı basıyor:</st></p>
			<p><st c="5720">– Merhaba Başkâtip Bey... </st><st c="5747">Merhaba... </st><st c="5758">Olur Başkâtip Bey... </st><st c="5779">Bir boş vaktim olursa rahatsız ederim. </st><st c="5818">Gülegüle...</st></p>
			<p><st c="5829">Bizi bir gülmedir aldı. </st><st c="5854">Herif, göz göre göre havayı selamlıyor.</st></p>
			<p><st c="5893">– Vay Müdür Bey, sabah şerifin hayır olsun... </st><st c="5940">İyilik sağlık, seni sormalı. </st><st c="5969">Olur olur, hiç merak etme, senin o işini halledeceğiz...</st></p>
			<p><st c="6025">Reis’in oğlu,</st></p>
			<p><st c="6039">– Ortaokulun müdürünü selamladı, dedi.</st></p>
			<p><st c="6078">– Nerden bildin?</st></p>
			<p><st c="6095">– Ben artık alıştım oğlum, selamını dinleye dinleye ben de Zübükzade gibi, hayallerini görmeye başladım.</st></p>
			<p><st c="6200">Zübükzade, yerden bir temenna daha çakıp havayı bir daha selamladı:</st></p>
			<p><st c="6268">– Merhabaaa Kaymakam Bey, merhaba... </st><st c="6306">Ne var ne yok... </st><st c="6323">Bizde iyilik sağlık... </st><st c="6346">Olur olur... </st><st c="6359">Sen hiç merak etme o işi... </st><st c="6387">Ankara’ya yazdım, cevabını bekliyorum.</st></p>
			<p><st c="6425">Zübükzade İbraam Bey, kasabada adı geçen adam bırakmadı, hepsinin selamını aldı, kabul etti. </st><st c="6519">Demek bizim kasabanın ileri gelenleri, her sabah bu Zübükzade’nin kapısı önünden asker bölüğü gibi geçer, tekmil verip selam durur.</st></p>
			<p><st c="6650">Neden mi havayı selamlar? </st><st c="6677">Allah Allah, besbelli canım... </st><st c="6708">Zübükzade’nin itibarı yüksek denecek. </st><st c="6746">Baksana Bey, kasabanın memuru amiri, ağası eşrafı sabah sabah kapısının önünden geçiyor. </st><st c="6835">Hepsi de Zübükzade’yi sayıp ona selam veriyor. </st><st c="6882">İşte sağlık merkezinin doktoru geçti, posta müdürü geçti, maarif memuru geçti... </st><st c="6963">Selam vermeyen mi kaldı? </st><st c="6988">“Ve aleykümselaaam...” diye karga gibi bağırıyor ki, içerde karısı, anası, kız kardeşi duysun. </st><st c="7083">Evin sokağa bakan pencerelerinin perdelerini sıkı sıkı kapattırmış. </st><st c="7151">Karıları, sokak üstündeki odalara sokmaz ki, biri de pencereden bakıp, Zübükzade’nin havayı selamladığını görsün... </st><st c="7267">Zübükzade’nin selam verirken sesini, arka sokağın evlerinde oturanlar bile duyarlar.</st></p>
			<p><st c="7351">Bey, bu bizim Zübükzade’miz, böyle bir Zübükzade... </st><st c="7404">Ankara’ya gidip de bilmediği bir otelde kalsa, sabah sabah başını pencereden sokağa sarkıtır, “Ve aleykümselaaam, Başvekil Bey,” diye bağırır da, otelciyi de, oradakileri de başvekilin arkadaşı olduğuna inandırır.</st></p>
			<p><st c="7617">Bu Zübükzade, memleketimizin bir yüzkarası ama, neylersin Bey, bikez mevcut bulunmuş; atsan atılmaz, satsan satılmaz. </st><st c="7736">İster istemez çekeceğiz bu namussuzu. </st><st c="7774">Başka hiçbir umarımız yok...</st></p>
		</section>
  <div id="charCountTotal" value="7802"></div></body>
</html>
