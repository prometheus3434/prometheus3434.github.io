<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
	    <section>
			<h1><st c="0">BÖYLE İNEĞİN BÖYLE DANASI OLUR</st></h1>
			<h2><st c="31">Gedikli İhsan Efendi şöyle anlatıyordu:</st></h2>
			<p><span><st c="71">B</st></span><st c="73">endeniz askerim. </st><st c="90">Tastamam otuzdört yıl askeriyede hizmetim var... </st><st c="139">Memleketin gezip görmediğim köşesi bucağı kalmadı. </st><st c="190">Elimden binlerce erat geldi geçti. </st><st c="225">Haddim olmayaraktan adam sarrafıyımdır. </st><st c="265">Kendimi hani methetmek gibilerden olmasın, bir adamın suratına bir baktım mı, ne mal olduğunu şıp diye anlarım. </st><st c="377">Kurtuluşu yok, hiç gözümden kaçmaz. </st><st c="413">Biz askeriye ocağında nelerini görmüşüz, kül yutmayız. </st><st c="468">Türlü bin hırsızını, uğursuzunu, ipsizini, sapsızını, kanlı katilini, ip, kazık kaçkınını gördüm. </st><st c="566">Velakin bu bizim Zübük İbraam gibisini ne gördüm, ne de kimse görmüştür. </st><st c="639">Şimdik neme gerek, hakkını yemek olmaz, namussuzluktan, ahlaksızlıktan yana dünya rekoru Zübükzade İbraam’ın üstünde... </st><st c="759">Dünyanın bütün rezilliklerini toplasan, bizim Zübük’ün tırnağı olmaz; anla gayrı... </st><st c="843">Ama kabahat kimde? </st><st c="862">Aklı Evvel Bedir Hoca denen sakallı geyikte... </st><st c="909">Biri partinin ilçe başkanı, öbürü kasabanın belediye başkanı, bu ikisi el ele verip, millete kan kusturdular.</st></p>
			<p><st c="1018">Sen o Hocayı bilir misin, Hocayı... </st><st c="1055">Neden ona Aklı Evvel demişler? </st><st c="1086">Herbişeyi bilir de ondan... </st><st c="1114">Şeytanın çiftleştiği kuytu deliği bilir. </st><st c="1155">Yalnız bir bilmediği beş vakit namaz. </st><st c="1193">Bir de hoca olacak, nursuz, nuhusetsizin biri...</st></p>
			<p><st c="1241">Bir zamanlar, bizim buraya bir uçak düştü. </st><st c="1285">Ben görmedim ya, gören çok; uçak birden havada patlayıp dumanlar saçarak Hıdırlık’ın ardına düşmüş. </st><st c="1385">Bizim buralılar yakından hiç uçak görmediklerinden, çoluk çocuk yediden yetmişe Hıdırlık’a döküldü. </st><st c="1485">Beri yandan da vilayete bildirildi.</st></p>
			<p><st c="1520">Askeriye kuvvetiyle candarma, düşen uçağı aramaya başladı. </st><st c="1580">Bir hafta aradılar, hiçbişey bulamadılar. </st><st c="1622">Neyse... </st><st c="1631">Bu iş unutuldu gitti.</st></p>
			<p><st c="1652">Elvanlı köyünden bir çoban, davarı otarırken şusanın kıyısında, kırda bir iskelet görüyor. </st><st c="1744">İskeleti ellemeden, koşup candarmaya haber veriyor. </st><st c="1796">İskeleti kasabaya getirdiler. </st><st c="1826">Hatta ben de gördüm, etleri çürüyüp dağılmış, kuru bir iskelet ya, bu neyin iskeleti, hiç belli değil... </st><st c="1931">Sağlık yurdunun doktoru izinli... </st><st c="1965">O zaman hükümet doktoru da göndermemişler. </st><st c="2008">Biz, şırıngacı Haydar deriz, bir sağlık memuru var. </st><st c="2060">O da baktı, iskeletin neyin iskeleti olduğunu anlayamadı. </st><st c="2118">Bizde aklı her bir işe erik kim var? </st><st c="2155">Bedir Hoca... </st><st c="2169">Bir zoru olan, başı sıkışan akıl danışmaya ona gider. </st><st c="2223">“Aklı Evvel” demeleri de ondan. </st><st c="2255">Ne sorsan, altından kalkar. </st><st c="2283">Yıldızları sor bilir, siyaset sor bilir; derin hoca... </st><st c="2338">Hertürlü hastalığın şifası, her bir derdin devası onda...</st></p>
			<p><st c="2395">İskelet kemiklerini toplayıp getirdiler. </st><st c="2437">Kemiklerin başına toplandık. </st><st c="2466">Ben de ordayım. </st><st c="2482">Bedir Hoca besmele çekip kemiklerin başına oturdu. </st><st c="2533">Bir baktı, bir elledi.</st></p>
			<p><st c="2555">– Allahüekber kebiraaa!.. </st><st c="2582">diye bağırdı.</st></p>
			<p><st c="2595">– Nedir, neyin nesidir Hoca? </st><st c="2625">diye sual ettik.</st></p>
			<p><st c="2641">– Hey mübarek şehit!.. </st><st c="2665">dedi.</st></p>
			<p><st c="2670">– Yahu, neyin, nerenin şehidi bu? </st><st c="2705">Harp yok, darp yok, durup dururken bu şehit de şimdi nerden çıktı?</st></p>
			<p><st c="2771">Bedir Hoca, sakalını sıvazlayarak,</st></p>
			<p><st c="2806">– Geçende, dedi, teyyare düşmüştü ya...</st></p>
			<p><st c="2846">– Evet?</st></p>
			<p><st c="2854">– İşte bu kemikler, düşen teyyarenin teyyarecisi... </st><st c="2907">Mübarek şehit!.. </st><st c="2924">Hem de askeriye teyyarecisi...</st></p>
			<p><st c="2954">Evet, bu Aklı Evvel Bedir Hocadaki feraset kimsede bulunmaz. </st><st c="3016">Düşen uçağı bulamamışken, Bedir Hoca, bu uçağın askeriye uçağı olduğunu anladı bir, bu iskeletin şehit pilotun kemikleri olduğunu anladı... </st><st c="3156">iki.</st></p>
			<p><st c="3160">Şimdi ne olacak? </st><st c="3178">Kaymakama, candarmaya duyuruldu. </st><st c="3211">Onlar da vilayete bildirdiler.</st></p>
			<p><st c="3241">Bu işlerden Zübükzade’nin hiç haberi yok. </st><st c="3284">Zübükzade olanları duyunca hop oturup hop kalktı:</st></p>
			<p><st c="3333">– Bana sormadan kendi başınıza ne işler karıştırırsınız... </st><st c="3393">Tuuu... </st><st c="3401">Bir çuval cevizi çürüttünüz. </st><st c="3430">Vilayete hiç de öyle haber verilmeyecekti.</st></p>
			<p><st c="3472">– Ya ne olacaktı?</st></p>
			<p><st c="3490">– Uçağın bizim kasabamız dolaylarında düşmesi ne talih!..</st></p>
			<p><st c="3548">Hiç anlamadık. </st><st c="3564">Birbirimize bakıştık. </st><st c="3586">Ne diyor bu Zübük rezili? </st><st c="3612">Gene ne haltlar karıştırıyor? </st><st c="3642">Uçak, Hıdırlık ardına, bilinmedik biyere düşmüşse bundan bize ne? </st><st c="3708">Bu Zübük’ün gene bir oyunu var ya, ne?</st></p>
			<p><st c="3746">Bedir Hoca,</st></p>
			<p><st c="3758">– Ne gibi bir talih? </st><st c="3780">dedi.</st></p>
			<p><st c="3785">– Bre heyri, ne gibisi var mı? </st><st c="3817">Şehit bizim mübarek toprağımıza düşmüş. </st><st c="3857">Bu bir keramet, bu bir uğur... </st><st c="3888">Ya bir başka kasabaya, ya vilayete düşeydi... </st><st c="3934">Hey akılsızlar, uçak başka bir memleket toprağına düşse, siz şehidi kapıp buraya getireceğiniz, “Şehit toprağımıza indi,” diye ilan edeceğiniz yerde, yemeden içmeden vilayete bildirmişsiniz...</st></p>
			<p><st c="4126">Yahu ne söyler bu Zübük alçağı? </st><st c="4159">Ne kerameti, ne uğuru?</st></p>
			<p><st c="4181">– Bana danışmadan iş yaparsanız işte böyle olur... </st><st c="4233">Hey kart avanaklar! </st><st c="4253">Şehit ne demek, hiç düşündünüz mü? </st><st c="4288">Ulan milyonla lira verseniz, kasabamız için hiç böyle bir reklam yapılabilir miydi? </st><st c="4372">Böyle fırsat ele geçmişken kaçırılır mı koca dangalaklar!..</st></p>
			<p><st c="4431">Allahın Kulu İsmail Efendi,</st></p>
			<p><st c="4459">– Aman İhsan oğlum, ne diyor allasen bu rezil? </st><st c="4507">dedi.</st></p>
			<p><st c="4512">– Ne dediğini hiç anlamadım. </st><st c="4542">Düşen uçak değil, tepemize talih kuşu gelip konmuş da haberimiz yok.</st></p>
			<p><st c="4610">Biz böylece iskeletin başında şaşıp kalmışken, bir candarma koşarak geldi:</st></p>
			<p><st c="4685">– Şimdi Kaymakam Beye validen telefon geldi, şehidi vilayete istiyorlar.</st></p>
			<p><st c="4758">Bunu duyunca Zübük alçağı, “Heyvaah!” diyerek diz dövmeye başladı. </st><st c="4826">Sonra da,</st></p>
			<p><st c="4835">– Bakalım, işlediğiniz haltı şimdi nasıl onaracağız!.. </st><st c="4891">dedi.</st></p>
			<p><st c="4896">Kemiklerin başına iki nöbetçi bıraktık, parti merkezine gittik. </st></p>
			<p><st c="4961">Zübükzade, parti il başkanına açtı telefonu:</st></p>
			<p><st c="5005">– Bizim toprağımıza inen şehidin naaşını hiçbir vakit vilayete kaptırmayız. </st><st c="5082">Bunu böylece benim tarafımdan valiye söyle... </st><st c="5128">Deki, şehidin defin merasimi kasabamızda icra kılınacak ve türbesi de kasabamıza yapılacaktır. </st><st c="5223">Bunu böylece bileler!.. </st><st c="5247">Halkımız, şehidimize misli görülmedik bir merasim yapacaktır. </st><st c="5309">Yarın değil devrisi gün merasim oluyor. </st><st c="5349">Muazzam bir merasim, anladın mı? </st><st c="5382">Vilayetin ve bütün komşu ilçelerin parti teşkilatı, vali bey, erkânı ve de belediye teşkilatı merasime davetlidir. </st><st c="5497">Ben de aha şimdi kaptıkaçtıya atlayıp vilayete geliyorum. </st><st c="5555">Vali beye arz ederim. </st><st c="5577">Şehidi burdan almaya kalkarlarsa, bura halkı protesto edecektir, böylece biline...</st></p>
			<p><st c="5659">Telefonu kapayıp bize döndü:</st></p>
			<p><st c="5688">– Gördünüz mü koca avanaklar!.. </st><st c="5721">Şükür işi düzelttik. </st><st c="5742">Şimdi kolları, paçaları sıvayın. </st><st c="5775">Şehide bir cenaze töreni olacak ki, görülmüş, duyulmuş gibi değil... </st><st c="5844">Çabuk Padişah Topçusu Memet Çavuşa haber uçurun. </st><st c="5893">Hıdırlık topunu atışa hazır etsin!</st></p>
			<p><st c="5927">Çiftverenoğlu Hamza’nın eski yiğitliği kalmamış. </st><st c="5977">Zübükzade’nin huzurunda el pençe divan duruyor.</st></p>
			<p><st c="6024">– Kaç pare atılacak İbraam Bey? </st><st c="6057">diye sorunca Zübük celallendi:</st></p>
			<p><st c="6087">– Hey evi yıkılası, kaç pare olur mu len?.. </st><st c="6132">Şehit cenazesi bu... </st><st c="6153">Paresi maresi yok, sabahtan top cayırtıya başlayacak, akşam ezanı okunasıya gümbürtü eksik olmayacak. </st><st c="6255">Belediye ambarından takı çıkarıp kurun! </st><st c="6295">Yazılı bezleri onarın, yollara gerin! </st><st c="6333">Herbiyanı iyice donatın! </st><st c="6358">Ben aha şimdi vilayete gidiyorum. </st><st c="6392">Dönüşümde, hiçbir eksiklik istemem. </st><st c="6428">Herbişey tamam olmalı. </st><st c="6451">Vakit kalaydı Ankara’dan büyükleri de çağırırdık. </st><st c="6501">Gördünüz mü şu işi! </st><st c="6521">Allah yardımcımız oldu da teyyare topraklarımıza düştü. </st><st c="6577">Hele bir yüzümüzün akıyla şu töreni becerelim, bütün memleket bizim kasabamızı, bizi konuşacak. </st><st c="6673">Adımız ve sesimiz radyolarda, gazetelerde duyulacak. </st><st c="6726">Şehidin türbesi de üstüne cabası... </st><st c="6762">Ben gidiyorum.</st></p>
			<p><st c="6776">O gidiyorum dedi, biz arkasını bırakmadık. </st><st c="6820">İlkin kaymakama varıldı. </st><st c="6845">Zübükzade’nin yanında kaymakamın maymakamın adı okunmaz oldu gayrı... </st><st c="6915">Zübük ne dese, ne buyursa o olur. </st><st c="6949">Kaymakam, Zübük’ün sanki hizmet eri. </st><st c="6986">Kaymakama yapacağı işleri bir bir anlattı. </st><st c="7029">Ordan candarmaya gidildi. </st><st c="7055">Candarma kumandanına da buyrultusunu verdi. </st><st c="7099">Kaptıkaçtıya atlayıp gitti. </st><st c="7127">Onun ardından biz işe giriştik. </st><st c="7159">Kasaba ayağa kalktı.</st></p>
			<p><st c="7179">Tüccardan Emin Efendi,</st></p>
			<p><st c="7202">– Arkadaşlar, diyor, Zübükzade İbraam Beyin dediği gibi, biz hakikat avanaklarız. </st><st c="7285">Toprağımızdan gömü çıksa, töbe, değerini bilmeyeceğiz de çöplüğe atacağız. </st><st c="7360">Yahu, sağolsun İbraam Bey olmasa, az kala şehidi elimizden vilayete kaptıracaktık. </st><st c="7443">Biz avanak değiliz de neyiz?</st></p>
			<p><st c="7471">Başını döndürmüş, gözümün içine bakıyor. </st></p>
			<p><st c="7513">Ben de,</st></p>
			<p><st c="7520">– Evet avanağız ki, hemi de hiç su katılmamış... </st><st c="7570">Halisinden avanak... </st><st c="7591">Kasabamızda bir şehit türbesi bize ne şeref... </st><st c="7638">Bereket Zübükzade’nin aklı çabuk yetişti, dedim.</st></p>
			<p><st c="7686">Biz hazırlığı bitirdik. </st><st c="7711">Devrisi gün cenaze töreni olacaktı. </st><st c="7747">Velakin Zübükzade vilayetten dönmedi. </st><st c="7785">O dönmeyişin, biz bir başımıza hiçbir iş kotaramayız.</st></p>
			<p><st c="7838">Vilayet parti merkezine telefon ettik, İbraam Beyle konuştuk ve sorduk:</st></p>
			<p><st c="7910">– Cenaze ne olacak?</st></p>
			<p><st c="7930">– Cenaze mi? </st><st c="7944">Ne cenazesi? </st><st c="7957">Cenaze dediğiniz kurumuş iskelet. </st><st c="7991">Bozulmaz, kokmaz. </st><st c="8009">Ankara’ya şifre yazıldı, törene hükümetten heyet de gelecek. </st><st c="8070">Siz iskeleti iyi muhafaza edin!</st></p>
			<p><st c="8101">– İskeletin muhafazasından ne olur, duruyor...</st></p>
			<p><st c="8148">Zübükzade telefonda haykırdı:</st></p>
			<p><st c="8178">– Muhafaza edin diyorum. </st><st c="8204">Gece ve gündüz başında nöbetçi eksik olmayacak, candarmaya söyleyin! </st><st c="8273">Bu memlekette hiç muhalif yok gibi konuşursunuz. </st><st c="8322">Siz o Avukat Burhan’ı bilir misiniz, Avukat Burhan’ı?.. </st><st c="8378">Elinizden cenazeyi kapar alır da, şerefini muhaliflere mal eder. </st><st c="8443">Biz bulduk, aman kaptırmayın!..</st></p>
			<p><st c="8474">Yahu, bu Zübük’teki ne akıl. </st><st c="8504">Dediği doğru. </st><st c="8518">Kasabada şehide cenaze merasimi yapılacak, kasabamızın namı alıp yürüyecek diye muhalifler kıskançlıklarından çatlayacaklar... </st><st c="8645">Uçak bu, kırk yılın başı bu toprağa düşmüş.</st></p>
			<p><st c="8688">Neyse bizim Zübük döndü. </st><st c="8714">İşler yolundaymış. </st><st c="8733">Ertesi gün öğlen tören olacak... </st><st c="8766">Kasaba donandı. </st></p>
			<p><st c="8782">Kasap Osman,</st></p>
			<p><st c="8794">– İbraam Bey, kurban istemez mi? </st><st c="8828">diye sordu. </st></p>
			<p><st c="8840">Zübük,</st></p>
			<p><st c="8846">– Git işine, dedi, kurbanmış. </st><st c="8877">Senin kurbanlık kaç malın var. </st><st c="8908">Yarın vilayetten kurbanlık geliyor ki, görünce aklınız durur.</st></p>
			<p><st c="8969">Evet, aklımız durdu. </st><st c="8991">Ertesi gün, kuşluktan kasabaya kamyonlar doldu. </st><st c="9039">Bu kamyonlarda ne var bilir misiniz? </st><st c="9076">Sığır, camuş, düve ve davar... </st><st c="9107">Kamyonlar dolusu geliyor. </st><st c="9133">Kamyonun biri gelip biri dönüyor. </st><st c="9167">Kamyonun birinden davarlar boşaltılıyor, sığır yüklü öteki kamyon geliyor. </st><st c="9242">Öğlene kadar kamyonlar bizim kasabaya kurbanlık mal taşıdı. </st><st c="9302">Bunca hayvan nerden gelir? </st><st c="9329">Bizim ilçenin bütün hayvanları, bunların yarısı değil. </st><st c="9384">Alana sığır, davar, camuş doldu taştı. </st></p>
			<p><st c="9423">Zübükzade’ye,</st></p>
			<p><st c="9436">– Bu nedir? </st><st c="9449">diye sorduğumuzda,</st></p>
			<p><st c="9467">– İşte kurbanlık mal!.. </st><st c="9492">dedi.</st></p>
			<p><st c="9497">Yahu biz bunları kesmeye kasap yetiremeyiz... </st><st c="9544">Gayrı her kafadan bir ses çıkıyor. </st></p>
			<p><st c="9579">Kimi,</st></p>
			<p><st c="9584">– Yaşadık, diyor, millet kurban etinden gık diyecek. </st><st c="9638">Varolsun İbraam Beyimiz...</st></p>
			<p><st c="9664">Kimisi,</st></p>
			<p><st c="9672">– Bu kadar et dünyada yenmez, diyor, yazık canım etleri kokutacağız. </st><st c="9742">Hiç mi değil sucuk ney yapılsa da ziyanlık olmasa...</st></p>
			<p><st c="9794">Baktım Çiftverenoğlu Hamza Bey kötü kötü düşünüyor.</st></p>
			<p><st c="9846">– Ne düşünüyorsun heyri? </st><st c="9872">dedim.</st></p>
			<p><st c="9878">– Biz düşünmeyelim de kim düşünsün, dedi, bu Zübükzade namussuzunun ettiğini görmez misin?</st></p>
			<p><st c="9969">– Yahu, ne oldu? </st><st c="9987">Bu bizim millete iyilik de mi yaramaz!.. </st><st c="10028">Bize kalaydı kurbanlık bir kelebekli koyun bulamazdık. </st><st c="10083">Namussuz, herneyse, herif becerikli... </st><st c="10122">Bir salhanelik davarı alana yığdı. </st><st c="10157">Bu kadar kurban etini bir ordu bir ay yese tüketemez. </st><st c="10211">Daha biz Allahtan belamızı mı isteriz! </st><st c="10250">dedim.</st></p>
			<p><st c="10256">Çiftverenoğlu,</st></p>
			<p><st c="10271">– Bre kardaş, dedi, senin aklın işte onca erer. </st><st c="10320">Şu kart öküzün aklı kadar akıl var mı sizde? </st><st c="10365">Hey beyinsiz! </st><st c="10379">Ulan, bunca sığırın, davarın parasını kim ödeyecek? </st><st c="10431">Hiç düşünmez misin? </st><st c="10451">Kimimiz kavurma kuralım, der, kimimiz sucuk yapalım... </st><st c="10506">Kör gırtlağınızdan başka düşündüğünüz yok. </st><st c="10549">Pekiy, bu kurbanların parasını kim ödeyecek?</st></p>
			<p><st c="10593">Allah Selamet Versin Murtaza Efendi,</st></p>
			<p><st c="10630">– Sahi yahu, dedi, bunların parası nerden çıkacak? </st><st c="10682">Ulan battık, ulan yandık, ulan bittik...</st></p>
			<p><st c="10722">Çiftverenoğlu,</st></p>
			<p><st c="10737">– Hele aklınızı toparladınız, dedi, yandık ki, hemi de nasıl... </st><st c="10802">Bu kasaba insanlarının tüm parasını toplayıp alsan, bu kurbanlıkların parası ödenmez. </st><st c="10888">Belediye iflas edecek, etti bile...</st></p>
			<p><st c="10923">– Pekiy, bu Zübük’ün aklı neresine kaçtı? </st><st c="10966">Kendisi belediye reisi ya... </st><st c="10995">Hiç düşünmez mi bunları?</st></p>
			<p><st c="11019">– Düşünmez. </st><st c="11032">Onun maksadı mebus olmak. </st><st c="11058">Yedi vilayet insanını, hükümet ve parti büyüklerini çağırmış ki onlara gösteriş yapa da mebusluğu kafesleye... </st><st c="11169">O biyol mebus seçildikten kelli, biz geride kurban borcu ödeyelim, ona ne? </st><st c="11244">Anladın mı efendi? </st><st c="11263">Herif göze girecek...</st></p>
			<p><st c="11284">– Ne yapsak?</st></p>
			<p><st c="11297">– Bilmem. </st><st c="11308">Bu kurbanların borcunu biz ödeyemeyeceğimiz gibi çoluğumuz çocuğumuz ödeyemez ve torunlarımız, torunlarımızın torunları ödeyemez. </st><st c="11438">Soyumuz sopumuz ölümüze sövecek. </st><st c="11471">Yandık...</st></p>
			<p><st c="11480">Herkes birbirine, “Ne yapsak?” diye soruyor.</st></p>
			<p><st c="11525">Kadr’efendi,</st></p>
			<p><st c="11538">– Gayrı yapılacağı kalmadı. </st><st c="11567">Elin soysuzunu başa geçirirken düşünmedik de şimdi düşünmesi mi kaldı... </st><st c="11640">İş işten geçti... </st><st c="11658">dedi.</st></p>
			<p><st c="11663">Vızır vızır taksiler geliyor, hususiler geliyor. </st><st c="11713">Bizim bura böyle bir şenlik görmemiş. </st><st c="11751">Ehalinin hiçbişeyden haberi yok, cümbüş ediyor. </st><st c="11799">Derken Bey, vilayetten bir otobüs dolusu askeriye muzıkası gelmedi mi... </st><st c="11872">Vali şöyle biyanda duruyor. </st><st c="11900">Çünkü validen büyükleri var. </st><st c="11929">Zübükzade cibilliyetsizini bir görsen, göğsünü davul gibi şişirmiş, ortada dolanıyor.</st></p>
			<p><st c="12014">Askeriye muzıkası vurmaya başladı, ağırdan bir makam... </st><st c="12071">Cami avlusuna varıldı. </st><st c="12094">Şehit tabutta... </st><st c="12111">Aklı Evvel Bedir Hoca cenaze namazını kıldırdı. </st><st c="12159">Tabutu aldık yürüdük. </st><st c="12181">Önde muzıka vuruyor. </st><st c="12202">Şehit kabristana gömüldü. </st><st c="12228">Arkadan nutuklar başladı. </st><st c="12254">Velakin Ankara’nın adamı dehşetli nutuk çekiyor. </st><st c="12303">Ankara nutukçusunun dediğinden hiçbişey anlaşılmıyor, velakin bir nutuk ki insanı ağlatıyor. </st><st c="12396">Ben ağladım... </st><st c="12411">Baktım, Çiftverenoğlu da ağlıyor, Emin Efendi de ağlıyor. </st><st c="12469">Ağlamayan yok canım... </st><st c="12492">Erkek kısmı ağlar mı? </st><st c="12514">Elin oğlu ağlatıyor Bey. </st><st c="12539">O nutku duyup da ağlamamak olamaz.</st></p>
			<p><st c="12573">Çiftverenoğlu,</st></p>
			<p><st c="12588">– İyi nutuk çekiyor ya, dediklerini bir anlasaydık... </st><st c="12643">dedi.</st></p>
			<p><st c="12648">Benim anlayabildiğim bir “Vatan seması...” </st></p>
			<p><st c="12692">Mezarın başına geçen,</st></p>
			<p><st c="12713">– Vatan seması... </st><st c="12732">diye başladı mı, gözyaşı zapt olmuyor.</st></p>
			<p><st c="12770">Emin Efendi,</st></p>
			<p><st c="12783">– Yahu, ben ağlamaktan öldüm, dedi, bir insanda bu kadar gözyaşı mı olurmuş? </st><st c="12861">Demek insanın içi, bir gözyaşı torbası...</st></p>
			<p><st c="12902">En sonunda bizim Aklı Evvel Bedir Hocamız çıkıp duaya başladı. </st><st c="12966">Ne dersin Bey, bizim Bedir Hoca, hepsini bastırdı. </st><st c="13017">Evet, Bedir Hoca alçağında iş varmış. </st><st c="13055">Onun duasının yanında nutukçuların ses titremesi on para etmez.</st></p>
			<p><st c="13118">Kalaycı Kör Nuri yanı başımda belirdi,</st></p>
			<p><st c="13157">– İyi ki, dedi, gözümün biri yok... </st><st c="13194">Öbür gözüm de olaymış, içimin suyu hep akacakmış da kuruyacakmışım. </st><st c="13262">Bu ağlamaya tek göz yetmez oldu.</st></p>
			<p><st c="13294">Kör Nuri’de laf çok, durup durup yumurtluyor:</st></p>
			<p><st c="13340">– Emmi, ben bişey keşfettim.</st></p>
			<p><st c="13369">– Nedir oğlum?</st></p>
			<p><st c="13384">– Yahu, bu insanoğlu anlamadığı bir laf oldu mu ağlıyor demek... </st><st c="13450">Bak, demin efendiler, Allah razı olsun, nutuk çektiler. </st><st c="13506">Anladık mı? </st><st c="13518">Yok... </st><st c="13525">Gelgelelim ağladık. </st><st c="13545">Şimdi de Bedir Hoca Arabi üzerine dua okur. </st><st c="13589">Ne anladık? </st><st c="13601">Hiç... </st><st c="13608">Velakin ağlamaktan gözpınarlarım kurudu, ötey gözüm de kör olacak... </st><st c="13677">Demek bu beni beşer, anlamadığı söze ağlıyor, he mi?</st></p>
			<p><st c="13729">– Besbelli öyle olacak...</st></p>
			<p><st c="13755">Bedir Hoca rezili çok yanık ünnüyor. </st><st c="13793">Gözünün yaşını kolunun yenine silen silene... </st><st c="13839">Susmaz da... </st><st c="13852">Ulan Hoca yeter, elverdi, bizi ağlata ağlata bitirdin. </st><st c="13907">Susmuyor koca gavat...</st></p>
			<p><st c="13929">Göz ederler anlamaz, kaş ederler anlamaz. </st><st c="13972">Ardından biri eteğini çekti de,</st></p>
			<p><st c="14003">– Elverdi ulan sakalına tükürdüğümün hocası, elverdi... </st><st c="14060">Bizi ağlata ağlata öldürecek misin!.. </st><st c="14098">diye fısıldadı.</st></p>
			<p><st c="14113">Bunu duyunca Hoca büsbütün azdı mı... </st><st c="14152">Allah lillah dedikçe feryadı gökyüzüne erişiyor.</st></p>
			<p><st c="14200">Hoca duayı bitirdi, biz de bittik... </st><st c="14238">Bir de baktım, yahu biz kan deryası içine gömülmüşüz. </st><st c="14292">Bu ne? </st><st c="14299">Eline bir bıçak geçiren tekbir getirerek, bir sığır, bir koyun yakalamış, kesiyor. </st><st c="14382">Bey, o kabristanı bir görmeliydin... </st><st c="14419">Kurban kanı gövdeyi götürüyor. </st><st c="14450">Tekbir sesleri de insanı coşturuyor. </st><st c="14487">Durulacak gibi değil... </st><st c="14511">Baktım herkes tekbir getirmekte, ben de avazı bastım. </st><st c="14565">Deli Celil’in gözleri dönmüş,</st></p>
			<p><st c="14594">– Allahını seven bir bıçak versin! </st><st c="14630">diyor.</st></p>
			<p><st c="14636">– Neyleyeceksin ulan deli domuz?</st></p>
			<p><st c="14669">– Aman emmi kurbana biz de girişelim, sevaptır. </st><st c="14718">Bıçağını ver hele!..</st></p>
			<p><st c="14738">Bıçak kapan sığır, davar sürüsünün üstüne yürümüş. </st><st c="14790">Bacakları bağlı hayvanlar debeleniyor. </st><st c="14829">Şurda bir kelle sıçrıyor, şurda bir dana kuyruğu hopluyor, şurda bir öküz gövdesi kalkıp kalkıp iniyor. </st><st c="14933">Muharebe meydanı desem değil!.. </st><st c="14965">Aman şurdan vaktinde çıkalım. </st><st c="14995">Kana boğulacağız...</st></p>
			<p><st c="15014">İşler bitende, misafirler takım takım arabalara, otobüslere binip gitmeye başladılar. </st><st c="15101">Kabristana üç kamyon dayandı. </st><st c="15131">Vilayetten gelmiş lastik çizmeli adamlar, kurbanları sırtlayıp sırtlayıp kamyonlara atıyorlar. </st><st c="15226">Bu da nesi? </st><st c="15238">Yahu, bizim kurbanlar gidiyor. </st><st c="15269">Lastik çizmelinin birine sokuldum:</st></p>
			<p><st c="15303">– Arkadaş bu neyin nesi? </st><st c="15329">Bu kurbanlar nerenin?</st></p>
			<p><st c="15350">– Ne kurbanı!.. </st><st c="15367">Efendi ağa, bunlar vilayet salhanesinin mallarıdır. </st><st c="15419">Biz de mezbahanın kesimcileriyiz...</st></p>
			<p><st c="15454">Kurbanlar yüklendi, kamyonlar yollandı. </st><st c="15495">Fakir fukara, ortalıkta bişey kalmış mı diye bakınıyor. </st><st c="15551">Hayır, tek kelle kalmamış. </st><st c="15578">Onca kurban gitti, kala kala yalnız kanları toprakta kaldı.</st></p>
			<p><st c="15637">Zübükzade’ye vardık:</st></p>
			<p><st c="15658">– Bre İbraam Bey, bu ne iş?</st></p>
			<p><st c="15686">– Ne istersiniz, koca akılsızlar, bir de belediye bütçesinden kurban parası mı verecektik... </st><st c="15780">Valiye söyledim, vilayetin üç günlük kasaplık hayvanlarını buraya yığdırdım. </st><st c="15857">Hem kurban oldu, hem iş görüldü. </st><st c="15890">Şimdi etleri buzhaneye kaldıracaklar...</st></p>
			<p><st c="15929">Bu iş, bizim Zübükzade’nin icadıdır. </st><st c="15967">Bu dalgayı herkes ondan öğrendi. </st><st c="16000">Biyere büyüklerden biri geldi mi, mezbahanın kasaplık hayvanları, büyüğün huzurunda kurban diye kesilir.</st></p>
			<p><st c="16104">Aradan bir zaman geçince, Zübükzade,</st></p>
			<p><st c="16141">– Şehirde anıt dikilecek. </st><st c="16168">Para toplansın! </st><st c="16184">dedi.</st></p>
			<p><st c="16189">Diriye para bulunmazken millet ölüye nerden bulacak?</st></p>
			<p><st c="16242">Paralar toplanadursun, bir de duyduk, şehidin mezarı açılıyor, kemikleri muayeneye gidecekmiş. </st><st c="16338">Çünkü bu şehidin kim olduğu bitürlü anlaşılamıyormuş. </st><st c="16392">Uçak kumandanlığı, “Hiçbir uçağımız düşmedi ve bizim şehidimiz yok!” dermiş. </st><st c="16469">Nasıl olmaz yahu, biz cenaze törenini yapıp gömmüşüz bile. </st><st c="16528">Şimdi de işte anıtını dikeceğiz. </st><st c="16561">Şehit yok da, bu türbe neyin nesi...</st></p>
			<p><st c="16597">Vilayetten gelen doktorun huzurunda, savcı, kaymakam, candarma toplanıp mezarı açtılar. </st><st c="16686">Şehidin kemiklerini derleyip toparlayıp vilayete götürdüler. </st><st c="16747">Bir bakarsan iyi oldu. </st><st c="16770">Evet, toprağımızda bir şehit türbesi var ama, şehit kim? </st><st c="16827">Onu öğreneceğiz.</st></p>
			<p><st c="16843">Zübükzade anıt için salma koydu, herkes bağış verecek.</st></p>
			<p><st c="16898">Muhaliflerin başı Avukat Burhan,</st></p>
			<p><st c="16931">– Böyle rezillik olmaz! </st><st c="16956">diye ortaya çıkmaz mı...</st></p>
			<p><st c="16980">Avukat Burhan, domuzun da domuzu. </st><st c="17015">Allahtan başımızda Zübükzade var da, onunla baş edebiliyor, yoksa milleti zehirleyip hepsini muhalif edecek.</st></p>
			<p><st c="17123">İbraam Bey, Avukat Burhan’a haber yolladı:</st></p>
			<p><st c="17166">– Biz onun ne menfi ruhlu alçak olduğunu biliriz. </st><st c="17217">Din diyanet işlerine de burnunu sokup bizi avukatlık ruhsatını elinden almaya mecbur bırakmasın!..</st></p>
			<p><st c="17315">Öyle ya canım. </st><st c="17331">Koca bir şehit bu, toprağımıza konuk gelmiş. </st><st c="17376">Vatan için canını vermiş de, şimdi biz bir anıtı çok mu göreceğiz? </st><st c="17443">Alt yanı adam başına elli kuruş, bir lira düşer. </st></p>
			<p><st c="17492">Zübükzade, Burhan’a içerledi.</st></p>
			<p><st c="17521">– Aha, benden anıt için bin kayme! </st><st c="17557">dedi.</st></p>
			<p><st c="17562">Herifteki hamiyyete bak sen. </st><st c="17592">Belediye tahsildarını da, anıt salması için Avukat Burhan’ın yazıhanesine göndermiş. </st><st c="17677">Ne dersin, şehit anıtına elli kuruş vermediği gibi, tahsildarı kapısından kovmuş. </st><st c="17759">Kime etti? </st><st c="17770">Kendine. </st><st c="17779">Memlekette kalp metelik kadar itibarı kalmadığı gibi, din düşmanı zındıklığının ortaya çıkması da caba.</st></p>
			<p><st c="17882">Bigün toplantıdayız. </st></p>
			<p><st c="17904">Zübükzade İbraam,</st></p>
			<p><st c="17921">– Arkadaşlar, dedi, bu anıt işine gayret verin! </st><st c="17970">Anıt, büyük iş. </st><st c="17986">Bir millet, geleneksiz olmaz. </st><st c="18016">Gelenek ne? </st><st c="18028">Gelenek türbe demek, ziyaretgâh demek, eski işler demek, bildiniz mi? </st><st c="18098">Yahu, bu kasabanın hani türbesi? </st><st c="18131">Siz memleketi iyice gezmediğinizden bilmezsiniz; başka yerlerde türbeden geçilmez. </st><st c="18214">Bir yabancı gelse, “Hani ulan sizin türbeniz?” dese de, olmadığını görüp suratımıza tükürse doğru değil mi? </st><st c="18322">Avukat Burhan alçağı, bize gerici dermiş. </st><st c="18364">Ne gericisi? </st><st c="18377">Biz halisinden Atatürkçüyüz ve Atatürk hazretlerinin izindeyiz. </st><st c="18441">Biz öyle, yatıra matıra, türbeye, kıtıra inanmayız. </st><st c="18493">Velakin şehit başka, şehit türbesi. </st><st c="18529">Atatürk rahmetli sağ olaydı da, şehide türbe yaptığımızı duyaydı bize, “Aferin!” demez miydi? </st><st c="18623">Hey koca Atatürk, şu Burhan gibi dinsizleri temizlemedin de... </st><st c="18686">Türbenin faydası çok. </st><st c="18708">Efendim? </st><st c="18717">Bir kere anıt olsun, türbe olsun, bu bizim kasabanın namını artırır ve turist çeker. </st><st c="18802">Yahu, bizim buranın dertlileri, üç günlük yoldaki Arap Hoca yatırına ziyarete gitmezler mi?.. </st><st c="18896">Yazık değil mi bu kadar yolu tepsinler? </st><st c="18936">Mademki demokrasi var denmiş bir kere, bir memlekette okul da gerek, hastane de gerek, yatır da gerek! </st><st c="19039">Hepsinin müşterisi ayrı. </st><st c="19064">Ne dersiniz?</st></p>
			<p><st c="19076">Doğru söze ne diyelim... </st><st c="19102">Herifin dili güçlü. </st><st c="19122">Anlatırken ağzından bal akıyor. </st><st c="19154">Böylesinin karşısında Avukat Burhan dinsizi durabilir mi?</st></p>
			<p><st c="19211">Bunları söyleyip,</st></p>
			<p><st c="19229">– Anıt için aha da benden bin kayme! </st><st c="19267">dedi.</st></p>
			<p><st c="19272">Ulan, bu kaçıncı bin? </st><st c="19295">Her anıt sözü açıldığında,</st></p>
			<p><st c="19321">– Aha benden bin kayme! </st><st c="19346">diyor.</st></p>
			<p><st c="19352">Sanırsın, pangınotları çıkarıp ortaya atacak. </st><st c="19399">Bir kuruş da verdiği yok.</st></p>
			<p><st c="19424">Bir akşam partiye giderken, yol üstünde Kalaycı Kör Nuri ile Deli Celil’i gördüm. </st><st c="19507">Gördüm ya, ikisi de kötü, alı al, moru mor soluyarak gidiyorlar. </st><st c="19572">Baktım gidişlerine, bir kötü niyetleri var. </st><st c="19616">İyi işe, hayırlı işe böyle seğirtilmez.</st></p>
			<p><st c="19655">– Ulan nedir, iki şeytan uygun adım, böyle yellenerek nereye varırsınız?</st></p>
			<p><st c="19728">Bunlar kem küm edince, niyetlerinin iyicene bozuk olduğunu anladım.</st></p>
			<p><st c="19796">– Nedir, doğru konuşun! </st><st c="19821">Suratınız pancar kesilmiş.</st></p>
			<p><st c="19847">Gene kem küm,</st></p>
			<p><st c="19861">– Düşün önüme!..</st></p>
			<p><st c="19878">Bunları önüme katıp partiye getirdim. </st><st c="19917">Allahın Kulu İsmail Efendi, Çiftverenoğlu Hamza, Satılmış Bey hep ordalar. </st><st c="19992">Benim bu kadar sıkılmamın sebebi, kulağıma çalınan söylentiler. </st><st c="20056">Duyduğuma göre, Deli Celil’le Kör Nuri, Canlak köyüne varıp silah satın almışlar. </st><st c="20138">Silahçılıkta Canlak köylüsü üstüne yoktur. </st><st c="20181">Allah seni inandırsın Bey, bunların yaptığı tabancayı, Ankara’nın askeriye silah fabrikası çıkaramaz. </st><st c="20283">Gizli silah dökmek bunlara vergi. </st><st c="20317">Canlak köyünün tabancası dedin mi, memlekete nam vermiş. </st><st c="20374">Şimendifer marka saat nasıl saatlerin şahı ise, bunların malı da tabancaların feriştahı. </st></p>
			<p><st c="20463">Hatta bir tarihte, bizim buranın candarma gediklisi, Canlak köyünün en usta silahçı ustasını çağırtıp,</st></p>
			<p><st c="20565">– Tabancamın gezinde yamrılık oldu, al şunu onar da getir! </st><st c="20625">demiş.</st></p>
			<p><st c="20631">Usta devrisi günü elinde, kız gibi üç tabancayla gelmiş.</st></p>
			<p><st c="20688">– Başefendi, demiş, senin tabancanı onarıp, kendi yapım tabancaların arasına koymuştum. </st><st c="20777">Velakin, hangisi senin tabancan olduğunu şaşırdım. </st><st c="20828">Bak, işte, tabancalar bunlar. </st><st c="20858">Hangisi seninse buyur al!..</st></p>
			<p><st c="20885">Başçavuş bakmış bakmış, kendi tabancasını ayırt edememiş. </st><st c="20944">Üçü de taze menevişli, pırıl pırıl tabanca, yeni çarktan çıkma...</st></p>
			<p><st c="21009">Başçavuş,</st></p>
			<p><st c="21019">– Ulan bu ne iş domuz oğlu domuz, seni şimdi sahtecilikten derdest etsem, hak değil mi? </st><st c="21108">Ulan bu askeriye silah fabrikası malının aynısı... </st><st c="21159">Hangisi hakiki, hangisi sahte belli değil... </st><st c="21204">demiş.</st></p>
			<p><st c="21210">Kaçak tabanca ustası,</st></p>
			<p><st c="21232">– Seç de beğendiğini al! </st><st c="21258">demiş.</st></p>
			<p><st c="21264">İşte bu Canlak köyü böyle bir köy, yediden yetmişe kaçak silah yaparlar.</st></p>
			<p><st c="21337">Kör Nuri’yle Deli Celil’in Canlak’tan iki tabanca satın aldıkları kulağıma çalınınca işkillenmiştim.</st></p>
			<p><st c="21438">Biriki zorlayınca bunlar söküldüler:</st></p>
			<p><st c="21475">– Kurban olayım İhsan Efendi, senden sır çıkmaz. </st><st c="21525">Bizi bırak, yolumuzdan alıkoyma. </st><st c="21558">Biz bir hayırlı iş görmeye gidiyoruz.</st></p>
			<p><st c="21595">– Ulan, sizin elinizden hayırlı bir iş çıkmaz ya, nedir, hele hele...</st></p>
			<p><st c="21665">– Memlekete bir hizmetimiz olsun, dedik. </st><st c="21707">Aman bizi ele verme... </st><st c="21730">İşte tabancalar, işte on bağ mermi... </st><st c="21768">Şu Zübükzade namussuzunun mundar vücudunu ortadan kaldırıp, kasabamızın namusunu kurtaracağız...</st></p>
			<p><st c="21864">– Aferin!.. </st><st c="21877">Hakikat hayırlı bir işmiş yapacağınız... </st><st c="21918">Siz hele şurda durun da bir soluk alın...</st></p>
			<p><st c="21959">İçerdeki odaya arkadaşların yanına vardım. </st><st c="22003">Olanı biteni anlattım. </st></p>
			<p><st c="22026">Çiftverenoğlu,</st></p>
			<p><st c="22040">– Fakirleri iki yıldır soymakta bu Zübük alçağı... </st><st c="22092">Herifi öldürmekten başka da umarları kalmadı... </st><st c="22140">dedi.</st></p>
			<p><st c="22145">Allahın Kulu İsmail Efendi,</st></p>
			<p><st c="22173">– Vara yollarından çevirmeyeydin de, Zübük’süz memlekette başımız dinç kalaydı... </st><st c="22256">dedi.</st></p>
			<p><st c="22261">Emin Efendi,</st></p>
			<p><st c="22274">– Zübük’e değil, şu iki garibe acırım... </st><st c="22316">dedi, damda çürür fukaralar...</st></p>
			<p><st c="22346">Ben de,</st></p>
			<p><st c="22354">– İkisinde de ne mal, ne para kalmış. </st><st c="22393">Son paralarını verip işte bu tabancalarla mermileri almışlar... </st><st c="22457">dedim.</st></p>
			<p><st c="22463">Çiftverenoğlu,</st></p>
			<p><st c="22478">– Hiç bilmezden, duymazdan gelsek, nasıl olur, dedi, gelin bu Kör Nuri ile Deli Celil’i hiç görmemiş, yollarından alıkoymamış olalım.</st></p>
			<p><st c="22612">Bunu söyleyip Emin Efendiye baktı ki, Emin Efendinin gözleri hiç beğenilecek gibi değil... </st><st c="22704">Belli ki, seğirtip İbraam Beye laf yetiştirecek. </st><st c="22753">Bunu anlayınca, birden ciddileşip,</st></p>
			<p><st c="22787">– Bırakın şakayı yahu, dedi, ne edeceksek edelim. </st><st c="22838">Bak sen şu Deli Celil’e biyol, cinlendi mi, dellendi mi, ne oldu gene? </st><st c="22909">Varıp hemen İbraam Beye haber versek... </st><st c="22949">Ne dersiniz?</st></p>
			<p><st c="22961">Allah Selamet Versin Murtaza Efendi,</st></p>
			<p><st c="22998">– Bu Deli Celil, benim bildiğim deli domuzsa, zapt olmaz, dedi. </st><st c="23063">Aklına koyduysa yapar. </st><st c="23086">Onun için, aramızdan üç kişi seçelim, elçi olsun. </st><st c="23136">Zübükzade’ye gitsinler. </st><st c="23160">Kör Nuri ile Deli Celil’den her kaç para alındıysa geri verilsin.</st></p>
			<p><st c="23225">Öyle ya canım... </st><st c="23243">Bu Zübük rezilinin ettikleri elverdi. </st><st c="23281">Fakir fukarayı sağmal davar bilip sağmakta...</st></p>
			<p><st c="23326">Emin Efendiyi, Hamza Beyi, bir de beni seçtiler. </st><st c="23376">Deli Celil’le Kör Nuri’ye,</st></p>
			<p><st c="23402">– Burdan biyere kıpraşmayın, İbraam Beyde her kaç para hakkınız varsa, biz gidip alacağız... </st><st c="23496">dedim.</st></p>
			<p><st c="23502">Kör Nuri,</st></p>
			<p><st c="23512">– Aman İhsan Efendi, dedi, o dürzü sizi kandırır da ayağınızdan şalvarınızı söker alır. </st><st c="23601">Sizin dilinizden anlamaz.</st></p>
			<p><st c="23626">– Sus, o nasıl söz!.. </st><st c="23649">Haddine düşmemiş... </st><st c="23669">diye bunları payladım.</st></p>
			<p><st c="23691">Paylamasına payladım ya, içime de bir kurt düştü. </st><st c="23742">Evet, bu Zübük iti, niyetimizi sezerse, daha biz ağzımızı açmadan, kimbilir nasıl bir dümen çevirip bizi soyar. </st></p>
			<p><st c="23854">Çiftverenoğlu,</st></p>
			<p><st c="23868">– Aman yoldaşlar, sıkı duralım, dedi, ellerimiz ceplerde dursun, keselere mukayyet olalım!</st></p>
			<p><st c="23959">Yolda Zübük’e ne diyeceğimizi bir bir tasarladık.</st></p>
			<p><st c="24009">– Zübük, diyecektik, ulan nedir senin ettiğin bu millete alçak! </st><st c="24074">Seni reis yaptık da, başımıza püsküllü bela mı aldık!.. </st><st c="24130">İmdadına yetişmesek nalları diktiydin. </st><st c="24169">Kör Nuri ile Deli Celil, seni eşşek cennetine yollayacaklardı... </st><st c="24234">Bereket önledik, hayatını kurtardık. </st><st c="24271">Fakat niyetlerinden dönecek gibi değiller. </st><st c="24314">Senin leşini serecekler. </st><st c="24339">Ya heriflerin paralarını ver yada işlerini gör!.. </st><st c="24389">Nedir ulan senin bu dolapların? </st><st c="24421">Çevirdiğin dolaplar yüzünden partimizin bir paralık değeri kalmadı. </st><st c="24489">Aha, genel seçimler yaklaştı ne olacak?.. </st><st c="24531">Çabuk, sökül paraları... </st><st c="24556">Yoksa, arkadaşlarla elbirliği ve sözbirliği ettik, partimizin kurtuluşu için seni başkanlıktan atacağız, bilmiş ol! </st><st c="24672">Partili arkadaşlar bizi elçi gönderdiler, sözümüz bu... </st><st c="24728">Var geri yanını sen düşün!..</st></p>
			<p><st c="24756">Böylece kararlaştırdık. </st><st c="24781">Zübükzade hanesinin kapısına varınca Emin Efendi iki eliyle karnını tutup,</st></p>
			<p><st c="24855">– Aman, hacetim geldi ki hiç sormayın, dedi, barsaklarım bozulmuş. </st><st c="24923">Ben caminin memişanesine varıp geleyim. </st><st c="24963">Siz hele girin içeri...</st></p>
			<p><st c="24986">Bak şu tüccar reziline, gene bir bezirgânlık düşündü. </st><st c="25041">Kendi sıvışıp bizi içeri salacak da Zübük’le biz dalaşacağız. </st><st c="25103">İşin hızı geçince kendisi de buyuracak...</st></p>
			<p><st c="25144">– Olmaz. </st><st c="25154">Gel içeri, evde girersin kenefe.</st></p>
			<p><st c="25186">– Yahu... </st><st c="25197">etmeyin! </st><st c="25206">Selamünaleyküm deyip ayakyoluna gidilmez.</st></p>
			<p><st c="25247">Çiftverenoğlu kızdı, Emin Efendiyi itekleyip kapıdan içeri soktu. </st><st c="25314">Ellerimiz ceplerimizde Zübükzade’nin yanına vardık. </st></p>
			<p><st c="25366">Hamza Bey,</st></p>
			<p><st c="25376">– Aman haa, sıkı durun, gene bizi yaşa bastırmasın! </st><st c="25429">dedi.</st></p>
			<p><st c="25434">Emin Efendi,</st></p>
			<p><st c="25447">– Evet, sıkı durmalı!.. </st><st c="25472">dedi.</st></p>
			<p><st c="25477">Ben de,</st></p>
			<p><st c="25485">– Aman birleşik duralım, çözülmeyelim. </st><st c="25525">Birlik kuvvettir... </st><st c="25545">Bu namussuz, ortaya bir laf atar, bizi birbirimize düşürür de kanlı bıçaklı eder... </st><st c="25629">dedim.</st></p>
			<p><st c="25635">– Merhaba İbraam Bey!..</st></p>
			<p><st c="25659">O ne? </st><st c="25666">Herif yerinden kıpraşmıyor. </st><st c="25694">Mindere oturmuş, iki dirseğini iki dizine koymuş, başını da iki elinin arasına almış mevta misali susuk duruyor.</st></p>
			<p><st c="25806">– Merhaba İbraam Bey...</st></p>
			<p><st c="25830">Heriften ses soluk çıkmıyor. </st><st c="25860">Yoksa bizi görünce korkudan geberdi m’ola?</st></p>
			<p><st c="25902">Yavaş yavaş başını kaldırıp bize dönderdi. </st><st c="25946">O ne? </st><st c="25952">Yüzü sırsıklam, gözleri kan çanağına dönmüş ağlıyor... </st><st c="26007">Yahu bunun anası danası mı öldü de haberimiz yok.</st></p>
			<p><st c="26056">– Merhaba, hoşgeldiniz emmiler! </st><st c="26089">dedi ama sesi cansız.</st></p>
			<p><st c="26110">– Hayrola İbraam Bey, ne oldu kardaş, neyin var?</st></p>
			<p><st c="26159">– Ne olsun, hep bildiğiniz. </st><st c="26188">Ölüm Allahın emri ya, insanın yüreği dayanmıyor.</st></p>
			<p><st c="26236">– Başın sağolsun...</st></p>
			<p><st c="26256">– Hepimizin başı sağolsun...</st></p>
			<p><st c="26285">Yahu bizim kimimiz, neyimiz öldü de haberimiz yok. </st><st c="26337">Yoksa parti büyüklerimizden birinin öldüğünü radyo mu söyledi?..</st></p>
			<p><st c="26401">İbraam Bey sicim sicim gözyaşı akıtıyor ki, görenin yüreği parçalanır. </st><st c="26473">Koca adam avrat gibi gözyaşı döküyor ve çocuk gibi iç çekiyor. </st><st c="26536">Hepimizin başı sağolsun dediğine bakılırsa, gene radyomuz yeri doldurulmaz bir kayıp haberi verdi. </st><st c="26635">Soramıyoruz da...</st></p>
			<p><st c="26652">Emin Efendi, bana bir dirsek atıp,</st></p>
			<p><st c="26687">– Hadi, başlayın söze! </st><st c="26711">dedi.</st></p>
			<p><st c="26716">– Söz büyüğün Emin Efendi, di sen buyur...</st></p>
			<p><st c="26759">– Olmaz, yakışık almaz... </st><st c="26786">Senin ağzın laf yapar, tahsilin terbiyen var. </st><st c="26832">Askerlikte sen bir gediklisin, ben bir bitli piyade neferi... </st><st c="26894">Gedikli varken nefere söz düşmez. </st><st c="26928">Di buyur!..</st></p>
			<p><st c="26939">Biz yolda neler diyeceğimizi hep belledik de, kimin ilkin söze başlayacağını karara bağlamadık.</st></p>
			<p><st c="27035">Çiftverenoğlu’na yavaşça,</st></p>
			<p><st c="27061">– Di buyur Hamza Bey, sen particilik işinde benden kıdemlisin. </st><st c="27125">Benim kıdeme saygım var... </st><st c="27152">dedim.</st></p>
			<p><st c="27158">Biz söze başlama pazarlığındayken Zübükzade lafa girdi:</st></p>
			<p><st c="27214">– Bu memleket... </st><st c="27232">şehit şüheda yüzü suyu hürmetine yaşıyor...</st></p>
			<p><st c="27275">– Ona ne şüphe İbraam Bey...</st></p>
			<p><st c="27304">– Vatan için canını verenlerin...</st></p>
			<p><st c="27338">Sesi titriyor, sözü hıçkırıklardan kesiliyor.</st></p>
			<p><st c="27384">– Vatan için ve memleket için ve de millet için ve de…</st></p>
			<p><st c="27439">Hüngür hüngür, sarsılarak ağlıyor.</st></p>
			<p><st c="27474">– Aman İbraam Bey, ölenle ölünmez kardaş...</st></p>
			<p><st c="27518">– Bir koç yiğit, öyle bir koç yiğit...</st></p>
			<p><st c="27557">Boğazıma bir yumruk geldi, tıkandı. </st><st c="27594">Ben yüreği dayanıksız, gözü yaşlı bir adamım. </st><st c="27640">Gözlerim bulandı. </st><st c="27658">İçimden, “Aman oğlum İhsan, tut kendini!” diyorum kendime, ne mümkün... </st><st c="27730">Şurama bir düğüm geldi oturdu, başıma da bir ağrı saplandı. </st><st c="27790">Ağlasam açılacağım ya, ayıp olur diye kendimi tutuyorum...</st></p>
			<p><st c="27848">– Bu vatanın her bir karış toprağı mübarek şehit kanlarıyla sulanmış olup...</st></p>
			<p><st c="27925">İki gözü iki çeşme ağlıyor. </st><st c="27954">Gözyaşlarını sildiği çevre, ıslanmış da bulaşıkbezine dönmüş.</st></p>
			<p><st c="28015">Gözpınarlarım gevşedi. </st><st c="28039">Ağlarken beni görüyorlar mı diye Emin Efendiyle Hamza Beye baktım. </st><st c="28106">Hamza Bey, ceketinin yeniyle gözlerini siliyor, Emin Efendi zavallısı da burnunu çekiyor.</st></p>
			<p><st c="28195">– Bir millet... </st><st c="28212">Şehitlerinin... </st><st c="28228">Her karış vatan toprağı... </st><st c="28255">Aklıma geldikçe kendimi tutamıyorum. </st><st c="28292">Biz millet yolunda, vatan uğruna...</st></p>
			<p><st c="28327">Gayrı tutamadık kendimizi, biz de bir hüngürtüdür tutturduk. </st><st c="28389">Ağla gözüm ağla... </st><st c="28408">Minderlerin üstüne kapanıp başladık ağlamaya... </st><st c="28456">Gözlerimizden kanlı yaşlar gidiyor, gözyaşı sel olmuş.</st></p>
			<p><st c="28510">Hem ağlıyorum, hem kendi kendime,</st></p>
			<p><st c="28544">– Yahu, tut kendini. </st><st c="28566">Bu da Zübük itinin yeni bir numarası işte... </st><st c="28611">Bizi kazıklayacak besbelli... </st><st c="28641">Ağlayacak ne var?.. </st><st c="28661">diyorum ama olmuyor. </st></p>
			<p><st c="28682">Sesini titrete titrete ağladıkça, karşısında mezar taşı olsa cana gelir de ağlar.</st></p>
			<p><st c="28763">Yanı başımda ağlayan Çiftverenoğlu,</st></p>
			<p><st c="28799">– Gene bizi bastırdı, kendimizi toparlasak... </st><st c="28846">diyor.</st></p>
			<p><st c="28852">Evet, bir toparlasak... </st><st c="28877">Ağlamaktan kendimize gelemiyoruz ki... </st><st c="28916">Ben böyle şey ne duydum, ne gördüm Bey...</st></p>
			<p><st c="28957">Ağladık, ağladık, sonunda Zübük alçağı hıçkırıklar arasında sesini şarkıcı oğlanlar gibi titreterek,</st></p>
			<p><st c="29058">– Şehit bizim uğrumuza canını veriyor da, bizim içimizde ona bir anıtı çok görenler var. </st><st c="29148">Tuu, yazık bizim adamlığımıza!.. </st><st c="29181">Para nedir ki... </st><st c="29198">dedi.</st></p>
			<p><st c="29203">Emin Efendi çorbacısı, hemen keseye davranıp ellilik pangınotu ortaya attı. </st><st c="29280">Hamza Bey de, yüz kaymeyi ellinin yanına koydu.</st></p>
			<p><st c="29327">Ben, cüzdandan bütünleri ayırdım biyana, iki onluğu oraya bırakıp,</st></p>
			<p><st c="29394">– Üstümde başka para yok, gerisini sonra veririm... </st><st c="29447">dedim.</st></p>
			<p><st c="29453">Çiftverenoğlu,</st></p>
			<p><st c="29468">– Yaktın yandırdın bizi İbraam Bey... </st><st c="29507">dedi.</st></p>
			<p><st c="29512">Emin Efendi,</st></p>
			<p><st c="29525">– Ne versek az... </st><st c="29544">dedi.</st></p>
			<p><st c="29549">Zübük “vatan” diye diye, “şehit” diye diye ağlıyor. </st><st c="29602">Gözlerimizi silerek oradan ayrıldık. </st><st c="29639">Partiye geldik. </st></p>
			<p><st c="29655">Murtaza Efendi,</st></p>
			<p><st c="29670">– Ne haber? </st><st c="29683">dedi.</st></p>
			<p><st c="29688">Çiftverenoğlu gözlerini kurulayarak, burnunu silerek,</st></p>
			<p><st c="29742">– Anıt işini yoluna koyduk şükür... </st><st c="29779">dedi.</st></p>
			<p><st c="29784">– Evi batası, ocağı sönesi, ne anıtı ulan!.. </st><st c="29830">Siz oraya niye gitmiştiniz?</st></p>
			<p><st c="29857">Sahi, biz Zübük’ün yanına hangi iş için varmıştık? </st><st c="29909">Unutmuşuz.</st></p>
			<p><st c="29919">Emin Efendi,</st></p>
			<p><st c="29932">– Neydi allasen? </st><st c="29950">dedi.</st></p>
			<p><st c="29955">Tahrirat Kâtibi Rıza Bey içeri girdi.</st></p>
			<p><st c="29993">– Duydunuz mu olanları? </st><st c="30018">dedi.</st></p>
			<p><st c="30023">– Neymiş?</st></p>
			<p><st c="30033">– Mezardan çıkan kemiklerin raporu geldi. </st><st c="30076">İnsan iskeleti değilmiş.</st></p>
			<p><st c="30100">– Ya neymiş?</st></p>
			<p><st c="30113">– Yunusbalığı iskeletiymiş? </st><st c="30142">Adli Tıp muayene edip bildirmiş. </st><st c="30175">Savcılık da soruşturmuş. </st><st c="30200">Burdan giden bir araba, yunusbalığı götürürken, sıcakta kokunca balığı atmışlar. </st><st c="30281">Etini kurt çakal yemiş, iskeleti kalmış. </st><st c="30322">Esasen şehit mehit de yok. </st><st c="30349">Burdan şehide tören yapıldı denince Ankara şaşmış. </st><st c="30400">Uçak düşmemiş ki şehit ola... </st><st c="30430">Uçak, kara duman salıp Hıdırlık doruğundan baş aşağı kayınca bizim avanaklar, uçak düştü sanmışlar.</st></p>
			<p><st c="30529">– Ne diyorsun?</st></p>
			<p><st c="30544">– Diyeceği böyle...</st></p>
			<p><st c="30564">Hep birden Aklı Evvel Bedir Hocaya döndük:</st></p>
			<p><st c="30607">– Ulan alçak Hoca, yunusbalığına bize cenaze namazı kıldırdın rezil... </st><st c="30679">Bir de dualar ettin... </st><st c="30702">Tuuu...</st></p>
			<p><st c="30709">Yahu, o kadar kurban kanı boşa mı gitti, biz boşu boşuna mı ağladık?</st></p>
			<p><st c="30778">Bedir Hocaya çullandık... </st></p>
			<p><st c="30805">Bedir Hoca,</st></p>
			<p><st c="30816">– Ben bilir miyim, dedi. </st><st c="30842">İbraam Bey öyle söyledi... </st><st c="30869">Ben dediğini yaptım.</st></p>
			<p><st c="30889">İşte böyle Bey... </st><st c="30908">Türbe gene yapıldı. </st><st c="30928">Hıdırlık yolundaki “Yunus Baba Türbesi” işte odur, ziyaretgâh... </st><st c="30993">Kısır karılar gider, saralılar, deliler gider, birebir...</st></p>
			<p><st c="31050">“Böyle ineğin böyle danası olur” demişler, boşuna mı? </st><st c="31105">Bizim gibi avanaklar olduktan kelli, Zübük’ün bize ettiği az bile. </st><st c="31172">Bizi güldürür de ağlatır da... </st><st c="31203">Ağla gözüm ağla...</st></p>


			</section>
  <div id="charCountTotal" value="31221"></div></body>
</html>
