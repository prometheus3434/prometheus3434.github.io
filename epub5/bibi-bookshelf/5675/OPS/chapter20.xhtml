<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter19">
		  <section>
			<h1><st c="0">TERS AÇILAN KAPI</st></h1>
			<h2><st c="17">İlçe ortaokulunun Almanca öğretmeni bir arkadaşına şu mektubu yazıyordu:</st></h2>
			<p><span><st c="90">S</st></span><st c="92">evgili “.........”,</st></p>
			<p><st c="111">Sonunda İbraam Zübükoğlu ile tanıştım. </st><st c="151">Son seçimlerde milletvekili seçilememiş, seçimden sonra da yedi ay Ankara’da kalmıştı. </st><st c="238">Aradabir buraya geliyordu, ama, bitürlü göremiyordum. </st><st c="292">Şimdi Ankara’dan göçtü, buradaki evine yerleşti.</st></p>
			<p><st c="340">Onunla bir akşam öğretmenler derneğinde tanıştım. </st><st c="391">Adam birden beni sardı. </st><st c="415">Hiç de anlattıkları gibi değil, dahası, anlatılanların tersi. </st><st c="477">İçim ısınıverdi. </st><st c="494">Evet, liseyi bile bitirememiş ama, oldukça geniş bilgisi var. </st><st c="556">Dili bura ağzına çalıyor, anlatışı tatlı, sözü de dinleniyor, kavrayışlı bir adam. </st><st c="639">O da benim konuşmamdan, benden memnun kaldı sanırım.</st></p>
			<p><st c="691">Kırk yaşlarında var yok. </st><st c="717">Evinden dışarı pek seyrek çıkıyor. </st><st c="752">Daha bu yaşlarda yalnızlığa gömülmüş, küskün. </st><st c="798">Hemşerilerinin onunla dostluk kurmaya pek niyetleri yok. </st><st c="855">Yanına bile sokulmuyorlar.</st></p>
			<p><st c="881">Uzaktan selam verip geçiyorlar. </st><st c="914">Onun da partiye, belediyeye uğradığı yok. </st><st c="956">Aradabir öğretmenler derneğine gelip yalnız başına oturuyor. </st><st c="1017">Yanına gelen yok. </st><st c="1035">Aradabir memurlar konuşuyorlar.</st></p>
			<p><st c="1066">Küskün bir adam olduğu belli ya, hiç de kimseden şikâyet ettiği yok. </st><st c="1136">Partili arkadaşlarının ona çok kızdıkları anlaşılıyor. </st><st c="1191">Öteki hemşerilerinin de hiç sevmedikleri belli. </st><st c="1239">Bunca dalavere döndürmüş, dolap çevirmiş adamın neden sevilmediğine hiç şaşılmaz. </st><st c="1321">Ancak, bu adamın, bunca kişiyi nasıl kandırabildiğine aklım ermiyor. </st><st c="1390">İki saat kadar süren ilk konuşmamızda bana hiç de, anlatılan kötülükleri yapacak biri gibi gelmedi.</st></p>
			<p><st c="1489">İlk konuşmamızda, ayrılırken, ertesi akşam için beni evine çağırmıştı.</st></p>
			<p><st c="1560">İbrahim Bey seçimi kaybettikten sonra, hemşerileri ve parti arkadaşları, artık eskiden olduğu gibi boyuna onun için konuşmuyorlar. </st><st c="1692">Hatta pek sözü bile edilmiyor. </st><st c="1723">Konuşmalarında “Zübük”, “Zübük İbraam”, “Zübükzade” sözleri duyulmaz oldu. </st><st c="1798">Bu türlü konuşmalar kesilince de, kasabaya bir durgunluk, bir suskunluk geldi. </st><st c="1877">Kasaba, üstüne serpilen ölü toprağına gömülüp kendi içine kapandı. </st><st c="1944">Yani buralılar, coşkularını yitirdiler, yürürken, gitsem mi diye ürküntülü bir kuşkuyla adımlarını atıyorlar.</st></p>
			<p><st c="2053">Bigün nasılsa Aklı Evvel Bedir Hoca, yine sözü İbrahim Zübükzade’ye getirip,</st></p>
			<p><st c="2130">– Sen o domuzu bilmezsin, dedi, onu böyle görüp de inanma sakın. </st><st c="2196">Gâvur kıbleye dönmekle Müslüman olmaz. </st><st c="2235">Kimbilir böyle pusuda canavar gibi pusmuş dururken gene ne namussuzluklar kuruyordur. </st><st c="2321">Ama bu sefer yutacak değiliz. </st><st c="2351">Kimseyi kandıramaz. </st><st c="2371">Maymun gözünü açtı gayrı... </st><st c="2399">Kimsenin yanında iki paralık itibarı kalmadı. </st><st c="2445">Gene sırnaşıp duruyor ya, aldıran yok. </st><st c="2484">İpliği pazara çıktı.</st></p>
			<p><st c="2504">– Bedir Hoca, bunca zamandır nasıl kandınız? </st><st c="2550">dedim.</st></p>
			<p><st c="2556">– Bakma sen, gafletimize geldi, dedi, sonra ekledi: Sakın acıyıp macıyıp, yanında dolanma, sana bir eder, ölesiye unutamazsın.</st></p>
			<p><st c="2683">– Anlamadığım bişey var Bedir Hoca, bunca dalavere çeviren İbrahim Bey, nasıl oldu da bu sefer milletvekili seçilemedi?</st></p>
			<p><st c="2803">Gevrek gevrek güldü:</st></p>
			<p><st c="2824">– Biz avanaklara kalaydı, biz onu gene aday gösterirdik ya, bu sefer buyrultu yüksek yerden geldi. </st><st c="2924">Ankara’dan, Zübük’ün adı aday listesine girmeyecek, denmiş. </st><st c="2984">Çünkü bu rezilin içyüzünü Ankara da öğrendi. </st><st c="3029">Aslını astarını sorarsan, bu Zübük’ün öyle akıl almaz, büyük bir hüneri yok. </st><st c="3106">Bunun bütün marifeti, kapı açmak...</st></p>
			<p><st c="3141">– Nasıl kapı açmak?</st></p>
			<p><st c="3161">– Basbayağı kapı açmak. </st><st c="3186">Bu herifin hayatı kapı açmakla geçti. </st><st c="3224">Şansı yaver olduğundan şimdiye dek hep kısmet kapılarını açıp içeri girdi. </st><st c="3299">Anlatsam şaşarsın. </st><st c="3318">Bu Zübük’ün eskiden siyasete aklı ermezdi. </st><st c="3361">Babası ölünce, bunlar ana oğul kaldılar. </st><st c="3402">Bikaç parça tarla kaldıysa da babasından onları da satıp savıp yediler. </st><st c="3474">Bir evleri kaldı. </st><st c="3492">Bizim Tahrirat Kâtibi Rıza Bey buna acıyıp, hükümete kâtipliğe aldı. </st><st c="3561">Lakin orda da hırlı durmamış, attılar, o da başını alıp savuşmak için bigün vilayete gider.</st></p>
			<p><st c="3652">O sıralarda da bizde parti marti işi daha yeni. </st><st c="3701">Parti nedir bildiğimiz yok. </st><st c="3729">Adını duyuyoruz, yeni bir parti kurulmuş, vilayete kadar gelmiş, ama daha bizim kasabaya ulaşmamış.</st></p>
			<p><st c="3828">Bu Zübük vilayete gidince, sokakta dolaşırken içerden gürültüler gelen bir kapıdan içeri dalıyor. </st><st c="3927">O kapıdan girmesiyle talihi de açıldı. </st><st c="3966">Şu vilayette bunca ev, bunca dükkân kapısı varken, hepsini bırakıp o kapıdan dalmasına ne dersin... </st><st c="4066">Bitişikteki kapıdan dalsa, eski partinin binasına girecek. </st><st c="4125">Girdiği kapı, yeni kurulmuş partinin vilayet merkezinin kapısı. </st><st c="4189">Sokak kapısından girip ikinci kata çıkıyor. </st><st c="4233">Orada bir kapıyı daha açıp dalıyor içeri... </st><st c="4277">Bir de bakıyor ki, adamlar bir uzun masaya toplanmışlar, çığrışıp çağrışıp duruyorlar. </st><st c="4364">Boş bir sandalye bulup, seninki de çöküyor, onların arasına katılıyor. </st><st c="4435">Bakıyor yanındakine, yönündekine, dinliyor çağrışanları, çığrışanları, o da onlar gibi yumruğunu masaya vurarak bağırmaya başlıyor. </st><st c="4567">Daha parti yeni kurulmuş, oradakiler kim kimdir, birbirini bilmiyor, pek öyle tanışan edişen yok. </st><st c="4665">Zübük’ü de kendilerinden biri belliyorlar. </st><st c="4708">Hemi de Zübük, bağırıp çağırmada onlardan ileri gidermiş.</st></p>
			<p><st c="4765">Kaç kere kendisi bize söylemiştir:</st></p>
			<p><st c="4800">– Vallahi arkadaşlar o kapıdan içeri bilerek girmedim. </st><st c="4856">Allah beni oraya düşürdü. </st><st c="4882">Kısmet işte... </st><st c="4897">Bitişik kapıdan dalsaydım, öteki eski partinin içine girecekmişim, onların arasına düşseydim, ben de onlar gibi konuşacaktım. </st><st c="5023">Bu yana düştüm, bunlar gibi konuştum. </st><st c="5061">“Kısmetinde olanın kaşığında çıkar,” demezler mi? </st><st c="5111">Masadakilere baktım, onlar bir bağırdıysa ben on bağırdım. </st><st c="5170">Onlar beni bastırmak istedilerse de olmadı.</st></p>
			<p><st c="5213">Evet, Zübük kendisi böylece bize kaçtır anlatmıştır. </st><st c="5267">Yani onun particiliği, bilmediği kapıdan içeri dalmasıyla başlar. </st><st c="5333">Kaç kere sormuşumdur:</st></p>
			<p><st c="5354">– Oğlum Zübük, ne diye bağırırdın?</st></p>
			<p><st c="5389">– Bre Hoca emmi, derdi, herkes, “Hürriyet!” diye bağırıyor, ben de, “Hürriyet!” diye bağırdım. </st><st c="5485">Müslümanlıkta cumhura uymak gerek. </st><st c="5520">Biz de uyduk. </st><st c="5534">Akşama doğru, içlerinden biri,</st></p>
			<p><st c="5564">– Kurucu heyeti yazalım! </st><st c="5590">dedi.</st></p>
			<p><st c="5595">Partinin ilk kurulu yeni kurulurmuş. </st><st c="5633">Ençok ben bağırdığımdan, başa benim adımı yazarlarken, ordan biri beni tanıdı, “Oğlum, sen şuralı Zübükzade’nin oğlu filankeş değil misin?” dedi. </st><st c="5779">“He,” dedim. </st><st c="5792">“Öyleyse sen git de, sizin ilçede partimizin ocağını kur ve de ocağın başkanı ol!” dedi.</st></p>
			<p><st c="5880">“İyi ya emmi, bu iş para ister, lafla olmaz. </st><st c="5926">Bende dersen para yok,” dedim. </st><st c="5957">Adam, “Bu başımızdaki iktidar kimde para bıraktı. </st><st c="6007">Biz sana parti ocağı açacak parayı denkleştiririz, hiç meraklanma,” dedi.</st></p>
			<p><st c="6080">Zübük İbraam’a parayı vermişler. </st><st c="6114">O da döndü buraya, partiyi kurdu. </st><st c="6148">Lakin hükümetten korkusundan, ne olur ne olmaz diye, kendisi ocak başkanı olmadığı gibi, kurula da girmedi. </st><st c="6256">“Arkadaşlar, benimkisi memlekete bir hizmet. </st><st c="6301">Benim siyasette gözüm yok,” diyerek, ocak başkanlığını bana yıktı.</st></p>
			<p><st c="6367">Diyeceğim, bu Zübük’ün talihi kapı açmaktan. </st><st c="6413">Vilayete bir başka gidişinde, bu sefer herzaman girdiği kapıyı açmıyor da, onun karşısındaki oda kapısını açıyor, dalıyor içeri. </st><st c="6542">“Bakalım,” demiş kendi kendine, “bu sefer kapıyı değiştirelim. </st><st c="6605">Kısmetimize ne çıkacak?”</st></p>
			<p><st c="6629">Oysa, o sırada bizim partide ikilik çıkmamış mı? </st><st c="6679">Partimiz ikiye ayrılmış, bir bölüğü eski odada kalmış, bir bölüğü, Zübük’ün daldığı odada toplanmış. </st><st c="6780">Bu iki bölükten biri ötekini ezecek. </st><st c="6817">Zübük’ün ayrılıktan mayrılıktan hiç haberi yok. </st><st c="6865">Girmiş odadan içeri, bakmış ki yeşil örtülü masada toplanmış, çığrışıp çağrışıp duruyorlar. </st><st c="6957">Zübük de çekmiş sandalyeyi oturmuş, o da onların ağzına bakıp, onlar gibi bağırmaya başlamış. </st><st c="7051">İçerdekiler Zübük’ü kendilerinden bilmişler.</st></p>
			<p><st c="7095">Zübük’ün gene şansı yürümüş. </st><st c="7125">Bilmeden kapıyı açıp girdiği odadaki hizip, öbür hizbi yenmiş.</st></p>
			<p><st c="7187">Yani Zübük İbraam’ın hiçbişeye aklının erdiği merdiği yok. </st><st c="7247">Niyet çeker gibi önüne çıkan kapılardan birini açıp içeri dalıyor.</st></p>
			<p><st c="7313">Bir keresinde de, bizim partiden yeni bir parti daha doğmuştu. </st><st c="7377">Zübük gene bilmeden, “Ya Allah!..” diye açtığı kapıdan girmiş de eski partide kalmış. </st><st c="7463">Yoksa en yeni partinin olduğu odanın kapısından girseydi, yanmıştı. </st><st c="7531">Mebusluğu rüyasında göremezdi.</st></p>
			<p><st c="7561">Bu İbraam gece gündüz, “Allahım, bana yanlış kapı açtırma!” diye dua eder.</st></p>
			<p><st c="7636">Mebus seçilip Ankara’ya gidişinde de öyle olmuş. </st><st c="7686">Malum ya her partinin içinde kaynaşma olur, ayrılık olur. </st><st c="7744">Zübükzade her ne zaman, Meclis’te olsun, partide olsun bir kapı açıp girmişse, girdiği odadakiler hep Başbakandan yana olanlarmış. </st><st c="7875">İçerde bir mesele müzakere ediliyor. </st><st c="7912">Zübük de oturur, onların dediğine katılırmış. </st><st c="7958">Her ne denilse Zübük de, “He,” diye başını sallar, yüksekten konuşurmuş. </st><st c="8031">Bir böyle, beş böyle, on böyle...</st></p>
			<p><st c="8064">Seçimlerden altı ay öncesi, bigün gene kapılardan birini açıp içeri girmiş. </st><st c="8141">Bu sefer girdiği yerde, Başbakanın istemediği bir mesele konuşulurmuş. </st><st c="8212">Buradakiler Başbakana karşıymış. </st><st c="8245">Ne bilsin garip Zübük? </st><st c="8268">O da başlıyor öbürleri gibi, “Evet, öyledir”, “Hayır, öyle olmaz!” diye atıp tutmaya. </st><st c="8354">Aklı sıra, bu konuştukları Başbakanın kulağına gidecek de, gözüne girecek. </st><st c="8429">Evet, Başbakanın kulağına gidiyor. </st><st c="8464">O da kızıp, “Ya öyle mi, biz bu yaş odunları dağdan indirip mebus yapalım da, bir de bize karşı gelsinler!..” diyerek emir veriyor:</st></p>
			<p><st c="8595">– Bir daha bu Zübükoğlu Zübük’ün adını aday listesine koymayacaksınız!</st></p>
			<p><st c="8666">Artık avucunu yalasın Zübük, herzaman şans yürümez, kapı açmayla kısmet görünmez. </st><st c="8749">İşte böyle arada ters kapı da açılır.</st></p>
			<p><st c="8786">Aklı Evvel Bedir Hocaya bakılırsa, Zübük’zade’nin bütün başarısı kapı açıp içeri dalmakmış.</st></p>
			<p><st c="8878">Evine gittiğim zaman şaşkınlığım büsbütün arttı. </st><st c="8928">İbrahim Zübükzade’nin beni aldığı odanın bir duvarı kitap raflarıyla kaplıydı. </st><st c="9007">Raflarda da kitaplar doluydu. </st><st c="9037">Konuşmasından da okumaya düşkün bir aydın olduğu anlaşılıyordu.</st></p>
			<p><st c="9100">Buralıların her olayı abartarak konuştuklarını önceden anlamıştım. </st><st c="9168">Çok zaman onların sözlerinden yalanla doğruyu, uydurmayla gerçeği seçip ayıramazdım. </st><st c="9253">Ama İbrahim Beyle tanıştıktan sonra, onun için söylenilenlerin baştan sona uydurma olduğunu anladım. </st><st c="9354">Bu adama acımaya bile başladım içimden. </st><st c="9394">Hemşerilerinin çekemezliğine uğradığı belliydi.</st></p>
			<p><st c="9441">İçiyorduk. </st><st c="9453">İçki aramızdaki özdenliği daha da arttırdı. </st><st c="9497">Onun çok zeki, uyanık, uyumlu bir adam olduğu açıktı. </st><st c="9551">Nasıl olmuştu da son seçimde kendisini aday listesine aldırtamamıştı. </st><st c="9621">Onun için anlatılanların yüzde biri doğru olsa, işini uydurur, milletvekili seçilmese bile kendisini iyi bir işin başına geçirtebilirdi. </st><st c="9758">Bunu çok merak ediyordum.</st></p>
			<p><st c="9783">Şerefe üç dört kadeh kaldırdıktan sonra,</st></p>
			<p><st c="9824">– Benim için üç yıldır burda epiy dedikodu duymuşsundur, dedi, sağolsun hemşeriler kulağını şişirmişlerdir.</st></p>
			<p><st c="9932">Hiç saklamadım. </st><st c="9949">Onun için duyduklarımdan bikaçını anlattıktan sonra,</st></p>
			<p><st c="10001">– Nasıl olur da sizin gibi bir adam, iktidar partisinin içinde tutunamaz? </st><st c="10076">Çok şaşıyorum, anlatılanların yüzde birine inanmak gerekse, siz şimdi bakan makan olmalıydınız. </st><st c="10172">Hiç değilse bir umum müdür olurdunuz... </st><st c="10212">dedim.</st></p>
			<p><st c="10218">Tıpkı oralıların yerli ağzıyla konuştu:</st></p>
			<p><st c="10258">– Ne demezsin... </st><st c="10276">Ankara’ya varmadan biz de öyle bildik kendimizi. </st><st c="10325">Lakin Meclis’e varınca ne görsek... </st><st c="10361">Orada öyle zübükler var ki, hey heey, bizim zübüklüğümüz hiç sökmüyor. </st><st c="10432">Analar ne zübükler doğururmuş kardeşim. </st><st c="10472">Bizim zübüklügümüz orda para etmedi.</st></p>
			<p><st c="10508">Kendisiyle alay ederek konuşması daha çok hoşuma gitti. </st><st c="10565">Gülerek anlatıyordu:</st></p>
			<p><st c="10585">– Bizim hemşeriler gitsinler de zübüklük nasıl olurmuş, Ankara’da görsünler... </st><st c="10665">Bizimkisi nam olsun, şan olsun...</st></p>
			<p><st c="10698">Hemşerilerden şikâyet ediyordu:</st></p>
			<p><st c="10730">– Her ne iyilik yaptımsa, döndürüp dolaştırıp aleyhime kullandılar. </st><st c="10799">Size Rüştü Bey işini de anlattılar mı?</st></p>
			<p><st c="10837">– Hayır.</st></p>
			<p><st c="10846">– Aman, nasıl olmuş da unutmuşlar... </st><st c="10884">Vah vah! </st><st c="10893">Efendim buraya Rüştü Bey adında bir hükümet tabibi geldi. </st><st c="10951">Körpecik delikanlı. </st><st c="10971">Tıbbiyeden çıkmış, buraya göndermişler. </st><st c="11011">Buranın havası, suyu yaramamış. </st><st c="11043">Doğrusunu ararsan, burda bunaldı. </st><st c="11077">Gördünüz işte, yaşanacak biyer değil. </st><st c="11115">Konuşup görüşecek bir adam bile yok. </st><st c="11152">Kiminle konuşsan Zübük diye başlar, Zübük diye bitirir sözü. </st><st c="11213">Rüştü Bey çıldıracak... </st><st c="11237">Aman beni burdan alın, isterseniz cehenneme belediye doktoru yapın, diye dilekçe üstüne dilekçe veriyor. </st><st c="11342">Kim dinleyecek... </st><st c="11360">Doktor Rüştü’nün sinirleri bozuluyor, önüne gelenle kavga ediyor. </st><st c="11426">Avukat Burhan’la arkadaş olmuşlar. </st><st c="11461">Burhan’ı tanırsınız.</st></p>
			<p><st c="11481">– Evet, tanışırız.</st></p>
			<p><st c="11500">– Bir namussuz da odur. </st><st c="11525">Bu herif avukatlığın yüzkarası. </st><st c="11557">Hükümetin karşısında bir dükkânı var sözüm ona avukat yazıhanesi... </st><st c="11625">Kapıdan içeri bir köylü girdi mi, daha hoşgeldin demeden şöyle der, “Sana kötülük edeni astırayım mı, yoksa hapse mi attırayım?” Köylü, nasıl da bildi derdimi diye şaşar kalır. </st><st c="11802">Bizim köylümüzün arasında kendisine kötülük edilmeyeni yoktur ki... </st><st c="11870">Hiç değilse, birbirine kötülüğü dokunur. </st><st c="11911">Dağın doruğunda bibaşına kalsa, duramaz, kendi kendine kötülük eder. </st><st c="11980">Adam, kötülüğe uğramış, daha kızgınlığının dumanı tütüyor. </st><st c="12039">Düşmanının kanını içse hırsı dinmeyecek. </st><st c="12080">Hapisliğe hiç razı olur mu! </st><st c="12108">İşte o kızgınlıkla,</st></p>
			<p><st c="12127">– Aman avukat, ocağına düştüm, astır şu namussuzu! </st><st c="12179">der.</st></p>
			<p><st c="12183">Avukat Burhan da,</st></p>
			<p><st c="12201">– Astırma dilekçesi yüz lira, mapusa attırma dilekçesi elli lira... </st><st c="12270">der.</st></p>
			<p><st c="12274">Herifte dilekçe fiyatı, eczanede hazır ilaç gibi fatura fiyatına... </st><st c="12343">Köylü verir yüz lirayı, astırma dilekçesi yazdırtır. </st><st c="12396">Aradan biriki gün geçti mi, köylünün hırsı da biraz yatışır. </st><st c="12457">Yazdırdığı dilekçeyle düşmanı sahiden asılacak sanır, başlar adama acımaya... </st><st c="12535">Düşman dediği adamın, ya keçisi bahçesinin çitini geçmiş, ya tavuğu bahçesine girmiştir. </st><st c="12624">İçine bi acımadır düşer, koşar Avukat Burhan’a:</st></p>
			<p><st c="12671">– Aman etme avukat... </st><st c="12694">Ben bu işten vazgeçtim. </st><st c="12718">Yazıktır astırmayalım herifi, komşumuzdur, çoluğu çocuğu var, yazıktır, kıymayalım. </st><st c="12802">Gel sen şunu beş on yıl dama attır da aklı başına gelsin...</st></p>
			<p><st c="12861">Avukat Burhan,</st></p>
			<p><st c="12876">– Öyleyse ayrı bir hapis dilekçesi yazılacak... </st><st c="12925">der, bir elli lira daha alır.</st></p>
			<p><st c="12954">Yani böyle bir namussuzdur. </st><st c="12983">Köylünün iliğini, kanını sömürür de doymaz.</st></p>
			<p><st c="13026">Doktor Rüştü buna derdini yanınca,</st></p>
			<p><st c="13061">– Bu işi İbraam Beyden başkası yapamaz. </st><st c="13102">İsterse seni o şıp diye Istanbul’un göbeğine tayin ettirir... </st><st c="13164">der.</st></p>
			<p><st c="13168">Bunlar ikisi kalkıp geldiler bana. </st><st c="13204">Böyle böyle diye anlattılar. </st><st c="13233">Delikanlıya baktım, yüreğim parçalandı. </st><st c="13273">Neden dersen, oğlanın sinirleri bozulmuş, temelli tozutmuş. </st><st c="13333">Durup dururken kaşı gözü, burnu kulağı oynuyor ve de durmadan ağlıyor. </st><st c="13404">Bunlar muhallebici çocuğu... </st><st c="13433">Gayrı Istanbul’a da gitse, bundan hayır gelmez, tımarhaneye kapamaktan başka umarı kalmamış.</st></p>
			<p><st c="13525">– Elimizden geleni yaparız... </st><st c="13556">dedim, bunları savdım.</st></p>
			<p><st c="13578">Elimden gelen dersem, ne gelir elimden? </st><st c="13619">Hiç... </st><st c="13626">Vallaha herkes de bizi bir işler döndürür, becerir sanır. </st><st c="13684">Kardeş, bu cemiyet temelinden doruğuna çürümüş. </st><st c="13732">Bugün bakan bakanken rüşvetsiz bir iş yaptıramıyor. </st><st c="13784">Halimiz bitiktir, ahlak sıfır... </st><st c="13817">Hiçkimsenin milletvekilini dinlediği, taktığı yok.</st></p>
			<p><st c="13867">Ne var ki, biz milletvekili olduğumuzdan, alınacak rüşvette biraz indirim yapıyorlar. </st><st c="13954">Hepsi bu işte... </st><st c="13971">Herhangibir vatandaşın işi beşbin lira rüşvetle görülüyorsa, bizim işimiz oldu mu üçbine kurtarıyor. </st><st c="14072">Mebusluğun haysiyeti, yüzde otuz, kırk tenzilat... </st><st c="14123">Doktor Rüştü için de çok uğraştım, bitürlü söktüremedim. </st><st c="14180">“Orası da vatanın bir parçası değil mi?” diyorlar. </st><st c="14231">Bir bakarsan doğru, bizim kasabamız da vatanın bir parçası ama, yağlı parça değil, kel keleş bir parça... </st><st c="14337">Baktım işi savsaklıyorlar, bunun olacağı nedir diye açık açık pazarlığa oturduk. </st><st c="14418">Çünkü efendim, onlar da beni Doktor Rüştü’den rüşvet aldı diye biliyorlar. </st><st c="14493">Herkesi nasıl bilirsin, kendin gibi... </st><st c="14532">Babasının hayrına kimsenin bedavadan öksürdüğü yok. </st><st c="14584">Sonunda anladık ki, arada üçbin lira dönerse, Doktor Rüştü’yü burdan alıp iyi biyere gönderecekler. </st><st c="14684">O da ancak sana olur dediler. </st><st c="14714">Az para değil ki cebimden versem... </st><st c="14750">Kendilerine desem, akıllarına olmadık iş gelecek. </st><st c="14800">Kasabaya dönüşümde, bunların ikisini çektim bir kenara, olanı biteni anlattım. </st><st c="14879">Doktor Rüştü hemen cebinden paraları çıkardı, dörtbini önüme saydı.</st></p>
			<p><st c="14946">– Şunun bin lirasını cebine sok biyol, dedim, geri kalan üçbini de, şu adrese postala...</st></p>
			<p><st c="15035">Allah seni inandırsın, paraya elimi bile sürmüş değilim. </st><st c="15093">Ben dedikodudan korkarım. </st><st c="15119">Ve de hatta, bu işi yapacak olan adama, bir de cebimizden ziyafet çektik. </st><st c="15193">O da bizden gitti, helalı hoş olsun. </st><st c="15230">Velakin neye yarar birader, bu Avukat Burhan namussuzu adımı rüşvetçiye çıkardı. </st><st c="15311">Yahu, di gel de deli olma... </st><st c="15340">Ulan dürzü, desen, hâşâ burdan dışarı, gelip yalvaran, ayağıma kapanan siz, parayı gönderen siz... </st><st c="15439">Benimkisi acıyıp bir aracılık, bir insaniyetlik... </st><st c="15490">Yani diyeceğim, bunlar böyle alçak...</st></p>
			<p><st c="15527">Zübükoğlu İbrahim çok içten anlatıyordu. </st><st c="15569">Hele memlekette rüşvet ve iltimasın nasıl alıp yürüdüğünü anlatırken gözleri buğulanmıştı, nerdeyse ağlayacaktı. </st><st c="15682">Benim de içim doldu... </st><st c="15705">Ağlamamak için kendimi zor tuttum.</st></p>
			<p><st c="15739">Sana şunu açıkça bildireyim ki, İbrahim Bey için yapılan dedikodulardan hiçbirine artık inanmıyorum. </st><st c="15841">Tam tersine, onun yurtsever bir kasaba aydını olduğuna inandım.</st></p>
			<p><st c="15904">– Burda geçirdiğiniz yıllarda sizin de başınıza çok şeyler gelmiştir, dedi.</st></p>
			<p><st c="15980">Ben de anlattım, içimi döktüm... </st><st c="16014">Buraya geldim geleli, o geceki kadar rahatladığımı hiç bilmiyorum. </st><st c="16081">Buraya geldiğimin ilk günlerinde içimin nasıl ülkücülük ateşiyle tutuştuğunu, ama aylar geçtikçe nasıl kendimden döküle döküle parçalanıp bittiğimi anlattım.</st></p>
			<p><st c="16238">– Bir daha kendime gelemeyeceğimden korkuyorum... </st><st c="16289">dedim.</st></p>
			<p><st c="16295">Beni burada anlayan tek adam İbrahim Zübükzade oldu.</st></p>
			<p><st c="16348">Bizim ilk baştan yanılmamız şurdan oldu. </st><st c="16390">Biz yurdun kalkınmasını, halkın aydınlanmasını, tek tek kişilerin özel çabalarıyla olabilir sanıyoruz. </st><st c="16493">Büyük şehirlerde okuyup öğrenip, bu kasabalara geleceğiz de aklımızca buralarda olumlu işler göreceğiz. </st><st c="16597">Ooh, nasıl aldanmışız, nasıl kandırmışlar bizi...</st></p>
			<p><st c="16646">İbrahim Bey,</st></p>
			<p><st c="16659">– Elle gelen düğün bayram kardeş, dedi, köylü kalkınacaksa, haydi hep birden... </st><st c="16740">Ne demek, seni buraya atıp da arayıp sormasınlar, elin oğlu da Istanbul’unda, Ankara’sında yan gelsin...</st></p>
			<p><st c="16844">O gece çok içmiştik. </st><st c="16866">Sabaha karşı İbrahim Beyin evinden ayrıldım. </st><st c="16911">Ama kafamda bir umut ışığı çaktı. </st><st c="16945">İbrahim Bey isterse beni burdan kurtarabilir. </st><st c="16991">Yüz yüze söyleyemediğim için kendisine bir mektup yazdım. </st><st c="17049">Biliyorum, çürümüş bir toplumumuz var. </st><st c="17088">Nice uğraşsak, bu çürümüş toplum içinde bizler sağlam kişiler olarak kalamayız. </st><st c="17168">Beni yanlış anlamazsa, burada üç yılda ancak biriktirebildiğim ikibin lirayı... </st><st c="17248">Anlıyorsun, değil mi? </st><st c="17270">İnan ki, bunları ona yazarken çok utandım. </st><st c="17313">Ama hiçbir kurtuluşum, umarım yoktu.</st></p>
			<p><st c="17349">Bu sabah İbrahim Beyle öğretmenler derneğinde karşılaştık. </st><st c="17409">Yüzüne bakmaya bile utanıyordum. </st><st c="17442">Birara yanıma gelip, elini omzuma koydu,</st></p>
			<p><st c="17482">– Bir yolunu bulacağız... </st><st c="17509">dedi.</st></p>
			<p><st c="17514">Akşam Satılmış Beyin lokantasında içerken, Allah Selamet Versin Murtaza Efendi ile Tüccardan Emin Efendi, yine herzamanki gibi İbrahim Zübükzade için atıp tutmaya başladılar. </st><st c="17690">Artık dayanamadım da,</st></p>
			<p><st c="17711">– Ayıptır yahu, dedim, ayıptır, üç yıl oldu aranızdayım. </st><st c="17769">Sizin Zübükzade’den başka konuşacak hiç mi lafınız yok?.. </st><st c="17827">Adamı tanımasaydım neyse...</st></p>
			<p><st c="17854">İbrahim Beyi savunurken, Emin Efendi elini çenesine götürüp yüzüme dikkatli dikkatli baktı da, sanki bulaşıcı bir hastalığa tutulmuşum gibi acıyarak,</st></p>
			<p><st c="18004">– Eyvaah, dedi, eyvah ki eyvah... </st><st c="18039">Yandı bu öğretmen. </st><st c="18058">Zübük rezilini tuttuğuna bakılırsa yakında ondan büyük bir kazık yiyecek demektir.</st></p>
			<p><st c="18140">İşaretparmağını tükürükleyip masanın kenarına sürdü.</st></p>
			<p><st c="18193">– Aha da buraya yazıyorum. </st><st c="18221">Yakındır göreceksiniz. </st><st c="18244">Bu öğretmen de, “Amanın ben yandım bu Zübük namussuzunun elinden,” diyerek buralarda dolanmazsa, bana da Emin Efendi demesinler ve de bu bıyıkları keserim şart olsun...</st></p>
			<p><st c="18412">Bu can sıkıcı konuşmalardan kurtulmak için onlardan ayrıldım, odama geldim, sana bu mektubu yazıyorum.</st></p>
			<p><st c="18515">İbrahim Zübükoğlu’nu, onun çektiklerini, üzüntülerini, şimdi çok iyi anlıyorum. </st><st c="18596">Onunla ortaklaşa duygularımız var. </st><st c="18631">Biliyorum, hemşerileri için ne yapsa, paralansa, yine onlara yaranamayacak, yaptığı her iyilik kötüye yorumlanacak...</st></p>
			<p><st c="18748">Yakında burdan kurtulacağımı umuyorum. </st><st c="18788">Burda geçen yıllarımı hayatımdan silinmiş, hiç yaşanmamış sayıyorum.</st></p>
			<p><st c="18856">Selamlar, sevgiler</st></p>


			</section>
  <div id="charCountTotal" value="18875"></div></body>
</html>
