<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter16">
		  <section>
			<h1><st c="0">CAMİDE CAN VEREN MANDA</st></h1>
			<h2><st c="23">Allah Selamet Versin Murtaza Efendi şöyle anlatıyordu:</st></h2>
			<p><span><st c="78">O</st></span><st c="80"> seçim pek yaman olmuştu Bey. </st><st c="110">Artık, yapacağımızı yaptık, seçim sonucunu bekliyoruz. </st><st c="165">Kulağımız kirişte... </st><st c="186">Kimi telefon başında dokuz doğuruyor, kimi radyo başında Allah Allah diyor. </st><st c="262">Hiç böyle bekleyiş görmedim ben. </st><st c="295">Yunus Baba türbesinin başında dua eden mi istersin, yatıp kalkıp namaz kılan mı... </st><st c="378">Akşama doğru haberler gelmeye başladı. </st><st c="417">Vilayet merkezinde bizim parti yenik düştü. </st><st c="461">Eyvaah şu ilçe... </st><st c="479">Gece telefon geldi ki orda da bizim parti yatık, yüz oyla kaybetmişiz. </st><st c="550">Aman şu ilçe... </st><st c="566">Aman bu ilçe... </st><st c="582">Kimi yerde otuz, kimi yerde yüz farkla alta düşmüşüz. </st><st c="636">Partimizin kalesi dediğimiz ilçede rezil olmuşuz ki hiç sorma... </st><st c="701">Bizim ilçenin seçim sandıkları açılmış, oylar sayılıyor. </st><st c="758">Her ne işse, bizim oyların sayımı bitürlü bitirilemiyor. </st><st c="815">Niye arkadaşlar? </st><st c="832">Bizim insanlarımızı ebeden bebeye tek tek saysan şimdiye dek sayılmış bitmişti. </st><st c="912">Bir avuç seçmenimiz var.</st></p>
			<p><st c="936">Vilayetin her bir ilçesinden haberler geldi bitti. </st><st c="988">Dörtyüz oyla yeniğiz. </st><st c="1010">Sonunda, bizim ilçenin oy sayımı da anlaşıldı. </st><st c="1057">Dokuzyüz oyla ilerdeyiz. </st><st c="1082">Yani bizim ilçe, muhalif takımını yatırdı. </st><st c="1125">Yatırdı ne, yere serdi. </st><st c="1149">Külahını atan mı, halay çeken mi, horana kalkan mı... </st><st c="1203">Padişah Topçusu Memet Çavuş Hıdırlık doruğunda kıçtan dolma balyemezi gümbürdetiyor. </st><st c="1288">Zurnacı Çingen Hüsin’le davulcu Topal Veysel’i görmeli. </st><st c="1344">Avukat Burhan’ın kapısına dayanmış, zurnayı pencereye uzatmış, oynak havalardan döktürüyor. </st><st c="1436">Kemik Mistik Oğlanla Tabansız Şükrü Oğlan kaşıkları almışlar ellerine, Konya’nın baş köçeği yanlarında kaç para eder.</st></p>
			<p><st c="1553">Namazı bırakan rakının başına çöktü. </st><st c="1591">Sabahacak içildi, eğlenildi. </st><st c="1620">O konuşulmayan telefonlar cayır cayır işliyor. </st><st c="1667">Vali, Zübükzade’ye telefonda,</st></p>
			<p><st c="1696">– Gözlerinden öperim İbraamcım... </st><st c="1731">diyor.</st></p>
			<p><st c="1737">Ankara’dan telefon üstüne telefon.</st></p>
			<p><st c="1772">Bu vilayette seçimi partimize kazandıran bizim ilçe. </st><st c="1826">Allah için doğruyu söylemek gerekirse, bir Zübük, koca vilayete seçimi kazandırdı ve de onun sayesinde altı kişi daha mebus seçildi.</st></p>
			<p><st c="1958">Zübükzade’yi de biz aday gösterdik. </st><st c="1995">Doğrusu hak, öğretmen Baha Beyindi.</st></p>
			<p><st c="2030">Velakin Zübükzade’yi aday göstermeseydik, biz hep birbirimize düşecektik. </st><st c="2105">Bizim onu aday yapmamızın esas sebebi, ne şu, ne bu.</st></p>
			<p><st c="2157">Biz onu aday göstermeyeydik, aramızda vay sen, vay ben diye benlik kavgasına düşüp birbirimize girecektik. </st><st c="2265">İşte bundan korkumuzdan, ne sana, ne bana, kalsın Zübük oğlana dedik, bu ırzı kırık herifi aday gösterip mebus yaptık, Ankara’ya yolcu ettik.</st></p>
			<p><st c="2406">Zübükzade’nin, Ankara’ya yolcu edildiği gündü. </st><st c="2454">Kasap Osman kasabayı birbirine kattı. </st><st c="2492">Yahu derdi ne imiş bu Osman’ın diyoruz. </st><st c="2532">Kimse bişey söylemiyor. </st><st c="2556">Kasap Osman bar bar bağırıyor ama, dediğinden bir laf anlaşılmıyor. </st><st c="2624">Koca herif hırsından kekeme mi olmuş, pepeme mi olmuş, dili mi tutulmuş, her ne olmuşsa bitek dediği anlaşılmıyor. </st><st c="2739">Bir bağırtı çağırtıdır gidiyor. </st><st c="2771">Bu herife n’oldu canım... </st><st c="2797">Pazaryerini birbirine katmış. </st></p>
			<p><st c="2827">Aklı Evvel Bedir Hoca,</st></p>
			<p><st c="2849">– Vay herife, dedi, gördün mü işi, tuh!..</st></p>
			<p><st c="2891">– N’olmuş, Hoca?</st></p>
			<p><st c="2908">– Daha n’olsun heyri, herifin dili tutuldu, gördün mü? </st><st c="2964">Teres hak etti. </st><st c="2980">Yahu, yatırla şaka olur mu... </st><st c="3010">Yunus Baba yatırına gitmiş, türbenin üstüne destursuz küçük aptesini bozmuş.</st></p>
			<p><st c="3086">– Sen nerden bildin?</st></p>
			<p><st c="3107">– Bana gelmişti. </st><st c="3125">İlkin erkekliği kesildi, şimdi de dili tutuldu, vah... </st><st c="3180">Bana geldi, “Aman Hoca, benim erkekliğim kesildi. </st><st c="3230">Bir aydır bizim avratla ana bacı olduk. </st><st c="3270">Zorlanıyorum, zorlanıyorum, yürümez... </st><st c="3309">Aman Hoca bittim,” dedi. </st><st c="3334">Birden anladım. </st><st c="3350">“Ulan it, yoksa Yunus Baba’ya kem gözle mi baktın?” dedim. </st><st c="3409">Kem gözle baksa, kem söz etse iyi... </st><st c="3446">Yatır üstüne töbe, yestehlemiş namussuz. </st><st c="3487">Yatır bu, adamı çarpar ki nasıl... </st><st c="3522">İlkini alttan çarptı, şimdi de üstten... </st><st c="3563">Önceden erkekliği tutuldu, sonra da dili... </st><st c="3607">Yatırla şaka olur mu ulan?</st></p>
			<p><st c="3633">Aklı Evvel Bedir Hoca anlatıyor, Kasap Osman habire bağırıyor.</st></p>
			<p><st c="3696">– Ne diyorsun aslanım sen?</st></p>
			<p><st c="3723">Bitek sözü anlaşılmıyor. </st><st c="3749">Bunu tuttuk. </st><st c="3762">Zapt olmuyor da. </st><st c="3779">Ellerini arkasından kanırtıp kıvırdık, sağlık evine götürdük. </st><st c="3841">Doktor, uzaktan bir bakışta anladı da,</st></p>
			<p><st c="3879">– Bırakın herifi, apandisit olmuş, bırakın! </st><st c="3924">Herifin apandisitini patlatacaksınız be!..</st></p>
			<p><st c="3966">– Ne olacak?</st></p>
			<p><st c="3979">– Çabuk bıçağın altına!</st></p>
			<p><st c="4003">Şu Aklı Evvel denen koca sakallının ettiğine bak biyol. </st><st c="4060">Herif apandisit sancısından bağırıyor da bir de kalkmış yunusbalığı kemiğinden uydurma yatırın lafını eder.</st></p>
			<p><st c="4167">Doktor, Kasap Osman’ı bıçağın altına yatırınca, herifin dili çözülmez mi... </st><st c="4244">Bıçak korkusundan bülbül kesildi.</st></p>
			<p><st c="4277">– Aman doktor...</st></p>
			<p><st c="4294">– Ne ulan?</st></p>
			<p><st c="4305">– Yahu benim sancım yok.</st></p>
			<p><st c="4330">– Neyin var?</st></p>
			<p><st c="4343">– Yahu, koca camuş gitti. </st><st c="4370">Sabahberi aramadık yer komadım, yok... </st><st c="4409">Koca camuş yok oldu göz göre göre. </st><st c="4444">Arkamdan geliyordu. </st><st c="4464">Cami avlusunu dönerken bir de ardıma baktım, camuş yok olmuş. </st><st c="4526">Çaldıkları besbelli. </st><st c="4547">Döndüm arandım, baktım arandım, yok...</st></p>
			<p><st c="4585">– Bre Osman Efendi dedim, camuşunu yitirdinse, şunu adam gibi söylesene... </st><st c="4661">Ağzın köpükler saçarak neye bağırıyorsun da dediğin anlaşılmıyor...</st></p>
			<p><st c="4728">– Ağam, dedi, kızınca ben böyle olurum. </st><st c="4769">Mal canın yongası demişler. </st><st c="4797">Ne demek, koca camuş yitmiş yahu... </st><st c="4833">Ciğerime ateş düşmüş, bağırmaz mıyım? </st><st c="4871">Bağırınca da kendi dediğimi kendim anlamam...</st></p>
			<p><st c="4916">Oldu olacak, bıçak altındayken de konuşma da, bedavadan bir ameliyat ol, derdinden kurtul... </st><st c="5010">Akıl mı var?..</st></p>
			<p><st c="5024">Kasap Osman o yana çalındı, bu yana döndü, korucular biyandan arandı, candarmalar öte yandan dolandı. </st><st c="5127">Osman’ın camuşu bitürlü bulunamadı. </st><st c="5163">Aranmadık ahır komadık.</st></p>
			<p><st c="5186">Hayvan hırsızlığının cezası büyük ve de bizim kazamızda görülmüş, duyulmuş iş değil. </st><st c="5272">Aman yol olur da bizimki de çalınır malınır diye, herkes camuşun ardına düşmüş. </st><st c="5352">Kasabayı geç, köyler arandı. </st></p>
			<p><st c="5381">Candarma komutanı,</st></p>
			<p><st c="5399">– Ben o camuşu çalanı bulmazsam, bulunca da yere yıkıp yıldızları saydırmazsam, bana da adam demesinler... </st><st c="5507">diyor.</st></p>
			<p><st c="5513">Büyük yemin içti. </st><st c="5532">Onbeş gün geçip de camuş bulunmayınca, candarma komutanı bu sefer,</st></p>
			<p><st c="5598">– Camuşu bulana yirmi lira, hırsızı bulana elli lira! </st><st c="5653">dedi.</st></p>
			<p><st c="5658">Camuş yok efendi, yahu bu mübarek hayvan gökyüzüne mi uçtu? </st><st c="5719">Ne ölüsü ortada, ne dirisi... </st><st c="5749">Aradan bir ay geçti, candarma komutanı baktı ki zart zurt sökmüyor,</st></p>
			<p><st c="5816">– Camuş hırsızına af çıktı, gelsin kendisine hiçbişey yapılmayacak, bir fiske vurulmayacak!.. </st><st c="5911">diye tellal çıkardı.</st></p>
			<p><st c="5931">Gene yok. </st><st c="5942">Ne çalan var, ne camuş... </st><st c="5968">Komutan bu sefer de,</st></p>
			<p><st c="5988">– Her kim çaldıysa camuşu bıraksın ortaya, kendi de gelsin, helalinden benden yüz pangınotunu alsın! </st><st c="6090">diye ilan etti.</st></p>
			<p><st c="6105">Yok, yahu, yok... </st><st c="6124">Biz bu camuş derdindeyken, Avukat Burhan da iyice işi azıttı, domuzluğunu artırdı. </st><st c="6207">İbraam Bey milletvekili oldu ya, bu avukat bozuntusu çekemezlikten çatlayacak. </st><st c="6286">İbraam Bey bu memlekete her ne iyilik yapmışsa, hepsine dil uzatıyor. </st><st c="6356">Vay efendim, cami de neymiş. </st><st c="6385">Kasabada cami varken, yeniden cami yapmak olur muymuş. </st><st c="6440">Bizim kulağımıza geliyor, Zındık Burhan şöyle diyesiymiş,</st></p>
			<p><st c="6497">– Yahu, onlar namaz kılmaz. </st><st c="6526">Eskiden cumadan cumaya camiye gider, cuma namazı kılarlardı. </st><st c="6587">Cuma namazı farz bile değil... </st><st c="6618">Bildiklerinden mi! </st><st c="6637">Onlar farzı sünneti ne bilir... </st><st c="6669">Cuma namazına gitmeleri niye, ibadet için mi? </st><st c="6715">Vallaha değil... </st><st c="6732">Cumadan cumaya camide buluşup avluda dedikodu yapmak için. </st><st c="6791">Birbirlerini çekiştirecekler, namaz da bahanesi. </st><st c="6840">Namaz kılacak Müslüman, beş vakit kılar. </st><st c="6881">Behlül’ü nerde vurdular? </st><st c="6906">Unuttuk mu? </st><st c="6918">Aslan parçası koca Behlül’ü cuma namazındayken arkasından vurmadılar mı? </st><st c="6991">Bunlar başı secdede Müslümanı pusuya düşürür de kancıklığına getirip vururlar, bir de Müslümanlık taslarlar he mi? </st><st c="7106">Behlül’ün kardeşi Ramazan ne yaptı? </st><st c="7142">Ağasını vuranın dayısını cuma namazına giderken cami kapısında vurmadı mı? </st><st c="7217">Şimdi kime bu Müslümanlık? </st><st c="7244">Hiç değilse eskiden cumadan cumaya camiye giderlerdi. </st><st c="7298">Şimdi onu da kaldırdılar. </st><st c="7324">Cuma namazına bile camiye giden kalmadı.</st></p>
			<p><st c="7364">Bayramı bekliyorlar ki, bayramdan bayrama namaz kılalar... </st><st c="7424">Bunlar hangi Müslüman, bayram Müslümanı... </st><st c="7467">Bayram gelecek de, namaza durup, sümme hâşâ, Allahı kandıracaklar.</st></p>
			<p><st c="7533">Evet kâfir böyle dermiş ve milleti zehirlermiş. </st><st c="7582">Yahu, biz camiye gitmiyorsak... </st><st c="7614">Allah Allah... </st><st c="7629">Ne demek? </st><st c="7639">İbadet de gizli, kabahat de gizli demişler. </st><st c="7683">Koca bir kasabaya bir cami yeter mi ya... </st><st c="7725">Onun da kirişleri bel vermiş, tepemize ha indi, ha inecek... </st><st c="7786">Yani şimdi n’etsek gerek? </st><st c="7812">Yıkık mescitte secdedeyken, damı üstümüze çöke de, altında mı kalsın Müslüman? </st><st c="7891">Neden yeniden cami yaptırmaya kalktık, işte bundan ötürü... </st><st c="7951">Allah razı olsun gene Zübükzade İbraam Beyimizden. </st><st c="8002">Eksik olmasın, ön-ayak oldu da cami yaptırma derneğini kurdurdu.</st></p>
			<p><st c="8066">Pazaryerine, alana, sokak başlarına delikli birer tahta kutu kondu. </st><st c="8135">Kutular Kâbe yeşiline boyalı... </st><st c="8167">Üstünde “Ey Müslüman vatandaş, cami inşaasına sen de yardım et!” diye yazılı. </st><st c="8245">Kutuları on günde, iki haftada bir belediyeye getirip göz önünde açıyoruz. </st><st c="8320">Bre Bey, sen bu bizim adamlarımızı adam belleme. </st><st c="8369">Yahu, kutulara bakıyoruz, dolu. </st><st c="8401">İki adam zor taşıyor. </st><st c="8423">Bir de açıyoruz ki, içinde paradan gayrı herbişey mevcut, yalnız para yok. </st><st c="8498">Herkes gönlünden ne koparsa atmış, kutuyu doldurmuş ve Kâbe yeşili boyalı kutumuzu çöp kutusuna döndürmüş; cıgara izmariti var, düğme var, çaput paçavra, kâğıt yırtığı, efendime söyleyeyim, her ne aklına gelirse var, yalnız para yok... </st><st c="8734">Yahu, şu pazaryerine çöp tenekesi konsa, herkes çöpünü yere atar da, kutuya koymazken, şimdi iane kutusuna çerçöp doldururlar. </st><st c="8861">Ama niye? </st><st c="8871">Hep Avukat Burhan alçağının tezviratı... </st><st c="8912">Kutudan çıkan paraları yermişiz... </st><st c="8947">Ulan, para nerde ki yiyelim, çöp mü yenecek hey ocağı batası... </st><st c="9011">İane kutularını iki kişi ıhlayarak taşıdıkça, millet de içinden hazine çıkacak sanıyor. </st><st c="9099">Biz bu paralarla cami değil, caminin kapısının mandalını yaptıramayacağız. </st><st c="9174">Bunun üzerine, sağolsun Zübükzade akıl etti de, şusanın iki başına, boynu çantalı iki adam koydu. </st><st c="9272">Yoldan kamyonmuş, tomofilmiş, otobüs neymiş geçti mi, bizim çantalılar yol ortasında durup ellerini kaldırıyorlar:</st></p>
			<p><st c="9386">– Dur!.. </st><st c="9396">Ey Müslümanlar, cami yaptıracağız, gönlünüzden ne koparsa...</st></p>
			<p><st c="9456">Elli kuruşluk, bir liralık makbuzlar var, kes ha kes... </st><st c="9513">Bilir misin kalabalıkta insan birbirinden utanıp din gayretine geliyor da kesenin ağzını açıyor. </st><st c="9610">Bu iş tuttu, epiy para topladık. </st><st c="9643">Ve de kazamızda aksata açıldı. </st><st c="9674">Çünkü, camiye iane toplayanlara, aldıkları paranın yüzde yirmisi verildiğinden, boynuna bir çanta, bir torba geçiren yollara döküldü.</st></p>
			<p><st c="9807">Biz iane işine gayret vermişken, günlerden bigün, bu bizim Tabansız Şükrü var ya... </st><st c="9892">Delibozuk bir garip oğlandır. </st><st c="9922">Onun bunun kapısından geçinir bir meczup. </st><st c="9964">Bu Şükrü oğlan, “Buldum, buldum, buldum heey!..” diye bağırarak, biyandan da ellerini şıkırdatıp göbek atarak ortaya salındı. </st><st c="10090">Şükrü Oğlan, “Müjdemi isterim, buldum!” diyerek bağırmakta... </st><st c="10152">Partide toplanmış, iane kutularını açmış, içinden çıkan çerçöpü ayıklamaktayız.</st></p>
			<p><st c="10231">– Ulan ne buldun del’oğlan? </st><st c="10260">dedik buna.</st></p>
			<p><st c="10271">– Müjdemi verin, Kasap Osman Emminin camuşunu buldum, dedi.</st></p>
			<p><st c="10331">– Deme... </st><st c="10342">Nerde oğlum?</st></p>
			<p><st c="10354">– Camide buldum. </st><st c="10372">Mihrap önünde secdeye kapanmış. </st><st c="10404">Dehledim, haydadımsa da bana mısın demedi. </st><st c="10447">Öldür Allah kıpraşmıyor.</st></p>
			<p><st c="10471">Hepbirden sokağa döküldük, camiye vardık ki... </st><st c="10519">Yahu Bey, o koca camuş, tarla sıçanı kadar kalmamış mı? </st><st c="10575">Olur iş değil... </st><st c="10592">Kara camuşun bir kemikleri kalmış, bir de kemikleri tutan kara derisi... </st><st c="10665">Kasap Osman da koşup gelmiş, hayvanın başında, “Vah vah, ben bunu da mı görecektim” diye gözyaşını sele vermiş.</st></p>
			<p><st c="10776">Aklı Evvel Bedir Hoca,</st></p>
			<p><st c="10799">– Amman bu rezillik duyulmasın, burda kalsın. </st><st c="10846">Avukat Burhan duyarsa, bizi tefe kor da dünyaya tellal eder... </st><st c="10909">dedi.</st></p>
			<p><st c="10914">Besbelli şöyle olmuş: Camuş, Kasap Osman’ın ardı sıra gidermiş. </st><st c="10979">Hayvan bu ya, başını o yana bu yana vuruyor. </st><st c="11024">Cami kapısına da bir baş vurup kapıyı aralayınca, içerdeki yeşil örtüyü çayır belleyip içeri dalmış. </st><st c="11125">Bizim caminin kapısı, hamam kapısı gibidir, bildin mi... </st><st c="11182">Kapı arkasında iple ağır demir parçası asılı olduğundan, kapıyı açmak için dışardan iteceksin, içerden çekeceksin ki, makaraya bağlı demiri yukarı çeksin de kapı açılsın. </st><st c="11353">Camuş bunu bilir mi? </st><st c="11374">Hayvan içeri girip de çayır çimen olmadığını görünce dışarı çıkmak istediyse de, olmamış. </st><st c="11464">Vurmuş başını, vurmuş başını, kapı açılmaz... </st><st c="11510">Kapıyı kendine doğru çekmesini bilse, açacak. </st><st c="11556">Koca camuş bir ay camide kapalı kalmış. </st><st c="11596">Halıyı, keçeyi, döşeme tahtalarını kemirmişse de, sonunda mecalden düşüp, mübarek hayvan mihrap önüne yığılı kalmış. </st><st c="11713">Eriye eriye, bir erimeyen kemiğiyle derisi... </st><st c="11759">İttik, deptik, hayvanın hiç kımıldayası yok, beter olmuş. </st><st c="11817">Mübarek hayvan gözünü dikmiş, “Etmen, eylemen, bırakın can vereyim,” diyorsa da Kasap Osman mal derdine düştüğünden, “Müslümanlar, Allahını seven asılsın...” dedi. </st><st c="11981">Bana kalsa hiç doğru değil.</st></p>
			<p><st c="12008">– Aman bırakın, hayvanın dermanı yok, diz üstünde duramaz. </st><st c="12068">Buna it yalı yapıp, önüne koymalı da, hayvan yiyip canlansın dediysem de dinletemedim.</st></p>
			<p><st c="12154">Camuşu kuyruğundan asılıp başından çekip zoruna ayağa diktiler. </st><st c="12219">Dinelmesiyle hayvanın Kasap Osman’ın üstüne yığılması bir oldu. </st><st c="12283">Mübarek hayvanın bir kalkımlık soluğu kalmış, onu da tüketip ruhunu teslim etti. </st><st c="12364">Azkaldı ki Kasap Osman da camuş leşinin altında yamyassı olup can vere... </st><st c="12438">Leşi öteye alıp Kasap Osman’ı kurtardık.</st></p>
			<p><st c="12478">Velakin, bir avuç yerde duyulmadık laf olur mu? </st><st c="12527">Avukat Burhan’ın kulağına gitmiş. </st><st c="12561">Daha onun ağzı tutulur mu?</st></p>
			<p><st c="12587">Başladı söylenmeye:</st></p>
			<p><st c="12607">– Ulan bunlar nerenin Müslümanı... </st><st c="12643">Yahu, mescide camuş kapanmış, bir ay çıkmamış da, bunların haberi bile yok... </st><st c="12721">Hani bunların namazı, niyazı? </st><st c="12751">Bu caminin imamı meyzini nerde? </st><st c="12783">Bir silen süpüren de mi yok? </st><st c="12812">İçerde ne var diye merak eden de mi yok, başını kapıdan uzatan da mı yok?</st></p>
			<p><st c="12885">Bunlar hep kulağımıza gelir. </st><st c="12915">İbraam Bey olsa, sesi soluğu kesilir ya, şimdi meydanı boş bulmuş konuşuyor. </st><st c="12992">Biz bunları mektupla İbraam Beye bir bir bildirdik. </st><st c="13044">İbraam Bey de partiye telefon etmiş. </st><st c="13081">Yakında geliyormuş. </st><st c="13101">Kendisinden önce karısı geldi. </st><st c="13132">Maaşallah karı, kendini Ankara’ya çabucak uydurmuş ve de Allah için sahici mebus karısı olmuş.</st></p>
			<p><st c="13226">Canım, doğrusunu istersen, bu bizim Zübük de adam değil. </st><st c="13284">Evet, insan atar atar ama, böyle mi atar... </st><st c="13328">Atınca karşısındaki, hiç değilse yarısına inanacak. </st><st c="13380">Tepeden tırnağa yalan olur mu...</st></p>
			<p><st c="13412">Zübük’ün karısı ilkin Ebe Hayriyanımlara anlatmış. </st><st c="13464">Ordan herbiyana yayıldı. </st><st c="13489">Karı milletinin ağzında laf durmaz. </st><st c="13525">İbraam Beyin karısı hergün kapı kapı dolaşıp anlatıyor.</st></p>
			<p><st c="13580">Bunlar Ankara’ya varınca bikaç zaman otelde kalıp sonra bir kat kiralamışlar. </st></p>
			<p><st c="13659">Karısı,</st></p>
			<p><st c="13666">– Kalöfer var da her bi taraf ısıcacık, ayakyolu bile ısıcacık da, insan insanlığını biliyor... </st><st c="13763">dermiş.</st></p>
			<p><st c="13770">Bir akşamüzeri, telefon çalmış. </st><st c="13803">İbraam’ın karısı telefona koşmuş.</st></p>
			<p><st c="13836">Kendi anlatırmış:</st></p>
			<p><st c="13854">– Bir herif telefonda, “İbraam Beyefendi evdeler mi?” diye sordu. </st><st c="13921">“Yok, n’idecektiniz?” diye sordum. </st><st c="13956">“Bir işimiz vardı görüşecek...” dedi. </st><st c="13994">“Neymiş. </st><st c="14003">Bildiğimiz işse söyleyin bana,” dedim. </st><st c="14042">“Sen kimsin? </st><st c="14055">İbraam Beyefendinin hizmatçısı neyi misin?” deyince tepem attı. </st><st c="14119">“Ben İbraam Zübükoğlu’nun ailesiyim!” dedim. </st><st c="14164">Herif telefonda sesini toparladı, “Affedersiniz Hanımefendi, biz bir hükümet işi konuşacaktık. </st><st c="14259">İbraam Beyden bir akıl danışacaktık,” dedi. </st><st c="14303">“Siz kimsiniz? </st><st c="14318">İbraam gelince kim diyeyim?” diye sordum. </st><st c="14360">“Ben Başvekilim, aradığımı lütfen söylersiniz!” der demez, ayağımın bağı çözüldü. </st><st c="14442">Telefon elimden düşmüş, ben oracığa yığılı kalmışım. </st><st c="14495">Az sonra bizim herif geldi. </st><st c="14523">“Ne o avrat, camuş tezeği gibi yayılmışsın!” diye şaka etti. </st><st c="14584">“Bırak herif, Başvekil Hazretleri telefon etti, seni sordu. </st><st c="14644">Sana danışacakları bir hükümet işi varmış!” deyince ne dese iyi... </st><st c="14711">“...tiret dürzüyü, canımı sıkıyor gayrı. </st><st c="14752">Hemi akıl danışırlar, hemi de verdiğimiz aklı tutmazlar,” dedi. </st><st c="14816">Bizim İbraam’ın Ankara’da gradosu var. </st><st c="14855">Herkes ona akıl danışıyor. </st><st c="14882">Hükümet ona sormayıncak, danışmayıncak, hiçbir adımını atmıyor. </st><st c="14946">İbraam dersen hiçbirine yüz vermiyor. </st><st c="14984">Ankara’yı bir görsen, Zübükoğlu aşağı, Zübükoğlu yukarı... </st><st c="15043">Herkesin ağzında Zübükzade... </st><st c="15073">Bana da Bayan Zübükoğlu diyorlar. </st><st c="15107">Hergün bizimkine Başvekilden telefon geliyor...</st></p>
			<p><st c="15154">Karısı bu lafları komşu komşu yaydı ve bunlar bizim burda meydan maskarası oldular. </st><st c="15239">Herkesin diline düştüler. </st><st c="15265">Çünkü biz, Zübük’ün ellibin numarasını görmüşüz. </st><st c="15314">Karısı bu hikâyeyi anlatır anlatmaz biz oyunu şıp diye anladık. </st><st c="15378">Karısına dışardan, “Ben Başvekilim,” diye telefon eden, kendisi. </st><st c="15443">Böyle telefon edip eve gelince de Başvekil Hazretlerine ağza alınmaz laflar söyleyecek de caka satacak. </st><st c="15547">Karısı da bunları etrafa duyuracak. </st><st c="15583">Karı, “Ankara’da namımız aldı yürüdü,” diyormuş.</st></p>
			<p><st c="15631">Önden karısı geldi, namlarının nasıl yürüdüğünü anlatıp kocasını rezil etti. </st><st c="15709">Bu yetmezmiş gibi ardından Zübükzade gelip üstüne tüy dikti.</st></p>
			<p><st c="15769">Gece öğretmenler derneğinde toplandık. </st><st c="15809">Orda toplanmamız şundan ki, ilçemizde parti pırtı ayrılığı olmadığını gösterelim. </st><st c="15891">Bu memleket hepimizin, değil mi ya... </st><st c="15929">Zübükzade geldi. </st><st c="15946">Hakikat, herife mebusluk yaraşmış, üstüne bir başka halavet gelmiş. </st><st c="16014">Biz hop diye ayağa kalkınca, iki elini açıp,</st></p>
			<p><st c="16058">– Aman aman... </st><st c="16074">Beni mahcup ediyorsunuz allahaşkınıza oturun... </st><st c="16122">dedi.</st></p>
			<p><st c="16127">– Eeee İbraam Bey, ne var ne yok... </st><st c="16164">Anlat da dinleyelim.</st></p>
			<p><st c="16184">Zübükzade ağzından ballar akarak anlatıyor. </st><st c="16229">İlkin güzel güzel anlatırken, sonradan gene ipin ucunu kaçırmaz mı? </st><st c="16297">Hükümet, ona danışmadan hiçbir işe koyulmazmış. </st><st c="16345">Başbakanla sıkı fıkılar, bir içtikleri ayrı gidiyor. </st></p>
			<p><st c="16398">Zübük,</st></p>
			<p><st c="16404">– Bigün sabahtan akşama iyice çalıştık, diyor, akşam oldu. </st><st c="16464">Hep yorulmuşuz. </st><st c="16480">Başbakan, “İbraam, gel bu gece eğlenelim. </st><st c="16522">Bir hovardalık edelim,” dedi. </st><st c="16552">“Ulan oğlum, etme, eyleme... </st><st c="16581">Hiç yakışık almaz,” dediysem de, herif bikez azmış, ne dediysem dinletemedim. </st><st c="16659">Kalktık, makam arabasına binip gittik. </st><st c="16698">Başvekile, “Gel sen bu makam arabasını bırak, bizi tanırlar. </st><st c="16759">Bir taksiye binelim,” dedim. </st><st c="16788">Bereket sözümden dışarı çakmaz. </st><st c="16820">Makam arabasını savıp bir taksiye bindik. </st><st c="16862">Orası senin, burası benim, gezip dolaşmadık yer komadık, velakin gönlümüzce bir uygun yer bulamadık. </st><st c="16963">Neyse uzatmayalım, geceyarısından sonraydı, Ankara’nın en löküs bi gazinosuna vardık. </st><st c="17049">Duvarları ayna ve kadife... </st><st c="17077">İncesaz da bir oynak hava tutturmuş ki, deme gitsin. </st><st c="17130">Bizim Başvekil sağolsun, iyidir hoştur da, içince cıvıtır, içip içip tutturdu: “İbraam, şu kızlardan beğenelim de masamıza ikisini çağıralım.” “Ulan oğlum etme, seni belki tanımazlar. </st><st c="17314">Lakin beni bir tanıyan eden çıkar, bir bildik görür de, vay şu memleketin Zübükzade’sine bak, millet işini bırakmış, karı dalgasına düşmüş der,” dediysem de, dinletemedim. </st><st c="17486">Ben de çakır keyif olduğumdan, pusulayı şaşırmışım besbelli, pilavdan dönenin kaşığı kırılsın deyip, gazinonun en güzel iki karısına işmar çekip el ettim. </st><st c="17641">Karılar masaya çöktü. </st><st c="17663">Neyse uzatmayalım, yedik içtik, garson hesap pusulasını getirdi. </st><st c="17728">Başvekil pusulayı kaptı. </st><st c="17753">Ben elinden pusulayı kapmak istediysem de, “Aman olmaz, bu gece sen benim misafirimsin... </st><st c="17843">Hesaplar benden,” dedi. </st><st c="17867">Ne de olsa koca bir Başvekil deyip ben de üstelemedim. </st><st c="17922">İkiye katlı hesap pusulasını açıp bakınca rengi attı, benzi kül oldu... </st><st c="17994">Yahu, bu ne? </st><st c="18007">İçki mi dokundu nedir... </st><st c="18032">Fakat, renk atması beribenzer değil, içkiden olmaya hiç benzemiyor. </st><st c="18100">Elindeki pusulaya bir göz attım ki, hesap sekizyüz küsur lira... </st><st c="18165">Anladım; hesabı ödemeye parası çıkışmayacak, renginin solması ondan. </st><st c="18234">“Ver buraya!” diye elinden çekip alsam, bir koca Başbakan iki karı yanında beş paralık olacak. </st><st c="18329">Ben hemen karılara çaktırmadan keseye davrandım, desteden bir binlik çekip, masanın altından binliği uzattım. </st><st c="18439">Ayağımla da ayağını dürtükledim. </st><st c="18472">Dürtükledim ya, bana mısın demiyor. </st><st c="18508">Masanın altından biri, elimdeki binliği kaptı. </st><st c="18555">Ben Başbakan aldı bellerken, yanındaki sarı karıya kaptırmamış mıyız parayı? </st><st c="18632">Oranın karısı birader, parayı kokusundan tanır. </st><st c="18680">Gözlerini bağla da parayı uzat elinde kaç para olduğunu bilir. </st><st c="18743">Desteden bir binlik daha çıkarıp gene masanın altından buna uzattım, eline tutuşturdum. </st><st c="18831">Parayı alınca bir, “Oooh...” çekti, rahata erdi. </st><st c="18880">Bana da, “İbraamcığım, bu iyiliğini hiçbi vakit unutmayacağım, can yoldaşı ve yiğit arkadaş olduğunu gösterdin. </st><st c="18992">Yarın sabah öderim,” dedi. </st><st c="19019">Ben de, “Ne demek, arkadaşlık arasında paranın sözü mü olur, ha senin, ha benim,” dedim. </st><st c="19108">Yani diyeceğim şu ki, gecemiz gündüzümüz birlikte geçer ve ayrımız gayrımız yoktur.</st></p>
			<p><st c="19191">Yahu Bey, yalan icat oldu olalı, böylesi uydurulmamış. </st><st c="19247">Ulan bu Zübük, bizi de iki paralık eder. </st><st c="19288">Bunun burasında muhalifi var, efendim, partisizi var, tarafsızı var... </st><st c="19359">Böyle de atma olur mu?</st></p>
			<p><st c="19381">Bir hafta kadar kasabada kaldı, her toplantıda yeni bir atma, yeni bir yalan dolan... </st><st c="19468">Hemi de eskiden olduğu gibi değil. </st><st c="19503">Ankara’nın havası herifin atmasına yaramış. </st><st c="19547">Eskiden de biliriz, atardı, ama böylesi değil... </st><st c="19596">Karısı biyandan, kendi biyandan atıyor. </st><st c="19636">Avukat Burhan bunları duydukça sevincinden zil takıp oynayacak. </st><st c="19700">“İşte sizin seçtiğiniz maskara bu...” diyor. </st><st c="19745">N’eydelim, biz de ar belasına, “Dedikleri, evet doğrudur,” diye yalana destek oluyoruz.</st></p>
			<p><st c="19832">Biz onu buraya Avukat bozuntusunu düzlesin, sesini soluğunu kessin diye değil de, ele güne maskara olsun diye çağırmışız. </st><st c="19955">Canım, bildiğin gibi değil, herif iyiden iyiye tozutmuş.</st></p>
			<p><st c="20011">Gene Ankara’ya gitti. </st><st c="20034">Giderken de bize, “Çabuk kasabadan bir heyet toparlayın, Ankara’ya gelin, beni görün. </st><st c="20120">Kamışlık Çayına baraj yaptıracağız, bir de kasabamıza fabrika kurduracağız. </st><st c="20196">Heyet olup gelin, barajla fabrikayı isteyin ki, benim de söz etmeye yüzüm olsun,” dedi.</st></p>
			<p><st c="20283">Kalktı gitti. </st><st c="20298">Ardından biz de bir heyet kurduk. </st><st c="20332">Gedikli İhsan Efendi, Çiftverenoğlu Hamza Bey, Otelci Satılmış Bey, Tüccardan Emin Efendi, Allahın Kulu İsmail Efendi, bir de ben heyet olduk. </st><st c="20475">Her işe burnunu sokar, aklı erik geçinir diye Bedir Hoca namussuzunu da başımıza geçirdik, gittik Ankara’ya. </st><st c="20584">O Ankara’da bizim çektiğimiz, ah bizim çektiğimiz... </st><st c="20637">Bize ne alicengiz oyunları oynadı bu namussuz, hesaba kitaba gelir işler değil.</st></p>
			<p><st c="20716">Demek bizim bir isyanımız olmuş ki, Cenabı Mevlam da bu belayı başımıza musallat edip, bize ibret dersi vermiş. </st><st c="20829">Ama yok, bizde gene de anlayacak kafa yok. </st><st c="20872">Şöyle bir hırtı milletvekili yaparsak gerisini sen düşün Bey, bizden ne hayır gelir... </st><st c="20959">Biz</st></p>
			</section>
  <div id="charCountTotal" value="20962"></div></body>
</html>
