<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
	<section>
		<h1><st c="0">SORDUM ASLIN NERELİ</st></h1>
		<h2><st c="20">Otelci Satılmış Bey şöyle anlatıyordu:</st></h2>
		<p><span><st c="59">Y</st></span><st c="61">apmaz olaydık, biz bu alçağı belediye reisi yaptık, başımıza da püsküllü belayı sardık. </st><st c="149">Herif belediye reisi olunca, eskisinden bin beter kesildi.</st></p>
		<p><st c="207">Bir gece, benim otelin lokantasında oturmuş içiyoruz... </st><st c="264">Geçmiş gün, iyice aklımda kalmadı ama, gene bir Cumhuriyet Bayramı mı, Zafer Bayramı mı, işte böyle bir bayram. </st><st c="376">Gündüz bayramın töreni olmuş, gece de şöleni oluyor. </st></p>
		<p><st c="429">İçip dururken, bu Zübükzade zibidisi birden,</st></p>
		<p><st c="473">– Dedem Abdünnazif Paşa zamanında bu bizim kasaba öyle bir ormanlıkmış ki... </st><st c="551">diye söze girişti.</st></p>
		<p><st c="569">Ne diyor bu soyha? </st><st c="589">Dayanamadım da,</st></p>
		<p><st c="604">– Kimin zamanında, kimin zamanında? </st><st c="641">diye sordum.</st></p>
		<p><st c="653">– Dedem Abdünnazif Paşa zamanında... </st><st c="691">dedi.</st></p>
		<p><st c="696">Gözünü kırpmadan, gözümün içine baka baka, gert gert yalan söylüyor. </st><st c="766">Evet, yalan olur, övünme olur, ama bu kadar da mı olur?</st></p>
		<p><st c="821">Tahrirat Kâtibi Rıza Bey,</st></p>
		<p><st c="847">– Ne diyorsun sen allasen İbraam Bey? </st><st c="886">diye sordu.</st></p>
		<p><st c="897">Hiç yüzü kızarmadan,</st></p>
		<p><st c="918">– Evdeki eski kitapları karıştırırken Allah gani gani rahmet eylesin, dedem Abdünnazif Paşanın elyazması bir kitabı elime geçti. </st><st c="1048">Okudukça şaştım kaldım... </st><st c="1074">Eski zamanda bu bizim kasaba Ceneviz devletinin payitahtıymış... </st><st c="1139">dedi.</st></p>
		<p><st c="1144">Hep birbirimize bakıştık. </st><st c="1171">Yahu bu kerhut ne der? </st><st c="1194">Ne Ceneviz’i, nerenin payitahtı, hangi Abdünnazif Paşası?</st></p>
		<p><st c="1251">Rıza Bey,</st></p>
		<p><st c="1261">– Senin bu merhum deden; dediğin kitabı hangi dilden yazmış? </st><st c="1323">Yeni Türkçeyle mi, yoksa Arap harfleriyle mi?</st></p>
		<p><st c="1368">Hah, bu laf iyi oldu. </st><st c="1391">Rıza Bey taşı gediğine koydu. </st><st c="1421">Zübükzade Arap harfli yazıyı nerden bilecek... </st><st c="1468">Lise mektebini bile bitiremedi.</st></p>
		<p><st c="1499">Rıza Beyin suali üzerine, ne olur bir durup düşünsün... </st><st c="1556">Hayır, şıp diye cevabı yapıştırdı:</st></p>
		<p><st c="1590">– Elbet eski harflerle... </st><st c="1617">Aman Rıza Bey emmi, Abdünnazif Paşa zamanında yeni harfler çıkmış mıydı?</st></p>
		<p><st c="1689">Bre Bey, nasıl vasfetsem, herif soluk alır verir gibi yalan kıvırıyor. </st><st c="1761">Biz bu cibilliyetsizin aslını neslini iyi biliriz. </st><st c="1812">Babasını tanırım.</st></p>
		<p><st c="1829">Benim toyluk sıram, onbeş onaltı yaşlarında varım yoğum. </st><st c="1887">O sıra bizim kasabaya Kars’tan muhacirler geldi. </st><st c="1936">Hükümet muhacirlere toprak dağıtıyor, yardım ediyor. </st><st c="1989">İşte o sıra kasabamızın içinde bir herif türedi, tüyü bozuk bir herif... </st><st c="2062">Velakin herifin bir duruşu, bir yürüyüşü var, görmeler ister. </st><st c="2124">Bu iki kolu, gövdesinden iki karış açıkta duruyor. </st><st c="2175">Horoz öterken, nasıl kanatlarını açar, kabarırsa, bu herif de öyle... </st><st c="2245">Kolları kanat olmuş, öttü ötecek... </st><st c="2281">Ayaklarını aça aça bir çalımlı yürüyor. </st><st c="2321">Bir öksürmesi var ki, ordu paşası teftişte sual ediyor sanırsın. </st><st c="2386">Birine, biyere bakması gerekse, başını, boynunu çevirmiyor, bütün gövdesini döndürüp öyle bakıyor. </st><st c="2485">Bunca yıl cıgara içen görmüşüm velakin öylesi bir cıgara içene rastlamamışım. </st><st c="2563">Uzun bir çubuğu var. </st><st c="2584">Cıgarayı sarıp ucuna takıp da yaktı mı, çubuğu elinde filinta gibi tutuyor. </st><st c="2660">Ceketi, pantolonu, bizim bura giysilerine benzemez. </st><st c="2712">Ceket omuzda gezer. </st><st c="2732">Belde kuşak, bizim buraların kuşağı değil... </st><st c="2777">Yürürken bir sağa, bir sola yalpalar ve yaylanarak yürür...</st></p>
		<p><st c="2836">Evet, çalımlı bir herif ya, çalımı bizim bura çalımı değil... </st><st c="2899">Kars’tan muhacir gelmiş desen, dili oraların diline çalmaz.</st></p>
		<p><st c="2958">Herif pazaryerinde, çarşı boyunda bir zaman çalım satarak dolaştı, çalımından yaklaşamıyoruz ki, yanına varıp, “Hoşgeldin ağa, sen nerenin adamısın?” diye soralım. </st><st c="3123">Bura küçük yer, öğrenilmemiş, duyulmamış bir gizli kalmaz. </st><st c="3182">Bu çalımlı babayiğidin halis efelerden olduğu anlaşıldı. </st><st c="3239">Herif efeymiş... </st><st c="3256">Allah için, efe olduğu da çalımından belliydi. </st><st c="3303">Efeler ülkesinden buraya göç etmiş. </st><st c="3339">Hepimizi bir merak sardı. </st><st c="3365">Arkadaşlardan bikaçı kahvede konuşabilmişler. </st><st c="3411">Adam, ben buyum, ben şuyum, şöyle asarım, böyle keserim demiyormuş ama, her halinden namlı bir efe olduğu belliymiş. </st><st c="3528">Kahve sediri üstünde bir oturuşu, tabakasından bir tütün doldurup cıgara sarışı varmış, işte belli ki efe... </st><st c="3637">Bundan başka efeliğin senedi, sepeti, icazeti olmaz ya...</st></p>
		<p><st c="3694">Bizim delikanlılar kahvede yanına sokulup,</st></p>
		<p><st c="3737">– Merhaba ağa... </st><st c="3755">demişler.</st></p>
		<p><st c="3764">– Merhaba...</st></p>
		<p><st c="3777">– Nerelerden böyle? </st><st c="3798">Sormak ayıp olmasın, siz de Kars tarafından mı göçlüsünüz?</st></p>
		<p><st c="3856">Adam o zaman, efeler diyarından geldiğini söylemiş.</st></p>
		<p><st c="3908">– Adını bağışlar mısın Efem?</st></p>
		<p><st c="3937">“Demek beni tanımadınız, tuu size!” der gibi, bizim arkadaşların suratlarına bir bir bakmış. </st><st c="4031">Evet, dünyaya nam salmış bir efe tanınmaz mı? </st><st c="4077">Gel gör ki, bizim bu ölü toprağı serpilmiş yerde dünyadan haberimiz mi var!</st></p>
		<p><st c="4152">Adam, bıyıklarını sıvazlayarak,</st></p>
		<p><st c="4184">– Adımıza Zeybekzade Kara Yusuf Efe, derler, şimdi tanıdınız mı? </st><st c="4250">demiş.</st></p>
		<p><st c="4256">Yooo, bir tanıyan yok.</st></p>
		<p><st c="4279">– Adımızı, namımızı duyan yok mu?</st></p>
		<p><st c="4313">Zeybekzade Kara Yusuf Efe, bıyık altından gülmüş, başka da ağzını açmamış.</st></p>
		<p><st c="4388">Zeybekzade Efenin susması da ayrı bir kuvvet. </st><st c="4435">Bağırıp çağırsa, hatta toplu tabancayı çekip ortalığı duman etse, karşısına bizden de bir başka yiğit belki çıkar. </st><st c="4550">Fakat herif susuk durduğundan, kızınca ne işler edeceği hiç belli değil. </st><st c="4623">Kızarsa, şimşek olur çakar mı, gök olur gürler mi, yıldırım olur çarpar mı? </st><st c="4699">Efenin suskunluğunda yedi evliya kuvveti var.</st></p>
		<p><st c="4744">O gündenberi, bizim kasaba uşağına bir başka çalım geldi. </st><st c="4803">Hepimiz tıpkı tıpkısına Zeybekzade Kara Yusuf Efeye öykünüyoruz. </st><st c="4868">Onun gibi, sağa sola dalgalanarak yürüyoruz. </st><st c="4913">Yürürken bu ayaklarımızı, apışımızı gererek açıyoruz. </st><st c="4967">Biri adımızı seslendi mi, fırt diye dönüp bakmak yok. </st><st c="5021">Bütün gövdemizle ağır ağır kendimizi sesten yana çeviriyoruz; belle ki adamlıktan çıktık, herbirimiz Yavuz zırhlısı olduk, manevra yapar gibi dönüyoruz. </st><st c="5174">Tütün sarmayı, Zeybekzade Efeden kaptık, tespih çekmeyi ondan aldık. </st><st c="5243">O nasıl bıyık burarsa, biz de o çalımla bıyık buruyoruz.</st></p>
		<p><st c="5299">Kasabanın bakkalları şaşırdı, satmaya fındık yetiştiremiyorlar. </st><st c="5364">Yahu, bu ne iş? </st><st c="5380">Eskiden bura bakkalı iki okka fındığı bir yılda tüketemezdi de fındıklar cam kavanozlarda çürürdü. </st><st c="5479">Şimdi, satışa fındık yetiştiremez oldular. </st><st c="5522">Bakkallar fasulye, pirinç, şeker satışını bıraktı, çuval çuval fındık getiriyorlar. </st><st c="5606">Buranın erkek milleti fındığa çok kötü merak sardı. </st><st c="5658">Bu fındık en halisinden bıyık ilacı ve bıyık boyası. </st><st c="5711">Fındık içini bir tele geçirip ocakta yakıp kömür ediyoruz, yağlı bir kömürü var. </st><st c="5792">Bu yağlı fındık kömürü, bıyığın gübresi... </st><st c="5835">Sürdün mü, bıyık kılları, Kamışlık batağının kamışları gibi fışkırıyor. </st><st c="5907">Fındık yağlı kömürü sayesinde tüysüz delikanlıların bıyık tüyleri gürlendi; onbeşinde oğlanların çalı gibi bıyıkları oldu. </st><st c="6030">Fındığın yağlı kömürünü sürdük mü, kaytan bıyıklar uzadıkça uzuyor, karardıkça kararıyor, gürlendikçe gürleniyor. </st><st c="6144">Bıyığın bir ucu güneşe, öbür ucu aya doğrulmuş; bizim bıyıklar, benzetmek gibi olmasın, geyik boynuzlarını geçti. </st><st c="6258">Delikanlılarımızın bıyık burmaktan, bıyık sıvazlamaktan elleri işe değmez oldu. </st><st c="6338">İhtiyarlar, “Hay bıyığına tükürdüklerim... </st><st c="6381">İş güç yüzüstü kaldı bıyık belasına...” diye sövüp sayıyor. </st><st c="6441">Velakin kasabada fındık ticareti aldı yürüdü. </st><st c="6487">Bakkallar fındıktan zengin oluyor.</st></p>
		<p><st c="6521">Hele kızların fındıkçılığı... </st><st c="6552">Kızlar, bıyığın karasına, uzunluğuna bakıp da ona göre cilve döküyorlar.</st></p>
		<p><st c="6624">Efeler ülkesinin namlı Zeybekzade Kara Yusuf Efesinin destanını da merak etmekteyiz. </st><st c="6710">Bir gece duyduk ki, Allah rahmet eylesin Kasap Osman’ın babası efeler ülkesinin namlı efesine ziyafet verecekmiş. </st><st c="6824">Aman... </st><st c="6832">Biz de varıp, namı cihanı tutmuş efenin ağzından biriki pent kapsak...</st></p>
		<p><st c="6902">Bir ziyafet oldu ki, görülmüş şey değil...</st></p>
		<p><st c="6945">Zeybekzade efesinin konuşacak diye ağzının içine bakıyoruz. </st><st c="7006">Onun ağzını açtığı yok. </st><st c="7030">Ha babam bıyık burar. </st><st c="7052">Şölen de şölen... </st><st c="7070">Koca koca iki bakır sini kuruldu. </st><st c="7104">Ev sahibinin uşakları bulamaç, yalamaç, gölemeç, tuzlama, bazlama, gözleme getirdi. </st><st c="7188">Memleketin buncadır görmediği bir efeyi ağırlamak kolay mı? </st><st c="7248">Aşın üstüne kahveler geldi, büyükler kahveleri höpürdettiler. </st><st c="7310">Derken söyleşip görüşülmeye başlandı. </st><st c="7348">Efeler ilinin ünlü Zeybekzade Kara Yusuf Efesi sedirin başköşesine kuruldu.</st></p>
		<p><st c="7423">– Başımıza gelenler çoktur ağalar... </st><st c="7461">diye söze girdi.</st></p>
		<p><st c="7477">Yahu herif neymiş... </st><st c="7499">Bir anlattı ki, donduk kaldık. </st><st c="7530">Her bir dediği kulağıma nakşolmuş, bugünkü gibi aklımda. </st><st c="7587">Daha onaltısında toyken bir pehlivanmış ki, en usta pehlivanlar gücüne güç yetiremezlermiş. </st><st c="7679">Bunların köyünde tahıl olmazmış, hayvancılık da yokmuş... </st><st c="7737">Bunların geçimi hep efeliktenmiş. </st><st c="7771">O köyün yetiştirdiği efe... </st><st c="7799">Delikanlı dediğin onikisine, onüçüne basıp da eli tüfek tuttu mu, ya Allah bismillah der dağa yürür, rızkını dağlarda ararmış. </st><st c="7926">Bunların yanında bir komşu köy varmış, oranın insanı da çift çubuk işi, ekim biçim bilmez, onlar da şeyhlikle geçinirlermiş. </st><st c="8051">Doğan erkekse, bıyığı terledi miydi şeyh olur, gurbete yürürmüş. </st><st c="8116">O köy de sığır, davar ney yetiştirmiyor, şeyh yetiştiriyor. </st><st c="8176">Köyden çıkan, başka biyere varır, postu kurar, şeyh olurmuş. </st><st c="8237">Bir komşu köy daha varmış, orası da başka türlü... </st><st c="8288">Ora insanının geçimi de dilencilikten. </st><st c="8327">Karısı, kızı, genci, kocası, eri, avradı dilenirmiş... </st><st c="8382">Bir başka komşu köy varmış, onların geçimi de hırsızlıktan... </st><st c="8444">Delikanlı hırsız değilse “Sen evini geçindiremezsin,” diye ona kız veren olmazmış.</st></p>
		<p><st c="8526">Kurban olduğum Allahın bir hikmeti işte, her kulunun rızkını bir başka yoldan yaratmış. </st><st c="8615">Kimi dilencilikten, kimi efelikten... </st><st c="8653">Zeybekzade anlattıkça, ağzımız açık kalıyor. </st><st c="8698">Bir de tatlı dili var.</st></p>
		<p><st c="8720">– Bir gece diyor, duyduk ki, bizim köye, yedi dağın efesi Poşulu Efe gelesiymiş. </st><st c="8802">Efeler köye indi miydi, köyde düğün bayram edilir. </st><st c="8853">Neden dersen, efe köye hazineler getirir, kor gider. </st><st c="8906">Bizim oraların efelerinin dağdan ineceği duyuldu mu, hükümet adamları daha önceden izin alır, sılaya giderler ki, efelerle başları belaya kalmaya da, canlarından olmayalar... </st><st c="9081">Candarma dersen, efelerin boş bıraktığı dağları kollar, oralarda eşkıya avına boşuna mermi yakar. </st><st c="9179">Efe ne demek... </st><st c="9195">Hey hey, görmelisiniz.</st></p>
		<p><st c="9217">Poşulu Efe ve askerlerinden önce köye yedi katır yükü mal ve yedi katır yükü mücevher ve yedi katır yükü altın ve gümüş eşya ve yedi katır yükü kadife ve ipek giyim geldi. </st><st c="9390">Hiçbir hak geçmemesiye bunlar avratlar arasında üleştirildi. </st><st c="9451">Üleşme bitince, doru al atını şahlandırarak Poşulu Efe köye girdi. </st><st c="9518">Girmesiyle,</st></p>
		<p><st c="9529">– Zeybekzade Kara Yusuf Efe nerelerde? </st><st c="9569">diye sormaz mı?</st></p>
		<p><st c="9584">Allah Allah, böyle bir yedi dağın efesi bizim adımızı nerden bilir? </st><st c="9653">Yoksa bizim namımız dağlara dek duyuldu mu? </st><st c="9697">Varıp elini öptüm.</st></p>
		<p><st c="9715">– Bre yiğit, dedi, senin baban otuz yıl altında damda yatarken, sana avratlar gibi boğaz tokluğuna ateş başı deyip köyde kapanmak yaraşır mı? </st><st c="9858">Bu ne iş... </st><st c="9870">Sana düşen, can pazarından can alıp can vermek değil mi? </st><st c="9927">Al şu silahı, adımıza kullan!</st></p>
		<p><st c="9956">Bana bir silah verdi ki, kız gibi silah ve böylesi Acem padişahının saray silahhanesinde arasan yok. </st><st c="10058">Elimi eline alıp,</st></p>
		<p><st c="10075">– Benden sana destur, bundan geri dağlar senin... </st><st c="10126">Düş önüme! </st><st c="10137">dedi.</st></p>
		<p><st c="10142">Köy, kasaba gibi haneli biyerde konmak efelikte âdet değil. </st><st c="10203">Eve varıp çul çaput almamıza kalmadı, çizmesiz çorapsız düştük yola... </st><st c="10274">Böyle bir namlı efeden silah alıp, onun adına kullanmak ne demek? </st><st c="10340">Büyük sevabı var... </st><st c="10360">Efenin adını can versen kötülemeyeceksin. </st><st c="10402">Allahıma çok şükür, o gün bugün gezmedik dağ, kesmedik yol komadık, bize el veren efenin adını da batırmadık.</st></p>
		<p><st c="10511">Zeybekzade neymiş, hiç bildiğimiz insana benzemez. </st><st c="10563">O yaşta düşmüş dağlara... </st><st c="10589">Neler anlatıyor bre Bey...</st></p>
		<p><st c="10615">– Yolda efe beni yanına çekti. </st><st c="10647">“Kişi aldığına göre satar, atasından gördüğünü işler. </st><st c="10701">Sen bir kurt oğlu kurtsun...” dedi. </st><st c="10737">Bize babamızı tasvir etti ki, duyanın ödü patlar da sözünden korkup canı çıkar. </st><st c="10817">Evet, biz babamızın namını duymuşsak da, buncasını bilmezdik. </st><st c="10879">Bu Poşulu Efeyi köyden alıp yanında yetiştiren ve de ona ustalık eden bizim pederimiz olduğundan, Poşulu Efe de bu iyiliğin altında kalacak bir yiğit olmadığından bizim ustamız oldu.</st></p>
		<p><st c="11061">Bu Zeybekzade o gece, gün ışıyasıya anlattı. </st><st c="11107">O anlatırken, ben yerimde duramaz oldum. </st><st c="11148">Ertesi günü, Kara Yusuf Efeyi koyacak yer bulamıyoruz, el üstünde tutmaktayız. </st><st c="11227">Böyle bir namlı efenin kasabamıza şeref vermesi ne demek... </st><st c="11287">Herif, kırk yıl memleketler titretmiş. </st><st c="11326">Adını duymadığımıza şaşmaz mı? </st><st c="11357">Kabuğuna girmiş tosbağa gibi, bizim neden haberimiz var ki, Kara Yusuf Efeyi bilelim.</st></p>
		<p><st c="11442">Derken efendim, kasabadan köylere dek, Zeybekzade’nin namı yayıldı. </st><st c="11511">Kasabada, Ermenilerden kalma en güzel ev ona verildi. </st><st c="11565">Namını duyan, destanını işiten, aman efe diye her bir ihtiyacını ayağına koşturuyor. </st><st c="11650">Zeybekzade’nin gayrı, elini sıcak sudan soğuk suya soktuğu yok. </st><st c="11714">Bir eli yağdaysa, öbür eli balda... </st><st c="11750">Onun yaptığı, kahvede, pazarda gövdesini çalımla gezdirip, yiğit yiğit yaylanmak ve yalpalanmak ve serencamını bizlere nakletmek... </st><st c="11882">Anlattıkça şaşıyoruz. </st><st c="11904">Böylesi yiğide ne verilse az. </st><st c="11934">Gene iyi bir adammış canım, herif istese, kasabanın ortasına çıkıp bir nağra vursa, elimizde her ne varsa alır, bizi hep cıbıl bırakır. </st><st c="12070">Uçanı kaçanı vuran silahına el sürmeyi istemez, bizi perişan etmekliğe bir nağrası yeter de artar bile... </st><st c="12176">Zeybekzade Kara Yusuf Efenin hanesi askeriye ambarına döndü, veren verene, getiren getirene. </st><st c="12269">Herifin kimseden bişey istediği yok. </st><st c="12306">Biz, de ki korkumuzdan, de ki böyle bir efeyi bağrımıza basıp şeref duymamızdan, de ki bizi kurda kuşa ve de hertürlü tehlikeye karşı koruyacağından, adama kul köle olduk.</st></p>
		<p><st c="12477">Bir gece anlattıklarından öleyazdım:</st></p>
		<p><st c="12514">– Bir memlekete vardık, hiç gecesi yok... </st><st c="12557">Bir hafta yürü, gün ışığı... </st><st c="12586">Velakin insanı, evi de yok... </st><st c="12616">Yahu biz çöle mi düştük... </st><st c="12643">Üç gün mü, dört gün mü, yoksa beş gün mü, gece olmadığından kaç gün olduğunu gayrı bilmiyoruz, at üstünden inmemesiye gittik. </st><st c="12769">Bir de baktık, tezek tütünü aşikâr oldu. </st></p>
		<p><st c="12810">Poşulu Efe,</st></p>
		<p><st c="12821">– Aman yiğitler, gözünüz aydın olsun, tezek tüter biyere geldik, canlı olduğuna alamettir. </st><st c="12913">Yiğit olan yiğitliğini sınar... </st><st c="12945">diye askerlerini topladı.</st></p>
		<p><st c="12970">Bana döndü, enseme bir pehlivan sillesi vurarak kulağımı burdu:</st></p>
		<p><st c="13034">– Zeybekzade Efe, kendini göstereceğin zamandır, yürek ve bilek isterim. </st><st c="13108">Bir yıl öyle cenk eyle ki, damda yatan babanın kulakları çınlasın...</st></p>
		<p><st c="13176">Tezek tütününü doğrulayıp şehre vardık ki şehir kale duvarlarıyla çevrili. </st><st c="13252">Duvarları görmeli, Alman toplarının tüm soyu sopu gelse de bombardıman etse, yıkılacak duvarlar değil. </st></p>
		<p><st c="13355">Poşulu Efe, kale kapısına varınca, bizim askerlerden biri bana,</st></p>
		<p><st c="13418">– Yiğit, şimdi Poşulu Efe nağra salacak. </st><st c="13460">Onun nağrasına kulak zarı dayanmaz. </st><st c="13496">Ağzını açık tut, kulağını da tıka ki, kulak zarın patlayıp sağır olmayasın... </st><st c="13574">dedi.</st></p>
		<p><st c="13579">İki elimin başparmaklarıyla kulaklarımın deliğini tıkadım, ağzımı da açtım. </st><st c="13656">Herkes de benim gibi yaptı. </st><st c="13684">Poşulu Efe, ya Allah deyip bir nağra vurdu ki, nasıl anlatsam... </st><st c="13749">Sıkı durmayanlar yere kapaklandı. </st><st c="13783">Kale duvarları zangır zangır etti. </st><st c="13818">Ve kale kapısının zinciri kopup açıldı. </st><st c="13858">Gayrı bilmem, Poşulu Efenin nağrasının şiddetinden açıldı, bilmem içerdekiler korkup açtılar...</st></p>
		<p><st c="13953">Efendim, bu Zeybekzade Kara Yusuf Efe, o şehirde bir cenk etmiş ki, felek de beğenmiş. </st><st c="14041">Ordan beş kadar deve yükü altın ve mücevher aldıktan sonra şehrin valisinin konağına yerleşmişler. </st></p>
		<p><st c="14140">Poşulu Efe, valiye demiş ki:</st></p>
		<p><st c="14168">– Cenkte beş yiğidim şehit düştü. </st><st c="14203">Her yiğidimin bir kılına bin kelle isterim. </st><st c="14247">Velakin amana vardığınızda cana can istemem. </st><st c="14292">Kelle kurtarmak isterseniz şehrin kalesine bayrağım çekilecek. </st><st c="14355">Her yıl bu şehri beş katar deve yükü vergiye bağladım. </st><st c="14410">Baş kaldıran başını yok bilsin. </st><st c="14442">“El mi yaman bey mi yaman” demişler ve de Poşulu Efenin namı duyulsun.</st></p>
		<p><st c="14512">Vali, oğuz bir kimseymiş. </st><st c="14539">Valinin derya misal askeri varmış. </st><st c="14574">Velakin, Poşulu Efenin nağrasının şiddetinden öyle korkmuşlar ki, hepsi korkudan altına pisleyip elleri silahlarına bile varamamış.</st></p>
		<p><st c="14705">Vali bunun üzerine demiş ki:</st></p>
		<p><st c="14734">– Ey Poşulu Efe, yoluna yüzbin can ile yüzbin baş fedadır. </st><st c="14794">Hep yoluna kul köleyiz. </st><st c="14818">Konağımızda konuklayın, bizi burda garip koyup gitmen. </st><st c="14873">Şerefinize şölen kurduk.</st></p>
		<p><st c="14897">Yemişler içmişler. </st><st c="14917">Karınları doyunca Poşulu Efe,</st></p>
		<p><st c="14946">– Doyduk Allaha şükür, şimdi de kasık mancası isteriz... </st><st c="15004">demiş.</st></p>
		<p><st c="15010">Şehrin en güzel kızları gelmiş... </st><st c="15045">İnce belli, dudu dilli, ak tenli, kumru boyunlu, kömür gözlü kızlar...</st></p>
		<p><st c="15115">Bey, biz o zamanacak böyle bir deyiş duymamışız. </st><st c="15165">Zeybekzade Kara Yusuf Efenin anlattıklarını ağzımız açık dinliyoruz. </st><st c="15234">Efe, her gece eşraftan birinin evine çağrılı... </st><st c="15282">Bir yıla kalmadan kasabanın en zengini oldu çıktı. </st><st c="15333">Bunun bir de karısıyla, İbraam adında oğlu var. </st><st c="15381">Bu İbraam, işte o İbraam. </st><st c="15407">O sıra İbraam onunda var yok... </st><st c="15439">Hatta sünneti bile burda oldu.</st></p>
		<p><st c="15469">Bu Zeybekzade Kara Yusuf Efenin hayatı, kral hayatı desen değil, padişah, şah desen değil. </st><st c="15561">Yere düşürdüğü kellenin sayısı belirsiz... </st><st c="15604">Vurduğu kervanların hesabı yok...</st></p>
		<p><st c="15637">Aylar geçtikten sonra, benim aklım başıma gelir gibi oldu. </st><st c="15697">Arkadaşlara,</st></p>
		<p><st c="15709">– Yahu, iyi hoş ya... </st><st c="15732">dedim, böyle bir namlı efe, hazinelerini, cariyelerini, ordusunu, askerlerini bırakıp da, kuyruğuna bir sümsük karıyla bir çipil oğlan takmış da cıscıbıl olaraktan bu bizim yoksul kasabamıza ne demeye göç etmiş?</st></p>
		<p><st c="15943">Öyle ya canım... </st><st c="15961">Bu nasıl iş? </st></p>
		<p><st c="15974">Arkadaşlar,</st></p>
		<p><st c="15985">– Doğru yahu, dediler.</st></p>
		<p><st c="16008">Bir gece,</st></p>
		<p><st c="16018">– Kara Yusuf Emmi, bağışlarsan sana bir sözüm var... </st><st c="16072">deyip, içime kurt olan bu işi açtım. </st></p>
		<p><st c="16109">Efe anlattı ki, olur şey değil... </st><st c="16143">Dereler dolusu kan döktüğünden dağ taş efeye düşman kesilmiş. </st><st c="16205">Efe, “su testisi su yolunda kırılır” sözünce soluğunu can pazarında tüketecekmiş ya, karısı ayakbağı olmuş, İbraam oğlanı ayağının dibine atıp,</st></p>
		<p><st c="16348">– Bu sabiyi çiğne, ondan kelli düşmanlarının üstüne var... </st><st c="16408">demiş.</st></p>
		<p><st c="16414">Bu söz üzerine insan kurdunun yüreğine bir yufkalık gelmiş.</st></p>
		<p><st c="16474">“Bir Müslüman memleketine varayım da, orada çoluğu çocuğu koyup hacca gidip tövbe edeyim,” demiş.</st></p>
		<p><st c="16572">Gel zaman git zaman, ben bigün kahvedeyim. </st><st c="16616">O gün kasabanın pazarı. </st><st c="16640">Pazaryerinde bir feryattır duyuldu. </st><st c="16676">Ama ne feryat... </st><st c="16693">Nedir diye seğirttim, pazaryerine vardım ki, millet doluşmuş, iğne atsan yere düşmez. </st><st c="16779">Bizim bir, Kemik Mistik derdik, bir oğlan vardı. </st><st c="16828">Şimdi gurbette... </st><st c="16846">Velakin bu Kemik Mistik denen oğlan üflesen uçacak, sert bir yele dayanacak gibi değil... </st><st c="16936">Bir çelimsiz oğlan, korkak mı korkak... </st><st c="16976">Bu korkak oğlan, pazarın ortasında koskoca bir karıyı almış önüne, dövüyor ha dövüyor. </st><st c="17063">Karıyı görsen, dev gibi... </st><st c="17090">Kemik Mistik oğlan, karının serçeparmağı gibi kalmış. </st><st c="17144">Velakin, Allah yarattı demiyor, karıyı şamarlıyor. </st><st c="17195">Karının ettiği ah vah gökyüzünü tutmuş. </st><st c="17235">Yalnız kadının sesi maşallah gür mü gür, boru gibi...</st></p>
		<p><st c="17288">– Yahu, bu nedir, ne oluyor? </st><st c="17318">dedik.</st></p>
		<p><st c="17324">Efendim, herifin biri, bürüğe bürünüp karı kılığında karılar hamamına girmiş. </st><st c="17403">Hamamın havuz başına oturmuş, başından bürüğünü çekmez, öylece dururmuş. </st></p>
		<p><st c="17476">Natır karı,</st></p>
		<p><st c="17487">– Ana, soyunsanaa!.. </st><st c="17509">deyince,</st></p>
		<p><st c="17517">– Ben girmeyeceğim, demiş, içerde gelinim var, onu bekliyorum.</st></p>
		<p><st c="17580">Karı soyunmadan hamamın soğukluğuna girmiş. </st></p>
		<p><st c="17625">Peştamalı soyunuk karılardan biri,</st></p>
		<p><st c="17659">– Anaaa! </st><st c="17669">diye bağırıp taşların üstüne düşmüş.</st></p>
		<p><st c="17705">Kadını korkutan ne, bildin mi? </st><st c="17737">Dinelen kadının bürüğünün</st><sup><a href="#f4"><st c="17762">*</st></a></sup><st c="17764"> altından dışarı sipsivri bir bıyık uzanmış. </st><st c="17809">Soyunuk kadın, bürükten fırlamış bıyığı görünce korkudan düşüp bayılmış.</st></p>
		<p><st c="17881">Bunun üzerine hamamdaki karılar, bürük bürünmüş bıyıklı herifi takunyalarla döve döve dışarı atıyorlar.</st></p>
		<p><st c="17985">Bıyıklı herif, karı gözlemeye karılar hamamına girmiş...</st></p>
		<p><st c="18042">Kemik Oğlan bunu duyunca, anası da hamamda olduğundan, erkekliğine dokunup bürüklü herifin tepesine biniyor. </st><st c="18152">Bunu sürüye sürüye pazarın ortasına çekiyor, basıyor köteği, basıyor tekmeyi...</st></p>
		<p><st c="18231">Biz pazaryerine vardığımızda Kemik Oğlan, karı kılığındaki herifin pestilini çıkarmaktaydı. </st><st c="18324">Vuruyor ha vuruyor... </st></p>
		<p><st c="18346">Herkese seyir gerek. </st><st c="18367">Etraftan da,</st></p>
		<p><st c="18379">– Vur, vur ha vur!.. </st><st c="18401">diye çığrışıyorlar.</st></p>
		<p><st c="18420">Bürüklü koca herif, iyice bürüğüne dolanmış, sinmiş, sıçan gibi kaçmaya çalıştıkça, Kemik Oğlan çekip çekip ortaya alıyor, bürüğünü başına geçirip vuruyor. </st><st c="18577">Koca herif bürüğün içinde havasızlıktan boğulacak.</st></p>
		<p><st c="18627">Etraftan,</st></p>
		<p><st c="18637">– Yahu bu namussuz da kimmiş? </st><st c="18668">diye soruyorlar.</st></p>
		<p><st c="18684">Kim olduğu bilinmiyor; herifin bir görünen yeri kaytan bıyıkları... </st><st c="18753">Bıyığının iki ucu, kama sivrisi gibi bürükten çıkmış.</st></p>
		<p><st c="18806">Bizim kasabamızın tarihinde böyle bir namussuzluk hiç görülmemiş. </st><st c="18873">Bizde kadın kadınlığını bilir, erkek erkekliğini...</st></p>
		<p><st c="18924">Kemik Oğlan aslan kesilmiş, gerilip gerilip bürüklü herifin tepesine biniyor. </st><st c="19003">Derken herif baktı ki olacağı yok, kalabalıktan kaçmak için bir davrandı. </st><st c="19077">Davranmasıyla, Kemik Oğlan bunun bürüğünün eteğine yapıştı. </st><st c="19137">Bürük, Kemik Oğlanın elinde kalınca, altından kim çıksa beğenirsin... </st><st c="19207">Yahu Zeybekzade Kara Yusuf Efe değil mi?..</st></p>
		<p><st c="19249">Kemik Oğlan, karşısında Kara Yusuf Efeyi görünce birden arkasını dönüp kaçmaya başladı. </st><st c="19338">Oğlan korkmuş, o korkuyla Hıdırlık doruğuna çıktı, bir ay orda kaldı, kasabaya inemedi.</st></p>
		<p><st c="19425">Zeybekzade Kara Yusuf Efeyi bir görsen, ıslak it gibi tir tir titriyor. </st><st c="19498">Millet koca herifi tükürükle boğacak; gelen tükürüyor, giden tükürüyor... </st><st c="19572">Elini dokundurmaya tenezzül eden bile yok, suratına tükürüp, tekmeliyorlar.</st></p>
		<p><st c="19647">Kalabalıktan biri,</st></p>
		<p><st c="19666">– Ulan namussuz, sen Zeybekzade değil, Zübükzade’sin... </st><st c="19723">Zeybeği de rezil ettin alçak Zübük!.. </st><st c="19761">diye bağırdı.</st></p>
		<p><st c="19774">O gün bugün herifin adı Zübük kaldı.</st></p>
		<p><st c="19811">Elin garip Çingeni, gelmiş buraya bıyık burarak bize kendini efeler diyarının Zeybekzadesi diye yutturmuş. </st><st c="19919">Biz nerden bilelim Bey... </st><st c="19945">Ondan kelli herifin it kadar itibarı kalmadı. </st><st c="19991">Çoluğun çocuğun maskarası oldu. </st></p>
		<p><st c="20023">Biri elini kaldırıp,</st></p>
		<p><st c="20043">– Sus len Zübük! </st><st c="20061">dedi mi, iki eliyle başını korur, sinerdi.</st></p>
		<p><st c="20103">Neye yarar, iş işten geçmiş. </st><st c="20133">Biz elin garip Çingenesini, bir adam belleyip burada yurtlandırmışız, ev edinmiş, mal edinmiş...</st></p>
		<p><st c="20229">İşte bu bizim İbraam, o Zübük’ün oğlu. </st><st c="20269">Biz bunu iyi biliriz. </st><st c="20291">Böyle böyleyken, bu Zübükoğlu Zübük, herkesin içinde gözümüze baka baka,</st></p>
		<p><st c="20363">– Dedem Abdünnafiz Paşa zamanında... </st><st c="20401">demez mi?</st></p>
		<p><st c="20410">Yahu bu soysuz, insanı çatlatır be...</st></p>
		<p><st c="20448">Dayanamadım,</st></p>
		<p><st c="20461">– Bre İbraam Bey kardeşim, bu dediğin Abdünnafiz Paşa nerenin paşası? </st><st c="20532">dedim.</st></p>
		<p><st c="20538">Arlanma, utanma hiç herifin yanına uğramamış.</st></p>
		<p><st c="20584">– Efendim, dedi, dedem Abdünnafiz Paşa, Sultan Murat’ın serdarı imiş. </st><st c="20655">Hep buralarını Ceneviz hükümetinden zapteden o... </st><st c="20705">Ben küçükken rahmetli babam Kara Yusuf Paşa anlatırdı...</st></p>
		<p><st c="20761">Tuu... </st><st c="20769">Yahu bu herif bizi hiç adam yerine komaz. </st><st c="20811">Dedelerini paşa ettiği yetmezmiş gibi bürük bürünüp karı hamamında gizliden avrat seyreden pederi Zübük Yusuf Efendiyi de paşalığa terfi ettirdi. </st><st c="20957">Az daha dursak, kendisi için de, “Ben Zübükzade İbraam Paşa...” diyerek Cumhuriyet devrinde başımıza sadrazam kesilecek namussuz.</st></p>
		<p><st c="21086">Babası Zübükzade Kara Yusuf Paşa zamanında, hep buraları, yedi kervan yolu ötelere dek, tapulu arazileri ve mallarıymış. </st><st c="21208">Babası zamanında bu Zübükzadelerin üstünde kırk köy varmış. </st><st c="21268">Sonra babası köylerini köylüye bağışlamış. </st><st c="21311">Bu İbraam doğduğunda babası, şehzadem doğdu diye sevinerek, yalnız o zaman onbeş köyü, köylüye bırakmış.</st></p>
		<p><st c="21415">Hepimiz Tahrirat Kâtibi Rıza Beye bakıyoruz. </st><st c="21461">Çünkü o, sözünü hiç sakınmaz, okuryazarlığı da hepimizden üstün... </st><st c="21528">Rıza Bey, şimdi şu Zübük alçağını kalp beşlik gibi bozup iki paralık edecek diye bekliyoruz.</st></p>
		<p><st c="21620">Biz böylecene beklemekteyken Rıza Bey ne dese iyi...</st></p>
		<p><st c="21673">– Evet, dedi, senin doğduğun bugünkü gibi hatırımda... </st><st c="21729">Allah gani gani rahmet eylesin, pederin Kara Yusuf Paşa Hazretleri pek sevinmişti. </st><st c="21812">Hatta Alucan köyü Zübükzadelerin yazlığı idi de, onu bile Alucan köylülerine bağışladı. </st><st c="21900">Eski adamlar başkaydı canım... </st><st c="21931">Babanın sofrası fakir fukaraya açıktı. </st><st c="21970">Kapısında fukara ordusu geçinirdi be... </st><st c="22010">Hey gidi günler... </st><st c="22029">Evet, cümlemize büyük iyilikleri vardır.</st></p>
		<p><st c="22069">Tüccardan Emin Efendi kulağıma eğildi.</st></p>
		<p><st c="22108">– Alay ediyor, değil mi? </st><st c="22134">diye fısıldadı.</st></p>
		<p><st c="22149">– Elbet alay ediyor, ne olacaktı yani... </st><st c="22191">dedim.</st></p>
		<p><st c="22197">Zübük İbraam ne fısıldaştığımızı çaktı besbelli de Emin Efendiye,</st></p>
		<p><st c="22263">– Emin Emmi, dedi, sen dedem Abdünnazif Paşa zamanına yetiştin mi?</st></p>
		<p><st c="22330">Emin Efendi,</st></p>
		<p><st c="22343">– Ben yetişemedim, dedi, ben o zaman bebeymişim. </st><st c="22393">Velakin, babam, Abdünnazif Paşanın çok iyiliğini görmüştür. </st><st c="22453">Ben de senin pederin Kara Yusuf Paşadan çok iyilikler görmüşümdür. </st><st c="22520">O yattıkça Allah sana uzun ömürler versin İbraam Beyimiz...</st></p>
		<p><st c="22579">Hay Allah, ne söylüyor bu Emin Efendi yahu... </st><st c="22626">Yoksa ben aklımı mı şaşırdım?</st></p>
		<p><st c="22655">Sözünü bitirince kulağıma eğilip fısıldadı:</st></p>
		<p><st c="22699">– Nasıl iyi dalga geçtim mi namussuzla?</st></p>
		<p><st c="22739">– İyi dalga geçtin ya, bunun nasıl dalga olduğunu anlayamadım. </st><st c="22803">Elin Çingen Kara Yusuf’unu, Zübükzade Kara Yusuf Paşa yapıp çıktınız.</st></p>
		<p><st c="22872">Bu sefer de Aklı Evvel Bedir Hoca, sorulmadan söylemez mi:</st></p>
		<p><st c="22931">– Rahmetli pederin gibi adam mı vardı...</st></p>
		<p><st c="22972">Zübükzade İbraam Bey, iç cebinden cüzdanını, cüzdandan da bir küçük resim çıkardı.</st></p>
		<p><st c="23055">– Hemşeriler, şimdi size bir müjdem var, dedi.</st></p>
		<p><st c="23102">– Aman nedir?</st></p>
		<p><st c="23116">– Pederim Kara Yusuf Paşa Hazretlerinin bir resmini buldum...</st></p>
		<p><st c="23178">Resmi bana uzatarak,</st></p>
		<p><st c="23199">– Nasıl, iyi mi Satılmış Emmi? </st><st c="23231">dedi.</st></p>
		<p><st c="23236">Resme baktım. </st><st c="23251">Evet, bir paşa resmi, velakin Kara Yusuf Çingenesine benzer biyeri yok; resimdeki aslan gibi bildiğimiz bir paşa...</st></p>
		<p><st c="23366">– Nasıl Satılmış Emmi?</st></p>
		<p><st c="23389">Yahu, ne desem? </st><st c="23406">Bu kadar milletin bir doğrucusu ben değilim ya...</st></p>
		<p><st c="23455">– İyi olmaz mı, iyi... </st><st c="23479">Tıpkı da kendi canım, aynen pederin. </st><st c="23516">Şimdi gözümün önüne geldi, hay Allah... </st><st c="23556">Evet bu resmi Milli Mücadele sırasındayken çektirmiş olmalı. </st><st c="23617">Ben o zamanı iyi bilirim.</st></p>
		<p><st c="23642">Emin Efendi gene kulağıma eğildi:</st></p>
		<p><st c="23676">– Heyri, sen iyice tozuttun mu ocağı batası... </st><st c="23724">Ulan, neyin Milli Mücadelesi, neyin paşası? </st><st c="23768">Bu hortlayası Kara Yusuf’un bıyık burmaktan gayrı bir marifeti yoktu...</st></p>
		<p><st c="23839">– Canım Emin Efendi, dedim, sen de inandın mı, dalga geçiyorum Zübük’le, anlamadın mı? </st><st c="23927">Alay olsun diye..</st></p>
		<p><st c="23944">Aklı Evvel Bedir Hoca,</st></p>
		<p><st c="23967">– Hemşeriler, dedi, şimdi bize bir vazife düşüyor. </st><st c="24019">Biz de insansak, Kara Yusuf Ağamızın bu resmini insan boyuncak büyüttürür, altın çerçeveye koyar, belediye salonuna asarız... </st><st c="24145">Ne dersiniz?</st></p>
		<p><st c="24157">Ben yanındaydım. </st><st c="24175">Yavaşça söylendim:</st></p>
		<p><st c="24193">– Ne diyelim, sakalına tükürdüğümün hocası, Allah belanı versin, deriz. </st><st c="24266">Ulan, bu memlekette adam kalmadı da, Kara Yusuf itinin resmini mi belediyeye asacağız?</st></p>
		<p><st c="24352">O da bana yavaşça,</st></p>
		<p><st c="24371">– Alaydan da anlamıyorsun, dedi.</st></p>
		<p><st c="24404">– Alaysa o başka...</st></p>
		<p><st c="24424">Hemşeriler hep,</st></p>
		<p><st c="24440">– Evet, Kara Yusuf Ağamızın resmini asmak gerek... </st><st c="24492">dediler.</st></p>
		<p><st c="24500">Bu Kara Yusuf, ağa mı, paşa mı anlayamadık, kimi ağa der alay eder, kimi paşa der dalga geçer...</st></p>
		<p><st c="24597">Biz bu alayı iyice uzattık ve belediye bütçesinden ödenek verip, Zübükzade İbraam’ın cebinden çıkan vesikalık fotografı insan boyunca büyüttürüp, çerçeveletip belediye toplantı salonuna astık. </st><st c="24791">Orada gördüğün resim, Zübük İbraam alçağının babası oldu çıktı. </st><st c="24855">Resmin altındaki yazıyı da okudun mu: Milli Mücadele kahramanlarımızdan Zübükzade Kara Yusuf Ağa...</st></p>
		<p><st c="24954">Resim orda durur. </st><st c="24973">Neden durur? </st><st c="24986">Zübük İbraam’la alay ederiz de ondan... </st><st c="25026">Nasıl iyi alay etmiş miyiz?</st></p>
		<p><st c="25053">Neye yarar Bey, herifte utanma yok ki... </st><st c="25095">Alaydan da anlamaz. </st><st c="25115">Bir yabancı kasabaya gelse, belediyedeki resmi gösterir de, gert gert,</st></p>
		<p><st c="25185">– Pederim Kara Yusuf Paşa... </st><st c="25215">der.</st></p>
		<p><st c="25219">Paşalığı da askeriye paşası değil, eskiden kalma sivil paşalığı imiş. </st><st c="25290">Vallaha ben bile paşa sanmıştım. </st><st c="25323">Nerden bileceğiz? </st><st c="25341">Göğsü fişeklikle, beli bombayla donanmış, kalpaklı bir herif... </st><st c="25405">Zatınız gibi bir bey bizim kasabadan geçerken her nasılsa belediyeye gelip resmi görmüş,</st></p>
		<p><st c="25493">– Bu namussuzun resmini buraya niye astınız yahu? </st><st c="25544">Hem bunun adı da Kara Yusuf değil Gavur Ali’dir. </st><st c="25593">Bu herif eşkıyanın en gözü dönmüşü ve de Milli Mücadelede düşmanla işbirliği ve elbirliği yaptığından, sonradan kaçarken kıçından vurulup, ibret olsun diye ölüsü meydanda üç gün asılı durmuş bir namussuzdur... </st><st c="25803">demiş.</st></p>
		<p><st c="25809">Biz işte böyle bir namussuzu kahraman diye, Zübükzade İbraam’la alay etmek için bağrımıza bastık, iyi alay etmiş miyiz?</st></p>
		<p><st c="25929">İşte bu cibilliyetsizin aslı nesli bu... </st><st c="25971">Biz o resmin neden ortaya çıktığını sonradan anladık ya, neye yarar, iş işten geçti. </st><st c="26056">Bu Zübük İbraam, o eşkıya resminden kuvvet alarak başımıza olmadık işler açtı. </st><st c="26135">Biz de baştan, bikez,</st></p>
		<p><st c="26156">– Evet, Kara Yusuf Paşadır, demiş bulunmuşuz. </st><st c="26203">Gayrı sözümüzden de dönemiyoruz. </st><st c="26236">Yalnız Yusuf Paşadır demekle kalsak iyi, daha da ne haltlar karıştırmışız.</st></p>
		<p><st c="26310">Ya, işte böyle Bey... </st><st c="26333">Bakalım bu alçağın yüzünden daha başımıza ne işler gelecek, halimiz nic’olacak?</st></p>
		
		<section>
			<h2><st c="26412">İlçe ortaokulunun Almanca öğretmeni bir arkadaşına şu mektubu yazıyordu:</st></h2>
			<p><span><st c="26485">S</st></span><st c="26487">evgili “......”</st></p>
			<p><st c="26502">Mektubuma ister istemez Zübükzade İbraam Beyle başlamak zorundayım. </st><st c="26571">Çünkü burada ondan başka hiçkimse, hiçbişey yok dersem, inan... </st><st c="26635">Burda var olan canlı cansız herşey, ancak Zübükzade’yle var olabiliyor. </st><st c="26707">Yada bana öyle geliyor. </st><st c="26731">Bu Zübükzade’nin serüvenleriyle kulağım öylesine doldu ki, artık başka türlü düşünemez oldum. </st><st c="26825">Şaşılası bir durum ama, daha kendisini göremediğim halde, ben bile hep ondan konuşuyorum. </st><st c="26915">Hepimizin dilinde o... </st><st c="26938">Geçenlerde Ankara’dan gelmiş, iki gece evinde kalmış, yine Ankara’ya dönmüş.</st></p>
			<p><st c="27014">Şaştığım çok işler oldu. </st><st c="27040">Burdaki ortaokulda tek yabancı dil olarak Almanca öğretildiğini söylersem, sen de benim gibi şaşarsın. </st><st c="27143">Evet, bu ortaokulda Fransızca, İngilizce dersleri yok; yabancı dil olarak yalnız Almanca var. </st><st c="27237">Öğretmeni de benim. </st><st c="27257">İnsanın aklına, neden yalnız Almanca öğretiliyor çocuklara da başka diller öğretilmiyor, elbet bunun bir gerekçesi vardır, demek ordaki okuldan yetişeceklere Almanca pek gerekliymiş, gibi bir düşünce gelebilir. </st><st c="27468">Hayır, bu ortaokulda yalnız Almanca okutulmasının hiçbir mantığı yok. </st><st c="27538">Bakmışlar, bu ortaokulda yabancı dil öğretmeni yok, ben de elde yeni bir öğretmenim, Almanca öğretmeni... </st><st c="27644">Hah, demişler, bu öğretmeni oraya verip eksiği kapayalım. </st><st c="27702">Bu ilçenin ortaokul öğrencileri için, “Biraz da Almanca öğrensinler,” demiş olacaklar. </st><st c="27789">Ama daha da şaşacağın bişey söyleyeyim: Bu ilçenin bağlı olduğu ildeki lisede Almanca öğrenimi, Almanca öğretmeni yok... </st><st c="27910">Buyüzden, buradaki ortaokulu bitiren çocuklar, ildeki liseye devam edemiyorlar. </st><st c="27990">Almanca öğretimi yapan lise nerde varsa –ki pekaz ve pek uzak– oraya gitmek zorundalar. </st><st c="28078">Aslında hepsi laf... </st><st c="28099">Ne burada Almanca öğrenen var, ne başka lisede...</st></p>
			<p><st c="28148">Beni buraya Almanca öğretmeni olarak atayan kafanın mantığı, beni ortaokula öğretmen değil de, örneğin üniversitedeki Alman filolojisi kürsüsüne de hoca yapabilirdi. </st><st c="28315">Ha buradaki Almanca öğretmenliğim, ha üniversitede hocalığım... </st><st c="28379">ikisi arasında, bu mantık yada mantıksızlık yönünden hiçbir ayrım yok...</st></p>
			<p><st c="28451">Çocuklara Almanca öğretmekten geçtim, biriki yıl burda kalırsam Almancanın bildiğim kadarını da unutacağım. </st><st c="28560">Şimdiden unuttuğumu anlıyorum. </st><st c="28591">Ne diye beni buraya göndermişler? </st><st c="28625">Diyelim ortaokulun üç sınıfındaki çocuklar programa göre azbuçuk Almanca öğrendiler. </st><st c="28710">Ne çıkar bundan?.. </st><st c="28729">Sınavı verip sınıfı geçinceye kadar...</st></p>
			<p><st c="28767">Başım çatlayacak. </st><st c="28786">Nasıl dertliyim anlatamam. </st><st c="28813">Bişeyler yapmak istiyorum, ama ne yapmam, nasıl yapmam gerektiğini bilemiyorum. </st><st c="28893">İçkiye başladım. </st><st c="28910">Eskiden olduğu gibi değil, her akşam içiyorum, geceyarısını geçene dek içiyorum. </st><st c="28991">Okuldan çıkınca öğretmenler derneğinde toplanıp prafa, kaptıkaçtı oynuyoruz, aradabir de poker... </st><st c="29089">Ondan sonra da Satılmış Beyin otelinin altındaki lokantaya gidip içiyoruz.</st></p>
			<p><st c="29163">Öğretmenler derneği dersem, orda da kalabalık olduğumuzu sanma. </st><st c="29228">Topu topu, müdürle birlikte dört öğretmeniz. </st><st c="29273">Arkadaşlarımızdan biri de hastaneye yatınca üç öğretmen kaldık.</st></p>
			<p><st c="29336">İlkokul öğretmeni arkadaşlarla, okulumuzun öğretmen eksiğini kapamaya çalışıyoruz. </st><st c="29420">Kaymakam da tarih-coğrafya okutuyor.</st></p>
			<p><st c="29456">İçimde bir eziklik var, anlatılmaz... </st><st c="29495">Kasabaya serpilen ölü toprağı benim de üzerime yağmaya başladı. </st><st c="29559">Yakında sınavlar başlıyor, sonra tatil... </st><st c="29601">Tatilde de buradan ayrılacak değilim. </st><st c="29639">Bir uyuşukluk var bende, nasıl anlatayım...</st></p>
			<p><st c="29682">Biliyorum, kızıyorsundur bana. </st><st c="29714">Ben de kızıyorum kendime. </st><st c="29740">İçip içip körkütük sarhoş olunca, geceyarısından sonra evime gelip ağlıyorum. </st><st c="29818">Beş numara petrol lambasının kör ışığında ellerime bakıyorum, ellerime... </st><st c="29892">ellerimde parmaklarım yok...</st></p>
			<p><st c="29920">Buradan sana ilk yazdığım mektupta ne denli umutluydum. </st><st c="29977">Ellerimi toprağa daldırıp kasabayı sallayacak, silkeleyecek, ölü toprağının altından kaldıracaktım. </st><st c="30077">Evet, ellerimi toprağın karnına soktum, kollarım kayaların altına girdi. </st><st c="30150">Ellerimi çıkardım ki, parmaklarım yok... </st><st c="30191">El ayalarımın parmak yerlerinden sızım sızım kan sızıyor. </st><st c="30249">Bir daha, bir daha... </st><st c="30271">Dağların altına sokacağım ellerimi. </st><st c="30307">Biliyorum, bu kez ellerim bileklerimden kopacak. </st><st c="30356">Böyle böyle, parça parça döküleceğim burada... </st><st c="30403">Böyle böyle biteceğim.</st></p>
			<p><st c="30425">Ağlayarak yatağa giriyorum. </st><st c="30454">O soğuk yalnızlığımın içine, soğuk, kirli... </st><st c="30499">Ağlıyorum, ağlayarak soruyorum kendime:</st></p>
			<p><st c="30538">– Ben bu insanları seviyor muyum?</st></p>
			<p><st c="30572">Özden cevabımı ister misin:</st></p>
			<p><st c="30600">– Kızıyorum bu insanlara ben, kızıyorum...</st></p>
			<p><st c="30643">Sevgim öylesine coşkun ki kızmaya dönmüş; olmaz ki, bu denli de olmaz ki...</st></p>
			<p><st c="30719">Ne yapayım, söylesene bana, neyin neresinden başlamalıyım. </st><st c="30779">Düşünüyorum; ya Zübükzade de olmasaydı... </st><st c="30821">Burada ne konuşulur, ne yaşanırdı başka? </st><st c="30862">İyice Zübükzade’nin üstüne eğildim. </st><st c="30898">Onu tanımakla belki bir çıkış, kurtuluş yolu bulabilirim diyorum kendi kendime...</st></p>
			<p><st c="30979">İlk günler kasabalının konuşmalarını yadırgıyordum. </st><st c="31032">Ama nasıl, bilir misin; bir yabancı konuşma değildi onlarınki... </st><st c="31097">Hepsinin de konuşması, birbirinin tıpkısı; sanki bitek kişi konuşuyor.</st></p>
			<p><st c="31167">Sözlükleri çok sınırlı, kelime sayıları az ama, bu dilin anlatım gücü çok. </st><st c="31243">Bu az kelimelerle anlatılmayacak hiçbir duygu yok... </st><st c="31296">Kelimeler yan yana geldikçe, dizileri, cümle yapıları değiştikçe, yeni yeni anlamlar kazanıyor. </st><st c="31392">Hepsi de bitek adammış gibi konuşuyor, bir tek üslupla; yalnız ses tonları değişiyor. </st><st c="31478">Buralarını bilmeyen bir şehirli aydın, yüzlerini görmeden bir kapı arkasından onların konuşmalarını dinlese, tek adam konuşuyor sanır. </st><st c="31613">Dedim ya, ses tonları ayrı, ince, kalın, o kadar. </st><st c="31663">Sövmeleri bol, hele abartmaları... </st><st c="31698">O ne mübalağa! </st><st c="31713">İşte ilk günler beni yadırgatan da, onların anlatışındaki bu abartmaydı. </st><st c="31786">Atıyorlar, yalan söylüyorlar, diyordum. </st><st c="31826">Çünkü anlattıkları, inanılası olaylar değildi. </st><st c="31873">Sonra sonra, onların dillerindeki espriye varabildim, o konuşma havasını sonradan anladım. </st><st c="31964">Bu espriye girmeyince konuşmalarının beğenisine varılamıyor.</st></p>
			<p><st c="32024">Kendi kendime bu konuşmalar yabancı değil, birileri daha tıpkı böyle konuşurdu ama, kimdi diye düşünmeye başladım. </st><st c="32140">Evet, tanıdıktı bu konuşma... </st><st c="32170">Düşüne düşüne babamı ansıdım. </st><st c="32200">Babam, ben oniki yaşımdayken ölmüştü. </st><st c="32238">O da tıpkı bu insanlar gibi konuşurdu. </st><st c="32277">Böyle abartık, acılı, yergili, tatlı bir dil... </st><st c="32325">Babam buralardan değil ama, o da buranın komşusu illerden birinin kasabasındanmış. </st><st c="32408">Küçük yaşta şehre gelmiş. </st><st c="32434">Evet, evet babam da bura insanları gibi konuşuyordu. </st><st c="32487">Şimdi onları dinledikçe, babam konuşuyor sanıyorum.</st></p>
			<p><st c="32538">Geçen gün, buraya yanımda getirdiğim kitapları karıştırırken, bu kasaba insanlarının hangi dili, kimin dilini konuştuklarını iyice öğrendim. </st><st c="32680">Bu, Evliya Çelebi’nin dili diyorum ben. </st><st c="32720">Bilmem sen ne dersin? </st><st c="32742">Evliya Çelebi’nin Seyahatname’sini yeniden okurken bu kasabadaki Aklı Evvel Bedir Hoca, Tahrirat Kâtibi Rıza Bey, Allah Selamet Versin Murtaza Efendi toplanmış konuşuyorlar sandım. </st><st c="32923">Tıpkı öyle... </st><st c="32937">Yalnız Evliya Çelebi’nin Osmanlıcası gitmiş, dil daha bir arınmış, işte bu... </st><st c="33015">Ama deyimlerden cümle yapısına dek hep o dil... </st><st c="33063">Bu konuşmaların bana yabancı gelmemesi ondanmış.</st></p>
			<p><st c="33111">Evliya Çelebi’nin Seyahatname’sinde “Görmeli, analar ne yiğitler doğurmuş”, “Emir Hüdadan, takdir-i ilahi böyleymiş”, “Şimden geri sana gurbet göründü” gibi cümleleri okurken, yanı başımda Tüccardan Emin Efendi konuşuyor sandım.</st></p>
			<p><st c="33340">Evliya Çelebi’nin büyütmeleri, abartmaları nasılsa, bunlar da öyle büyüterek, abartarak konuşuyorlar, tıpkı o espriyle, o benzetiş, tıpkı o şiirli dille...</st></p>
			<p><st c="33496">Evliya Çelebi fırtınalı denizdeki gemiyi şöyle anlatıyor:</st></p>
			<p><st c="33554">“Kâh evc-i asümana çıkıp geminin sütunu bulutlara dokunuyordu, kâh ka’r-ı deryaya inip güya Gayya deresi denen derk-i esfele inmiş sanılırdı.”</st></p>
			<p><st c="33697">Amma atmış Evliya Çelebi değil mi? </st><st c="33733">Hayır bana kalsa atmamış, şiir söylüyor. </st><st c="33774">Sözü yalan değil, bir gerçeği daha iyi belirtmek için söz sanatı.</st></p>
			<p><st c="33839">Evliya Çelebi’nin fırtınadaki gemiyi anlatması nasılsa, buralının da Zeybekzade Kara Yusuf Efenin bıyıklarını anlatması öyle: “Bıyığının bir ucu güneşte, bir ucu ayda,” diyorlar. </st><st c="34019">Bu abartmada karşısındakini kandırma yok. </st><st c="34061">Bu dilin esprisine girilince bunun kandırma değil, gerçeği daha iyi belirtme olduğu kolayca anlaşılıyor, olaylara büyüteç altından bakıyorlar.</st></p>
			<p><st c="34203">Evliya Çelebi nasıl sık sık, “Can başına sıçrayıp”, “Kahpe dölü”, “Canım ağzıma gelip”, “Lafa kulak verile”, “Cenk halidir, böyle olur deyip, geri durmak hamiyyetine elvermedi, yakışmaz” gibi cümlelerini tekrarlamışsa, burdakiler de bu söz dizileriyle konuşuyorlar.</st></p>
			<p><st c="34469">Bir memurun elli lira rüşvet aldığı duyulmuşsa, onu burda şöyle anlatıyorlar:</st></p>
			<p><st c="34547">– Beş katar devesi altın yüklü gidiyormuş, görenler var...</st></p>
			<p><st c="34606">Elli lira rüşvet, beş katar deve yükü altın oluyor. </st><st c="34659">Ama ortada yalan yok. </st><st c="34681">Düşen iki mermiyi, “Bir yaylım kurşun serpildi,” diye anlatıyorlar. </st><st c="34749">Bana bu şiirli bir dil geliyor.</st></p>
			<p><st c="34780">Evliya Çelebi’nin dilinde nasıl her şaştığı olay “misli görülmemiş”se, bunların dilinde de öyle. </st><st c="34878">Evliya Çelebi nerde bir tabur kadar, bikaç bölük kadar asker görse “derya misal asker” der. </st><st c="34970">Bunlar da öyle... </st><st c="34988">Bana burda, yeni gelen bir valinin kasabaya gelişini anlattılar ki, inanılacak şey değildi. </st><st c="35080">Kurban kesilen mandadan iki damla kan sıçramışsa, vali saçından tırnağına kurban kanına bulandı, denildi. </st><st c="35186">Hele tören günü Hıdırlık tepesinden atılan top hikâyesi var, mübalağanın böylesi az duyulmuştur.</st></p>
			<p><st c="35282">Seyahatname’sinde Çelebi’nin anlattığı bir abartma var ki, buna kendisi bile inanamaz. </st><st c="35370">Tabanı Yassı Mehmet Paşanın imamı Yahya Efendi anlatıyor:</st></p>
			<p><st c="35427">“Erzurum’da kalmış Murtaza Paşaya imdada gidiyorduk. </st><st c="35481">Bir mızrak boyu karı sökerek ilerliyorduk. </st><st c="35524">Kardan Deveboynu geçidini aşamadık. </st><st c="35560">Cephane ve hazine karda kaldı. </st><st c="35591">Tabanı Yassı Mehmet Paşanın ağalarından Mehmet Ağa canından bezip kemerindeki ikibin altını, çadır yerini, hançeriyle kazarak gömdü. </st><st c="35724">Gökyüzüne bakıp bir mavi bulut parçasına nişan koydu.</st></p>
			<p><st c="35777">Mehmet Ağa on ay sonra adamları ile buraya geldi. </st><st c="35828">Nişan koyduğu bulutu bulup, onun altındaki yeri kazarak gömülü altınları aldı, Erzurum’a geldi.”</st></p>
			<p><st c="35924">Bu abartmaya artık Evliya Çelebi bile dayanamamış da,</st></p>
			<p><st c="35978">– Gökyüzünde uçan bulut on ay sonra aynı yerde bulunur mu? </st><st c="36038">demiş.</st></p>
			<p><st c="36044">Aldığı cevap:</st></p>
			<p><st c="36058">– O sene öyle bir kış oldu ki... </st><st c="36092">Gökyüzündeki bulutlar bile donmuştu...</st></p>
			<p><st c="36130">Bunları sana, burdaki insanların konuşmalarını, dillerini, esprilerini açıklayabilmek için anlatıyorum. </st><st c="36235">Evet abartıyorlar, ama bu abartma bir gerçeğe dayanıyor, yalana değil... </st><st c="36308">Dinleyeni de kandırma yok. </st><st c="36335">Ama bu espriye varamayanlar şaşırıyorlar. </st><st c="36377">Onun için, burda anlatılanlardan bir oranda indirim yapmak gerekiyor. </st><st c="36447">Anlatılanların nicesi doğru, nicesi abartma, bunu artık ben yavaş yavaş anlamaya başladım. </st><st c="36538">Şimdi ben de hiç farkında olmadan onlar gibi konuşuyorum...</st></p>
			<p><st c="36597">Burda herşey lafa dayanıyor. </st><st c="36627">Çünkü başka hiçbişey yok... </st><st c="36655">Bu insanlar, kendi felaketlerinden, mutsuzluklarından bile bir eğlence çıkarıyorlar; kendileriyle bir güzel alay ediyorlar. </st><st c="36779">Bu bir saklı intikam mı, nedir?</st></p>
			<p><st c="36810">Zübükzade’yi de işte böyle anlatıyorlar. </st><st c="36852">Dediklerinin ne kadarı doğru, işte bunu çok merak ediyorum. </st><st c="36912">Yakında Ankara’dan gelecekmiş... </st><st c="36945">Gelse de tanışsam.</st></p>
			<p><st c="36963">Anlatılanlara bakılırsa, dünyanın en kötü adamı... </st><st c="37015">Ama dikkat ediyorum da söylediklerine, hiçkimseyi de kandırmamış. </st><st c="37081">Kandırılanlar, zorla, yalvararak kendilerini kandırtmışlar. </st><st c="37141">Sanki, Zübükzade’yi zorlaya zorlaya kötü yapmışlar.</st></p>
			<p><st c="37192">Bana bişeyler yaz, anlat... </st><st c="37221">Ne yapmalıyım? </st><st c="37236">Gelmeden önceki tasarılarım eridi, bitti. </st><st c="37278">Kitap bile okuyamaz oldum.</st></p>
			<p><st c="37304">Bu akşam Allahın Kulu İsmail Efendi, Satılmış Beyin lokantasında bana ziyafet verecek. </st><st c="37392">Niçin biliyor musun? </st><st c="37413">Onun oğlu bizim okulun son sınıfında. </st><st c="37451">Matematikten çok zayıf olduğu için sınıfı geçemeyecekmiş. </st><st c="37509">İsmail Efendi de oğlunu bu okuldan alıp, başka bir ilçedeki ortaokula gönderecekmiş. </st><st c="37594">Çünkü o okulda  matematik hocası yokmuş. </st><st c="37634">Yani çocuk hocası olmadığı için matematik okumadan sınıf geçmiş olacak. </st><st c="37706">Bizim okuldan oğluna nakil kâğıdı istiyor. </st><st c="37749">Müdür de, nedenini bildiği için vermiyor. </st><st c="37791">Çünkü çocuklar hangi dersten zayıfsa, babaları o dersin öğretmeni bulunmayan okullara çocuklarını gönderiyorlar. </st><st c="37904">Müdür, nakil kâğıdını vermeyip de ne yapacak, nasıl olsa verecek... </st><st c="37972">Ama, belki diyor... </st><st c="37992">Hepimiz belki diyoruz. </st><st c="38015">Allahın Kulu İsmail Efendi, bu geceki ziyafette beni kandıracak da, aklı sıra oğluna müdürden nakil kâğıdı alacağım.</st></p>
			<p><st c="38131">İsmail Efendi çok tatlı bir adam. </st><st c="38166">Burda herkes durmadan söver, ama İsmail Efendinin ağzından bitek sövgü çıktığı duyulmamış. </st><st c="38257">Çok kızarsa birine, “Allahın kulu!” diye bağırıyor. </st><st c="38309">Onun için adı, “Allahın Kulu İsmail Efendi” kalmış.</st></p>
			<p><st c="38360">İşte yine gidip içeceğim. </st><st c="38387">Sonra bu soğuk odaya döneceğim. </st><st c="38419">İçimden hep bağırmak geliyor. </st><st c="38449">Geçenlerde Hıdırlık doruğuna çıktım. </st><st c="38486">Orda kimseler yok. </st><st c="38505">Dağlara bağırdım, bağırdım, ağladım... </st><st c="38544">Sinirlerim bozuldu, ne oldu bana?</st></p>
			<p><st c="38577">Ne olursun sık sık mektup yaz. </st><st c="38609">Gözlerinden öperim.</st></p>
		</section>	
	</section>
	<aside epub:type="footnote" id="f4"><st c="38628">* bürük: Bu romandaki olayların geçtiği yerlerde kadınların örtündüğü bir sokak giysisidir.</st></aside>
<div id="charCountTotal" value="38720"></div></body>
</html>
