<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter10">
	    <section>
			<h1><st c="0">ÖLÜ TOPRAĞI SERPİLMİŞ KASABADAN MEKTUP</st></h1>
			<h2><st c="39">İlçe ortaokulunun Almanca öğretmeni, bir arkadaşına şu mektubu yazıyor:</st></h2>
			<p><span><st c="111">S</st></span><st c="113">evgili ........</st></p>
			<p><st c="128">Senden ve denizden 1342 kilometre uzakta, 1286 metre de yüksekteyim. </st><st c="198">İki gün bir gece süren tiren yolculuğundan sonra, bir cumartesi sabahı (.......)’ye geldim. </st><st c="290">Tatil günlerini vilayet merkezinde geçirip, buralarını görmem belki daha akıllıca bir iş olurdu ama, bir ayak önce, Almanca öğretmeni olarak atandığım ilçeye kavuşmak için öyle sabırsızdım, öyle heyecanlıydım ki, vilayette kalamadım. </st><st c="524">İlçeyle il arasında yalnız bir kaptıkaçtı, haftada üç gün işlermiş. </st><st c="592">Ben tam zamanında gelmişim. </st><st c="620">Öğleden sonra, kanarya sarısı hurda bir kaptıkaçtıya bindik.</st></p>
			<p><st c="680">Burada ilkel bir yaşayışın içine düşeceğimi biliyordum, buna önceden hazırlıklıydım. </st><st c="766">Daha şaşılası bişey söyleyeyim mi, içimden, bunu istiyordum da... </st><st c="832">Kendimi büsbütün ülkücü göstermem de doğru olmaz. </st><st c="882">Biraz da içimde merak vardı. </st><st c="911">Bu duygumu, şimdi sana yazarken bile utanıyorum: Avrupalı, Amerikalı bir zengin turistin, bir Uzakdoğu, bir Afrika içi şehrini merak edişi gibi, insanın kendi yurdundan bir ilçeyi merak etmesi ayıp değil mi?</st></p>
			<p><st c="1118">Balta girmemiş ormanlarda aslan avına çıkan uygar ulusların heyecan arayan gezginleri, nasıl içten içe bir boa yılanına kovalanmak, nasıl yamyamların eline düşmek, yurtlarına dönünce heyecanla anlatacakları türlü serüvenler yaşadıktan sonra kurtulmak isterlerse, bizim de içimizde, daha yola çıkarken, işte böyle bir gizli duygu var. </st><st c="1453">Bu duyguyu, şimdi burda daha iyi anlıyor da utanıyorum. </st><st c="1509">Buralarda hep şaşılası, hep kötü, hep ilkel şeyler görmek için hazırlıklı gelmişiz. </st><st c="1593">Her gördüğümüz şeye, “Aaa!..” diye ağzımızı açıp şaşacağız. </st><st c="1653">Sonra da birbirimize yazdığımız mektuplarda bunları bire bin katarak, ballandıra ballandıra anlatacağız. </st><st c="1758">Neden böyle, düşünüyorum da sonra kendi kendime, bizden öncekiler hep böyle yapmışlar, bizi de böyle alıştırmışlar, gelenek kurmuşlar da ondan, diyorum.</st></p>
			<p><st c="1910">Umarım ki, bir Fransız, bir İngiliz, bir Amerikalı bile, bizim yurdumuzun köyünü bucağını, bizim bu duygularımızla dolaşmaz. </st><st c="2036">Kendimizi kendimize yabancı sayıp bir uzak ilçemizde, atlaslara, coğrafya kitaplarına girmemiş, bilinmedik bir ülke keşfetmek aptallığı içindeyiz.</st></p>
			<p><st c="2182">Hoş, yeni geldiğim bu ilçede, beni şaşırtacak şeyler, olaylar, benim önceden sandıklarımdan daha çok. </st><st c="2285">Benim kızdığım, önceden bunlara hazırlıklı olmamız, buralara şaşmaya hazırlıklı gelişimiz. </st><st c="2376">Kötü, geri, ilkel bişey gördük mü, sanki içimizde, batmış bir kent yıkıntılarında, İsa öncesi bir kral mezarı bulmuş arkeoloğun sevincini duyuyoruz. </st><st c="2525">Ben de bu duygulardan uzak kalamamışım.</st></p>
			<p><st c="2564">İlçeye cumartesi günü geldiğim için, pazar gününü burda kimseyle tanışmadan, kendimi tanıtmadan geçirmeye kararlıydım.</st></p>
			<p><st c="2683">Yol yorgunluğu beni bitirmişti. </st><st c="2716">İlk işim bir otel aramak oldu. </st><st c="2747">Aramak, boşuna bir söz. </st><st c="2771">Burda hiçbişey aranmaz! </st><st c="2795">Aranmadan, herşey önüne çıkıverir. </st><st c="2830">Ancak dört beşyüz metre süren bir şosayla, küçük bir alanın çevresinde herşey toplanmış. </st><st c="2919">Bunların gerisinde evler var.</st></p>
			<p><st c="2948">İlçenin, tabelalarındaki “otel” yazısından başka hiçbişeyi olmayan iki oteli var. </st><st c="3031">Birinin adı “Turistik Palas Oteli”, öbürünün adı da “Modern Palas Oteli”... </st><st c="3107">Yol boyunca kaptıkaçtıyla gelirken uğradığımız, içinden geçtiğimiz, durakladığımız başka ilçelerdeki otellerin de çoğunun tabelasına “Palas” eklenmişti.</st></p>
			<p><st c="3259">Otellerden birinin adına neden “Turistik” eklenmiş diye şaşma. </st><st c="3323">Çünkü içinde kaç yıl yaşayacağımı bilmediğim bu ilçe, Türkiye-İran transit yolu üzerindedir. </st><st c="3416">Ortasından bıçak gibi keserek geçtiğimiz kasabayı ikiye bölen yoldan, tozu, toprağı havalandırarak durmadan gelen geçen özel otomobiller, kasabanın toprak damlı evlerini kat kat toz tabakası altında bırakıyorlar. </st><st c="3629">İlk bakışta, insanlar bile, uzun zamandır yattıkları topraktan daha yeni kalkmışlar da, üstlerini başlarını silkelememişler gibi görünüyor. </st><st c="3769">Derileri, bakışları bile tozlu, dumanlı... </st><st c="3812">Bu toz toprak altında uyuklayan kasabayı, böğrüne saplanıp geçmiş transit yolu bile derin uykusundan uyandıramamış.</st></p>
			<p><st c="3927">Parmaklarımı topraklara geçirip, ellerimi derinlere daldırıp, kollarımla yolları, tepeleri tutup, bütün bu kasabayı sarsıp sallayacağım, onları tozlarından silkeleyip uyandıracağım sanıyorum. </st><st c="4120">Onbeş onyedi yaşlarındayken, içimiz içimize sığmaz da, nasıl duvarları, kapıları yumruklar, tekmelerdik; şimdi işte kendimi öyle güçlü duyuyorum.</st></p>
			<p><st c="4265">Transit yolunu, ilçe için büsbütün de yararsız sanma. </st><st c="4320">Bu yol, hem de Fransızca yazılışıyla “restaurant” kelimesini ilçeye sokmuş. </st><st c="4396">İkisi otellerin altında olmak üzere üç aşçı dükkânı var. </st><st c="4453">Üçünün de tabelasında “Restaurant” yazılı. </st><st c="4496">Yalnız birinde “n” birisinde de “s” harfi baş aşağı, ters yazılmış. </st><st c="4564">Kara yolundan İran’a, İran’dan bu yana geçen İngilizler, Almanlar, Amerikalılar, tam ilçeden geçerlerken karınları acıkırsa, tabelalardaki “Restaurant” yazısını görüp, arabalarını durduracaklar. </st><st c="4759">Bu arabaların burda durduğu yok ki, aşçıya, otelciye para bıraksınlar. </st><st c="4830">Daha önce içinden geçtikleri ilçelerde “Palas” otellerde, “Restaurant”larda boylarının ölçülerini, güzelce derslerini almış olacaklar ki, kasaba içinden kurşun hızıyla geçip gidiyorlar. </st><st c="5016">Arabaları bozulanlar, ister istemez kalıyorlar. </st><st c="5064">Kış değilse, arabalarının içinde geceliyorlarmış.</st></p>
			<p><st c="5113">Bu transit yolunun ilçeye bir yararı daha olmuş. </st><st c="5163">Burda ilk günü kiminle görüştümse, cebinden Amerikan cıgarası çıkarıp ikram etti. </st><st c="5245">Hele delikanlılar Amerikan cıgarasına bayılıyorlar. </st><st c="5297">İlçenin esnafı, burdan geçen yabancılar para bırakacaklar diye bekleye dursun, delikanlılar arabaları durdurup, turistlerden Amerikan cıgarası satın alıyorlarmış. </st><st c="5460">Amerikan cıgarasının en ucuzu, bizim en pahalı cıgaramızdan dört kat daha çok paraya alınabiliyor. </st><st c="5559">Ama Amerikan cıgarası ikram etmenin fiyakası başka oluyor. </st><st c="5618">Memurlar da Amerikan cıgarasına özeniyorlar. </st><st c="5663">Delikanlılar, satın aldıkları cıgaraları başkalarına daha pahalıya satarak para kazanıyorlar.</st></p>
			<p><st c="5756">Transit yolundan geçenler Alman da olsa, İranlı da olsa, yanlarında Amerikan cıgarası bulunuyor. </st><st c="5854">Buralılar Amerikan cıgarasını yalnızken içmiyorlar, toplu olunca içiyorlar; daha çok ikram cıgarası...</st></p>
			<p><st c="5956">Şimdilik anlayabildiğim, Amerika, uygarlığını önce cıgarasıyla yaymaya başlamış.</st></p>
			<p><st c="6037">İlçenin iki otelinden biri, alan üstünde. </st><st c="6080">Öbürü elli altmış adım daha uzakta. </st><st c="6116">Turistik Palas Oteli’ni hiç gözüm tutmadığı için, daha iyi görünen Modern Palas Oteli’ne gittim. </st><st c="6213">Otelin dört odası var. </st><st c="6236">Odanın birine altı, ikisine dörder, birine de iki karyola koymuşlar. </st><st c="6305">Bana, otelin en iyi odası olan iki karyolalı odayı verdiler.</st></p>
			<p><st c="6365">Helaya girince, niçin, ne yapmak için buraya girdiğimi unutup dışarı çıkmak zorunda kaldım. </st><st c="6458">Elbiselerimle yatağın üstüne uzandım. </st><st c="6496">Ama kokudan duramadım. </st><st c="6519">Aşağı indim. </st><st c="6532">Otelin altında, biyanda kahve, biyanda aşçı var. </st><st c="6581">Kahvede bulunan otelciye, yatak çarşaflarını, yorgan, yastık yüzlerini değiştirmelerini rica ettim.</st></p>
			<p><st c="6680">Bir arkadaşım, hem de bir vilayet merkezindeki büyük bir otelde kalıyormuş. </st><st c="6757">Yatak çarşafının değiştirilmesini istemiş de,</st></p>
			<p><st c="6802">– Beyim, daha geçen hafta değiştirdik, temizdir, anca üç kişi yattı... </st><st c="6874">demişler.</st></p>
			<p><st c="6883">Bana böyle söyleyen olmadı.</st></p>
			<p><st c="6911">Yağmurdan, sıcaktan yol yol çatlamış, kara boyalı kontrplak üstüne, beyaz boya ile acemice “Restaurant” yazılı yere girdim. </st><st c="7036">Burası, ilçedeki üç lokantanın en iyisiymiş. </st><st c="7081">Toprak taban basıla basıla beton gibi olmuş. </st><st c="7126">Düşmeden üstünde durabilmek için, üç sandalye değiştirdim. </st><st c="7185">Ya toprak tabanın eğri büğrülüğünden yada sandalye bacaklarının eşit uzunlukta olmayışından sandalyelerin üstlerinde dengeli oturamamıştım. </st><st c="7325">İlk gördüğüm yer oluşundan mı bilmem, herşeye, en ince ayrıntılarına dek dikkat ediyordum.</st></p>
			<p><st c="7415">Lokantada altı masayla, bir de çok uzun bir masa var. </st><st c="7470">Aralıklı masa tahtaları, üstüne kimbilir kaç yıldır yağlar, yemekler döküle döküle pırıl pırıl şimşirleşmişler. </st><st c="7582">Bir çocuk, kirli bir paçavrayla masanın üstünü sildi. </st><st c="7636">Yemek tencerelerinin durduğu yere gittim. </st><st c="7678">Ağızları açık tencereler, tepsiler sıra sıra dizilmiş. </st><st c="7733">Hepsinin üstüne siyah bir tül örtülmüş, dantelli bir tül... </st><st c="7793">Elimi oynatınca, yemeklerin üstündeki siyah tül kendiliğinden havalandı, şaşırdım. </st><st c="7876">Benim kara tül sandığım, karasinek yığını değil miymiş... </st><st c="7934">Sinek bulutu içinde kaldım. </st><st c="7962">Ayıp olur diye lokantadan çıkamadım. </st><st c="7999">Ama yemekleri de yemedim, yemiş gibi yaptım. </st><st c="8044">Dibi yosun bağlamış, ağzı kırık sürahi içindeki su kirli yeşile çalıyordu. </st><st c="8119">Su içerken, alt dudağım bardağın dış kenarına sürülmesin diye, iki dudağımı birden bardağın içine sokup suyu içtim.</st></p>
			<p><st c="8234">Lokantadan çıkıp ilçeyi şöyle bir dolaştım. </st><st c="8279">Bir özel arabadan çıkan esmer bir adam, polis memuruna bişeyler anlatmaya çalışıyordu. </st><st c="8366">El kol hareketlerinden bir şikâyeti olduğu belliydi. </st><st c="8419">Onları beş on kişi çevrelemişti. </st><st c="8452">Ne olduğunu anlamak için ben de sokuldum. </st><st c="8494">Esmer, kısaca boylu, kırkbeş yaşlarında, simsiyah bıyıklarının ucunu yukarı burmuş bir adam bana,</st></p>
			<p><st c="8591">– Herzaman olur Bey, dedi, herzaman olur.</st></p>
			<p><st c="8633">Bu adam, az önce otelde, kendisinden yatak çarşafını, yorgan yüzünü değiştirmesini rica ettiğim adamdı.</st></p>
			<p><st c="8737">– Neymiş? </st><st c="8748">diye sordum.</st></p>
			<p><st c="8760">Anlattı. </st><st c="8770">Yabancı arabaları, transit yolundan geçerlerken, gerek bu ilçenin, gerek köylerin çocukları, çobanları, tarla dibine, yol kıyısına gizlenir, arabaları taşa tutarlarmış. </st><st c="8939">Herzaman olurmuş... </st><st c="8959">Bikaç taş yemeden transit yolundan kurtulup sınırı aşan araba pek olmazmış. </st><st c="9035">Araba içindekilerden kafası yarılanlar bile olurmuş.</st></p>
			<p><st c="9087">Polise şikâyet eden adamın arabasına baktım. </st><st c="9133">Şoför yerinin yanındaki cam, atılan taşla kırılmıştı. </st><st c="9187">Esmer adam Fransızca anlatıyor, polis de ona Türkçe,</st></p>
			<p><st c="9239">– Nerden bulayım yahu, kilometrelerce yol... </st><st c="9285">Hangi veledi zina atmış, bilir miyim... </st><st c="9325">diyordu.</st></p>
			<p><st c="9333">Bu olayları kanıksamış olan kalabalık da gülüyordu.</st></p>
			<p><st c="9385">Uçları sivri, siyah bıyıklı adamla birlikte yürüyorduk. </st></p>
			<p><st c="9442">Adam bana,</st></p>
			<p><st c="9452">– Arabadaki sarı karıyı gördün mü? </st><st c="9488">diye sordu.</st></p>
			<p><st c="9499">Evet, arabada güzel, sarışın bir kız vardı. </st></p>
			<p><st c="9544">Uçları sivri, uzun siyah bıyıklı adam anlattı:</st></p>
			<p><st c="9590">– Arabanın içinde bir esmer herifle bir sarı karı gördün mü, anla ki herif İranlı, kadın da Alman... </st><st c="9692">Bu arabalar hep İran’a gider. </st><st c="9722">Oradan gelen arabalarda sarışın kadın göremezsin... </st><st c="9774">İranlıların Avrupa’ya nasıl, nerden gittikleri, bu yoldan mı, başka yoldan mı, bilinmez. </st><st c="9863">Ama arabasız gittikleri belli. </st><st c="9894">Günahları boyunlarına, dediklerine göre bu adamlar, yanlarına yükte hafif pahada ağır bişey alırlarmış. </st><st c="9998">Onu Almanya’da sattılar mı, ilkin otomobil alır, sonra da sarışın bir Alman kızını kaptılar mı, gerisin geri İran’a dönerlermiş. </st><st c="10127">Günde yirmi otuz araba bu yoldan İran’a sarı kadın taşır. </st><st c="10185">Esmer adamın sarı karıya tamahı çok oluyor Bey. </st><st c="10233">Sarı karının gönlü de kara herifi çekiyor. </st><st c="10276">Alman karıları İran’a taşına taşına, bu sarı karılar İran memleketini sarıya boyayacaklar. </st><st c="10367">Sarı kara kırması sarışın çocuklar İran’ı dolduracaklar. </st><st c="10424">İran Şahı diyesiymiş ki, her genç, bir sarışını Avrupa’dan kapsın gelsin... </st><st c="10500">Gördün mü, herif Avrupa’nın medeniyetini memleketine nasıl getiriyor, kucağına oturtarak, koynuna alarak... </st><st c="10608">İranlı herif dedin mi Almancanın bülbülü kesilmiş...</st></p>
			<p><st c="10660">Uçları sivri burma bıyıklı adamla otele kadar geldik. </st><st c="10715">Bu otelin sahibi Satılmış Beymiş. </st><st c="10749">Esmer derisi kemiklerine yapışmış da, sanki insana hemen zıp zıp sıçrayacakmış gibi geliyor. </st><st c="10842">Eğri, ince bacakları üstünde yaylanarak yürüdüğünden kısa boyu, uzunmuş gibi görünüyor. </st><st c="10930">İlçede ilk tanıştığım Otelci Satılmış Beyden burası için epiyce bilgi edindim.</st></p>
			<p><st c="11008">Sana bütün ilçeyi, böyle ayrıntılarıyla anlatacak değilim. </st><st c="11068">Bu anlattıklarıma göre, gerisini sen hayal edebilirsin.</st></p>
			<p><st c="11123">İlçede 1980 kişi yaşıyor, köylerindekilerle birlikte beşbin kişi... </st><st c="11192">Bir geniş düzlük üstüne kurulmuş olan ilçenin güneybatısından Kamışlık Çayı akıyor. </st><st c="11276">Hazirandan sonra bütün yaz bu çay kurur, yer yer batak gölcükler kalırmış. </st><st c="11351">Bu batak gölcükler de sinek üremesi, manda çimmesi için... </st><st c="11410">Kasabanın kuzeydoğusunda Hıdırlık doruğu var. </st><st c="11456">Anadolu’da bir değil, bikaç Hıdırlık olmayan il yok sanırım. </st><st c="11517">Heryerde bir Hıdırlık gördük, duyduk.</st></p>
			<p><st c="11554">Burayı sevmeye çalışıyorum, seviyorum da. </st><st c="11597">Bir sevgilim olsaydı da, onun ihanetine uğramış olsaydım, bu ilçeyi sevişim daha bir romantikleşirdi.</st></p>
			<p><st c="11698">Elektrik lambaları yandı. </st><st c="11725">Yanan lambalar, ortalığı daha da kararttı. </st><st c="11768">Çünkü insan, lamba yanınca ortalık aydınlanacak, ışıyacak sanıyor. </st><st c="11835">Tersine, ölü gözü gibi sönüksü lambalar, karanlığı daha çok belirtmekten başka işe yaramadı. </st><st c="11928">İlçenin ortasından geçen anayolu boydan boya bikaç kez dolandım, lüks lambaları yanıyor. </st><st c="12017">Tepeden sarkan fısıltılı lüks lambalarının karantina sarısı ışığı altında toplaşan insanların suratları uzamış, olduklarından daha da kirli, tozlu, sıska görünüyor. </st><st c="12182">Işıklar altında toplanmış, kâğıt oynuyorlardı. </st><st c="12229">Onları, kahve pencerelerinin dışından seyrediyordum. </st><st c="12282">Eller kollar kalkıp kalkıp masanın üstüne oyun kâğıtlarını çarpıyordu.</st></p>
			<p><st c="12352">Sana mektup yazmak için otele döndüm. </st><st c="12391">Odamı temizlemek için gazlamışlar mı, mazotlamışlar mı, DDT’lemişler mi, anlayamadım. </st><st c="12477">Bir koku, bir koku... </st><st c="12499">Kendimi dışarı atmasam boğulacaktım. </st><st c="12536">Havalansın diye odamın pencerelerini açtım. </st><st c="12580">Kahveye indim. </st></p>
			<p><st c="12595">Otelci Satılmış Bey,</st></p>
			<p><st c="12615">– Odanızı iyice DDT’lettim, dedi, ne tahtakurusu, ne pire... </st><st c="12677">Bu gece bir uyursunuz, yol yorgunluğunuz gider...</st></p>
			<p><st c="12726">Işıklar öyle kısık yanıyor ki, kahvede de mektup yazamadım. </st><st c="12787">Satılmış Beye,</st></p>
			<p><st c="12801">– Lambalar hep böyle mi yanar? </st><st c="12833">dedim.</st></p>
			<p><st c="12839">– Yok, gecenin onundan sonra ceryan kuvvetlenir de lambalar bir parıldar, güneş gibi şavkır da bakamazsın, gözün kamaşır. </st><st c="12962">Biraz sonra dükkânlarda kimse kalmaz, evlerdekiler de lambaları söndürür, uykuya varır. </st><st c="13050">O zaman sen lambaları gör...</st></p>
			<p><st c="13078">Burda saat 23.30’dan sonra, lambalar göz kırpar gibi üç kere yanıp yanıp sönüyor. </st><st c="13161">Cereyanın kesileceğine işaret... </st><st c="13194">O saatten sonra ortalık karanlık... </st><st c="13230">Gaz lambaları yanıyor.</st></p>
			<p><st c="13252">Bu ölü ışıktan kurtulmak için sokağa çıktım. </st><st c="13298">Dışarısı içerden aydınlıktı, çünkü dışarda ay ışığı var, ortalık pırıl pırıl...</st></p>
			<p><st c="13377">Anladın ya, herhangibir Orta Anadolu ilçesinden büyük bir ayrımı olmayan biyerdeyim işte... </st><st c="13470">Benim daha önce gördüklerimden, duyduklarımdan daha da yoksul, daha da yoksun...</st></p>
			<p><st c="13550">Burada herkesin ağzında bir Zübükzade İbraam Bey... </st><st c="13603">Herkes onu anlatıyor, onun sözünü ediyor. </st><st c="13645">Merhaba der demez, arkasından Zübükzade şöyle yaptı, böyle etti diye başlıyorlar.</st></p>
			<p><st c="13726">Adını daha tirendeyken duymuştum. </st><st c="13761">Bir kompartımanda yolculuk ettiklerimizden iki kişi, hiç durmadan saatlerce Zübükzade İbraam Beyin zulmünden, kötülüğünden dert yandı. </st><st c="13896">Onların uzun uzun yakınmalarını dinlerken, hiç sıkılmadım. </st><st c="13955">Anlattıkları çok ilginçti ama, inanılır şeyler değildi. </st><st c="14011">Tirenden inince, ancak bir saat kadar kalabildiğim vilayette de, ondan bundan yine Zübükzade İbraam Beyin meraklı serüvenlerini dinledim. </st><st c="14149">Kanarya sarısı kaptıkaçtıda da, yol boyunca yine o adamın sözü edildi. </st><st c="14220">İşin şaşılası yanı, bu adamın serüvenlerini dinlemekten insan hiç bıkıp usanmıyor. </st><st c="14303">Destan gibi bir adam. </st><st c="14325">Yalnız, kötü bir destan, yani yergi, taşlama... </st><st c="14373">Herkes anlatıp anlatıp, “Allah belanı versin ulan Zübük... </st><st c="14432">Çilemiz dolmadı mı ki, seni Azrail hiç görmez,” diye sözünü bitiriyor.</st></p>
			<p><st c="14502">Daha yoldayken onun için anlatılanları dinleye dinleye, gideceğim ilçeden çok bu adamı merak etmeye başlamıştım.</st></p>
			<p><st c="14615">Ne yazık, onu göremedim, Ankara’daymış, “Yakında gelir,” deniyor. </st><st c="14682">Şimdilik, bana bir masal kahramanıymış gibi gelen bu adamın hayatını, başından geçenleri öğrenmeye çalışıyorum. </st><st c="14794">Ben çalışmasam da anlatıyorlar. </st><st c="14826">Buradakilerin, ondan başka anlatacak, söyleşecek başka hiçbir konuları yok... </st><st c="14904">Öyle ki, Zübükzade’siz bu ilçe hiç olmayacakmış yada dükkânları, evleri bomboş duracakmış. </st><st c="14995">Onsuz, buradaki insanların içleri, kafaları, gözleri boşalacakmış. </st><st c="15062">Burada herşeyi dolduran, canlandıran hep, hep Zübükzade İbraam Bey... </st><st c="15132">Kahvede, yolda, evde, heryerde ondan konuşuluyor.</st></p>
			<p><st c="15181">Gece otelde yorgunluktan hiç yerimi yadırgamadan uyumuşum. </st><st c="15241">Pazar sabahı gözümü açınca, yatak çarşafının, yorgan, yastık yüzünün gerçekten değiştirilmiş olduğunu, ama değiştirilenlerin, eskisinden daha temiz olmadığını gördüm.</st></p>
			<p><st c="15407">Sana bu mektubu yazmak için otelin altındaki kahveye indim. </st><st c="15468">Otelci Satılmış Beyle karşılıklı birer çay içtik. </st><st c="15518">Ondan ilçenin durumunu öğrenmeye çalışıyordum. </st><st c="15565">O bana durmadan Zübükzade’yi anlatıyordu. </st><st c="15607">Bibakıma doğru; anlaşıldığına göre bu ilçe, yalnız Zübükzade demek... </st></p>
			<p><st c="15677">Söz arasında, Otelci Satılmış Bey,</st></p>
			<p><st c="15711">– Memleketimiz garip, dedi, garip yer burası...</st></p>
			<p><st c="15759">– Neden? </st><st c="15769">diye sordum.</st></p>
			<p><st c="15781">– Bizim kasabamıza ölü toprağı serpilmiştir...</st></p>
			<p><st c="15828">Bu sözü, gelirken tirende birinden daha duymuştum. </st><st c="15880">O da, kendi vilayetinin bakımsızlığını, sahipsizliğini anlatmak için, “Bizim memlekete ölü toprağı serpilmiş,” diyordu. </st><st c="16000">İlkin bu sözün ne demeye geldiğini anlamamıştım. </st><st c="16049">Şimdi sezinler gibi oldum. </st><st c="16076">Mezarlık nasıl sessiz, kimsesiz, yalnızsa, “Ölü toprağı serpilmiş,” diye, kendi memleketlerini de bir mezarlığa benzetiyorlardı. </st><st c="16205">Otelci Satılmış Beye, tirendeki adamın sözünü aktardım.</st></p>
			<p><st c="16260">– Orası için de ölü toprağı serpilmiş diyorlar... </st><st c="16311">dedim.</st></p>
			<p><st c="16317">Satılmış Bey derin bir iç geçirdi;</st></p>
			<p><st c="16352">– Onu bile elimizden almak isterler, dedi. </st><st c="16396">Buraları, dolayları dolaşsan, her uğradığın yerde, “Buraya ölü toprağı serpilmiş,” derler. </st><st c="16487">Yalandır. </st><st c="16497">Asıl ölü toprağı serpilmiş memleket bizim burası... </st><st c="16549">Başka yer olmaz.</st></p>
			<p><st c="16565">– Neden?</st></p>
			<p><st c="16574">– Taa rahmetli anam söylerdi, ben bebeyken... </st><st c="16621">“Oğul, oğul, buralara ölü toprağı serpilmiş,” derdi. </st><st c="16674">O sizin dediğiniz yer bir kere, yüksekte kalır. </st><st c="16722">Oraya ölü toprağı nerden gele? </st><st c="16753">Bak şu yukarı... </st><st c="16770">Atalarımız en havalı, en yüksek yere mezarlık yapmışlar. </st><st c="16827">Hıdırlık’ın altı hep mezarlık. </st><st c="16858">Yel vurdu muydu, kabristan toprağı kasabanın üstüne serpilir. </st><st c="16920">Şimdi anladın mı Bey, neden buralara ölü toprağı serpilmiş...</st></p>
			<p><st c="16981">Satılmış Beyin anlattıkları içimi kararttı. </st><st c="17026">Kahvenin penceresinden gerideki ölü toprağı serpilen tepelere, yukarı baktım.</st></p>
			<p><st c="17103">Buraya haftada iki kere, cumartesi, perşembe günleri posta var; gazete de o günler geliyor. </st><st c="17196">Istanbul gazetelerini, yayımlandıkları günden dört gün sonra okuyabileceğim. </st><st c="17273">Cumartesileri üç, perşembeleri dört gazete birden almak zorundayım. </st><st c="17341">Posta günlerine gazete günü de deniyor. </st><st c="17381">Gazeteciye dergiler gelmiyor, abone olacağım.</st></p>
			<p><st c="17426">Burasını çok sevdim dersem, inan. </st><st c="17461">Çok işler becereceğimi sanıyorum. </st><st c="17495">Bütün gün ilçeyi gezeceğim. </st><st c="17523">Bütün ilçe dediğim, yarım saatte bitiyor. </st><st c="17565">Ama ben Hıdırlık’a da çıkmak istiyorum.</st></p>
			<p><st c="17604">Gözlerinden öper mutluluklar dilerim.</st></p>
			
		</section>
			
		
  <div id="charCountTotal" value="17642"></div></body>
</html>
