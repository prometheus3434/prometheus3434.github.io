<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter15">
		  <section>
			<h1><st c="0">EL ÖPENLERİN ÇOK OLSUN</st></h1>
			<h2><st c="23">Allah Selamet Versin Murtaza Efendi şöyle anlatıyordu:</st></h2>
			<p><span><st c="78">S</st></span><st c="80">eçim gelip dayanınca ortaya bir aday işi çıktı. </st><st c="128">Kasabadan aday gösterilecek... </st><st c="159">Ankara’dan vilayete parti demiş ki, kimin seçim kabiliyeti varsa, onu aday gösterin...</st></p>
			<p><st c="245">Parti binasında toplandık toparlandık. </st><st c="285">Aklımız sıra aday adayı seçeceğiz de, vilayete bildireceğiz ki, onlar da Ankara’ya sorup danışalar. </st><st c="385">Parti merkezinden gelen emirde, “Seçim kabiliyeti olan aday ayrılsın” deniyormuş.</st></p>
			<p><st c="466">Çiftverenoğlu Hamza Bey,</st></p>
			<p><st c="491">– Arkadaşlar, dedi, dobra dobra konuşulacak mı, yoksa gene dolambaçlı mı gideceğiz, ilkin bir anlayalım da ona göre...</st></p>
			<p><st c="610">Çiftverenoğlu alçağının neden böyle dediği bilinmekte. </st><st c="666">Onun meramı, Zübükzade milletvekili seçilsin de, kendisi de ondan boşalan belediye başkanlığına gene eskisi gibi otursun. </st><st c="788">Zübük’le baş edemeyeceğini anlayınca, ona yol açıyor ki, kendi de onun kuyruk altında yürüye. </st><st c="882">Biri değil, bunların hepsi alçak canım.</st></p>
			<p><st c="921">Gedikli İhsan Efendi ordan,</st></p>
			<p><st c="949">– Ne varmış. </st><st c="963">Elbet açık açık konuşulacak, dedi, seçim gelmiş çatmış. </st><st c="1019">Daha bunun gizlisi kapaklısı yok. </st><st c="1053">Kulağımızı ensemizden göstermeyelim arkadaşlar.</st></p>
			<p><st c="1100">Hamza Bey,</st></p>
			<p><st c="1111">– Öyleyse, dedi; burda konuştuğumuz burda kalacak, söz mü?</st></p>
			<p><st c="1170">– Sözümüz söz.</st></p>
			<p><st c="1185">– Dinleyin arkadaşlar. </st><st c="1209">Bu kasabayı Zübükzade’den aman kurtarmanın yolu. </st><st c="1258">Buncadır çektik, daha da çekeceğimiz kalmadı. </st><st c="1304">Saçı bitmemiş öksüzün hakkını yemiş, beli bükülmüş kocanın ahını almış bir namussuz.</st></p>
			<p><st c="1388">Yahu, bu Hamza Bey ne diyor allasen? </st><st c="1426">Herif iyice şaşırttı besbelli. </st><st c="1457">Ulan, Zübükzade bunu duyarsa Hamza Beyi katır tepmişe döndürmez mi?</st></p>
			<p><st c="1524">Tüccardan Emin Efendi,</st></p>
			<p><st c="1547">– Bre Hamza oğul, ne dersin sen, dedi, şimdi bu lafın sırası mı yahu? </st><st c="1618">Biz ölüm dirime girmişiz, sen ne sayıklarsın. </st><st c="1664">Evet, Zübükzade’nin bize ettiği çoktur. </st><st c="1704">Anca biz onu böyle günler için besledik, yetiştirdik. </st><st c="1758">Meydana salıp koyverelim ki, ele güne yüzümüzü ak çıkarsın. </st><st c="1818">İbraam’ın nutkunun karşısında duracak muhaliflerden bir babayiğit göremiyorum. </st><st c="1897">Bir nutuk attı mı, anasından doğduğuna pişman eder muhalifi. </st><st c="1958">Sen ne diyorsun bre Hamza avanağı?</st></p>
			<p><st c="1992">Hamza Bey,</st></p>
			<p><st c="2003">– İkimizin dediği de bir kapıya çıkar, dedi, ben de senin dediğini diyorum. </st><st c="2080">Şimdi mebusluk kuyruğunda sen ben kavgasına düşmeyelim. </st><st c="2136">Bu Zübük namussuzundan kurtulmanın bitek yolu var: Bu alçağı mebus yapıp başımızdan savalım da kasaba halkı da kendine gelsin. </st><st c="2263">Hele bir mebus olup gitsin de bela, varsın sonra Ankara’yı birbirine katsın. </st><st c="2340">Ne halleri varsa görsünler. </st><st c="2368">Bizim çektiğimiz yeter oldu. </st><st c="2397">Biz bu herifi mebus çıkarmazsak, başka türlü başımızdan savamayız. </st><st c="2464">Benim dediğim bu.</st></p>
			<p><st c="2481">Ben işi çaktım. </st><st c="2498">Yahu insanoğlundaki şu düzene bak biyol. </st><st c="2539">Bunlar hep danışık işler. </st><st c="2565">Hiç danışıklı dövüş olmasa, bu Çiftverenoğlu, İbraam Bey için bu lafları edebilir mi? </st><st c="2651">Bunlar önceden birbirinin ağzına tükürmüşler, belli işte. </st><st c="2709">Zübükzade, Hamza’ya, “Sen benim için böyle böyle diyeceksin,” demiş, her bir diyeceğini öğretmiş. </st><st c="2807">Yoksa, haddine mi düşmüş ki, Zübük için ileri geri konuşa.</st></p>
			<p><st c="2865">Zübük iki şeyi çok iyi biliyor. </st><st c="2898">Biri, parti adına bizim onu kullandığımızı, ürüyen it diye öne sürüp saldığımızı, biri de, kendisinden kasabaca yaka silktiğimizi... </st><st c="3031">Şimdi, elinden kurtulmak için, “Aman mebus ol” diye eline ayağına düşeceğiz. </st><st c="3108">Parti içinde o zamana dek ikilik vardı, gizliden ikilik... </st><st c="3167">Seçim gelince herkes biyana çekmeye başladı, herkes kendi başına gidiyor. </st><st c="3241">Eh, her yiğidin yüreğinde bir aslan yatar, demişler. </st><st c="3294">Bunca yıl biz bu partiye hizmet etmişiz. </st><st c="3335">Niye?</st></p>
			<p><st c="3340">Hamza Beyin sözüne daltabanlar,</st></p>
			<p><st c="3372">– Doğru canım, dediler, ne yandan baksan doğru bir söz... </st><st c="3431">Evet, bu Zübük’ü başımızdan def etmenin çaresi mebus çıkarıp Ankara’ya dehlemektir.</st></p>
			<p><st c="3514">Yüreğinde aslan yatanların biri de Allahın Kulu İsmail Efendi,</st></p>
			<p><st c="3577">– Olmaz öyle iş, dedi, memleketin adını batırmaya hakkımız yok... </st><st c="3644">Burada neyse ne, kendi aramızda olup gidiyoruz. </st><st c="3692">Öyle bir adamı mebus diye çıkarıp Ankara’lara göndermeye yüz ister. </st><st c="3760">En uygunu Tahrirat Kâtibi Rıza Beydir. </st><st c="3799">Kendisi kabul etmiyor ya, biz arkadaşlarla ricada bulunduk da he dedi. </st><st c="3870">İşinden istifa edecek adam. </st><st c="3898">Hiç mi değil, mebus diye Ankara’ya gönderilince yüzümüz yere gelmez.</st></p>
			<p><st c="3966">Gedikli İhsan Efendi de,</st></p>
			<p><st c="3991">– Bana kalsa en uygunu Baha Beydir. </st><st c="4028">Adam bunca yılın öğretmeni, dediği dinlenir. </st><st c="4073">Hazır emekli de olmuşken, dedi.</st></p>
			<p><st c="4104">Kendinin aday olmayacağını bilen, gönlünden geçirdiğini ileri sürüyor. </st><st c="4176">Baha Bey, doğrusu akla yakın geldi. </st><st c="4212">Evet, emekli olmuş, hem de hemşerimiz bir öğretmen... </st></p>
			<p><st c="4266">Hep razı olmuşken Çiftverenoğlu ordan çıktı:</st></p>
			<p><st c="4310">– Arkadaşlar, kendine hayrı dokunmayanın millete hiç hayrı olmaz. </st><st c="4377">Emekli Baha Bey, dersiniz. </st><st c="4404">Evet, iyi, hoş, namuslu bir adam. </st><st c="4438">Neye yarar efendim? </st><st c="4458">Ne yapmış bu adam? </st><st c="4477">Şunca yılın öğretmeni, memlekette gitmedik, gezmedik yer komamış. </st><st c="4543">Sonunda, dönüp dolaşıp baba ocağına gelmiş. </st><st c="4587">Yahu, başını sokacak bir evi yok. </st><st c="4621">Babadan kalanları da satıp savmış da kardeşinin hanesine sığınmış. </st><st c="4688">Siz bu adamı şimdik mebusluğa nasıl layık görürsünüz? </st><st c="4742">Bilgiliymiş, bilirmiş edermiş, baba çıksın onun bilgisine. </st><st c="4801">Bize bilgi değil efendi, işi beceren, kotaran, adam gibi adam gerek. </st><st c="4870">Yahu, sizin Millet Meclisi dediğiniz yer, düşkünler ocağı mı? </st><st c="4932">Emekliye ayrılmış da ne olmuş? </st><st c="4963">Bize yararı ne heyri? </st><st c="4985">Onun yerine bizim Zübükzade’miz bunca yıl öğretmenlik etse, Allahın izniyle Maarif Nazırı olurdu. </st><st c="5083">Bize işte böyle bir mebus ister ki, oraya varınca dişe diş, göze göz, haklarımızı korusun ve şu ölü toprağı serpilmiş memleketi şenlendirsin. </st><st c="5225">Lafa kulak verin, gelin şu Zübükzade İbraam Beyi biz aday diye çıkaralım ortaya. </st><st c="5306">Gerisini siz ona bırakın, mebusluk aslanın ağzında olsa söker alır. </st><st c="5374">Bir taşla iki kuş vururuz. </st><st c="5401">Hem böyle bir canavarın elinden yakamızı kurtarırız, hem de kasabamıza bir hayrı olur.</st></p>
			<p><st c="5487">Gedikli İhsan Efendi,</st></p>
			<p><st c="5509">– Unuttun gitti, dedi, bu Baha Bey namuslu adam, çalmaz çırpmaz.</st></p>
			<p><st c="5574">Çiftverenoğlu da buna karşılık,</st></p>
			<p><st c="5606">– Bir namuslu tutturmuş gidersiniz, dedi, namuslu olup da ne olacak, bir iş beceremedikten kelli. </st><st c="5705">Varsın çalsın çırpsın da, arada ucu kasabamıza da dokunsun. </st><st c="5765">Sünepe, uyuntu oturmuş da, çalmamış, ne çıkar efendi? </st><st c="5819">Doğru mu dediğim? </st><st c="5837">İnsanda ağız varsa elbet yiyecek. </st><st c="5871">Adam odur ki, hem yesin hem yedirsin...</st></p>
			<p><st c="5910">Çiftverenoğlu, alçaklıktan yana, Zübükzade’nin ocağında iyi yetişmiş, çırakken kalfa olmuş. </st><st c="6003">Bunlarla baş edilir gibi değil.</st></p>
			<p><st c="6034">Gedikli İhsan,</st></p>
			<p><st c="6049">– Bu dediklerin uygun görünür, dedi, velakin Zübükzade’nin marifeti ne ki, sen ona böyle gönül vermişsin.</st></p>
			<p><st c="6155">Bey, bu Çiftverenoğlu, yoldaşı İbraam alçağını bir anlattı, bir anlattı, dinleyenlerin ağzı açık kaldı. </st><st c="6260">Biz onun oyunlarını bilir sanırdık kendimizi, oysa daha ne kitaba girmemiş oyunları varmış:</st></p>
			<p><st c="6351">– Zübükzade İbraam Beyin işleri çok; bildiğiniz var, bilmediğiniz var. </st><st c="6423">Orman müteahhidi Salim Hocayla işini bilmezsiniz. </st><st c="6473">Salim Hoca, bilmem ne kadar ağaç gövdesini bir ayda teslim edeceğim diye kâğıt imzalamış. </st><st c="6563">Orman uzakta, vilayete üç günlük yol. </st><st c="6601">Ağaçları zamanında yetiştiremezse, geciken hergün için yüz lira cereme ödeyecek. </st><st c="6682">Aradan bir gün değil, üç ay geçmiş. </st><st c="6718">Kırık kağnıyla koca ağaçlar taşınır mı? </st><st c="6758">Salim Hoca yanmış ki nasıl... </st><st c="6788">Kazancından geçmiş herif, ya bu bulaşıktan nasıl sıyrıla? </st><st c="6846">Orman idaresinde on bin lira depoziti yatıyor, kusturarak alacaklar. </st><st c="6915">Ne etsin herif şaşırmış. </st><st c="6940">Bizim memleketimizde her işin üstesinden gelir kim var? </st><st c="6996">Zübükzade. </st><st c="7007">Koca Salim Hoca, kan ter içinde İbraam Beyin huzuruna vardı. </st><st c="7068">Ben de ordayım. </st><st c="7084">Benim yanımda açılmak istemedi. </st><st c="7116">Herifin bir sıkıntısı olduğu belli. </st></p>
			<p><st c="7152">İbraam Bey,</st></p>
			<p><st c="7163">– Salim Hoca, senin bir karın ağrın var, nedir? </st><st c="7212">dedi. </st><st c="7218">Salim Hoca o yana bu yana bakınca,</st></p>
			<p><st c="7252">– Söyle söyle, Çiftverenoğlu benim yabancım değil, dedi, senin karın ağrının ilacı herhalde bende olacak.</st></p>
			<p><st c="7358">Salim Hoca anlattı:</st></p>
			<p><st c="7378">– Ben yandım İbraam Bey, işler böyleyken böyle. </st><st c="7427">Kime danıştımsa, “Sen İbraam Beye var, o sana bir akıl verir. </st><st c="7489">O da akıl vermezse, kurtuluşun yoktur,” dediler. </st><st c="7538">Sen bizim hacet kapımızsın, dert babasısın. </st><st c="7582">Bizden gençsen de akıl akıldan üstün. </st><st c="7620">Ellerinden öperim, aman bana bir akıl...</st></p>
			<p><st c="7660">Zübükzade İbraam Bey güldü:</st></p>
			<p><st c="7688">– Zorluğun bu olsun, Salim Emmi, bu iş kolay. </st><st c="7735">Biz bunu tereyağdan kıl çeker gibi evelallah kurtarırız.</st></p>
			<p><st c="7791">Hemen o gün, İbraam’ın sözüyle, üçümüz birlik vilayete vardık. </st><st c="7855">Noterden senet üzerine bir şirket kurduk.</st></p>
			<p><st c="7896">Salim Hoca, ormandan odun nakliye işini almış da, sonradan bizimle ortak olmuş hani... </st><st c="7984">Şirketin kurulması şerefine o gece iyi bir eğlendik. </st><st c="8037">İbraam Bey, “İşin oldu bil gayrı...” dedikçe, Salim Hoca keyiflenip paraları savuruyor ki görmeler ister.</st></p>
			<p><st c="8142">Hamza Beyin sözünün burasında Gedikli İhsan Efendi,</st></p>
			<p><st c="8194">– Savursun da görsün... </st><st c="8219">Zübükzade onu doğduğuna bin pişman etmiştir ya... </st><st c="8269">dedi.</st></p>
			<p><st c="8274">Çiftverenoğlu,</st></p>
			<p><st c="8289">– Hâşâ, dedi, sizin sayenizde bozuk işleri düze çıkardı.</st></p>
			<p><st c="8346">– O da ne? </st><st c="8358">Neden bizim sayemizde? </st><st c="8381">Bizi karıştırma şimdi...</st></p>
			<p><st c="8405">Hamza Bey,</st></p>
			<p><st c="8416">– Yahu, dedi, siz belediye meclisinin azaları olaraktan, ağustosun ortasında Kamışlık Çayı taştı, ortalığı sel aldı diyerekten zabıt tutmadınız mı, o zaptın altında imzanız, mührünüz yok mu?</st></p>
			<p><st c="8607">Bak bak, hele bak, bize laf dokundurur. </st><st c="8648">O zaptın altında benim de imzam olduğundan, daha durulur mu, sözün yeri geldi:</st></p>
			<p><st c="8726">– Beri bak, sen o işi şimdi niye karıştırırsın? </st><st c="8775">Evet, biz, yaz ortası Kamışlık Çayı taştı da ortalığı sele boğdu diye bir zabıt tuttuk. </st><st c="8863">Velakin biz bu işi neden yaptık bakalım? </st><st c="8904">Memleketin menfaatine... </st><st c="8929">Kimsenin çıkarı yok bu işte arkadaş. </st><st c="8966">Dere taşınca ne olur, köprüleri sel alır götürür. </st><st c="9016">Nafiadan yardım görüldü de köprü onarıldı. </st><st c="9059">Biz, köprüyü sel aldı demeyeydik, köprü yapılır mıydı? </st><st c="9114">Bu işte kimin cebine on para girmişse ciğerine yapışsın... </st><st c="9173">Memleket hayrına bir iş yaptıksa, şimdi bunu açığa vurmanın yeri var mı?</st></p>
			<p><st c="9245">Ben böylece taşı gediğine kodum bellerken, Zübükzade’nin çırağı Hamza alçağı ne dese iyi:</st></p>
			<p><st c="9335">– Sen öyle bil... </st><st c="9354">Ulan, şu Kamışlık Çayından yaz boyu, serçeparmağım kadar su akar mı ki, siz dereler taştı da köprüler yıkıldı, memleket sele gitti diye zabıt tutarsınız? </st><st c="9508">Bu aklı size veren kim? </st><st c="9532">Şimdi beğenmediğiniz İbraam Bey değil mi? </st><st c="9574">Siz o zaptı imzalayınca, ne oldu bilin bakalım. </st><st c="9622">Biz de, “Ağaçları Kamışlık Çayı kıyısına yığmıştık, sel hepsini aldı götürdü,” diyerek orman müdürlüğüne baş vurduk. </st><st c="9739">Sel bu, Allah tarafından bir afat... </st><st c="9776">Ortada zabıt da var. </st><st c="9797">İşte böyle, Salim Hoca bitekini bile taşıtmadığı odunların nakliye parasını orman idaresinden aldı... </st><st c="9899">Bitti mi? </st><st c="9909">Yooo... </st><st c="9917">Ardından bir daha. </st><st c="9936">Sel bu kardaş... </st><st c="9953">Bizim taşıtmadığımız ağaçları, Kamışlık Çayı taşıyıp, sel alıp gidiyor. </st><st c="10025">Efendi, efendi, kendine gel biyol, ortada odun yok, ağaç yok, sel mel yok, biz ağaç taşıma parası çekiyoruz. </st><st c="10134">Bu ne akıl? </st><st c="10146">İşte Zübükzade’ninki böyle akıl. </st><st c="10179">Akıl diye ben buna derim. </st><st c="10205">Bu işin kime ne zararı var? </st><st c="10233">Hiçkimseye yok... </st><st c="10251">Kazancı dersen çok. </st><st c="10271">Kasabamıza para girdi. </st><st c="10294">Şurada bikaç yoksul da, sanki ağaç kesmiş, yüklemiş gibilerden üç beş kuruş aldı da nasiplendi.</st></p>
			<p><st c="10389">Bunu duyunca biz hep dövünmeye başladık. </st><st c="10431">Eyvah... </st><st c="10440">Demek biz o zaptı imzalarken oyuna mı gelmişiz...</st></p>
			<p><st c="10489">– Aman ihbar olursa yandık. </st><st c="10518">Bir müfettiş gelir de, şu köprü yıkan, ağaç gövdesi sürüyen Kamışlık Çayı nerdeymiş, bir görelim derse, hapı yuttuk...</st></p>
			<p><st c="10636">Şu utanmaz Çiftverenoğlu’na bak, bir de yılış yılış sırıtır da adamın kanını, iliğini kurutur.</st></p>
			<p><st c="10731">– Hiçbişey de olmaz, dedi, Zübükzade işini bilir ve sağlam kazığa bağlar. </st><st c="10806">Ne demişler, “Sen önce eşeğini sağlam kazığa bağla, sonra tevekkül ol Allaha...” İbraam Beyle bir işe girdin mi, gönlünü ferah tut. </st><st c="10938">Kim ihbar edecekmiş heyri, İbraam Beyin bu işe bulaştırmadığı bir adam mı kaldı ki, ihbar ede. </st><st c="11033">Kim kimi?</st></p>
			<p><st c="11042">Biz burda neden açık konuşuyoruz? </st><st c="11077">Orman idaresi dersen, Allah razı olsun, mert adamlar. </st><st c="11131">İbraam Beyin eli açık olduktan sonra, mert olmamak kimin gücüne... </st><st c="11198">Açın gözünüzü, Zübükzade İbraam böyle bir adam. </st><st c="11246">Şimdi siz kalkmış, yok Baha Bey, yok Rıza Bey dersiniz... </st><st c="11304">Yahu onlar böyle işlere akıl erdirebilir mi? </st><st c="11349">Erdiremedikten sonra da, mebus olmuş ne çıkar, olmamış ne çıkar... </st><st c="11416">Bizim istediğimiz ne? </st><st c="11438">Aman şu memleketin fakir fukarasına bir hayrı dokunsun. </st><st c="11494">İyiliğe kemlik yok. </st><st c="11514">İbraam Beyin iyiliği unutulmaz. </st><st c="11546">Yahu, herif taşa toprağa para döküyor. </st><st c="11585">Kamışlık Çayı yatağının kırk kilometre boyunca kumunu toptan kiraladı. </st><st c="11656">Dere yatağının kumu... </st><st c="11679">Bir düşünün. </st><st c="11692">Adam kuma para bağlıyor. </st><st c="11717">Şimdiye dek Kamışlık kumunun para ettiği görülmüş mü? </st><st c="11771">Kimin aklına gelir? </st><st c="11791">Kum kirası diye belediyeye dokuzyüz lira girdi. </st><st c="11839">Niye yapar bunu? </st><st c="11856">Hep memlekete iyilik olsun da şu kasaba kalkınsın diye...</st></p>
			<p><st c="11913">Tüccardan Emin Efendi,</st></p>
			<p><st c="11936">– Bak orası öyle, dedi, kendi yok Allahı var şimdi, Zübük durup dururken dere kumunu kiraladı. </st><st c="12032">Büyük iyilik...</st></p>
			<p><st c="12047">Çiftverenoğlu’nun çenesi açılmış, İbraam’ın çığırtkanı kesilmişti:</st></p>
			<p><st c="12114">– İbraam Bey zübüktür mübüktür ya, işini bilir efendi... </st><st c="12172">Kamışlık Çayının kumunu kiraladı ve vilayetin en büyük müteahhidini batırdı. </st><st c="12249">Koca müteahhit sermayeyi kediye yükleyip iflas bayrağını çekti. </st><st c="12313">Nasıl oldu bu iş, bilir misiniz? </st><st c="12346">Nerden bileceksiniz? </st><st c="12367">O kafayı ne diye taşırsınız da, gövdenize yük edersiniz... </st><st c="12426">Biz burdan, Kamışlık Çayı taştı da köprüyü sel aldı götürdü diye zabıt tutunca, Nafia da İbraam Beyin sayesinde işe el attı. </st><st c="12551">Yeniden bir köprü yapılacak... </st><st c="12582">İbraam Beyin niyeti, köprüyü kendi yapmak da, şu kasabanın aylakları çalışıp cepleri üç beş kuruş görsün... </st><st c="12690">Adamın derdi hep hayır işi. </st><st c="12718">Taa Ankara’ya gitti de, işi kurdu. </st><st c="12753">Vekâlette köprülerin modeli varmış; üç boy üstüne, küçük boy, orta boy, büyük boy... </st><st c="12838">Zübükzade’nin vekil sıkı ahbabı. </st><st c="12871">Vekile, “Bu büyük boy köprü, bizim oraya küçük gelir, bize en büyük boy ister,” demiş. </st><st c="12958">Vekil de, “Aman, bundan büyüğü olmaz, bundan büyük bizim memlekette bir Galata Köprüsü var. </st><st c="13050">O da deniz üstünde,” demiş. </st><st c="13078">İbraam Bey de, “Bizim Kamışlık Çayı Galata Köprüsü’nden çok işler, bildiğin gibi değil, aman olmuşken modelin en büyüğü olsun,” demiş.</st></p>
			<p><st c="13212">Vekille epiy çekişmişler. </st><st c="13239">Sonunda vekil, Zübükzade’nin hatırını kıramamış, “Olsun...” demiş. </st><st c="13306">Köprünün yapımı eksiltmeye çıkarılmış. </st><st c="13345">Gerisini biz bilmekteyiz. </st><st c="13371">Memleketin kırk yerinden kırktan artık müteahhit eksiltmeye katıldı. </st><st c="13440">Eksilten eksiltene... </st><st c="13462">Bizim Zübükzade İbraam da orda. </st><st c="13494">Öyle bir iş ki, yahu ne kadar eksiğine alsan gene dünya kadar kazanacaksın. </st><st c="13570">Bunlar başlamışlar fiyatı kırmaya... </st><st c="13607">Ha babam de babam, nerdeyse işi bedavadan yapıp üste de para verecekler. </st><st c="13680">Fiyat indirmede bu bizim vilayetin namlı müteahhidiyle kimse baş edemedi. </st><st c="13754">Zübükzade İbraam, müteahhide gitti, benim yanımda, “Gel sen, bu işi üstüne alma, ben sana açıktan para vereyim,” dedi. </st><st c="13873">Müteahhitte kafa kalın... </st><st c="13899">“Olmaz!” dedi kesti. </st><st c="13920">O zaman İbraam Bey, “Öyleyse, bu iş senin üstünde kalsın, sen bana açıktan para ver!..” dedi. </st><st c="14014">Herif eşşek be kardaşım, ona da, “Olmaz!” dedi attı. </st><st c="14067">İbraam Bey de, “Öyleyse gel bu köprüyü ortak yapalım, kazancı kırışalım,” dedi. </st><st c="14147">Herif ona da “Olmaz!” dedi. </st><st c="14175">Aslına bakarsan, İbraam Bey, müteahhidi atlatacak ya, kendisi bibaşına işi alamazmış, daha önce böyle bikaç büyük iş yapsa, alacak... </st><st c="14309">Zübükzade kızdı, “Benden insanlık bu kadar. </st><st c="14353">Gerisi senin bileceğin iş...” dedi.</st></p>
			<p><st c="14388">Köprü işi müteahhidin üstünde kaldı. </st><st c="14426">Herif makineleri, kamyonları Kamışlık Çayına dayadı. </st><st c="14479">Hep bildiğiniz iş... </st><st c="14500">Amele çadırları kuruldu. </st><st c="14525">Çimento çuvalları yığıldı. </st><st c="14552">Bak, aradan iki yıl geçti de köprü daha niye yapılmadı? </st><st c="14608">Hadi, bilin bakalım...</st></p>
			<p><st c="14630">Birbirimize bakıştık,</st></p>
			<p><st c="14652">– Sahi, niye yapılmadı? </st><st c="14677">diye biz ona sorduk.</st></p>
			<p><st c="14697">– Yapılmaz, dedi, daha da yapılmaz... </st><st c="14736">Bu köprüyü yapsa yapsa anca bizim İbraam Bey yapar... </st><st c="14790">Müteahhit her bir hazırlığını yaptığı sıra, İbraam Bey ne yaptı? </st><st c="14855">Kamışlık Çayı yatağının kumlarını belediyemizden yıllığı dokuzyüz liraya kiraladı. </st><st c="14938">Müteahhit, köprünün betonunu kardıracak, kum yok. </st><st c="14988">Kumlar hep İbraam Beyin. </st><st c="15013">Dere boyundan bitek kum tanesi alamıyor ki beton döksün... </st><st c="15072">Başka da kum yatağı yok ki buralarda, ordan kum getirsin. </st><st c="15130">Kumun olduğu yer beş günlük yol. </st><st c="15163">Köprüden alacağı bütün parayı kum taşımaya yatırsa gene olmuyor. </st><st c="15228">Herif çıldırıyordu. </st><st c="15248">Baştan sermayeyi dökmüş, ne etsin? </st><st c="15283">İbraam Beyin ayağına vardı, itin olayım, beni bağışla, dedi. </st><st c="15344">Ortak olalım, dedi. </st><st c="15364">Sen karışma, kumu bırak yeter, dedi. </st><st c="15401">Elini sürme, kazancın dörtte üçünü al, dedi. </st><st c="15446">Dokuzyüz liraya kiraladığın kum yatağını bana bir yıllığına doksanbin liraya kirala, dedi. </st><st c="15537">İbraam Beyin hamdolsun paraya gözü tok. </st><st c="15577">Herif her ne dediyse İbraam Bey, “I-ıh...” dedi de daha bişey demedi, ağzını bıçak açmadı. </st><st c="15668">Bunun üzerine vilayetin namlı müteahhidi, “Lan namussuz Zübük, duyduğum kadar varmışsın. </st><st c="15757">Evimi ocağımı batırdın, seni dilerim Allah batıra!” dedi, savuştu.</st></p>
			<p><st c="15823">Yaa, işte böyle... </st><st c="15843">Sizin neden haberiniz var? </st><st c="15870">Zübükzade’nin bize iyiliği çok ya, anlayan nerde? </st><st c="15920">Belediye bütçesine dokuzyüz lira girdi. </st><st c="15960">Müteahhidin yığdığı çimentonun donanı dondu, donmayanını da herkes alıp götürdü, işini gördü. </st><st c="16054">Şu az iyilik mi? </st><st c="16071">Ordan kaldırılan çimentonun hesabı yok be... </st><st c="16116">Bir de şimdi kalkmış, laf edersiniz. </st><st c="16153">Onu bilir onu söylerim ağalar, efendiler, bizim içimizde ondan başkası mebus olamaz, olsa da işe yaramaz, nafile... </st><st c="16269">Kendine hayrı olmayanın memlekete hiç hayrı olmaz. </st><st c="16320">Biz bu Zübükzade’yi hele bir mebus yapıp Ankara’ya salalım, ikinci ayına kalmadan vekil olmazsa, ben de nah bu bıyıklarımı keserim de, pazaryerinde eşşek gibi anırırım... </st><st c="16491">Arkadaşlar, darphane bile Zübük İbraam gibi para basamaz. </st><st c="16549">Adam durduğu yerde icat çıkarıp bir para kaynağı buluyor. </st><st c="16607">Bugüne dek biz hangi ramazanda davulcudan para alırdık. </st><st c="16663">Zübük’teki akla bak sen, ramazan davulculuğunu artırmaya çıkardı da, milleti birbirine düşürüp, ramazan davulculuğunu beşyüz pangınota kiraladı, belediyeye gelir sağladı. </st><st c="16834">Şu kasabada kaç kişiyiz, hangimizin yaşayıp hangimizin ölü olduğu belli bile değil. </st><st c="16918">Zübükzade, muhtara verdiği akılla, kayıtta kimini ölü, kimini diri gösteriyor. </st><st c="16997">Herifteki akla bak ki sen, ölüleri diriltti, dirileri öldürttü... </st><st c="17063">Vergi borcu geleni öldürtüyor, hazineden alacağı olan ölüyü diri gösteriyor. </st><st c="17140">Ölü diri birbirimize karıştık be...</st></p>
			<p><st c="17175">Zübükzade’nin çığırtkanı Çiftverenoğlu’nun bu konuşması üzerine, o zamana dek, Rıza Beyin aday gösterilmesini isteyen Emin Efendi,</st></p>
			<p><st c="17306">– Evet, doğru, dedi, doğruya doğru... </st><st c="17345">Aklımızı başımıza devşirsek gerek. </st><st c="17380">Zübükzade’nin eğriliğini hep biliriz. </st><st c="17418">Ama ne demişler, “yılan dolana dolana gider de deliğin ağzına geldi mi doğrulur...” Hayatta böyle olunacak... </st><st c="17528">İş, deliğin ağzına geldin mi doğrulmakta... </st><st c="17572">Şimdi biz, işte seçimdeyiz, deliğin başına geldik. </st><st c="17623">Zübük oğlumun bundan önceki dolanması, dolandırması başka iş... </st><st c="17687">Şu fakir kasabada bile Zübükzade milyoner oldu. </st><st c="17735">Nasıl olur canım, akıl alır mı? </st><st c="17767">Sen bizim bu kasabanın topunu toplamını alsan da sıksan, bizden milyon değil, ikiyüzbin lira çıkmaz. </st><st c="17868">Pekiy, bu Zübükzade bizim bu insanlarımızdan nasıl milyoner oldu canım, işte herifin hüneri bu... </st><st c="17966">Eee, bizim gibi çulsuzlar arasında bu dolapları döndüren Ankara’ya mebus diye varınca neler etmez... </st><st c="18067">Evet, aklım yattı, oyumu da İbraam Beye verdim.</st></p>
			<p><st c="18114">Bana döndü:</st></p>
			<p><st c="18126">– Ne dersin?</st></p>
			<p><st c="18139">Ben bu halleri görüp aklım başımdan gitti. </st><st c="18183">Ne desem gerek? </st><st c="18199">İt izi kurt izine karışmış, alan belli değil, satan belli değil... </st><st c="18266">Bir adam ki, ölü memuru diri ve tebdilihavalı gösterip hazineden maaş aldırtır, daha bunun nesi kalmış... </st><st c="18372">Evet, şu dinlediklerimden yüreğim burkuldu, içime bir kor düştü ama ne denir?</st></p>
			<p><st c="18449">– Bişey diyeyim mi arkadaşlar size, dedim, ben baştanberi derim, bizim içimizde mebusluğa Zübükzade’den layığı yoktur. </st><st c="18569">Ankara’dan gelen parti buyruğunda, “seçim kabiliyeti olanı aday gösterin” deniliyormuş. </st><st c="18657">Zübükzade dururken bu bizim milletimiz başkasını seçmez. </st><st c="18714">Hem siz Rıza Beyden, Baha Beyden ne kötülük gördünüz de, adamcağızları mebus yapmaya kalkarsınız? </st><st c="18812">Şimdi Zübükzade İbraam duyarsa ki, Rıza Beyle Baha Bey aday olmak isterlermiş, adamları perperişan eder. </st><st c="18917">Benim acıdığım onlar. </st><st c="18939">Yazıktır, günahtır adamlara...</st></p>
			<p><st c="18969">Biz böylece kararlaştırmışken, Gedikli İhsan Efendiyi bitürlü yola getiremiyoruz. </st><st c="19052">Belli ki o, adaylıkta kimseyi beğenmiyor, ille kendi aday olacak.</st></p>
			<p><st c="19117">– Aman İhsan Efendi kardeş, vazgeç bu sevdadan... </st><st c="19168">diyorsak da,</st></p>
			<p><st c="19180">– O Zübük’se ben de Gedikli İhsan’ım, diyor, bildiğinden kalmasın, ettiğinden geri durmasın. </st><st c="19274">Yayımı kastım, okumu bastım, daha geri dönmem.</st></p>
			<p><st c="19320">Hoş, beni aday gösterin, demiyor ya, niyeti belli... </st><st c="19374">Ya devlet başa, ya kuzgun leşe, deyip yürümüş. </st><st c="19421">Anladığım şu ki, bu İhsan Efendi tahtına, bahtına gidiyor.</st></p>
			<p><st c="19479">Biz buna söz geçiremeyince,</st></p>
			<p><st c="19507">– Öyleyse bu işi Zübükzade’nin kendisiyle yüz yüze konuşmak gerek. </st><st c="19575">O olmamış, biz ne desek boş... </st><st c="19606">dedik.</st></p>
			<p><st c="19612">Gedikli İhsan Efendi bir yiğitlendi,</st></p>
			<p><st c="19649">– Siz bana bırakın, dedi, ne olmuş yani. </st><st c="19691">Sizde hiç hamiyyet kalmadı mı, yazık... </st><st c="19731">Demindenberi, herifin türlü bin edepsizliğini anlatır, sonra da herife eyvallah dersiniz.</st></p>
			<p><st c="19820">– Doğrusun, doğrusun ya...</st></p>
			<p><st c="19847">Zübükzade İbraam Beye, acele gelmesi için haber gönderttik.</st></p>
			<p><st c="19907">O da bize, “Kusura kalmasınlar, önemli bir işim var. </st><st c="19961">Eve buyursunlar,” diye haber yolladı. </st><st c="19999">Kalktık, hep birden gittik. </st><st c="20027">Gedikli İhsan önden seğirtip giderken kapıya yanaştıkça ayak sürümeye, geri geri kalmaya başladı. </st><st c="20125">Neyse içeri girdik. </st><st c="20145">Bizi anası karşıladı,</st></p>
			<p><st c="20166">– Hoşgeldiniz, safa geldiniz. </st><st c="20197">Aman yavaş olun, İbraam telefonla konuşuyor...</st></p>
			<p><st c="20243">Odaya girdik, İbraam gerçekten telefonla konuşuyor ya, konuşması başka... </st><st c="20318">Bize eliyle oturun işareti yaptı. </st><st c="20352">Ağzı telefonda, yüksek sesle konuşuyor:</st></p>
			<p><st c="20391">– Beyefendiyi gör kardeşim, gör Beyefendiyi... </st><st c="20439">Benden bir selam sarkıt... </st><st c="20466">Biz cami derneğimizi kurduk, paraları topluyoruz. </st><st c="20516">Gerisi hükümetimize kalmış. </st><st c="20544">Ne? </st><st c="20548">İkiyüzbin mi? </st><st c="20562">Anlaşılmıyor sesin... </st><st c="20584">Bağır yahu... </st><st c="20598">Üçyüzbin mi? </st><st c="20611">Az!.. </st><st c="20617">Üçyüzbine selatin camisi değil, mescit olmaz. </st><st c="20663">Biz selatin camisi istiyoruz. </st><st c="20693">Ben vatandaşlarıma söz verdim. </st><st c="20724">Beyefendiye benim tarafımdan söyle. </st><st c="20760">Bir milyondan aşağı göndertirse, töbe, kabul etmem de geri çeviririm, rezil olur, karışmam... </st><st c="20854">Ha? </st><st c="20858">Ne dedin? </st><st c="20868">Evet...</st></p>
			<p><st c="20875">O telefonla konuşurken Gedikli İhsan yavaşça Hamza Beye sordu:</st></p>
			<p><st c="20938">– Beyefendi dediği de kim ola?</st></p>
			<p><st c="20969">Hamza Bey,</st></p>
			<p><st c="20980">– Kim olabilirmiş yahu, dedi, bu memlekette kaç beyefendi var? </st><st c="21044">Bir tek... </st><st c="21055">Baş Beyefendi, yani Başbakan Hazretleri...</st></p>
			<p><st c="21097">– Amanın Hamza Bey, şimdi bu herif Başbakan Hazretleri için mi böyle der?</st></p>
			<p><st c="21171">– Ne sandındı?</st></p>
			<p><st c="21186">Onlar fısıldaşırken Zübük telefonda dura dura konuşuyor:</st></p>
			<p><st c="21243">– Dediğin anlaşılmıyor. </st><st c="21268">Bağır ulan, bağır be!.. </st><st c="21292">Haa... </st><st c="21299">Olur. </st><st c="21305">Seçimi hiç merak etmeyin, silme kazanacağız. </st><st c="21350">Sen şimdi doğruca Nafia Vekiline git, selamımı söyle. </st><st c="21404">Dün gece evinde telefonla aradım, yokmuş, görüşemedik. </st><st c="21459">Nafia Vekili olacak deyyusa... </st><st c="21490">Aynen böyle söyle... </st><st c="21511">Benim için böyle dedi dersin... </st><st c="21543">Biz buraya bir baraj isteriz. </st><st c="21573">Anladın mı? </st><st c="21585">Kendisine böyle de! </st><st c="21605">Seçimlerden önce baraja başlanmalı. </st><st c="21641">Kamışlık Çayının üstüne barajı oturtmalılar. </st><st c="21686">Ne? </st><st c="21690">Yüzmilyon mu? </st><st c="21704">İsterse beşyüzmilyon olsun. </st><st c="21732">Hiç anlamam... </st><st c="21747">Ben barajımı isterim, o kadar... </st><st c="21780">Böylece söyle... </st><st c="21797">Baraj kurulmalı. </st><st c="21814">Seçim işi kolay. </st><st c="21831">Onu hiç merak etmeyin. </st><st c="21854">Camiyle baraj oldu mu, seçimi silme kazandık gitti ulan, ne diyorum, başlansın bir, yeter... </st><st c="21947">Gerisine karışmayın... </st><st c="21970">Ha? </st><st c="21974">Olmaz!..</st></p>
			<p><st c="21982">Emin Efendi,</st></p>
			<p><st c="21995">– Tozuttu mu bu Zübük, ulan Kamışlık Çayı bir kuru dere. </st><st c="22053">Barajı nere? </st><st c="22066">diye fısıldayınca Hamza Bey,</st></p>
			<p><st c="22094">– Sen keyfine bak, İbraam Bey istesin yoksa, suyunu da biyerden bulur, getirir, dedi.</st></p>
			<p><st c="22180">Zübükzade telefonda konuşuyor:</st></p>
			<p><st c="22211">– Beri bak!.. </st><st c="22226">Kaç gecedir Sanayi Vekilini telefonla arıyorum, çıkmıyor. </st><st c="22284">Yoksa Gar Lokantasında cıbıl karı oynatmaktan vakit bulamıyor mu? </st><st c="22350">Ne? </st><st c="22354">Vallahi iyi, biz burda millet için, vatan için uğraşalım, siz orda avrat göbeğinin çukurunda rakı için. </st><st c="22458">Heh heh heh... </st><st c="22473">Şaka canım. </st><st c="22485">Hakkınızdır, bu yollar helal olsun size. </st><st c="22526">Haaa, ne diyordum. </st><st c="22545">Sanayi Bakanına de ki, buraya bir de fabrika istiyoruz, anladın mı? </st><st c="22613">Fabrika. </st><st c="22622">Evet, fabrika. </st><st c="22637">Seçimden önce fabrikamızın temeli atılmalı. </st><st c="22681">Ne? </st><st c="22685">Ne fabrikası mı? </st><st c="22702">Bayağı fabrika işte. </st><st c="22723">Orasını siz düşünün. </st><st c="22744">Hangisi elverişli gelirse onu yapın canım. </st><st c="22787">Biz, hükümetin işine karışmayız. </st><st c="22820">Bizim istediğimiz fabrika.</st></p>
			<p><st c="22846">Böyle tatlı tatlı konuşurken, telefonun karşısındaki her ne dediyse, Zübükzade celallendi, birden sövüp saymaya başladı, sonra,</st></p>
			<p><st c="22974">– Bu siparişlerimi aynen isterim. </st><st c="23009">Hadi gülegüle! </st><st c="23024">diye bağırıp telefonu çat diye kapadı.</st></p>
			<p><st c="23062">Sanki kızıp bağıran o değilmiş gibi bize döndü:</st></p>
			<p><st c="23110">– Eee, hoşgeldiniz, safa geldiniz!</st></p>
			<p><st c="23145">Telefonda bağırmaktan ter içinde kalmış, yazmayla terini sildi.</st></p>
			<p><st c="23209">– Efendim, dedi, Ankara’yla konuştum. </st><st c="23248">Bu bizim telefonların Allah belasını versin. </st><st c="23293">Telefon değil, telli bela. </st><st c="23320">Hıdırlık cindoruğuna çıkıp bu kadar bağırsam, sesim Ankara’dan daha kolay duyulur. </st><st c="23403">Ticaret Vekiliyle görüştük. </st><st c="23431">Sizden iyi olmasın, çok yakın arkadaşımdır. </st><st c="23475">Fabrikayı yaptıracağız yaptırmasına da, yerini düşünüyorum. </st><st c="23535">Fabrikayı nereye kursak bilmem ki. </st><st c="23570">Şimdi fabrika kuracağımız duyulursa herkes birbirine düşer. </st><st c="23630">Öyle ya, fabrika senin arsana kurulsun, benimkine kurulsun. </st><st c="23690">Bizim burda, göbek yerde arsanın en şahının metresi iki lira. </st><st c="23752">Fabrika yeri oldu mu, metrekaresi yüz liraya fırlar. </st><st c="23805">Ondan ötürü arkadaşlar fabrika yapılacağı lafı burda kalacak. </st><st c="23867">Dışarda duyulmayacak, aman haa...</st></p>
			<p><st c="23900">Birden hatırlamış gibi Gedikli İhsan’a,</st></p>
			<p><st c="23940">– İhsan Efendi senin Beldüzü’ndeki tarla kaç dönüm? </st><st c="23993">diye sordu.</st></p>
			<p><st c="24004">İhsan Efendi, ceketinin önünü kavuşturup, el bağladıktan sonra,</st></p>
			<p><st c="24068">– Yetmiş dönüm var İbraam Bey, dedi.</st></p>
			<p><st c="24105">– Biliyor musun, orası tam fabrikalık biyer. </st><st c="24151">Yahu, sahi, sipariş verilmiş gibi, ölçü üzerine biyer. </st><st c="24206">Bakalım, bikez düşünelim de. </st><st c="24235">Metresi yüz kaymeden epiy eder. </st><st c="24267">Yoksa yüz lira az mı?</st></p>
			<p><st c="24288">Gedikli İhsan şaşırdı:</st></p>
			<p><st c="24311">– Zatınız bilirsiniz İbraam Bey, orasını gayrı kendinin bil. </st><st c="24373">Sen varken bize laf düşmez...</st></p>
			<p><st c="24402">Zübükzade bize birer cıgara verdi, anası da kahveleri getirdi. </st></p>
			<p><st c="24466">İbraam Bey,</st></p>
			<p><st c="24477">– Eee, ne var, ne yok, dedi, beni istemişsiniz. </st><st c="24526">Telefon derdinden gelemedim. </st><st c="24555">Buyurun!..</st></p>
			<p><st c="24565">Gedikli İhsan Efendi, kendinden önce biri sözü alır, diye birden başladı:</st></p>
			<p><st c="24639">– İbraam Bey, zatınıza mazuratımız (maruzat) var...</st></p>
			<p><st c="24691">– Estağfurullah. </st><st c="24709">Nedir? </st><st c="24716">Buyur! </st><st c="24723">Emriniz İhsan Efendi?</st></p>
			<p><st c="24744">– Emir sende. </st><st c="24759">Bizimki bir dilek... </st><st c="24780">Sabahtanberi arkadaşlarla konuşmaktayız. </st><st c="24821">Mebusumuz diye çıkarmaya senden başkasını layık görmedik. </st><st c="24879">Bizi kırmayacağınızı bildiğimizden ricaya geldik. </st><st c="24929">Kabul et bu ricamızı İbraam Bey...</st></p>
			<p><st c="24963">– Hiç yakışık almaz İhsan Efendi. </st><st c="24998">Biz sırayı saygıyı biliriz. </st><st c="25026">Ne demek?.. </st><st c="25038">Bunca büyükleri çiğneyip de... </st><st c="25069">Dünyada olmaz, töbe olmaz. </st><st c="25096">Bizden ileri sırada siz varsınız canım. </st><st c="25136">Herkes ne der?</st></p>
			<p><st c="25150">Bir de utanmadan Gedikli emeklisi olacak, Zübük’ün önüne varıp şap diye elini öpmez mi? </st><st c="25239">Hem biriki değil, durmamasıya şap şap öpüyor. </st><st c="25285">Zübük elini çeker, o yakalamak ister... </st><st c="25325">Yahu herifin elini bileğinden koparacak. </st></p>
			<p><st c="25366">Zübük, bir adam gibi,</st></p>
			<p><st c="25387">– El öpenlerin çok olsun, el öpenlerin çok olsun... </st><st c="25440">diyerek elini çekiyor.</st></p>
			<p><st c="25462">Yahu, bu bizim adamlarımızda hiç adamlık yok... </st><st c="25511">Oğlu yerindeki Zübük’ün elini öpüyor ki, öper mi, emer mi, ısırır mı, yalar mı, belli değil...</st></p>
			<p><st c="25605">– İbraam Bey, sen bu ricamıza he demezsen, bil ki, kalbimiz kırılacak. </st><st c="25677">İşte arkadaşlara sor. </st><st c="25699">Öyle mi hemşeriler?</st></p>
			<p><st c="25718">Hep boyun kırdık.</st></p>
			<p><st c="25736">– Tabii.</st></p>
			<p><st c="25745">– Elbette canım...</st></p>
			<p><st c="25764">Zübükzade,</st></p>
			<p><st c="25775">– Müsaadeniz olursa, sözüm var, dedi, beni şimdi mebus bey diye önünüze geçirirseniz, eloğlu bilmez. </st><st c="25877">Zübükzade’nin gözünü mevki hırsı bürümüş, der. </st><st c="25924">El bu, söyler, ağzı torba değil ki büzesin. </st><st c="25968">Kendi namıma, mevkide gözü olanın gözü çıksın. </st><st c="26015">Benimkisi memleket aşkı ve memlekete bir hizmet... </st><st c="26066">Hatta belediye reisliğinden bile çekilmeyi düşünüyorum...</st></p>
			<p><st c="26123">Çiftverenoğlu,</st></p>
			<p><st c="26138">– Aman, deme! </st><st c="26153">diye sıçradı. </st><st c="26167">Artık bilmem sevincinden, bilmem sıkıntısından...</st></p>
			<p><st c="26216">Zübükzade,</st></p>
			<p><st c="26227">– Bu belediye hizmetinin bana çok zararları oluyor. </st><st c="26280">Kendi işimin başına dönmek istiyorum... </st><st c="26320">dedi.</st></p>
			<p><st c="26325">Hangi işi? </st><st c="26337">Şu uyuza bak hele!.. </st><st c="26358">Ulan senin çiftin çubuğun mu var, tarlan davarın mı var, dükkânın tezgâhın mı var da, işinin başına dönecekmişsin!..</st></p>
			<p><st c="26474">– Bana on paralık değer veriyorsanız, lafım bir dinlenir lafsa, diyeceğim şu: Bence mebusluğa en layığımız İhsan Efendi ağabeyimizdir.</st></p>
			<p><st c="26609">Gedikli İhsan’ı görsen Bey, güle güle bir olursun. </st><st c="26661">Nasıl köpekleniyor, kuyruk sallıyor, Zübük’ün önünde yatıp yuvarlanıyor.</st></p>
			<p><st c="26733">– Aman olmaz! </st><st c="26748">Töbe de! </st><st c="26757">Şart olsun olmaz! </st><st c="26775">Yahu, sen varken... </st><st c="26795">Ben senin yanında, haşavzurdan (Hâşâ huzurdan) bir uyuz merkep kadar değerim yok... </st><st c="26879">Ne demek? </st><st c="26889">Yahu biz insansak... </st><st c="26910">Medeniyet... </st><st c="26923">Yahu... </st><st c="26931">Estağfurullah...</st></p>
			<p><st c="26947">Gedikli İhsan’ın şaşkınlıktan dili dolanıyor da ne dediğini hiç bilmiyor; lafları hep birbirine karıştırıyor:</st></p>
			<p><st c="27057">– Olmaz... </st><st c="27069">Vallaha olmaz, billaha da olamaz, tallaha da olamaz. </st><st c="27122">Üçten yediye şart olsun olamaz... </st><st c="27156">Yahu, bu medeniyet... </st><st c="27178">Lakin... </st><st c="27187">Cumhuriyetimiz... </st><st c="27205">Varolsun... </st><st c="27217">Değil mi ya!.. </st><st c="27232">Biz şimdi...</st></p>
			<p><st c="27244">– İbraam Bey, kararımız karar. </st><st c="27276">Bizim adayımız sensin ve de öldür Allah senden geçmeyiz.</st></p>
			<p><st c="27332">Emin Efendi söze karıştı da, şu kepazeliği kesti. </st><st c="27383">Zübükzade, oyuncu karılar gibi kırıtarak, sanki idam cezası yemiş gibi boynunu büktü:</st></p>
			<p><st c="27468">– Bunu ben emriniz sayıyorum, emriniz... </st><st c="27510">Madem siz uygun buldunuz, bana halt etmek düşer... </st><st c="27561">Sağolun, varolun... </st><st c="27581">Gösterdiğiniz bu güvene...</st></p>
			<p><st c="27607">Bize bir nutuk çekti, halis namussuz nutku...</st></p>
			<p><st c="27653">O bize,</st></p>
			<p><st c="27661">– Sağol! </st><st c="27671">Varol! </st><st c="27678">der.</st></p>
			<p><st c="27682">Biz ona,</st></p>
			<p><st c="27691">– Sağol, varol, yaşa!.. </st><st c="27716">deriz.</st></p>
			<p><st c="27722">Bizi kapı dışınacak geçirip uğurladı. </st><st c="27761">Gedikli İhsan’da adam içine çıkacak surat kalmadığından başını eğip yürüdü gitti. </st><st c="27843">Hele biriki laf etse, suratına tüküreceğim.</st></p>
			<p><st c="27886">Herkes o yana, bu yana dağıldı. </st><st c="27919">Biz de Aklı Evvel Hocayla kahveye doğru gidiyoruz. </st><st c="27970">Posta müdürüyle iki memur, alanda dikili telefon direği dibinde duruyordu... </st><st c="28047">Telefon tamircisi, tırnaklı demiri ayağına takıp direğin tepesine çıkmış. </st><st c="28121">Yerde iki hat çavuşu, önlerinde sahra telefonu, bişeyler yapıyorlar.</st></p>
			<p><st c="28189">Selamlaştık. </st><st c="28203">Posta müdürüne,</st></p>
			<p><st c="28218">– Hayrola Şevket Bey? </st><st c="28241">dedim.</st></p>
			<p><st c="28247">– Bırak canım, dedi; bu telefonlarla başımız dertte.</st></p>
			<p><st c="28300">– Ne oldu ki?</st></p>
			<p><st c="28314">– Deli Celil kendini telefonların başına kral yaptığından bu yana çektiğimizi bilsen... </st><st c="28403">Telefon telleri hep kopuk,.. </st><st c="28432">Vilayet demediğini komaz, nedir çektiğimiz canım!.. </st><st c="28484">Vilayetten tamirci istedik. </st><st c="28512">Allah razı olsun, geldiler de muayene ediyorlar.</st></p>
			<p><st c="28560">– Telefonlar bozuk mu?</st></p>
			<p><st c="28583">– Ne diyorsun, on gündür telefonlar işlemiyor. </st><st c="28631">Hiçbir yerle konuşulmuyor.</st></p>
			<p><st c="28657">Aklı Evvel Bedir Hoca,</st></p>
			<p><st c="28680">– Nee? </st><st c="28688">diye haykırdı.</st></p>
			<p><st c="28702">Şevket Bey,</st></p>
			<p><st c="28714">– Ne şaştın Hoca? </st><st c="28733">dedi.</st></p>
			<p><st c="28738">Aklı Evvel Bedir Hoca,</st></p>
			<p><st c="28761">– Nasıl şaşmayalım Şevket Bey, dedi, yahu şimdi Zübükzade İbraam Bey gözümüzün önünde Ankara’yla konuştu ya telefonla...</st></p>
			<p><st c="28882">Şevket Bey güldü:</st></p>
			<p><st c="28900">– O konuşur, o herif telefon da olmasa gene konuşur. </st><st c="28954">Yunus Baba yatırını icat etti ya, gayrı Yunus Baba’nın kuvvetiyle, Ankara’yla bile konuşur...</st></p>
			<p><st c="29047">Ahmaklığımız duyulursa memlekete rezil olacağız. </st><st c="29097">Onun için,</st></p>
			<p><st c="29107">– Yok heyri yok, Bedir Hoca şaka eder, dedim, İbraam Beyin telefonla melefonla konuştuğu yok...</st></p>
			<p><st c="29203">Anladın mı Bey, anladın mı? </st><st c="29232">Bu Zübük’ten bizim çektiğimiz dille anlatılmaz.</st></p>
			<p><st c="29279">Kimbilir ne kusur, ne günah işledik ki, ders olsun, ceza olsun diye Rabbim bu ahlaksızı başımıza bela etti.</st></p>
			
		</section>
  <div id="charCountTotal" value="29387"></div></body>
</html>
