<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
	    <section>
			<h1><st c="0">BUNDAN NAMUSSUZUNU BULAMAYIZ</st></h1>
			<h2><st c="29">Allahın Kulu İsmail Efendi şöyle anlatıyordu:</st></h2>
			<p><span><st c="75">B</st></span><st c="77">iz sakalı ele vermişiz biyol, Zübükzade dilese bizi Çingen ayısı gibi oynatır. </st><st c="156">Tahrirat Kâtibi Rıza Bey bu olanları duyunca,</st></p>
			<p><st c="201">– Hey dangalaklar, o herifin evine gidilir mi? </st><st c="249">Sizi kandıracağı belli bişey... </st><st c="281">dedi.</st></p>
			<p><st c="286">Hamza Bey,</st></p>
			<p><st c="297">– Tek ayağının üstünde bin yalan söyler, dedi, yalanının dokuzyüzdoksandokuzu tutmasa da biri tutsa, ona yeter. </st><st c="410">Hadi diyelim biz inanmadık arkadaş, bu herif koca valiyi kandırır ya. </st><st c="480">Yarın vilayete gider, vali paşanın karşısında bacak bacak üstüne atıp, “Düneğin filanca vekil bana misafir geldi. </st><st c="594">Herhal size de uğramıştır,” der. </st><st c="627">Vali de bunun üzerine, “Vay ne demek olsun, ben bu yıkılası hükümetin bir koca valisi olayım da, vekil beni çiğneyip, ciğeri on para etmez bir Zübükzade’nin evine gece yatısına gitsin... </st><st c="814">Ne demek...” diye onur edecek.</st></p>
			<p><st c="844">Bedir Hoca,</st></p>
			<p><st c="856">– Demek şimdi, bu bizim Zübükzade, muhalefetin bunca yıldır yıkamadığı hükümeti birbirine düşürüp perişan edecek, öyle mi? </st><st c="980">Yok canım, valinin huzuruna mı çıkabilir? </st><st c="1022">dedi.</st></p>
			<p><st c="1027">Tahrirat Kâtibi Rıza Bey,</st></p>
			<p><st c="1053">– Ben gözümle gördüm, dedi, kapısını bile tıklatmadan valinin odasına dalıyor. </st><st c="1133">Vali bunu görünce fırlayıp sarılıyor, öpüşüyorlar.</st></p>
			<p><st c="1183">Gedikli İhsan Efendi,</st></p>
			<p><st c="1205">– Arkadaşlar, dedi, siz bunu bırakın. </st><st c="1244">Olanlar olmuş, herneyse... </st><st c="1271">Aha seçimler geldi dayandı. </st><st c="1299">N’öreceğiz, siz onu deyin biyol.</st></p>
			<p><st c="1331">Çiftverenoğlu Hamza Bey, dangalaklık senedini Zübükzade’ nin eline teslim etmiş de daha da belediye reisliği davasından vazgeçmiyor. </st><st c="1465">İlçe başkanımız olacak Bedir Hoca dersen, Zübükzade belediye reisliğinin ardından ilçe başkanlığını da kapacak diye korkusundan, Çiftverenoğlu’ndan yana.</st></p>
			<p><st c="1618">Tahrirat Kâtibi Rıza Bey,</st></p>
			<p><st c="1644">– Ben bir devlet memuruyum, işinize karışmak gibi olmasın ya, sen ne dersin bu işe Allahın Kulu İsmail Efendi? </st><st c="1756">diye sordu...</st></p>
			<p><st c="1769">– Ben ne diyeyim? </st><st c="1788">Partiden istifa ettim diye dilekçeyi Zübükzade’nin eline vermişim, daha ne diyebilirim? </st><st c="1876">Alta tükürsem sakal, üste tükürsem bıyık.</st></p>
			<p><st c="1917">– Arkadaşlar, dedim, bu Zübükzade İbraam Bey bugüne bugün bizim partimizden. </st><st c="1995">Canımız ciğerimiz demek... </st><st c="2022">Biz bu adam için ne atıp tutuyoruz? </st><st c="2058">Yahu, onun için bizim söylediklerimizi muhalifler söylemiyor. </st><st c="2120">Herifi yıkacağız, bağırtacağız da elimize ne geçecek... </st><st c="2176">İyi, kötü, gene bizim adamımız; et tırnaktan ayrılmaz.</st></p>
			<p><st c="2230">Gedikli İhsan Efendi,</st></p>
			<p><st c="2252">– Hay babana rahmet, dedi, çok şükür bir doğruyu gören var. </st><st c="2313">Ne demeye Zübükzade’yi yerden yere vururuz? </st><st c="2357">Bu politika ne demek arkadaşlar? </st><st c="2390">Propaganda demek... </st><st c="2410">Propaganda ne demek? </st><st c="2431">Yalan dolan demek... </st><st c="2452">Şimdi eğri oturalım doğru konuşalım, aramızda Zübükzade’den yalancı dolancı var mı?</st></p>
			<p><st c="2535">Satılmış Bey,</st></p>
			<p><st c="2549">– Kendisi yok burda, Allahı var, dedi, yalan dolanda onun üstüne yok.</st></p>
			<p><st c="2619">– Öyleyse? </st><st c="2631">Yahu, Kadr’efendi de işte söyledi. </st><st c="2666">Bu millet muhaliflere oy verecek, bizden bıkmış... </st><st c="2717">Bizi ancak Zübükzade kurtarır. </st><st c="2748">Gelin Zübükzade’ye, “Seni belediye reisi yapacağız,” diyelim de herif partimize oyları toplasın... </st><st c="2847">Kendisini reis yapmayacağız diye kızar da öteki partiye geçerse yandık, bir daha bu kazada partimiz seçimi kazanamaz. </st><st c="2965">Ne diye herifi yıkarız babam? </st><st c="2995">Evime hükümet geldi diye atarmış. </st><st c="3029">Atsın bre arkadaşlar, atsın... </st><st c="3060">Ulan bu hükümetin kendisi atarken bile bile yutuyoruz da, aramızdan çıktı diye bir Zübükzade’nin atması mı bize ağır geliyor? </st><st c="3186">Politika ne demek? </st><st c="3205">Biri bin göstermek demek. </st><st c="3231">İcabında pireyi deve, icabında deveyi pire yapmak demek... </st><st c="3290">Aramızda muhalifleri tepeleyecek Zübükzade’den daha bir atıcınız, daha bir alçağınız varsa, çıksın ortaya, parmağını kaldırsın... </st><st c="3420">Gördünüz mü, sustunuz işte. </st><st c="3448">Öyleyse bize düşen memleket vazifesi, Zübükzade İbraam Beyi desteklemek. </st><st c="3521">Zübükzade, “Kaymakam selam verdi de almadım” mı diyor, biz hemen, “Vali selam verdi de İbraam Bey valinin selamını almadı,” diyeceğiz. </st><st c="3656">Zübükzade, “Evime vekil geldi” mi dedi, biz hemen, “Başvekil geldi de İbraam Beyden akıl sordu,” diyeceğiz. </st><st c="3764">Zübükzade İbraam Beyin her yalanına, “Gördük, duyduk, valah billah doğru,” diye yemin edeceğiz. </st><st c="3860">Parti tesanüdü budur arkadaşlar. </st><st c="3893">Yook, içinizde muhalefeti alt edecek, İbraam Beyden daha oyunbaz birisi varsa, o başka, ona bir diyeceğim yok...</st></p>
			<p><st c="4005">Gedikli İhsan Efendi bir coştu ki, o gün mebus gibi konuşuyor herif.</st></p>
			<p><st c="4074">Aklı Evvel Bedir Hoca,</st></p>
			<p><st c="4097">– İyi, hoş dersin İhsan Efendi, dedi, biz belediyeyi bu Zübükzade namussuzuna bir kaptırırsak bir daha kasabayı elinden kurtaramayız. </st><st c="4232">İşte nah şuraya yazıyorum, bu namussuz tüm kasabanın tapusunu üstüne geçirir de bizi burdan dehler. </st><st c="4332">Bu yaştan sonra hep muhacir oluruz. </st><st c="4368">Kasabadan giden gider, gitmeyeni de kapısına kul eder.</st></p>
			<p><st c="4422">Tüccardan Emin Efendi,</st></p>
			<p><st c="4445">– Dediğin doğru, öyledir, dedi, yalnız kaza merkezini değil, köyleri de üstüne tapular. </st><st c="4534">Velakin başka çaremiz yok. </st><st c="4561">Ya bu deveyi güdeceğiz, ya bu diyardan gideceğiz. </st><st c="4611">Ya bu Zübükzade’yi seni belediye reisi yapacağız diye işe koyup seçimi kazanacağız yada seçimi kaybedeceğiz. </st><st c="4720">Arkadaşlar, karşı partide avukat var. </st><st c="4758">Yalanda avukatla Zübükzade’den başka hangimiz baş edebiliriz? </st><st c="4820">Avukat bu yahu, herif yalanın kitabını okumuş... </st><st c="4869">İbraam Beyin işi başka, ondaki yalan dolan Allah vergisi, kitap yalanı kaç para eder... </st><st c="4957">Hele bir seçimi kazanalım, Zübükzade de belediye reisi olsun... </st><st c="5021">Ondan sonra kolay, biz hep birleştik mi, Zübükzade bize ne yapabilirmiş... </st><st c="5096">Gayrı birleşip onu yola getiririz.</st></p>
			<p><st c="5130">Düşündük taşındık, hakikat aramızda Zübükzade’den daha namussuzu yok ve sipariş üzerine olsa, ondan da namussuzunu bulamayız.</st></p>
			<p><st c="5256">Bunun üzerine Çiftverenoğlu Hamza Beyle Aklı Evvel Bedir Hoca, Gedikli İhsan Efendiye,</st></p>
			<p><st c="5343">– İyi, senin eşeğin kancık olsun deyince kavga olmazmış... </st><st c="5403">dediler.</st></p>
			<p><st c="5411">Biz bu kararı alınca, sıra bunu gidip Zübükzade İbraam Beye söylemeye geldi. </st></p>
			<p><st c="5489">Tahrirat Kâtibi Rıza Bey,</st></p>
			<p><st c="5514">– Yahu, siz delirdiniz besbelli, dedi, evine gitmek olmaz. </st><st c="5574">Bir kere evine gittiniz, herif hepinizin elinden gönül rızanızla avanaklık senedi aldı. </st><st c="5662">Bir daha giderseniz, “Ulan bunlar akıllanmamış,” der, bu sefer karılarınızın nikâhını üstüne yapar.</st></p>
			<p><st c="5761">Allah Selamet Versin Murtaza Efendi,</st></p>
			<p><st c="5798">– Doğrudur, dedi, evine gitmek olmaz ya, ne yapsak... </st><st c="5853">Buraya çağırtsak?..</st></p>
			<p><st c="5872">Tabansız Şükr’oğlanla haber yolladık. </st><st c="5911">“Başüstüne, şimdi varıyorum,” demiş. </st><st c="5948">Bekle bekle gelmez. </st><st c="5968">Bu neyin şimdisi? </st><st c="5986">Bir daha haber saldık. </st><st c="6009">“Başüstüne, şimdi varıyorum,” demiş... </st><st c="6048">Bekle bekle gelmez... </st><st c="6070">Gene bir domuzluğu var köpoğlunun.</st></p>
			<p><st c="6104">Dördüncü haber yollayıştan sonra, neyse, akşama doğru geldi. </st><st c="6166">Yeni urbalarını giyinmiş, kolunun altına da kâtipler gibi bir çanta almış. </st><st c="6241">Bir telaşlı telaşlı... </st><st c="6264">Durmadan ceplerini karıştırıyor, çantayı açıp bakınıyor, bişey aranıyor... </st><st c="6339">Allah Allah... </st><st c="6354">O böylece aranadursun, Bedir Hoca böyleyken böyle diye meseleyi bir güzel anlattı. </st><st c="6437">Biz Zübükzade İbraam Beyi belediye reisi yapmak istiyorduk. </st><st c="6497">Aramızda ondan daha iş bilir, ondan daha becerikli yoktu. </st><st c="6555">Doğruluğuna doğru, çalışkanlığına çalışkan... </st><st c="6601">Bedir Hoca anlattı da anlattı. </st><st c="6632">O anlatırken İbraam Bey de durmadan ceplerini, çantayı karıştırıp bişeyler aranıyor. </st><st c="6717">Bedir Hoca bir övdü ki, şu bildiğimiz namlı namussuzu melek yaptı çıktı. </st><st c="6790">Artık övmelere söz yetmez olunca,</st></p>
			<p><st c="6823">– İşte böyle İbraam Bey, dedi, arkadaşlarla kararımız seni belediye reisi yapmaktır. </st><st c="6909">Sen ne dersin?</st></p>
			<p><st c="6923">Bir eli ceketinin iç cebinde, öbür eli çantasının içinde olan Zübükzade,</st></p>
			<p><st c="6996">– Bişey mi dedin Bedir Emmi? </st><st c="7026">diye sormaz mı!..</st></p>
			<p><st c="7043">Aklı Evvel Bedir Hoca kıpkırmızı oldu hırsından. </st><st c="7093">Başka biri böyle dese Hoca, “Başçavuşun eşşeği mi anırıyor, ulan namussuz, lafa kulak ver!” diye bağırır. </st><st c="7199">Neme lazım, herif sabır taşı kesilip, lafa gene ta başından başladı. </st><st c="7268">Aramızda Zübükzade’den okumuş yazmışı, ondan da çalışkanı, doğrusu, adı dedikoduya karışmamış olanı yoktu.</st></p>
			<p><st c="7374">– Arkadaşlarla uzun uzun konuştuk İbraam Bey, hepimiz seni reisliğe uygun bulduk ve de oybirliğiyle kabul ettik. </st><st c="7488">Belediye seçimini burda kazanırsak, seni reis yapacağız, iyi mi? </st><st c="7553">Ne dersin İbraam Bey?</st></p>
			<p><st c="7574">Zübükzade hababam ceplerini, çantasını karıştırmakta...</st></p>
			<p><st c="7630">– Anlayamadım Bedir Emmi, nasılken nasıl olmuş?</st></p>
			<p><st c="7678">Herif düpedüz alay ediyor. </st><st c="7706">Bedir Hocanın ilkten kızaran suratı bu kez morardı. </st><st c="7758">“Lahavle”yi içinden çekip bir daha anlatmaya başladı. </st><st c="7812">Dördüncü mü, beşinci mi anlatmasında Zübükzade şöyle bir dikilip,</st></p>
			<p><st c="7877">– Eksik olmayın, dedi, bu emrinizi yerine getirmeyi çok isterdim. </st><st c="7944">Velakin kabul edemeyeceğim.</st></p>
			<p><st c="7971">Bre aman... </st><st c="7984">Bu nasıl bir alicengiz oyunu? </st><st c="8014">Etme İbraam Beyimiz, eyleme İbraam Beyimiz... </st><st c="8060">I-ıh, kabul etmem diyor da bir daha demiyor. </st><st c="8105">Yalvarıyoruz, hiç faydasız... </st><st c="8135">Biyandan çantayı karıştırıyor. </st><st c="8166">Derken,</st></p>
			<p><st c="8173">– Bana müsaade, Ankara’ya gideceğim, başvekil çağırmış da... </st><st c="8235">dedi.</st></p>
			<p><st c="8240">Aman Zübükzade...</st></p>
			<p><st c="8258">– Kusura kalmayın, dedi, yolcu yolunda gerek... </st><st c="8307">Bakalım gene niye Ankara’ya çağırmışlar. </st><st c="8348">Bıktım bu Ankara’dan da, zırt pırt çağırırlar. </st><st c="8395">Ben de arkadaşlar diye kıramıyorum, gidiyorum.</st></p>
			<p><st c="8441">Zübükzade çekip gitti. </st><st c="8465">Biz birbirimize bakakaldık. </st><st c="8493">Hangi dolabı döndürsek, herif bizden üste çıkıyor. </st><st c="8544">Belediye reisliğini de kabul etmemesi yeni bir dalavere ya, hiçbirimizin aklı ermiyor.</st></p>
			<p><st c="8630">Kahveci çırağı, Bedir Hocanın çayını verirken,</st></p>
			<p><st c="8677">– Hoca emmi, buraya bişeyler düşmüş, dedi.</st></p>
			<p><st c="8720">Yere eğildik, bisürü resim, kâğıt... </st><st c="8758">Bunlar ne? </st><st c="8769">Demin Zübükzade, çantasını karıştırırken düşürmüş besbelli. </st><st c="8829">Bedir Hoca eğilip yerden resimleri, kâğıtları aldı. </st><st c="8881">Almasıyla, gözleri fincan gibi büyüdü,</st></p>
			<p><st c="8919">– Ya Mevla!.. </st><st c="8934">diye ünnedi.</st></p>
			<p><st c="8946">Resimlere baktıkça şaşıyor ve de ihtiram vaziyetinde toparlanıyor. </st><st c="9014">Elindekileri Emin Efendiye uzattı. </st></p>
			<p><st c="9049">Emin Efendi resimlere bakıp,</st></p>
			<p><st c="9077">– Hasbinallah, hasbinallah... </st><st c="9108">demeye başladı.</st></p>
			<p><st c="9123">Resimler, kartlar ortalığa yayıldı. </st><st c="9160">Bakan şaşıyor. </st><st c="9175">“Yahu, hele verin!” diye ellerinden bir resmi de ben aldım. </st><st c="9235">Bir de ne görsem Bey, bu bizim namussuzlar padişahı Zübükzade, Başvekil Hazretleriyle kol kola girmiş, resim çıkarmamış mı? </st><st c="9359">Zübükzade, bir kolunu Başvekilin omzuna atmış, Başvekil Hazretleri de kolunun birini, Zübükzade’nin beline dolamış. </st><st c="9475">Anlayamadığım bişey var, bizim Zübük’ün yanında bir koca başvekil cüce gibi kalmış. </st><st c="9559">Zübük dersen, dev gibi duruyor. </st><st c="9591">Cücüğünü kanadının altına almış hindi gibi, Zübükzade başvekili kolunun altına almış ve kabarmış. </st><st c="9689">Resmin altında, Başvekil Hazretlerinin imzası ile aynen şu yazı:</st></p>
			<p><st c="9753">“Kıymetli arkadaşım Zübükzade İbraam Beye dostluğumuzun ebedi bir hatırası olarak takdim kılındı.”</st></p>
			<p><st c="9852">Resimler elden ele dolaşıyor. </st><st c="9883">Resmin birinde, yine Başvekil Hazretleriyle bu bizim Zübük bir masada oturmuş içiyorlar. </st><st c="9972">Bu resim öbürünün tersi, bunda Başvekil Hazretleri maşallah dağ gibi duruyor. </st><st c="10050">Zübükzade de yanında fare gibi kalmış. </st></p>
			<p><st c="10089">Aklı Evvel Bedir Hoca resmin altındaki ayet gibi yazıyı okudu:</st></p>
			<blockquote>
			<span><st c="10151">“Eserse bir gün muhalif rüzgâr</st></span><br />
			<span><st c="10182">Ben olmasam da resmim kalsın yadigar”</st></span>
			</blockquote>
			<p><st c="10220">Bisürü de kart yere saçılmış, herbiri bir vekil vükelanın... </st><st c="10282">Bu bizim Zübükzade İbraam Bey ne adammış... </st><st c="10326">Herif, bütün hükümeti çantasına, cebine doldurmuş. </st><st c="10377">Kartların kimisinde, “Kardeşim İbraam Bey” diye, kimisinde “İki gözüm İbrahimciğim” diye yazılı.</st></p>
			<p><st c="10473">Gedikli İhsan Efendi, Çiftverenoğlu Hamza Beye,</st></p>
			<p><st c="10521">– Eeee, şimdi konuş di haydi, konuş!.. </st><st c="10561">dedi.</st></p>
			<p><st c="10566">Çiftverenoğlu,</st></p>
			<p><st c="10581">– Benim anladığım şu ki, dedi, ya bu Zübükzade bizim bitürlü kıymetini anlayamadığımız büyük adam... </st><st c="10683">Öyle olmasa herif hükümet erkânıyla, böyle enseye tokat, sırta şaplak samimiyet kuramazdı. </st><st c="10774">Veyahut da, bu Zübükzade ile kol kola resim çektirenler, ondan daha alçak. </st><st c="10849">Başkası var mı heyri, “Arkadaşını söyle, kim olduğunu söyleyeyim” demişler.</st></p>
			<p><st c="10924">Allah Selamet Versin Murtaza Efendi,</st></p>
			<p><st c="10961">– Lafı bırakın şimdi, dedi, ister öyle olsun, ister böyle... </st><st c="11023">Ulan biz, Başvekil Hazretlerinin adını ağzımıza salavatla alırken, beğenmediğiniz Zübükzade onunla kol kola resim çektirir. </st><st c="11147">Aman durmanın zamanı değil... </st><st c="11177">Koşalım, kaptıkaçtı kalkmadıysa, İbraam Beye yalvaralım. </st><st c="11234">Amana düşelim, n’olmalı olmalı, eğer o da bizim bir hemşerimizse, bu memlekete hizmet etmek isterse, başımıza belediye reisi olmalıdır.</st></p>
			<p><st c="11369">– Doğrudur, şimdi herifin neden belediye reisliğini kabul etmediği anlaşıldı. </st><st c="11448">Heyri, bu memlekette Başvekil Hazretlerinin sağrısına sürtünen vekil mekil olurken, onunla bir masada rakı içen Zübükzade İbraam Bey, bu fakir kasabanın başına belediye reisi olur mu? </st><st c="11632">Ben hiçbir vakit Zübükzade’nin aleyhinde bulunmadım. </st><st c="11685">Herifin kıymeti belli... </st><st c="11710">İnanmayan olursa, aha bu resimleri gözüne sokmalı.</st></p>
			<p><st c="11760">Biz ne edeceğiz diye söyleşip dururken Zübükzade çıkageldi:</st></p>
			<p><st c="11820">– Aman, çantamdan buraya bişeyler düşürmüş müyüm?</st></p>
			<p><st c="11870">Resimleri, kartları uzattık:</st></p>
			<p><st c="11899">– Buyur İbraam Bey...</st></p>
			<p><st c="11921">Resimlere bakıp suratını buruşturuyor:</st></p>
			<p><st c="11960">– Adam, aradığım bu değil...</st></p>
			<p><st c="11989">Kartları veriyoruz.</st></p>
			<p><st c="12009">– Heyri, bunlar lüzumlu değil... </st><st c="12043">İşe yarar lüzumlu bişey olsa bulunmazdı.</st></p>
			<p><st c="12083">Başvekilin imzası olan resimleri, nüfus memurunun buruşturup attığı evrak gibi çantasına atıyor.</st></p>
			<p><st c="12180">– Vara bunlar kaybolaydı da...</st></p>
			<p><st c="12211">– Aradığın nedir İbraam Bey?</st></p>
			<p><st c="12240">– Yahu, bir numara olacaktı, küçük bir kâğıda yazılı numara... </st><st c="12304">Ankara’ya o iş için gidiyorum. </st><st c="12335">Bir vatandaşımızın işi... </st><st c="12361">Sevabımıza yapalım dedik. </st><st c="12387">Evrakın numarası yazılıydı.</st></p>
			<p><st c="12414">Hep birden yerlere çömeldik, kâğıt aranıyoruz. </st><st c="12462">Bizi bir görmelisin... </st><st c="12485">Aklı Evvel Hocanın sakalı döşemeyi süpürecek.</st></p>
			<p><st c="12530">Kadr’efendi,</st></p>
			<p><st c="12543">– Bu mu? </st><st c="12553">diye bağırdı.</st></p>
			<p><st c="12566">Kâğıdı aldı, gidiyor. </st><st c="12589">Emin Efendi kapıyı tuttu. </st><st c="12615">Satılmış Bey, önüne geçti. </st></p>
			<p><st c="12642">Gedikli İhsan Efendi sözü aldı:</st></p>
			<p><st c="12673">– İbraam Bey, ağamızsın, beyimizsin... </st><st c="12713">Bizi çiğne, öyle geç!.. </st><st c="12737">Gözünde bir pul edersek bizi dinle!.. </st><st c="12775">Evet, buranın bir belediye reisliği sana layık değildir. </st><st c="12832">Senin makamın yüce, hep biliriz. </st><st c="12865">Velakin, sen de hemşeriysen, kendini düşünmez, bu fakir kazayı düşünürsün...</st></p>
			<p><st c="12941">Yalvar yakar olduk, önüne yatıp yuvarlandık.</st></p>
			<p><st c="12986">– Sayende İbraam Bey, şu kasaba şenlensin... </st><st c="13032">Gel bizi kırma. </st><st c="13048">Belediyemize reisliği kabul et!..</st></p>
			<p><st c="13081">Zübükzade İbraam Beyin iki gözünden iki damla yaş süzüldü,</st></p>
			<p><st c="13140">– Kabul ediyorum... </st><st c="13161">dedi, durdu.</st></p>
			<p><st c="13173">Acaba gene ne gibi bir keramet buyuracak diye ağzının içine bakıyoruz.</st></p>
			<p><st c="13244">– Velakin...</st></p>
			<p><st c="13257">Gene durdu. </st><st c="13270">Edepsizin ağzından laf dirhem dirhem çıkıyor.</st></p>
			<p><st c="13315">– Buyur İbraam Bey, buyur. </st><st c="13343">Velakin dedin durdun...</st></p>
			<p><st c="13366">– Velakin bazı şartlarım var.</st></p>
			<p><st c="13396">Çiftverenoğlu da gayrı belediye reisliğinin elden gittiğini anlamış, hiç değilse Zübük’le arayı açmayayım diye, o hepimizden ateşli,</st></p>
			<p><st c="13529">– Her ne gibi şartın şurtun varsa, her bir buyruğun can baş üstüne!.. </st><st c="13600">dedi.</st></p>
			<p><st c="13605">Zübükzade ahlaksızı zorla gözünden akıttığı iki damla yaş çenesinden süzülürken,</st></p>
			<p><st c="13686">– Arkadaşlar, dedi, birinci şartım şu ki, hep insanız, beşer şaşar... </st><st c="13757">Yanılmak insanoğluna vergi. </st><st c="13785">Evelallah belediye seçimini kazanırız. </st><st c="13824">Ben de, madem istediniz belediye reisi olurum. </st><st c="13871">Makam insanın başını döndürür. </st><st c="13902">Eğer benim de başım döner, yanlış bir iş yaparsam ve de sizler beni doğru yola getirmezseniz, namertsiniz...</st></p>
			<p><st c="14010">Bey, bu Zübük’ün bir sesi var, beribenzer tiyatro oyuncusunda böyle ses bulunmaz. </st><st c="14093">Yahu, herifin alçaklığını benden iyi bilen yokken, o sözleri dinleyince içim bir hoş oldu, gözlerim sulandı. </st><st c="14202">Bu kez ağlama sırası bize geldi. </st><st c="14235">Sesini titrete titrete, “Beni doğru yola getirmezseniz, namertsiniz,” demiyor mu, insanın hamiyet damarları kabarıp yaşlar gözpınarlarından taşıyor.</st></p>
			<p><st c="14383">Çiftverenoğlu Hamza dürzüsü,</st></p>
			<p><st c="14412">– Namerdiz! </st><st c="14425">diye bağırdı.</st></p>
			<p><st c="14438">Tüccardan Emin Efendi yaşından başından utanmadan,</st></p>
			<p><st c="14489">– Başka emrin? </st><st c="14505">diye sordu.</st></p>
			<p><st c="14516">– Estağfurullah... </st><st c="14536">İkinci şartım şu ki, hiçbir kimseden dalkavukluk istemem. </st><st c="14594">Çünkü, neden derseniz, bu alkışa, dalkavukluğa insanoğlunun yüzü yumuşak... </st><st c="14670">Ola ki ben de şeytana uyar sapıtırım.</st></p>
			<p><st c="14707">Hâşâ peygamberler gibi konuşuyor.</st></p>
			<p><st c="14741">– Beni baştan çıkarmayacaksınız. </st><st c="14775">Bana doğru yolu göstermezseniz alçaksınız.</st></p>
			<p><st c="14817">Kendimi zaptedemedim,</st></p>
			<p><st c="14839">– Alçağız! </st><st c="14851">diye bağırdım.</st></p>
			<p><st c="14865">– Üçüncü şartım şu ki...</st></p>
			<p><st c="14890">– Buyur İbraam Bey!</st></p>
			<p><st c="14910">– Dediğimden dışarı çıkmayacaksınız.</st></p>
			<p><st c="14947">Aklı Evvel Bedir Hoca denen sakallı keçi,</st></p>
			<p><st c="14989">– Çıkan, vicdansız! </st><st c="15010">diye bağırdı.</st></p>
			<p><st c="15023">Zübükzade,</st></p>
			<p><st c="15034">– Hep biliyorsunuz ki, dedi, muhalifler kuvvetli. </st><st c="15085">Ve de onların başında Avukat Burhan oldukça, muhalifleri alt etmek zordur. </st><st c="15160">Biz birlik olursak...</st></p>
			<p><st c="15181">Evet, karşımızda bir Avukat Burhan belası var ki, olur bela değil...</st></p>
			<p><st c="15250">Biz böyle kararlaştırdık. </st><st c="15277">Zübükzade İbraam Bey de bizim hatırımız için belediye reisi olmayı kabul etti. </st><st c="15356">Ankara’ya gitmekten vazgeçti. </st><st c="15386">Dönüp evine gitti. </st><st c="15405">O gidince Gedikli İhsan Efendi,</st></p>
			<p><st c="15436">– Zübük namerdi belediye reisi olacak ya, gayrı partimiz seçimi kazandı bilin, dedi. </st><st c="15522">Biz bu Avukat Burhan’ın karşısında, töbe, tutunamazdık. </st><st c="15578">Şimdi görelim. </st><st c="15593">Bizim namlı Zübükzade’miz, o Avukat Burhan’ı doğduğuna pişman etmezse ve de avukatlık ruhsatını da elinden aldırtıp onu adliye kapısında istidacı yapmazsa, aha şu bıyıklarımı kazıtırım...</st></p>
			<p><st c="15780">Kadr’efendi,</st></p>
			<p><st c="15793">– Benden iyisini kimse bilmez, doğrudur, dedi, düşünüp düşünüp Avukat Burhan’a acıyorum. </st><st c="15883">Seçimi kazandık bilin hemşeriler, seçim torbada keklik... </st><st c="15941">Bu işi iyi düzenledik. </st><st c="15964">İhsan Efendi yerden göğe haklı; dünyayı dolansak Zübükzade’den namussuzunu bulamazdık.</st></p>
			<p><st c="16050">Gedikli İhsan Efendiyle dışarı çıktık. </st><st c="16090">Caminin köşesini dolanırken Resimci Ferhat’la rastlaştık. </st><st c="16148">Ferhat, vilayette bir fotografçının yanında çalışır.</st></p>
			<p><st c="16200">– Hoşgeldin yiğen... </st><st c="16222">dedim.</st></p>
			<p><st c="16228">– Hoşbulduk emmi... </st><st c="16249">dedi.</st></p>
			<p><st c="16254">– Nicedir görünmezdin, baba yurdunu boşadın... </st><st c="16302">dedim.</st></p>
			<p><st c="16308">– İşten güçten vakit olmuyor, dedi.</st></p>
			<p><st c="16344">– Hayr’ola?..</st></p>
			<p><st c="16358">– Hayır diyelim. </st><st c="16376">Bre İsmail Emmi, Zübükzade imansızı nerde bulunur? </st><st c="16427">Sabahtanberi onu ararım.</st></p>
			<p><st c="16451">Gedikli İhsan sordu da Resimci Ferhat da anlattı. </st><st c="16502">Zübükzade İbraam, vilayete gitmiş. </st><st c="16537">Ferhat’ın ustasına varmış. </st><st c="16564">İkiyüzelli liralık resim yaptırmış. </st><st c="16600">Resimleri almış, iki aydır parayı verecek. </st><st c="16643">Ustası da bizim Ferhat’a, “Ya gider parayı alır gelirsin, ya işine son veririm. </st><st c="16723">Senin yüzünden, hemşerin diye resimlerin parasını almadan yaptım. </st><st c="16789">Yoksa öyle bir uğursuzun adımını dükkânımın eşiğinden attırmazdım...” demiş.</st></p>
			<p><st c="16865">Resimci Ferhat oğlan ağlayası olmuş. </st><st c="16903">Oğlan beş yıl çıraklıktan sonra kalfa oldu da zenaati kaptı. </st><st c="16964">Şimdi işinden olacak.</st></p>
			<p><st c="16985">– Yiğenim, ikiyüzelli liralık resim olur mu? </st><st c="17031">Ne resmiymiş bu? </st><st c="17048">diye sordum.</st></p>
			<p><st c="17060">Resimci Ferhat anlatınca aklım durayazdı. </st><st c="17103">Zübükzade İbraam, nerden bulmuşsa bulmuş, başvekilin, vekillerin resimlerini bulmuş, Ferhat’ın ustasına varıp,</st></p>
			<p><st c="17213">– Bu resimlerin yanına benim tasvirimi yerleştirirsen, ne istersen veririm, iste isteyeceğini... </st><st c="17311">demiş.</st></p>
			<p><st c="17317">Ferhat’ın ustası, Istanbul’da zenaati öğrenmiş usta ki, zenaatte üstüne yok. </st><st c="17395">Adam hünerini göstermiş. </st><st c="17420">Başvekille Zübükzade’yi resimde yan yana oturtmuş, kol kola durdurtmuş.</st></p>
			<p><st c="17491">Ben bunu duyunca saçlarımı yolmaya başladım. </st><st c="17537">Ulan, şu resimler he mi? </st><st c="17562">Bizdeki dangalaklığa bak sen Bey! </st><st c="17596">Bir koca Başvekil Hazretleri, şu Zübükzade itiyle resim mi çektirir, yan yana mı durur?.. </st><st c="17686">Sen bizim şu eşşek kafamıza bak!..</st></p>
			<p><st c="17720">Resimci Ferhat,</st></p>
			<p><st c="17736">– Aman emmi, Zübük alçağı nerde? </st><st c="17770">Parayı alamazsam ekmeğimden olacağım... </st><st c="17810">diyor.</st></p>
			<p><st c="17816">Oğlana acıdım,</st></p>
			<p><st c="17831">– Yiğenim, dedim, sende akıl varsa, Zübükzade’yi hiç görme. </st><st c="17892">Hemen doğru dön geri, ustanın elini öp! </st><st c="17932">Paran varsa ikiyüzelli lirayı ver; yoksa aylığından parça parça öde.</st></p>
			<p><st c="18000">– Ne demek? </st><st c="18013">Parayı göz göre göre yiyecek mi? </st><st c="18046">Ben adamın ciğerini sökerim...</st></p>
			<p><st c="18076">– Yiğenim, ciğerini sökemezsin. </st><st c="18109">O senin keseni söker alır. </st><st c="18136">O sökmez, sen kendin, hem yalvararak üste ikiyüzelli daha verirsin. </st><st c="18204">Gel büyük sözü dinle de, Zübükzade’yi görmek şöyle dursun, gördüğün yerden, adını duyduğun yerden kaç!..</st></p>
			<p><st c="18308">Resimci Ferhat söz anlamıyor. </st><st c="18339">“Ben adamın ciğerini sökerim,” diyor da bir daha demiyor. </st><st c="18397">Baktım, yola geleceği yok,</st></p>
			<p><st c="18423">– Yiğenim, dedim, varsın senin eşşeğin kancık olsun. </st><st c="18477">Gitmeye gideceksin, hiç mi değil, cüzdanını birine emanet bırak da, öyle git.</st></p>
			<p><st c="18554">Resimci Ferhat savuştu. </st><st c="18579">Gedikli İhsan kıkır kıkır gülüyor.</st></p>
			<p><st c="18613">– Ne gülersin heyri?</st></p>
			<p><st c="18634">– Gülünmez mi? </st><st c="18650">Şu Zübük itindeki akla bak sen, ne akıl... </st><st c="18693">Herif geldi, ilkin belediye reisliğini kabul etmem, dedi. </st><st c="18751">Kabul etse, aramızda belki istemeyeni olacak. </st><st c="18797">Durup durup çantayı karıştırması neden? </st><st c="18837">Resimleri, kartları düşürmek için... </st><st c="18874">Yahu herif, çantadan düşürmüş gibi yaptı da, resimleri ortalığa serpti. </st><st c="18946">Ben hep ona baktım.</st></p>
			<p><st c="18965">– Ocağı batası, resimleri mahsustan serptiğini gördün de... </st><st c="19026">Demek göz göre göre biz gene oyuna mı geldik? </st><st c="19072">Ulan, niye sustun İhsan Efendi?</st></p>
			<p><st c="19103">– Adaam İsmail Efendi, susmasak neye yarar. </st><st c="19148">Sen şundaki akla bak, ne akıl!.. </st><st c="19181">İş akılda. </st><st c="19192">Bizi böyle kandırırsa bu Zübük, Avukat Burhan’ı perperişan eder.</st></p>
			<p><st c="19256">– Demek biz bilerek mi oyuna geldik?</st></p>
			<p><st c="19293">– Ya ne belledin?</st></p>
			<p><st c="19311">Kahvede Satılmış Beyi gördüm.</st></p>
			<p><st c="19341">– Heyri, gördün mü, Zübük resimleri mahsustan düşürmüş... </st><st c="19400">diye olanı biteni anlattım. </st></p>
			<p><st c="19428">Satılmış hiç şaşmadı. </st><st c="19450">Şaşmak şöyle dursun,</st></p>
			<p><st c="19470">– Ben anlamıştım, dedi.</st></p>
			<p><st c="19494">– Nerden anladın?</st></p>
			<p><st c="19512">– Yahu, resimlere bakmadın mı, birinde Başvekil Hazretleri Zübük’ün yanında çocuk gibi kalmış; birinde de dağ gibi...</st></p>
			<p><st c="19630">– Demek biz şimdi, danışıklı dövüşe mi oturduk?</st></p>
			<p><st c="19678">– Ne belledin... </st><st c="19696">Aferin Zübükzade’ye... </st><st c="19719">Herif kandırmasını biliyor. </st><st c="19747">Muhalifleri seçimde yerle bir edecek demektir. </st><st c="19794">Herifte akıl var efendi, akıl...</st></p>
			<p><st c="19826">Bey, Zübükzade’nin bu resim dalgasıyla bize oyun ettiğini herkes de bilirmiş. </st><st c="19905">Ben bilmez miyim? </st><st c="19923">Aman bunların en anlayışsızı ben değilim ya... </st><st c="19970">Resimlere bakınca şıp diye bunda bir dalga olduğunu anlamıştım. </st><st c="20034">Muhaliflerin karşısına bir yiğit çıkarmışız. </st><st c="20079">Kendi yiğidimizi bozmak da bize düşmez ya...</st></p>
			<p><st c="20123">Ertesi gün bir de duyduk ki, Resimci Ferhat vilayete dönmekten vazgeçmiş. </st><st c="20198">Bizim kasabada fotografçı dükkânı açacakmış.</st></p>
			<p><st c="20242">Gedikli İhsan Efendi, Resimci Ferhat’ı elinde bir takım ciğerle yolda gider görünce,</st></p>
			<p><st c="20327">– O ne Ferhat, yoksa Zübükzade’nin ciğerini mi söktün? </st><st c="20383">Olamaz, bu ciğer sığır ciğeri. </st><st c="20414">Böyle ciğer, Zübük itinde ne arasın!.. </st><st c="20453">demiş.</st></p>
			<p><st c="20459">Resimci Ferhat da,</st></p>
			<p><st c="20478">– Aman sus İhsan Efendi, demiş, İbraam Beyin kulağına gider de sakın... </st><st c="20551">Biz bilememişiz. </st><st c="20568">İbraam Bey velinimetimiz. </st><st c="20594">Allahtan olacak, para lafını ağzıma almadım. </st><st c="20639">Yoksa rezil olacaktım. </st><st c="20662">Beni görünce, “Aman gökte ararken yerde buldum. </st><st c="20710">İyi ki geldin,” dedi. </st><st c="20732">Bana bir dükkân açacak. </st><st c="20756">Evden çıkarken de, işte bu kurban ciğerini verdi de, “Anana götür,” dedi. </st><st c="20830">Şu insaniyete bak!..</st></p>
			<p><st c="20850">İşte böyle, Bey... </st><st c="20870">Seçimde bizim parti Zübükzade’nin sayesinde belediye seçimini kazandı. </st><st c="20941">Onun başımıza belediye reisi olması işte böyledir. </st><st c="20992">Allah seni inandırsın, Avukat Burhan’ı yedi, evet yedi bitirdi.</st></p>
			<p><st c="21055">Biz bu püsküllü belayı zorla başımıza aldık. </st><st c="21101">Her ne çektiysek, kendi beyinsizliğimizden. </st><st c="21145">Bizde bu kafa varken, bizim gibilerine bir değil, on Zübük az gelir.</st></p>
			<p><st c="21213">Belediye reisi oldu, sonra da bize kan kusturdu. </st><st c="21263">Kimse etmedi bize, n’ettikse kendi kendimize ettik. </st><st c="21315">Yılanın başı küçükken ezilecekti. </st><st c="21349">Şimdengeri ne desek boş, olan oldu...</st></p>
			
		</section>
  <div id="charCountTotal" value="21386"></div></body>
</html>
