<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Zübük</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
	    <section>
			<h1><st c="0">ÜÇ GÜZEL, ÜÇÜ DE BİRBİRİNDEN GÜZEL</st></h1>
			<h2><st c="35">Kaymakam Kâtibi Rıza Bey şöyle anlatıyordu:</st></h2>
			<p><st c="79">Nasıl buldunuz kazamızı Muallim Bey? </st><st c="117">Evet, hoştur, güzeldir. </st><st c="141">Kıyıda, sapada kaldığından bakımsız, ne yapalım... </st><st c="192">Şimdi İran şosesi geçiyorsa da, gene de boş. </st><st c="237">Sahipsiz kalmışız, bakanımız, edenimiz yok. </st><st c="281">Bir arka çıkanımız olsaymış, ne çare... </st><st c="321">Adaaam, kötü de olsa, memleketimiz bulunmuş bikez, bize güzel gelir. </st><st c="390">Şurdan bir hafta ayrılsam, içime bir ateştir düşer de, biyerlerde duramam, koşar gelirim. </st><st c="480">Güzeldir, iyidir insanlarımız, kalpleri temiz... </st><st c="529">İlle şu Zübükzade alçağı da olmasaymış... </st><st c="571">Bu herifin bir bakışı bile bütün memleketi mundar etmeye yeter. </st><st c="635">Bir yaka silkmeyen mi kaldı namussuzdan... </st><st c="678">Onun bize ettiklerini duymuşsunuzdur. </st><st c="716">Duyulmaz olur mu, yedi düvele nam saldı alçak. </st><st c="763">Ama en kötüsünü bizim Muhalif Kadir Efendiye yaptı. </st><st c="815">Bendeniz memur olduğumdan, resmen, hiçbir partiyi tutmam. </st><st c="873">Ama memurluk icabı, maaş az, geçim zor, ister istemez, daimi muhalifiz. </st><st c="945">Bu Kadir Efendinin muhalifliği, bizim gibi memur muhalifliği değil. </st><st c="1013">Malum ya, memur kısmı, ekmeğinden olur korkusuyla, içi alaca, dışı karacadır. </st><st c="1091">Herkesin yanında, “Allah bu hükümeti başımızdan eksik etmesin,” derse de, yalnız kalınca kolunun yenine, “Yıkılasılar, Allah alsın başımızdan böyle hükümeti,” der. </st><st c="1255">Siz de memursunuz, öyle değil mi? </st><st c="1289">Allahın bildiğini kuldan niye saklamalı. </st><st c="1330">Gelgelelim bu Kadir Efendinin muhalifliği, memur takımının muhalifliğinden değil. </st><st c="1412">Herif açıktan açığa, göz göre göre muhalif... </st><st c="1458">Doğmalık sakat çocuklar misali, herif anadan doğma muhalif. </st><st c="1518">Biz onu böyle gördük, böyle bildik... </st><st c="1556">Hangi hükümet başa geçse, onun muhalifi. </st><st c="1597">Bak, anla ki, burda kendi kurduğu parti iktidara geçtiği gün, herif hemen o sabah partisinden istifa edip muhalefete geçti. </st><st c="1721">Biz bunu duyunca hemen vardık yanına:</st></p>
			<p><st c="1758">– Aman Kadir Efendi, sen ne yaptın? </st><st c="1795">Yahu bu parti iktidara geçsin diye bunca yıl çekmediğin kalmadı. </st><st c="1860">Olmadık bela başına geldi. </st><st c="1887">Şimdi en azgın muhalifler bile tersyüz edip hükümetten yana olup küplerini doldurmaya çalışırken, senin bu yaptığın nedir?</st></p>
			<p><st c="2009">Ne dese beğenirsin:</st></p>
			<p><st c="2029">– Bu da o, şu da o... </st><st c="2052">Bunların hamurunun mayası bir. </st><st c="2083">Hangisinden hükümet kursan, öbüründen ayırdı olmaz heyri... </st><st c="2143">Kalaycı Kör Nuri ile Kasap Osman yoldalarmış. </st><st c="2189">Önlerinden giden kağnının tekeri, öküzün saldığı yerdeki taze fışkının üstünden geçince, fışkıyı ikiye bölmüş. </st><st c="2300">Kör Nuri hemen Kasap Osman’a, “Bak ağa fışkıya,” demiş, “birken iki oldu. </st><st c="2374">Bu da o, şu da o...”</st></p>
			<p><st c="2394">Böyle söze ne denir? </st><st c="2416">Bir duyan olursa külümüzü savurur. </st><st c="2451">Biz memur insanız ve de kaymakam kâtibiyiz.</st></p>
			<p><st c="2494">Yani Bey, bu herifin kanında, iliğinde muhalefet zehiri var. </st><st c="2556">Allah vermeye, cıgara gibi, kahve gibi muhalefete tiryaki olmuş. </st><st c="2621">Muhaliflik etmezse başı döner.</st></p>
			<p><st c="2651">Gel zaman git zaman, bu Muhalif Kadir Efendinin başına bir bela dolandı ki, hiç sorma... </st><st c="2741">Ne bir belası, bir değil, iki değil, tam üç bela... </st><st c="2793">Muhalif Kadir Efendinin hiç oğlu olmadı, üç kızı var. </st><st c="2847">İlk kızının adını Yekdâne koymuş. </st><st c="2881">Arkadan oğlan olacak diye bir daha... </st><st c="2919">O da kız. </st><st c="2929">Onun adı da Dürdâne... </st><st c="2952">Gene oğlan olur diye ardından bir daha... </st><st c="2994">O da kız değil mi? </st><st c="3013">Üçüncüsünün adı da Güldâne... </st><st c="3043">Üç kız, üçü de birbirinden güzel kız. </st><st c="3081">Böylesi dilber, Acem mülkünde arasan bulunmaz.</st></p>
			<p><st c="3127">Buraya bir zamanlar, gezici terzilik kursu gelmişti nasılsa. </st><st c="3189">Terzi hocası karıyı, hiçbirimizin gözü tutmadı. </st><st c="3237">Çengi gibi bir karı. </st><st c="3258">Entarisinin etekleri, dizkapağından yukarda. </st><st c="3303">Rüzgâr üfürüp etek savruldu muydu, ardındaki delikanlılar yere kapanıp, sözde düşürdükleri tespih tanesini arıyorlar. </st><st c="3421">Terzilik hocasını delikanlılar çoktan dağa kaldıracaklardı ya, o zaman bir candarma komutanı vardı ki peh peh peh... </st><st c="3538">Onun korkusuna delikanlılar uzaktan karıya işmarı çakıp yanına sokulamıyorlar.</st></p>
			<p><st c="3616">Hiçkimse karısını, kızını terzilik kursuna göndermedi. </st><st c="3672">Karı burda bir hafta kaldı, nerdeyse gidecek... </st><st c="3720">Bu bizim Kadir Efendi, her bir işe muhalif ya, salt muhaliflik inadından, tuttu, üç kızını da bu terzilik kursuna gönderdi. </st><st c="3844">Kızlar dört ay içinde bir oldular, on parmağında on hüner... </st><st c="3905">Istanbul’un marifetli gelini, bunların yanında kaç para eder? </st><st c="3967">Dikiş nakış, her bir iş bunlarda. </st><st c="4001">Dikindikleri elbiseleri görmeler ister. </st><st c="4041">Halis muhlis tango biçimi... </st><st c="4070">Bizim bura milleti, karı üstünde öyle bir giyim görmemiş. </st><st c="4128">Biz hep şaşırdık. </st><st c="4146">Aynen Istanbul karısı, hiçbir farkı yok. </st><st c="4187">Kızlar böyle giyinmeye başlayınca, bunlar buranın delikanlılarını koca olarak beğenmez oldular mı? </st><st c="4286">Hangi delikanlı isteyecek olsa, kızlar mırın kırın ediyor. </st><st c="4345">Kızların gönlü Istanbul erkeğinde. </st><st c="4380">Evet, Muhalif Kadir Efendi kızlarını bikez Istanbul’a atsa, kızlar evvelallahın izniyle çok kocalar bulacaklar ya, Kadir Efendide kızları Istanbul’a götürecek para yok. </st><st c="4549">Dedim ya, garip, muhalifin biri, parası nerden olsun? </st><st c="4603">Partisi iktidara geçince, dişini sıkıp da iki üç gün muhalefete geçmeyip dayanabilse paranın anasını ağlatacak. </st><st c="4715">Amma lakin, herif muhalif olmayınca edemiyor. </st><st c="4761">Huyu kurusun, bir kötü huy işte...</st></p>
			<p><st c="4795">Uzatmayalım, kızlara koskoca kazada ve kazamızın üç nahiyesi ile şu kadar parça köyünde bir delikanlı beğendiremedik. </st><st c="4914">“Sakla samanı, gelir zamanı” demişler. </st><st c="4953">Ama “sakla kızı, gelir zamanı” dememişler. </st><st c="4996">Kızı sakladın mı kurur gider, bir işe yaramaz. </st><st c="5043">Yaşları buldu yirmiyi, yirmibeşi... </st><st c="5079">Onların emsalinin boylarınca oğulları, kızları yetişti. </st><st c="5135">İş işten geçtikten sonra, kızlar da, Muhalif Kadir Efendi de, “Eyvaaah!” diyerek bir ellerini dizlerine, bir ellerini başlarına vurdular ya, neye yarar... </st><st c="5290">Kızlar, “Koca, aman koca!” diye, Muhalif Kadir Efendi dersen, “Damat, aman damat!” diye dönüp duruyorlar. </st><st c="5396">Çoktan dağ başındaki yarım akıllı çobana da razı oldular ya, çoban bir dönüp baksa... </st><st c="5482">Bizim burda kız, körpeliğini eskitti de yirmibeşi buldu mu, artık evde kaldı demektir.</st></p>
			<p><st c="5568">Bizim avratlardan duyduğumuza göre, kızlar koca derdinden yana yana mum gibi erimeye başlamışlar. </st><st c="5667">Babaları dersen, damat diye diye yanıyor. </st><st c="5709">Kızları bir everse, malını mülkünü, nesi var nesi yok hep damatlara verip bir de keyfinden damat evlerinde ırgatlık edecek.</st></p>
			<p><st c="5832">Derken efendim, bir de baktık günün birinde, bu bizim Zübükzade İbraam Beyle Muhalif Kadir Efendinin arasından su sızmıyor. </st><st c="5957">Geceleri, gündüzleri bir geçiyor, canciğer olmuşlar. </st><st c="6010">O sıra Zübükzade İbraam daha evlenmemiş. </st><st c="6051">Anlaşılmayacak ne var, belli. </st><st c="6081">Zübük, üç kızdan birini alacak. </st><st c="6113">Zübükzade’nin ne namussuz olduğunu bilmez değil ya, bilir. </st><st c="6172">Bilir ama n’etsin herif?.. </st><st c="6199">Zübükzade İbraam, Muhalif Kadir Efendinin evine girip çıkmaya başlayınca, ne dersin, kızların bir kısmeti açılsın... </st><st c="6316">Demek kızların kısmeti bağlıymış. </st><st c="6350">Zübük’ten sonra açıldı. </st><st c="6374">Bura eşrafından Eşref Ağa, Yekdâne’yi oğluna istedi. </st><st c="6427">Oğlan, gündüz hülyasında, gece rüyasında, “Yekdâne’m, Yekdâne’m!” diye sayıklar dururmuş. </st><st c="6517">Ne dersin Bey, olmaz diye dünürü tersyüzü çevirmemişler mi? </st><st c="6577">Oğlan yanıyor, bir babanın bir oğlu... </st><st c="6616">Baba dersen Karun gibi zengin. </st></p>
			<p><st c="6647">Biz bikaç arkadaş gittik Muhalif Kadir Efendiye:</st></p>
			<p><st c="6695">– Aman Kadir Efendi, oğlan senin kız için yanıp tutuşur. </st><st c="6753">Namuslu delikanlı. </st><st c="6772">Hali vakti yerinde.</st></p>
			<p><st c="6791">Mırın kırın edince, biz işi anladık. </st><st c="6829">Zübükzade, evlerine girip çıkıyor ya, Yekdâne, Zübükzade beni alır diye umutlanmış, öbür oğlan, bildiğimiz bura çocuğu... </st><st c="6951">Zübükzade’ye gelince, bir baksan, Istanbul beyi sanırsın. </st><st c="7009">Kıravat takmamış gezmez. </st><st c="7034">Kunduralar boyalı, ayna gibi. </st><st c="7064">Pantol, kalıptan çıkma ütülü.</st></p>
			<p><st c="7093">Biz Muhalif Kadir Efendiye, “Aman etme, eyleme, Yekdâne’yi oğlana ver,” diyoruz, o bize boyuna Zübükzade’yi övüyor:</st></p>
			<p><st c="7209">– Bu oğlanda akıl var efendi, akıl... </st><st c="7248">Göreceksiniz bu İbraam Bey, bizim buralara sığmaz. </st><st c="7299">Halis Ankara’nın adamı. </st><st c="7323">İşte buraya da yazıyorum, siz de görün, bu Zübükzade mebus olmazsa gelin yanıma. </st><st c="7404">İstikbali gayetle parlak...</st></p>
			<p><st c="7431">Anlaşılmayacak ne var. </st><st c="7455">Koca godoş, damat diye Zübük’ü kestirmiş gözüne, mebus olacak da, Yekdâne de onun karısı olacak da, karıyı alıp büyük şehirlere götürecek, buralardan kurtulacaklar. </st><st c="7620">Kızı zehirleyen o terzilik hocası...</st></p>
			<p><st c="7656">Derken, bir zaman sonra, nasıl olduysa, Muhalif Kadir Efendiyle Zübükzade’nin arası açıldı. </st><st c="7749">Evet, birbirlerinin aleyhinde konuşuyorlar ama, yüz yüze de gelmiyorlar. </st><st c="7822">Bu dargınlık uzun sürmedi. </st><st c="7849">Eskisinden sıkı fıkı oldular.</st></p>
			<p><st c="7878">Yekdâne’yi oğluna isteyen adam, Kadir Efendiye haber etmiş. </st><st c="7939">Demiş ki:</st></p>
			<p><st c="7948">– Oğlum çıra gibi yanıyor. </st><st c="7976">Benim civan oğlumu yakmasın. </st><st c="8005">Madem, Yekdâne’yi vermedi, Dürdâne’yi versin oğluma. </st><st c="8058">Yekdâne’yle Dürdâne, bir elmanın iki yarısı...</st></p>
			<p><st c="8104">Muhalif Kadir Efendi ilkin,</st></p>
			<p><st c="8132">– Kıza bir soralım... </st><st c="8155">diyor, iki gün sonra da: Kızın gönlü yok... </st><st c="8199">diye cevap veriyor.</st></p>
			<p><st c="8218">Eşref Ağa, civan oğlunu bu sevda derdinden kurtarmak için kıydı paraya, hacıya hocaya, büyücüye yedirdi parayı. </st><st c="8331">Sonunda Zübükzade’yle, Muhalif Kadir Efendinin arası bir daha açıldı... </st><st c="8403">Çok sürmedi, bir de duyduk ki, Muhalif Kadir Efendi, partisinden çıkıp hükümet partisine girmemiş mi? </st><st c="8505">Ulan bu ne iş... </st><st c="8522">Zübükzade, tutmuş yakasından Kadir Efendiyi götürüp partiye yazdırmış.</st></p>
			<p><st c="8592">– Eyvah, dünyanın sonu geldi! </st><st c="8623">dedik.</st></p>
			<p><st c="8629">Tüccardan Emin Efendi, Kadir Efendinin candan ahbabıdır. </st></p>
			<p><st c="8687">Emin Efendi,</st></p>
			<p><st c="8699">– Herif ne yapsın yahu, dedi, hep kızlarının derdine bu işler başına geldi. </st><st c="8776">Bana anlatırken koca herif zırıl zırıl ağladı içinin acısından.</st></p>
			<p><st c="8839">Emin Efendiye diyesiymiş ki:</st></p>
			<p><st c="8868">– Zübükzade İbraam Beyin istikbali parlak. </st><st c="8912">Bak göreceksiniz, çok yükselecek. </st><st c="8946">Benimle ahbaplık ediyor diye, oğlanı mimlemişler. </st><st c="8996">Düşmanı çok... </st><st c="9011">Herkesin gözü üstünde... </st><st c="9036">Ben muhalefetten sabıkalı bir herifim. </st><st c="9075">Benimle ahbap diyerek başı derde girecek. </st><st c="9117">Benim yüzümden istikbali kararacak gencin. </st><st c="9160">Yazık... </st><st c="9169">Acıdım, benim yüreğim yufkadır, hiç dayanamam. </st><st c="9216">Eh, bizde yaş geldi, altmışa dayandı. </st><st c="9254">Bundan sonra muhalif olmuşsun ne çıkar, muvafık olmuşsun ne hayır gelir. </st><st c="9327">Hiç değilse İbraam Beyin istikbalini kurtaralım dedim hani...</st></p>
			<p><st c="9388">Hem böyle söyler, hem ağlarmış. </st></p>
			<p><st c="9421">Emin Efendi,</st></p>
			<p><st c="9433">– Üstüne varmayın herifin, dedi, dertlinin biri...</st></p>
			<p><st c="9484">Öte yandan da Eşref Ağanın oğlu yanıyor. </st><st c="9526">Eşref Ağa bir haber daha salmış:</st></p>
			<p><st c="9558">– Etmesin Kadir Efendi, eylemesin Kadir Efendi, bir yiğit oğlanımdan olacağım. </st><st c="9638">Yekdâne’yi istedik, vermedi. </st><st c="9667">Dürdâne’yi istedik vermedi, Güldâne’yi versin. </st><st c="9714">Ağırlık isterse ağırlık, başlık isterse başlık, paraysa para, malsa mal...</st></p>
			<p><st c="9788">Dünüre,</st></p>
			<p><st c="9796">– Eşref Ağaya selam söyle, bizim everecek kızımız yok... </st><st c="9854">diye kapıyı gösteriyorlar.</st></p>
			<p><st c="9880">Herifin üç kızı da, “Aman koca...” diye yanıp kül olurken, ne oldu bunlara şimdi böyle? </st><st c="9969">Bu işte bir bit yeniği var ya, ne?</st></p>
			<p><st c="10003">İşin içyüzünü Şoför İğri Nuri’den duyunca şaştık da kaldık. </st><st c="10064">İğri Nuri’ye şoför denir ya, şoförlüğüne kulak asma... </st><st c="10119">Adı şoför, direksiyon başında bir gören olmamış. </st><st c="10168">Serseriliğin bütün şartları üstünde toplanmış. </st><st c="10215">İçkicilik bunda, karı satışı bunda, parayla adam vurmak bunda, her bir rezillik, türlü dolap bunda... </st><st c="10317">Kazamızda pek durduğu yoktur. </st><st c="10347">Uzaklarda, Ankara’da, Istanbul’da, İzmir’de yaşar. </st><st c="10398">Aşağısı kurtarmaz. </st><st c="10417">Burda eğlenip de ne edecek, bura fakir fukara yeri. </st><st c="10469">Kimden ne koparacak... </st><st c="10492">İğri Nuri, hapisten kurtuldu mu, baba ocağı diye memlekete aradabir sılaya gelir.</st></p>
			<p><st c="10573">O günlerde İğri Nuri gene gelmiş. </st><st c="10608">Bir gece vakti Muhalif Kadir Efendi, İğri Nuri’nin anasının evine gidiyor. </st><st c="10683">Gözleri çakmak çakmakmış.</st></p>
			<p><st c="10708">– Nuri Efendi oğlum, demiş, kurt bile, kurtken, komşusunu yemez, değil mi?</st></p>
			<p><st c="10783">– Yemez Kadr’efendi amca.</st></p>
			<p><st c="10809">– Ehl-i iffet ve ehl-i ırz ve de ehl-i namus bir kız oğlan kızı iğfal edene erkek denir mi?</st></p>
			<p><st c="10901">– Denilmez Kadr’efendi amca.</st></p>
			<p><st c="10930">– Peki, insandan dışarı böyle bir canavarı ne yapmak gerek Nuri Efendi oğlum?</st></p>
			<p><st c="11008">– Leşini sermek, dağa sürüyüp, kurda kuşa vermek gerek.</st></p>
			<p><st c="11064">– Ulan oğlum Nuri Efendi, bak bu aklını beğendim. </st><st c="11115">Aferin ulan oğlum Nuri Efendi. </st><st c="11146">Peki, böylesinin leşini sürümek sevap mı? </st><st c="11188">Bir de onu söyle bakayım...</st></p>
			<p><st c="11215">– Anlatılmaz bir sevap, Kadr’efendi amca.</st></p>
			<p><st c="11257">– Bu da iyi. </st><st c="11271">Şimdi söyle ulan Nuri Efendi oğlum, sen bir sevaba girmek ister misin?</st></p>
			<p><st c="11341">– Bendeki günahın başka türlü temizleneceği yok Kadr’efendi amca. </st><st c="11408">Aman çabuk söyle, hayırlı bir iş çıktıysa hiç duramam, yoksa bana bir sevap mı işleteceksin?</st></p>
			<p><st c="11500">İğri Nuri, bize bunları anlatırken,</st></p>
			<p><st c="11536">– Ben ossat dalgayı çaktım, dedi, herifin karın ağrısı belli... </st><st c="11601">İlacı da bende...</st></p>
			<p><st c="11618">– Neymiş karın ağrısı?</st></p>
			<p><st c="11641">– Ne olacak, kızları... </st><st c="11666">Biz bu işi oldum olası biliriz de Muhalif Kadr’efendi, âlemi kör, herkesi sağır sanır...</st></p>
			<p><st c="11754">Muhalif Kadir Efendinin, Şoför Nuri’ye dediğine göre, Zübükzade İbraam Bey, anasını Kadir Efendilerin evine göndertip, büyük kızı Yekdâne’yi “Allahın emri, peygamberin kavliyle” istetmiş.</st></p>
			<p><st c="11942">Kadir Efendi, İğri Nuri’ye diyesiymiş ki:</st></p>
			<p><st c="11984">– Biz katiyen razı gelmedik. </st><st c="12014">Öyle bir rezilin reziline kız verilir mi? </st><st c="12056">Anasını huzurumdan kovdum. </st><st c="12083">Bir daha kızımın adını ağzına alırsa, bacağından tutar, apışından ikiye ayırırım, dedim. </st><st c="12172">Ah, İğri Nuri Efendi oğlum, kötüyle baş mı edilir? </st><st c="12223">Bu Zübük denen ırzı kırık, yedi vilayet dolaşıp da, en dehşetli hocalara büyü yaptırmıyor mu? </st><st c="12317">Bu namussuz, aracı karı eliyle, Yekdâne kızıma eşşek dili yedirmemiş mi?.. </st><st c="12392">Vay ondan sonra kızın şurasına bir ateş düştü. </st><st c="12439">Gece gündüz, “Zübük, Zübük, vay Zübük!” diye sayıklar oldu. </st><st c="12499">Baktık olacağı yok, kız elden gidiyor; “He,” dedik bunlara, “al da hayrını gör...”</st></p>
			<p><st c="12581">Muhalif Kadir Efendi, Şoför İğri Nuri’ye kızlarının serencamını anlatmaya başlamadan, ortaya bir somun, bir Kuran, bir tabanca, bir de tahta çubuğa takılı kâğıt bayrak getirmiş. </st><st c="12760">Bu dördünün üstüne el bastırarak, anlattıklarını kimseye söylemeyeceğine, İğri Nuri’ye yemin ettirmiş. </st><st c="12863">İğri Nuri de yemininde durdu. </st><st c="12893">Kefaretini ödemeyince anlatmadı. </st><st c="12926">Dört kere yemin ettiğinden, dört somunu başının üstünde döndürdükten sonra itlere atıp yemini bozdu da öyle anlattı.</st></p>
			<p><st c="13042">Biz işin içyüzünün Muhalif Kadir Efendinin İğri Nuri’ye anlattığı gibi olmadığını bilmekteyiz. </st><st c="13138">Şöyle oldu. </st><st c="13150">Kızlar evlenemeyip kocayınca Kadir Efendi şaşırdı. </st><st c="13201">İşte o şaşkınlıkla, damat olarak Zübükzade İbraam Beye göz koydu. </st><st c="13267">Evine çağırmaya başladı, aralarından su sızmaz oldu. </st><st c="13320">Evde üç kız var, üçü birbirinden güzel... </st><st c="13362">Zübükzade, gönlünün çektiğini beğenip alsın. </st><st c="13407">Her gece beraberler, yemeler, içmeler... </st><st c="13448">Yani anlayacağınız, Kadir Efendi şaşkınlığından zorla kızları Zübük’ün koynuna iteledi. </st><st c="13536">Aklı sıra kendi kendine diyor ki:</st></p>
			<p><st c="13569">– Ulan Kadir, gayrı enayiliği bırak. </st><st c="13607">Bunca yıl muhalif oldun da eline ne geçti... </st><st c="13652">Gençlik neyse ne, işte ömür gelmiş gidiyor. </st><st c="13696">Hiç değilse kızları kurtar, rahat etsin fukaralar. </st><st c="13747">Bu Zübükzade cin gibi herif. </st><st c="13776">Cinle bir odaya kapasan, bu Zübük cini çarpar. </st><st c="13823">İstikbali dersen parlak. </st><st c="13848">Bu herif için belediye reisliği torbada keklik. </st><st c="13896">Milletvekili olacağı da yüzde yüz. </st><st c="13931">Alsın da kızlardan hangisini alırsa alsın...</st></p>
			<p><st c="13975">Gene Zübükzade sırayı saygıyı unutmamış da, işe büyük kız Yekdâne’den başlamış. </st><st c="14056">Gelenek, görgü dediğin işte böyle olur. </st><st c="14096">Yekdâne hele, Zübük’e baygın. </st><st c="14126">Mebus karısı olup Ankara’lara mı gitmeyecek, Amerika’lara, Avrupa’lara mı, nerelere!..</st></p>
			<p><st c="14212">Bir zaman sonra Zübük’ün Yekdâne’den gönlü geçiyor. </st><st c="14265">Öyle ya canım, elin zibidi Zübük’ü kız ambarının içine düşmüş. </st><st c="14328">Hergün bal börek yese insan bıkar. </st><st c="14363">Ama nasıl etsin de öteki kızın tadına baksın...</st></p>
			<p><st c="14410">Zübük durup dururken bigün şöyle der:</st></p>
			<p><st c="14448">– Hiç kusura bakma Kadr’efendi amca, senin muhalif olduğun herkesçe belli. </st><st c="14524">Benim de senin ahbabın olduğum ve evine girip çıktığım partimizin vilayet kademesinden duyulmuş.</st></p>
			<p><st c="14620">– Eee?</st></p>
			<p><st c="14627">– E’si işte böyle Kadr’efendi, sen bizim partiye gireceksin. </st><st c="14689">Başka türlü olamaz. </st><st c="14709">Ben istikbalimi göz göre göre körletemem...</st></p>
			<p><st c="14752">– Aman oğlum, bu nasıl iş? </st><st c="14780">Yekdâne? </st><st c="14789">Hani nişanlanacaktınız? </st><st c="14813">Böyleydi ya konuşmamız...</st></p>
			<p><st c="14838">– Evet, ben sözümden dönmüş değilim. </st><st c="14876">Sözüm söz. </st><st c="14887">Lakin istikbalimi de mahvedemem.</st></p>
			<p><st c="14919">Zübükzade İbraam böylece, Muhalif Kadr’efendinin evinden elini ayağını çekiyor. </st><st c="15000">Beri yandan üç kız da, birbirlerine düşmüşler, Zübük İbraam’ı pay edemezlermiş. </st><st c="15080">Bir zaman sonra, araya bayram mı seyran mı giriyor, herneyse Zübükzade, Kadr’efendinin evine gidiyor. </st><st c="15182">Bu sefer de kancayı Dürdâne’ye takmış, onunla nişanlanacak. </st><st c="15242">Kızlar ne olsa razı... </st><st c="15265">Bir zaman da Dürdâne ile gönül eğledikten sonra,</st></p>
			<p><st c="15313">– Partiden tazyik başladı, diyor, benim bir azılı muhalifin kızını alacağım ta Ankara’dan duyulmuş. </st><st c="15414">Partiden atacaklarmış bir bahane bulup.</st></p>
			<p><st c="15453">– Aman deme... </st><st c="15469">N’olacak?</st></p>
			<p><st c="15478">– Olacağı belli. </st><st c="15496">Sen de bizim partiye gireceksin. </st><st c="15529">Senin kızın dünya güzeli olsa, ben uğruna istikbalimi mahvedemem...</st></p>
			<p><st c="15596">Şu Kadr’efendinin çilesine bak yahu... </st><st c="15636">Zübükzade’yle araları gene açılmış. </st><st c="15672">Kızların üçü bir olmuşlar, ille Zübükzade İbraam... </st><st c="15724">Kadr’efendi, bakmış çıkar yol yok, İbraam’ın ayağına gitmiş,</st></p>
			<p><st c="15784">– Ölsem daha iyiydi, demiş, bana bu ölümden beter. </st><st c="15836">İşte geldim, ister çek vur beni, ister partine yazdır, gayrı, senin vicdanına kalmış...</st></p>
			<p><st c="15923">Böylece kırk yılın kaşarlı muhalifi, hükümet partisine giriyor. </st><st c="15988">Zübükzade İbraam da damatlığa hazır. </st><st c="16025">Velakin bu sefer de paşa gönlü küçük kızı çekmiş. </st><st c="16075">Bir zaman da Güldâne’nin tadına bakıp iyice hızını alıp bıktıktan sonra, eve ayak atmaz oluyor. </st><st c="16171">Aman zaman derken, kızlar yanar, Kadr’efendi yanar... </st><st c="16225">Üç kızın üçü de iki gözleri iki çeşme, “Enişteciim de enişteciim...” diye ünner dururlarmış. </st><st c="16318">Kadr’efendi, derdini de kimselere açamıyor. </st><st c="16362">Sonunda aklına İğri Nuri geliyor.</st></p>
			<p><st c="16395">– Aman Nuri Efendi oğlum, varım yoğum senin, yeter ki sen yiğitliğini göster...</st></p>
			<p><st c="16475">İğri Nuri, tam bu işin adamı. </st><st c="16506">Herifin tarifesi var. </st><st c="16528">Kabasından bir şişlerse, bin lira. </st><st c="16563">İki yara açarsa, üçbin... </st><st c="16589">Barsaklarını dökerse, beşbin...</st></p>
			<p><st c="16620">Muhalif Kadr’efendi,</st></p>
			<p><st c="16641">– Aman, demiş aman... </st><st c="16664">Kızlarıma mı yansam, yoksa bunca yıllık muhalifliğimi bozup memlekette iki paralık olduğuma mı yansam? </st><st c="16767">Sen ne diyorsun Nuri Efendi, bu alçağı bıçakla dalasan neye yarar? </st><st c="16834">Bunu ortadan biçmelisin, leşini sürümelisin... </st><st c="16881">Yoksa bu memlekete hiçbir vakit dirlik düzenlik gelmez...</st></p>
			<p><st c="16938">Kadr’efendi hükümet partisine geçti ama, adı gene Muhalif Kadr’efendi. </st><st c="17010">Bir de duyduk, Muhalif Kadr’efendi bağını bahçesini satıyor. </st><st c="17071">Biz o zaman bunun neyin nesi olduğunu bilemedik. </st><st c="17120">Oysam, satıp da parayı İğri Nuri’ye verecekmiş ki, İğri Nuri de Zübükzade’yi ufalasın...</st></p>
			<p><st c="17208">Muhalif Kadr’efendi, tarlalarını yok pahasına, dörtbin liraya sattı. </st><st c="17278">Üstüne kızlarının çeyizlik parası ikibini ekleyip, İğri Nuri’ye vermiş. </st><st c="17350">Biz bunları sonradan duyduk.</st></p>
			<p><st c="17378">İğri Nuri anasının ipini satmış bir hergele... </st><st c="17426">Parayı bir tamam almayınca işe girmemiş. </st><st c="17467">Parayı peşin alacak ki, Zübükzade’nin leşini serip, hemen buralardan savuşsun... </st><st c="17548">Parayı cebine indirir. </st><st c="17571">Doooğru, gider Eşref Ağaya. </st><st c="17599">Eşref Ağayı biyanına, oğlunu biyanına alır. </st><st c="17643">Başlar anlatmaya:</st></p>
			<p><st c="17660">– Benden size bir dostluk ki, baba dostluğu... </st><st c="17708">Bu bizim Muhalif Kadir Efendi, kızlarını senin oğluna neden vermedi, bil bakayım. </st><st c="17790">Vermez, vermez. </st><st c="17806">Bunun bütün günahı, Zübükzade denen namussuzun... </st><st c="17856">Bu namussuz, dili dönen, üstünde şeytan tüyü taşır bir herif olduğundan kızları baştan çıkarıp perperişan etmiş...</st></p>
			<p><st c="17970">– Aman deme... </st><st c="17986">Yekdâne’yi de mi?</st></p>
			<p><st c="18003">– Evet.</st></p>
			<p><st c="18011">– Dürdâne’yi de mi?</st></p>
			<p><st c="18031">– Evet.</st></p>
			<p><st c="18039">– Yoksa Güldâne’yi de mi?</st></p>
			<p><st c="18065">– Evet... </st><st c="18076">Anaları zamanında akıl edip ölmemiş olaydı, o da namusunu Zübük’ün elinden kurtaramazdı.</st></p>
			<p><st c="18164">Delikanlı fırlamış:</st></p>
			<p><st c="18184">– Bana bu dünya haram... </st><st c="18210">Ben bu kızların üçünü bir yatırıp kör bıçakla doğram doğram doğramazsam, ben bunların derilerini yüzüp de içine saman doldurmazsam, ben bunların saman torbalarını hükümet konağı önünde dibinden kazığa geçirmezsem...</st></p>
			<p><st c="18425">İğri Nuri bakmış ki oğlan tavında,</st></p>
			<p><st c="18460">– Aman dur, demiş, aman dur arkadaş. </st><st c="18498">Kızların günahına girme, üçü de masum yavru. </st><st c="18543">Hiçbir günahları yok... </st><st c="18567">O kızlar, peri padişahının oğluna teslim olmazlardı. </st><st c="18620">Lakin bu Zübük kızlara büyü yaptırmış; o büyüye erkek tutulsa, namusunu muhafaza edemez, anladın mı? </st><st c="18721">Burdan Istanbul’a gitmiş de papazlara büyü yaptırmış. </st><st c="18775">Yekdâne kıza eşek dili yedirmiş. </st><st c="18808">Dürdâne kız için tahta kaşığa “çevirgel duası” yazdırtıp ocağa atmış. </st><st c="18878">Kaşık yandıkça Dürdâne kız yanmış... </st><st c="18915">Bir kalıp sabunu iğnelemiş iğnelemiş kuyuya atmış. </st><st c="18966">Sabun kuyuda eridikçe, Güldâne kız da, Zübükzade uğruna erimiş. </st><st c="19030">Sen ne diyorsun heyri? </st><st c="19053">Şimdi bir iş var size, boynunuza borç... </st><st c="19094">Ben bir hemşeri olarak, bu namussuzluğa dayanamam...</st></p>
			<p><st c="19146">– Evet, dayanılmaz...</st></p>
			<p><st c="19168">– El ele verelim. </st><st c="19187">Zübükzade denilen bu pisliği ortadan kaldırıp yok edelim. </st><st c="19245">Erkeklik böyle zamanda...</st></p>
			<p><st c="19270">– Ne demek, hac’dan büyük sevabı var...</st></p>
			<p><st c="19310">Bitürlü, Zübük’ü ortadan kaldırma işini paylaşamıyorlarmış. </st></p>
			<p><st c="19371">Eşref Ağa,</st></p>
			<p><st c="19381">– Budaması benden... </st><st c="19403">demiş, ben bu herifin kolunu, budunu, dalını, sonradan çıkmalarını bir güzel budarım.</st></p>
			<p><st c="19488">Eşref Ağanın oğlu,</st></p>
			<p><st c="19507">– Ben, demiş, bir güzel yonarım. </st><st c="19541">İyi yongalar çıkarırım ondan...</st></p>
			<p><st c="19572">İğri Nuri de,</st></p>
			<p><st c="19586">– Hartama çıkarmak da benden, demiş, hartama</st><sup><a href="#f2"><st c="19631">*</st></a></sup><st c="19633">...</st></p>
			<p><st c="19636">Bunlar ant içmişler, üçü birden Zübükzade’yi öldürecekler. </st><st c="19696">İğri Nuri’nin maksadı başka. </st><st c="19725">Paraları cebine indirmiş ya... </st><st c="19756">Zübükzade’yi Eşref Ağa ile oğluna harcatıp, kendisi savuşup gidecek. </st><st c="19825">Geridekiler ne olursa olur...</st></p>
			<p><st c="19854">Doğrusu bunlar çok iyi bir iş yapacaklar, kazamız halkının hayır duasını alacaklardı ya, ne çare, yeni valinin yüzünden iş yarıda kaldı. </st><st c="19992">O ne Zübük’tür ooo!.. </st><st c="20014">Cenabı Mevlam, hikmetinden sual olunmaz, bizim sabrımızı sınamak için, Zübükzade’yi başımıza bela etmiş.</st></p>
			</section>
			<aside epub:type="footnote" id="f2"><st c="20118">* hartama: Bu romanda anlatılan olayların geçtiği bölgede, evlerin damlarına kiremit yerine, üst üste istif edilerek konulan ağaç yongalarına denilir. </st><st c="20270">Çam ağaçlarından baltayla, nacakla hart hart hartarak çıkarılan yongaların adı “hartama”dır.</st></aside>
  <div id="charCountTotal" value="20362"></div></body>
</html>
