<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ İKİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">PHONDRA&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Kraliyet ailelerinin toplantısı gergin formalitelerle, soğuk bakışlarla, telaffuz edilmemiş kızgınlıklarla başladı. O noktadan, açık düşmanlıklara, öfkeli sözlere, acı şikayetlere ilerledi.</p>

  <p>Eliason'un savaş karşıtı tutumu zaman içinde değişmemişti.</p>

  <p>"Güneş-kovalayanlara binip, bu yeni alemi bulmak konusunda oldukça istekliyim," diye bildirdi. "Ve bu... ee... Sartanlarla pazarlık yapma işini de üstüme alabilirim, çünkü bu tür diplomatik işlerde elflerin yetenekli olduğunu herkes bilir. Bu Sartanların mantıklı bir talebi nasıl geri çevirebileceklerini anlamıyorum, özellikle de onlara ihtiyaç duydukları malları ve hizmetleri verebileceğimiz açıklandıktan sonra. Konuyu detaylı olarak incelemiş olan danışmanlarım, bu Sartanların bu alemde nispeten yeni olmaları gerektiği sonucuna vardılar. Bizi gördüklerine memnun olmalarının daha olası olduğunu düşünüyoruz."</p>

  <p>Eliason'un yüzü karardı. "Ama bu böyle olmazsa ve Sartanlar reddederse, eh, kendi alemleri söz konusu olan. Gidip kendimize başka yer arayacağız."</p>

  <p>"Güzel," dedi Dumaka ekşi ekşi. "Ve ararken ne yiyeceksiniz Halkınızı besleyecek yiyeceği nereden bulacaksınız? Güvertedeki çatlaklarda mısır mı yetiştireceksiniz? Yoksa elf büyüsü yoktan ekmek varetmeyi mi keşfetti? Şu haliyle bile, beslenecek onca ağız düşünüldüğünde, yolculuk boyunca yetecek yiyeceği anca taşıyabileceğimizi hesapladık. -Daha fazlası için yer olmayacak."</p>

  <p>"Balık stoku oldukça bol," dedi Eliason ılımlı bir sesle.</p>

  <p>"Elbette," diye terslendi Dumaka, "ama bir elf bile sırf balıkla beslenerek yaşayamaz! Meyve sebzeler olmadan ağız hastalığı&nbsp;<a href="../Text/dipnotlar.xhtml#a37" id="k37"><sup>[37]</sup></a>&nbsp;halkını ele geçirecek."</p>

  <p>Yngvar sırf balık yiyerek yaşamak zorunda kalma fikri karşısında dehşete düşmüş gibiydi.<a href="../Text/dipnotlar.xhtml#a38" id="k38"><sup>[38]</sup></a>&nbsp;Cüce ayaklarını sıkıca yere bastı ve toplantıya katılanlara dik dik baktı. "Daha pasta pişmeden onu kimin çaldığı hakkında tartışıyorsunuz! Güneş-kovalayanlar lanetli; cücelerin onlarla hiçbir işi olmaz. Ve ihtiyarlar'a danıştıktan sonra, bizden hiç kimsenin onlara binmeyeceğine karar verdik, aksi halde lanet bizim üzerimize gelir. Gemileri parçalamayı ve onları iyideniz'in dibine göndermeyi planlıyoruz. Yılanların yardımı olmadan daha fazlasını, kendimiz yaparız."</p>

  <p>"Evet, bu iyi fikir," dedi Eliason. "Zamanımız var..."</p>

  <p>"Zamanımız yok!" diye köpürdü Dumaka. "Kaç devirimiz kaldığını hesaplayan siz, elflerdiniz..."</p>

  <p>"Siz cüceler batıl inançlı çocuklardan da betersiniz!" diye tartışıyordu Delu yüksek sesle. "Gemiler benden daha lanetli değil!"</p>

  <p>"Peki sana kim güveniyor, cadı" diye parladı Hilda, yan sakalları diken diken.</p>

  <p>O anda, çevresindeki kargaşaya karşı kör ve sağır numarası yapmaya çalışan muhafızlardan biri uzun eve girdi ve Dumaka'ya birşeyler fısıldadı. Reis başını salladı, bir emir verdi. Herkes bu kesintinin sebebini merak ederek konuşmayı bıraktı. Bir ölüm kalım meselesi olmadığı sürece kimse bir kraliyet toplantısını bölmezdi. Muhafız emri alınca hızla uzaklaştı. Dumaka Eliason'a döndü.</p>

  <p>"Muhafızlarınız genç adamın, Devon'ın yok olduğunu fark etmişler. Kampı aramışlar, ama ondan hiçbir iz bulamamışlar. izcileri çağırdım. Endişelenme, dostum," dedi reis, Elf'in endişeli yüzü karşısında öfkesini unutarak. "Onu bulacağız."</p>

  <p>"Genç aptal yürüyüşe çıkmıştır!" diye terslendi Yngvar sinirle. "Bunca tantana niye"</p>

  <p>"Son zamanlarda Devon çok mutsuzdu," dedi Eliason alçak sesle. "Çok mutsuz. Biz korktuk ki..." Sesi söndü. Başını salladı.</p>

  <p>"Ah!" dedi Yngvar sertçe, aniden anlayarak. "Demek öyle."</p>

  <p>"Grundle!" diye seslendi Hilda dışarıya doğru sert ve yüksek bir sesle. "Grundle! Hemen buraya gel!"</p>

  <p>"Ne yapıyorsun, eşim Kızımız mağarada..."</p>

  <p>"Kafandaki çuvalı çıkar,"<a href="../Text/dipnotlar.xhtml#a39" id="k39"><sup>[39]</sup></a>&nbsp;diye azarladı onu Hilda. "Ben ne kadar mağaradaysam, kızımız da o kadar mağarada." Ayağa kalktı, sesini tehdit edercesine yükseltti. "Grundle, oraya gizlenmiş, gizli gizli dinlediğini biliyorum! Alake, bu ciddi. Siz kızların daha fazla saçmalamasına izin vermeyeceğim!"</p>

  <p>Ama yanıt gelmedi. Yngvar ciddi göründü, sakalını çekiştirdi. Dışarı çıkarak, hizmetkarlarından birine, Hartmut isimli genç bir cüceye işaret etti ve onu mağaraya gönderdi.</p>

  <p>Yngvar uzun eve geri döndü. Eliason ayağa kalkmıştı. "Gidip arasam iyi olacak..."</p>

  <p>"Ne yapmak için? Kendini ormanda kaybetmek için mi Halkım onu bulacaktır. Her şey yoluna girecek, dostum -Benzersiz'e dua edelim."</p>

  <p>"Benzersiz'e dua edelim," diye tekrarladı Eliason ve oturup, başını ellerinin arasına aldı.</p>

  <p>Sonra Yngvar konuştu. "Evet, ama Haplo nerede kaldı Onu gören oldu mu Burada olması gerekmiyor muydu? Bu toplantı onun fikriydi."</p>

  <p>"Siz cüceler her şeyden kuşkulanıyorsunuz!" diye bağırdı Dumaka. "İlk önce, ejder-yılanların büyüsü. Şimdi de Haplo! Hem de çocuklarımızı kurtardıktan sonra..."</p>

  <p>"Çocuklarımızı kurtardı, ama onun hakkında aslında ne biliyoruz, eşim" diye sordu Delu. "Belki de onları, yalnızca tekrar götürebilmek için geri getirmiştir!"</p>

  <p>"Haklı!" Hilda gelip insan kadının yanında durdu. "Bence izcilerin bu Haplo'yu da aramaya başlasın!"</p>

  <p>"Pekala!" dedi Dumaka, çileden çıkmış bir şekilde. "Herkesi aramaları için izci göndereceğim..."</p>

  <p>"Reis!" diye bağırdı muhafız, "Onları buldular! Hepsini!"</p>

  <p>Elfler, insanlar, cüceler uzun evden dışarı fırladılar. O ana kadar, kamptaki herkes ne olduğunu ya da ne olduğu hakkında söylenenleri duymuştu. Kraliyet aileleri elf misafirhanesine giden kalabalığa katıldılar.</p>

  <p>İnsan izciler, ormandan gelen Haplo, Grundle ve Alake'e eşlik ediyorlardı. Haplo kollarında Devon'ı taşıyordu. Elf ayılmış, kendisine gösterilen ilgi karşısında utanmış, hafifçe gülümsüyordu.</p>

  <p>"Devon! Yaralandın mı Ne oldu" Eliason kalabalığı omuzlayarak kendine yol açtı.</p>

  <p>"Ben... iyiyim," demeyi başardı Devon, gaklayarak. "İyileşecek," dedi Haplo. Fena düşmüş, bir sarmaşığa asılı kalmış. Bırakın dinlensin. Onu nereye bırakayım?"</p>

  <p>"Bu taraftan." Eliason Patryn'i elf misafirhanesine götürdü. "Biz her şeyi açıklayabiliriz," diye bildirdi Grundle. "Bundan hiç kuşkum yok," diye mırıldandı babası, kızına sert sert bakarak.</p>

  <p>Haplo Devon'ı misafirhaneye taşıdı ve genç adamı yatağının üzerine bıraktı.</p>

  <p>"Teşekkür ederim," dedi Devon yumuşak bir sesle.</p>

  <p>Haplo homurdandı. "Biraz uyu."</p>

  <p>İmayı anlayan Devon, gözlerini kapattı.</p>

  <p>"Dinlenmeye ihtiyacı var," dedi Haplo, Eliason ile genç elfin arasına girerek. "Bence onu yalnız bırakalım."</p>

  <p>"Ama şifacımın onu görmesini istiyorum..." diye başladı Eliason endişeyle.</p>

  <p>"Buna gerek yok. Bir şeyi kalmayacak. Ama şimdi dinlenmeye ihtiyacı var," diye tekrarladı Haplo.</p>

  <p>Eliason Haplo'nun arkasında yorgun, saçı başı darmadağın yatan genç elfe baktı. Kızlar onu silmişlerdi, kanları temizlemişti, ama sarmaşığın bıraktığı yara ve çürükler boynunda açıkça görülebiliyordu. Elf Kral bakışlarını Haplo'ya çevirdi.</p>

  <p>"Düştü," diye tekrarladı Patryn serinkanlılıkla. "Sarmaşığa dolandı. "</p>

  <p>"Sence bir daha olur mu" diye sordu Eliason sessizce.</p>

  <p>"Hayır." Haplo başını salladı. "Sanmıyorum. Küçük bir konuşma yaptık... ormanda ağaca tırmanmanın tehlikeleri hakkında."</p>

  <p>"Benzersiz'e şükürler olsun," diye mırıldandı Eliason.</p>

  <p>Devon uyuyakalmıştı. Haplo Elf Kralı'nı misafirhaneden çıkardı.</p>

  <p>"Alake ve ben Devon'ı yürüyüşe çıkardık!" diye açıklıyordu Grundle meraklı kalabalığa. "Sözünü dinlemediğimi biliyorum, baba" -Cüce Ygnvar'a yan yan baktı- "ama Devon çok mutsuz görünüyordu ve bunun onu neşelendireceğini düşündük..."</p>

  <p>"Hıh!" dedi Yngvar. "Pekala, kızım. Cezanı sonra konuşacağız. Şimdilik, hikayene devam et."</p>

  <p>"Grundle ve ben Devon ile yalnız konuşmak istedik," dedi Alake. "Köyde çok fazla kalabalık vardı, çok fazla şeyolup bitiyordu ve bu yüzden ormana doğru yürümeyi düşündük. Konuştuk, konuştuk. Sıcaktı ve susamıştık. Sonra üzerinde meyvesi olan bir şekersuyu ağacı gördüm. Sanırım olup biten benim hatamdı, çünkü Devon'ın tırmanmasını ben önerdim..."</p>

  <p>"Ve neredeyse en tepeye varmıştı," diye araya girdi Grundle, dramatik jestlerle, "ki ayağı kaydı ve kafaüstü boğansarmaşıkların arasına düştü."</p>

  <p>"Boynuna dolandılar! Takılmıştı. Ben... biz ne yapacağımızı bilemedik!" Alake'in gözleri iri iri açılmıştı. "Onu aşağı indiremiyorduk. Yerden çok yukarıdaydı. Grundle ve ben yardım bulmak için köye koştuk. Bulduğumuz ilk kişi Haplo idi. Bizimle geldi ve Devon'ı sarmaşıklardan kurtardı."</p>

  <p>Alake kalabalığın kenarından duran Haplo'ya baktı. Gözleri parlıyordu.</p>

  <p>"Devon'ın hayatını kurtardı," dedi yumuşak bir sesle. "Büyüsünü kullanarak onu iyileştirdi! Gördüm. Devon nefes almıyordu. 'Sarmaşıklar boynuna dolanmıştı. Haplo ellerini üzerine koydu derisi masmavi parladı ve Devon gözlerini açtı... yaşıyordu."</p>

  <p>"Bu doğru mu" diye sordu Dumaka Haplo'ya. "Abartıyor, alt üst olmuştu." Patryn omuzlarını silkti. "Oğlan ölmemişti. Bayılmıştı. Zaten ayılacaktı..."</p>

  <p>"Alt üst olmuştum," dedi Alake gülümseyerek, "ama abartmadım. "</p>

  <p>Herkes bir ağızdan konuşmaya başladı: Yngvar gönülsüzce, kaçtığı için kızını paylamaya başladı. Delu tek başına şekersuyu ağacına tırmanmanın aptalca olduğunu, Alake'in buna izin vermemesi gerektiğini bildirdi. Eliason yardım isteyerek kızların akıllıca davrandığını, yeni bir trajediyi engellemek üzere Haplo orada olduğu için Benzersiz'e şükretmeleri gerektiğini söyledi.</p>

  <p>"Benzersiz!" dedi Grundle, irkilen Elf Kralı'nın üzerine atılarak. "Evet, bize bu adamı gönderen Benzersiz'e teşekkür et" -kısa, küt parmağı ile Haplo'yu işaret etti- "ve sonra arkanı dön ve Benzersiz'in verdiği diğer armağanları İyideniz'e at!"</p>

  <p>Kamptaki herkes sustu, cüce kızına bakakaldı.</p>

  <p>"Kızım," diye başladı Yngvar sertçe.</p>

  <p>"Şşş!" dedi Hilda, ayağına basarak. "Çocuk mantıklı konuşuyor."</p>

  <p>"Peki bu armağanları neden fırlatıp atıyorsunuz" Grundle hepsine dik dik baktı. "Çünkü' onları anlamıyorsunuz ve bu yüzden onlardan korkuyorsunuz." Cücelere alevalev gözlerle baktı. "Ya da belki, onları elde etmek için savaşmak zorunda kalacaksınız." Elfler de kızın öfkesinden paylarına düşeni almıştı.</p>

  <p>"Eh biz -Alake, Devon ve ben kararımızı verdik. Haplo'yla beraber güneş-kovalayana bineceğiz. Surunan'a gideceğiz. Gerekirse, yalnız başımıza..."</p>

  <p>"Hayır, yalnız gitmeyeceksin, Grundle," dedi Hartmut cesaretle, gelip yanında durarak. "Ben de seninle geleceğim."</p>

  <p>"Biz de gideceğiz!" diye haykırdı pek çok genç insan, "Biz de gideceğiz!" diye haykırdı pek çok genç elf.</p>

  <p>Bağırış çevredeki gençlerin çoğunu sardı. Grundle Alake ile bakıştı. Cüce kızı anne babasına döndü.</p>

  <p>"Eh, şimdi ne başlattın, kızım" diye sordu babası ekşi ekşi. "Kendi babana karşı açık isyan mı?"</p>

  <p>"Özür dilerim, baba," diye yanıt verdi Grundle kızararak. "Ama gerçekten de en iyisinin bu olduğuna inanıyorum. Halkının donmasına izin veremezsin... ne de insanların..."</p>

  <p>"Elbette, veremez," dedi Hilda. "itiraf et, Yngvar. Ayakların kafana göre fazla büyümüştü. Gerilemek için yol arıyordun.</p>

  <p>Kızımız sana bir yol gösterdi. Bu yola gireceksin misin?”</p>

  <p>Yngvar sakalını karıştırdı. "Fazla seçeneğim olduğunu sanmıyorum," dedi, kaşlarını çatmaya çalışarak, ama pek de başaramayarak. "Dikkat etmezsem kız, kendi ordumu bana karşı ayaklandıracak."</p>

  <p>Homurdandı ve sert adımlarla uzaklaştı. Grundle arkasından endişeyle baktı.</p>

  <p>"Rahatla, hayatım," dedi Hilda, gülümseyerek. "Aslında seninle gerçekten gurur duyuyor."</p>

  <p>Ve gerçekten de, Yngvar yolda devamlı durup, 'herkese "O benim kızım!’" diyordu.</p>

  <p>"Vebenim halkım da gidecek." Eliason eğildi ve Cüce'yi sesli sesli öptü. "Teşekkür ederim, kızım, bize yanılgımızı gösterdiğin için. Benzersiz seni kutsasın ve yolunu aydınlatsın." Gözleri yaşlarla doluydu. "Ve şimdi, Devon'ın yanına dönmeliyim." ,</p>

  <p>Eliason telaşla uzaklaştı.</p>

  <p>Grundle gücün tadını çıkarıyordu ve bunun şekersuyundan tatlı, cüce birasından sarhoş edici bulduğu açıktı. Sevinçle çevresine bakınarak Haplo'yu aradı, onun gölgelerin arasında durmuş, sessizce izlemekte olduğunu gördü.</p>

  <p>"Başardım!" diye haykırdı, yanına koşarak. "Başardım! Bana söylediklerini söyledim! Gidecekler! Hepsi!"</p>

  <p>Haplo sessiz kaldı. Yüzü karanlıktı, ifadesi anlaşılmazdı. "istediğin buydu, değil mi" diye sordu Grundle.</p>

  <p>"Evet; kuşkusuz. istediğim buydu," diye yanıt verdi Haplo. "Bu harika!" Alake yanlarına geldi. Gülümsemesi göz kamaştırıcıydı. "Hepimiz, yeni bir yaşama gidiyoruz!"</p>

  <p>İki kaslı insan koşturdu, cüce kızını omuzlarına aldılar ve onu coşku içinde taşıyarak götürdüler. Alake dans etmeye başladı. Bir geçit alayı oluştu, insanlar şarkı söylüyor, elfler onlara eşlik ediyordu. Cücelerin gür bas sesleri davul seslerini bastırıyordu.</p>

  <p>Yeni bir yaşama gidiyorlardı.</p>

  <p>Ölüme gidiyorlardı.</p>

  <p>Haplo topuklarının üzerinde döndü, karanlığa yürüdü, ateş ışıklarını ve kutlamaları arkasında bıraktı.</p>

  <p class="whitespace">&nbsp;</p>
</body>
</html>
