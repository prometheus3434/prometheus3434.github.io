<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ SEKİZİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">DRAKNOR YAKINLARI&nbsp;</h3>

  <h3 class="sigil_not_in_toc">CHELSTRA</h3>
  <hr class="sigil_split_marker" />

  <p><br /></p>

  <p>“Anne babalarımız döndü.” Grundle,<a href="../Text/dipnotlar.xhtml#a45" id="k45"><sup>[45]</sup></a>&nbsp;bir cücenin becerebildiğince az ses çıkararak Alake’in anne babası ile paylaştığı küçük kamaraya girdi. “Ve mutlu görünmüyorlar.”</p>

  <p>Alake içini çekti.</p>

  <p>“Toplantının nasıl geçtiğini öğrenmemiz lazım,” dedi Devon. “Sence buraya gelirler mi?”</p>

  <p>“Hayır, tam karşıda, Eliason’un kamarasındalar. Dinleyin."</p>

  <p>Grundle başını yana eğdi “Onları duyabilirsiniz."</p>

  <p>Üçü duvara yaklaştı. Boğuk sesler duyulabiliyordu, ama sesler alçak, sözcükler ayırt edilemezdi.</p>

  <p>Grundle küçük bir budak deliğine işaret etti.</p>

  <p>Alake ne demek istediğini anladı, elini budak deliğinin üzerine koydu ve fısıldayarak, parmaklarım çevresinde dolaştırmaya başladı. Delik yavaş yavaş, algılanamaz bir şekilde büyümeye başladı. Alake deliğin içinden baktı ve arkadaşlarına dönerek yaklaşmalarını işaret etti.</p>

  <p>“Şanslıyız. Annemin tüylü değneklerinden biri tam deliğin önünde duruyor.”</p>

  <p>Üçü yaklaşarak, kulaklarını duvara dayadılar.</p>

  <p>"Daha önce hiç öyle büyü görmedim." Delu'nun sesi yenilgi ile ağırlaşmıştı. "Böyle büyük bir güçle nasıl savaşabiliriz?"</p>

  <p>"Denemeden bilemeyiz," diye bildirdi kocası. "Ve ben deneme taraftarıyım. Ben bir köpekle bile bizimle konuştuğu gibi konuşmam."</p>

  <p>"Korkunç bir tercih yapmak zorundayız," dedi Eliason. "Toprak onlara ait. Alemlerine taşınmamızı reddetmek Sartanların hakkı. Ama böyle yaparak, halkımızı ölüme mahkum ediyorlar! Ve bunu yapmaya hakları yokmuş gibi geliyor bana. Ne onlarla savaşmak istiyorum, ne de halkımın ölmesine seyirci kalmak."</p>

  <p>"Sen, Yngvar," dedi Haplo. "Sen ne düşünüyorsun"</p>

  <p>Cüce uzun bir süre konuşmadı. Ayakuçlarında duran Grundle, gözünü budak deliğine dayadı. Babasının yüzü sertti. Yngvar başını salladı.</p>

  <p>"Halkım cesurdur. Herhangi bir insan, elf ya da onlar kendilerine ne diyorsa, onlarla savaşabiliriz" -elini Sartanlara doğru horgörürcesine salladı- "balta, kılıç ve yay kullanarak, adil bir şekilde savaşırlarsa. Halkım korkak değildir."</p>

  <p>Yngvar dik dik çevresine bakındı, onu korkaklıkla suçlayabileceklere gözdağı verdi. Sonra içini çekti. "Ama bugün gördüğümüze benzer büyüye karşı... Bilmiyorum. Bilmiyorum."</p>

  <p>"Büyüleriyle savaşmanız gerekmiyor," dedi Haplo.</p>

  <p>Ona bakakaldılar.</p>

  <p>"Benim bir planım var. Bir yolunu biliyorum. Aksi halde sizi buraya getirmezdim."</p>

  <p>"Sen... bunu biliyor muydun" diye sordu Dumaka, şüpheyle kaşlarını çatarak. "Nasıl"</p>

  <p>"Size söyledim. Halkım ve onların halkı... benzerdir." Derisine dövülmüş olan desenlere işaret etti. "Benim büyüm budur. Eğer deniz suyu ile ıslanırsa, büyüm yok olur. Savunmasız kalırım. Sizlerden daha savunmasız. Kızına sor, Yngvar. Beni gördü. Biliyor. Ve aynı şey Sartanlara da oluyor."</p>

  <p>"Ne yapmamız gerekiyor" diye sordu Grundle boğuk sesle. "Kenti bir kova birliği ile mi istila edeceğiz"</p>

  <p>Devon onu çimdikledi. "Şşş!"</p>

  <p>Ama anne babalarının kafası da onlarınki kadar karışmış görünüyordu.</p>

  <p>"Çok basit. Kenti denizsuyu ile kaplayacağız," diye açıkladı Haplo.</p>

  <p>Hepsi, bu tuhaf fikri sindirmeye çalışarak ona baktı. Aşırı kolay görünüyordu. Yanlış olan bir şey olmalıydı. Her biri kendi zihninde konuyu evire çevire düşündü. Sonra, yavaş yavaş, kasvetle kararmış gözleri umudun alevi aydınlatmaya başladı.</p>

  <p>"Su onları incitmiyor, değil mi" diye sordu Eliason endişeyle.</p>

  <p>"Beni incittiğinden daha fazla değil," dedi Haplo. "Su hepimizi eşit kılacak. Ve hiç kan dökülmeyecek."</p>

  <p>"Yanıt buymuş gibi görünüyor gerçekten," dedi Delu aceleyle.</p>

  <p>"Ama Sartanların tek yapmaları gereken, ıslanmamayı becermek," diye araya girdi Hilda. "Kuşkusuz onlar kadar güçlü varlıklar bunu başarabilirler."</p>

  <p>"Sartanlar bir süre yükselen sudan kaçınabilirler. Hepsi çatılara uçup, tavuk gibi tüneyebilirler orada. Ama sonsuza dek orada kalamazlar. Su gittikçe yükselecek. Eninde sonunda, onları kaplayacak. Ve bu gerçekleştiği zaman, savunmasız kalacaklar. Denizaltılarınızı Surunan'a götürebilir, tek bir balta savurmadan, tek bir ok fırlatmadan kenti işgal edebilirsiniz."</p>

  <p>"Ama suyla dolu bir dünyada yaşayamayız," diye itiraz etti Yngvar. "Su çekildiği zaman Sartanların büyüsü de geri gelecek, değil mi"</p>

  <p>"Evet, ama o zamana kadar Sartanların arasında bir yönetim değişikliği olacak. Önderleri henüz bunu bilmiyor, ama bugün tanıştığınız Konsey üyesi bir yolculuğa çıkacak." Haplo sessizce gülümsedi. "O gittikten sonra pazarlık yapmayı daha kolay bulacağınızı düşünüyorum. Özellikle de tek yapmanız gerekenin, Sartanlara denizsuyunu istediğiniz an geri getirebilecek gücünüz olduğunu hatırlatırsanız."</p>

  <p>"Peki var mı" Delu sersemlemişti. "Buna gücümüz olacak mı?”</p>

  <p>"Elbette. Ejder-yılanlardan istemeniz yeterli. Hayır, hayır, bekleyin! Sözlerimi bitirmeme izin verin. Ejder-yılanlar taş temele delikler delecekler. Su içeri aktığı zaman, Sartanların heveslerini 'nemlendirecek' ve teslim oldukları zaman, ejder-yılanlar suyun çekilmesini sağlayacaklar. Ejder-yılanlar, kendi büyülerini kullanarak, suyu dışarıda tutmak için deliklere kapı yapabilirler. Ne zaman isterseniz, ejder-yılanlar kapıları tekrar açabilir ve kapatabilir. Dediğim gibi, ihtiyaç duyacağınızı sanmıyorum."</p>

  <p>Grundle düşündü taşındı, fikri her açıdan değerlendirdi, annesiyle babasının yaptığını bildiği gibi, bir kusur aradı. Herhangi bir kusur bulamadı. Anlaşılan, Haplo'yu daha geleneksel yöntemlerle dinleyenler de bulamamıştı.</p>

  <p>"Ben ejder-yılanlarla konuşup, planı açıklarım," diye öneride bulunuyordu Haplo. "Gemilerinizden birini kullanmama izin verirseniz Draknor'a giderim. Yılanların bir daha geminize girmelerine izin vermem," diye ekledi telaşla, bu düşünce ile solan yüzleri görünce.</p>

  <p>Alake parıl parıl parlıyordu.</p>

  <p>"Bu harika bir plan! Kimse incinmeyecek. Siz de, onun ejder-yılanlarla birlik olduğunu düşünmüştünüz." Grundle'a dik dik baktı.</p>

  <p>"Şşş," dedi cüce kızı sinirle ve Alake'i çimdikledi. Rahatlamış görünen insanlar, elfler ve cüceler umutla konuşuyorlardı.</p>

  <p>"Bunu Sartanlar için telafi ederiz," dedi Eliason. "Henüz bizi tanımıyorlar, sorun bu. Tek istediğimizin barışçıl, üretken hayatlar yaşamak olduğunu ve onları hiç rahatsız etmediğimizi görünce, kalmamıza izin vermekten memnun olacaklar."</p>

  <p>"Onların yasaları ve tanrılığı olmadan," diye bildirdi Dumaka sertçe.</p>

  <p>Diğerleri de onayladılar. Konuşmalar Surunan'a taşınmaya, kimin nerede, nasıl yaşayacağına kaydı. Grundle bütün bunları daha önce işitmişti; tüm yolculuk boyunca hükümdarlar başka bir şey konuşmamıştı.</p>

  <p>"Kapa şu şeyi," dedi. "Benim kendi planım var."</p>

  <p>Alake budak deliğini kapattı. O ve Devon Cüce'ye beklenti içinde baktı.</p>

  <p>"Tek şansımız bu," dedi Grundle.</p>

  <p>"Ne için" diye sordu Devon.</p>

  <p>"Gerçekte neler olup bittiğini öğrenmek için," dedi Cüce alçak sesle, arkadaşlarına anlamlı anlamlı bakarak.</p>

  <p>"Demek istediğin..." Alake bitiremedi.</p>

  <p>"Haplo'yu takip edeceğiz," dedi Grundle. "Onun hakkındaki gerçeği keşfedeceğiz. Tehlike içinde olabilir," diye ekledi telaşla, Alake'in kara gözlerinin öfke ile parıldadığını görünce. "Unuttun mu"</p>

  <p>"Buna razı olmamın tek sebebi bu," dedi Alake azametle. "Gitmemin tek sebebi bu."</p>

  <p>"Tehlikeden bahsetmişken," dedi Devon ağırbaşlılıkla. "Ya ejder-yılanlar? ejder-yılan gemiye geldiğinde köprüye yaklaşamadık bile. Haplo onlarla ilk karşılaştığı zaman. Hatırladın mı?"</p>

  <p>"Haklısın," diye kabul etti Grundle, kabul ederek. "Hepimiz fena korkmuştuk. Ben yerimden kıpırdayamıyordum. Senin bayılacağını düşünmüştüm."</p>

  <p>"Ve o ejder-yılan gerçek bile değildi," diye işaret etti Alake. "Yalnızca bir yansıma... ya da öyle bir şey."</p>

  <p>"Eğer yaklaşırsak, dişlerimiz öyle takırdamaya başlar ki, söylediklerinden tek kelime bile anlamayız."</p>

  <p>"En azından kendimizi savunabiliriz," dedi Devon. "İyi bir okçuyumdur... "</p>

  <p>Grundle burun kıvırdı. "Okların, büyülü bile olsalar, o canavarlar üzerinde etkisi olmaz. değil mi, Alake"</p>

  <p>"Ne? Afedersin, düşünüyordum. Büyüden bahsettin. Ben de kendi büyülerimi çalışıyordum. üç yeni savunma büyüsü öğrendim. Size bunları açıklayamam, çünkü gizlidirler, ama öğretmenime karşı çok işe yaradılar."</p>

  <p>"Evet, onu gördüm. Saçları daha uzamadı mı"</p>

  <p>"Ne cesaretle beni gözetlersin, seni küçük canavar!"</p>

  <p>"Gözetlemiyordum. Sanki umurumdaymış gibi! Tesadüfen oradan geçiyordum ki, bir ses duydum ve duman kokusu aldım. Gemide yangın çıktığını düşündüm ve bu yüzden anahtar deliğinden baktım..."</p>

  <p>"İşte! İtiraf ettin..."</p>

  <p>"Ejder-yılanlar," diye araya girdi Devon, tipik elf diplomasisi ile. "Ve Haplo. Önemli olan bunlar. Unuttunuz mu?"</p>

  <p>"Unutmadık! Ve o lanet yaratıklara yaklaşmayı bile beceremezsek büyülü oklar, büyülü ateşler ya da büyülü başka şey ler ne çok işimize yarar!"</p>

  <p>"Korkarım haklı." Devon içini çekti.</p>

  <p>"Ve Alake'in bir fikri var," dedi Grundle, arkadaşına dikkatle bakarak. "değil mi?"</p>

  <p>"Belki. Yapmamamız gereken bir şey bu. Başımız gerçekten derde girebilir."</p>

  <p>"Evet, eee" Grundle ve Devon böyle önemsiz şeyleri bir kenara attılar.</p>

  <p>Küçük kamarada kendilerinden başka kimse olmamasına rağmen, Alake çevresine bakındı. Arkadaşlarını yakına çağırarak, onlara doğru eğildi.</p>

  <p>"Babam anlatırken duydum. Eski günlerde, kabileler birbirleri ile savaşırken, bazı savaşçılar korkularını yok eden bir bitki çiğnerlermiş. Babam hiç kullanmamış. Korkunun bir savaşçının en iyi silahı olduğunu, içgüdülerini keskinleştirdiğini söyler..."</p>

  <p>"Pah! Eğer her an için dışına çıkabilirmiş gibi hissediyorsan, içgüdülerinin ne kadar keskin olduğunun pek de önemi yok..."</p>

  <p>"Şşş, Grundle!" Devon Cüce'nin elini sıktı. "Bırak Alake bitirsin. "</p>

  <p>"Sözüm kesilmeden önce diyecektim ki" -Alake Grundle'a sert sert baktı- "bu durumda özellikle keskin içgüdülere ihtiyacımız yok, çünkü hiçbir şeyle savaşmaya niyetimiz yok. Yalnızca ejder-yılanlara gizlice yaklaşmak, söylediklerini dinlemek ve sonra yine gizlice uzaklaşmak istiyoruz. Bu bitki onlara karşı duyduğumuz korkuyu yok edecek."</p>

  <p>"Büyü mü" diye sordu Grundle şüpheyle.</p>

  <p>"Hayır. Yalnızca bir bitki. Marula benziyor. Özellikleri doğasında var. Tek yapılması gereken, çiğnemek."</p>

  <p>Üçü birbirine baktı.</p>

  <p>"Ne düşünüyorsun"</p>

  <p>"Bana kolay görünüyor."</p>

  <p>"Alake, bitkiden bulabilir misin?"</p>

  <p>"Evet, şifacı yanında biraz getirmiş. Savaşa girersek, bazı savaşçıların isteyebileceğlni düşünmüş."</p>

  <p>"Pekala, o zaman. Alake bizim için bitkileri alıyor. Adı ne" "Korkusuz otu."</p>

  <p>"Ot mu?" Grundle kaşlarını çattı. "Bence..."</p>

  <p>Koridordan gelen sesler konuşmalarını kesintiye uğrattı.</p>

  <p>Toplantı dağılıyordu.</p>

  <p>"Ne zaman gideceksin, Haplo" Dumaka'nın gür sesi kapalı kapının ardından kolaylıkla işitiliyordu.</p>

  <p>"Bu gece."</p>

  <p>Üç arkadaş bakıştılar.</p>

  <p>"O zamana kadar otu alabilir misin?" diye fısıldadı Devon. Alake başını salladı.</p>

  <p>"Tamam o zaman. Her şey planlandı. Gidiyoruz." Grundle elini uzattı.</p>

  <p>Devon elini Cüce'nin elinin üzerine koydu. Alake her ikisini birden kavradı.</p>

  <p>"Gidiyoruz," dedi her biri kararlılıkla.</p>

  <p>Haplo günün kalanını görünürde, insanlar ve elfler tarafından balık tutmak için kullanılan küçük, iki kişilik bir gemiyi nasıl işleteceğini öğrenerek geçirdi. Cüce gemisinin nasıl çalıştığını dikkatle inceledi, sorular sordu -gemiyi Draknor'a olan kısa mesafe boyunca kullanması için gerekenden çok daha</p>

  <p>fazlasını. Geminin her santimetresini inceledi ve büyük ilgisi ile cücelerin kuşkusunu uyandırdı.</p>

  <p>Ama Patryn, cüce marangozluğunu ve denizcilik becerilerini övmekte cömertti ve zaman içinde kaptan ile mürettebat onu etkilemek için yeni şeyler aramaya başlamıştı.</p>

  <p>"Bu amacıma hizmet eder," dedi Haplo, denizaltıda çevresine tatmin içinde bakınarak.</p>

  <p>"Elbette," diye hırladı Cüce. "Onu yalnızca Draknor'a götürüyorsun. Tüm lanet dünyayı dolaşmayı planlamıyorsun."</p>

  <p>Haplo sessizce gülümsedi. "Haklısın, dostum. Dünyayı dolaşmayı planlamıyorum."</p>

  <p>Dünyayı terk etmeyi planlıyordu. Ejder-yılanlar Surunan'ı suya boğar boğmaz ve bunun ertesi gün olacağını umuyordu, Samah'ı yakalayacaktı. Bu gemi onu -ve tutuklusunu-Ölüm Kapısı'na götürecekti.</p>

  <p>"Geminin dışı yerine içine koruyucu rünler koyacağım, dedi kendi kendine, kamarasında yalnız kaldığı zaman. "Bu denizsuyu sorununu çözer. "Bu da aklıma bir şey getiriyor. Lorduma sudan örnek götürmeliyim, analiz edilmesini ve üzerimizdeki etkisini yok etmenin bir yolunun olup olmadığının anlaşılmasını sağlamalıyım. Belki de bu tuhaf suyun nasıl var olduğunu keşfedebilir. Onu Sartanların yarattığından kuşkuluyum..."</p>

  <p>Haplo kamarasının dışında, koridorda bir gümleme duydu.</p>

  <p>Menschin bütün gün kendisini takip ettiğini görmüştü. Ağır adımları, daha da ağır çizmeleri ve oflayıp poflamaları kör ve sağır bir adamın bile dikkatini çekerdi. Partyn belirsizce, bu sefer ne yaramazlık yapmayı planladığını merak etti, ama bu konuda daha fazla düşünmedi. Bir düşünce kafasının içinde dırdır edip duruyor, bütün diğer düşünceleri uzaklaştırıyordu.</p>

  <p>Köpek. Eskiden kendi köpeği olan köpek. Görünüşe göre, şimdi Alfred'indi.</p>

  <p>Haplo kemerinden, Dumaka'nın ona verdiği iki hançeri çıkardı, yatağının üzerine koydu ve dikkatle inceledi. İyi silahlardı, iyi yapılmışlardı. Büyüsünü çağırdı. Derisindeki desenler mavi mavi parladı, sonra kıpkırmızı alevlendi. Haplo rünleri söyledi, parmağını hançerin üzerine götürdü. Çelik tısladı, köpürdü, duman ince bir çizgi halinde hançerden yükseldi. Bıçağın ağzında, Haplo'nun parmağının altında ölüm rünleri belirmeye başladı.</p>

  <p>"Bırak lanet köpek ne isterse onu yapsın." Haplo, yaşamının bağlı olacağı rünleri çizerken büyük dikkat gösteriyordu. Ama bunu o kadar çok yapmıştı ki, zihninin başka konulara dönmesine izin verebiliyordu. "Hayvan olmadan da çok uzun süre yaşadım ve bunu tekrar yapabilirim. Köpek işime yarıyordu, doğru, ama ona ihtiyacım yok. Geri istemiyorum. Artık değil. Bir Sartan'la yaşamaya başladığından beri, istemiyorum onu."</p>

  <p>Haplo bıçağın bir yüzündeki işini bitirdi. Arkasına yaslandı, dikkatle hançeri inceledi ve en ufak bir kusur, karmaşık desende en ufak bir aralık aradı. Elbette, hiçbir kusur olmayacaktı. Yaptığı işte iyiydi.</p>

  <p>Öldürme, hile yapma, yalan söylemede iyi. Hatta kendi kendine yalan söyleme konusunda bile. Ya da, en azından eskiden iyiydi. Kendi yalanlarına inanırdı. Neden artık onlara inanamıyordu?</p>

  <p>"Çünkü zayıfsın." Kendi kendiyle alay etti. "Lordum böyle söylerdi. Ve haklı da olurdu. Bir köpeğe önem vermek. Menschlere önem vermek. Uzun zaman önce beni terk eden bir kadına önem vermek. Labirent'te kısılı kalmış, bana ait bir çocuğa önem vermek. Yalnız bir çocuk. Ve geri dönüp, onu aramaya cesaretim yok... ve kadını!"</p>

  <p>Bir hata. Kırık, eksik bir desen. Kalanların hiçbiri artık işe yaramazdı. Haplo şiddetle, acıyla küfretti ve hançerleri yere fırlattı.</p>

  <p>Cesur Patryn, Ölüm Kapısı'na girmek ve yeni, bilinmeyen dünyaları keşfetmek için hayatını tehlikeye atan Patryn.</p>

  <p>Çünkü bildiğim tek dünyaya gitmeye korkuyorum. Uzun zaman önce, Labirent'te pes edip ölmeye bunun için hazırdım!*********** Yalnızlığa dayanamıyordum. Korkuya dayanamıyordum.</p>

  <p>Ve sonra, köpeği bulmuştu.</p>

  <p>Ve şimdi, köpek gitmişti.</p>

  <p>Alfred. Hepsi Alfred'in işiydi. Lanet olsun ona.</p>

  <p>Haplo'nun kamarasının dışından, kuşku uyandıracak şekilde ahşap güverteye vurulan çizmeli ayak seslerine benzeyen gümlemeler geldi. Grundle'ın canı sıkılmış olmalıydı.</p>

  <p>Patryn sert sert yerde yatan hançerlere baktı. İşi berbat etmişti. Kontrolünü kaybediyordu.</p>

  <p>Bırak lanet köpek Alfred'in olsun. Daha da iyi.</p>

  <p>Haplo hançerleri aldı, işine baştan başladı. Bu sefer tüm dikkatini işine vermişti. Sonunda, hançerin ağzına son deseni de işledi. Oturup hançeri inceledi. Bu sefer doğruydu. Bir sonraki üzerine çalışmaya başladı.</p>

  <p>İşini tamamlayınca, iki rün bezeli hançeri, cücelerin yağlı kumaş dedikleri bir kumaşın içine güvenli bir şekilde sardı. Kumaş kesinlikle su geçirmezdi Haplo biliyordu, denemişti. Yağlı kumaş hançerleri koruyacak, Haplo'ya bir şey olsa bile, onların büyüsünün kaybolmamasını sağlayacaktı.</p>

  <p class="softbreak">&nbsp;</p>

  <p>* Haplo'nun kaodin ile savaşmasına atıfta bulunuluyor. Ölüm Kapısı Serisinin 1. cildi, Ejder Kanadı.</p>

  <p class="softbreak">&nbsp;</p>

  <p>Sorun çıkmasını beklemiyordu, ama hazırlıklı olmanın bir zararı olmazdı. Dürüst olmak gerekirse -ve bu günün dürüst olma günü olması gerektiğini düşünüyordu acı acı -mantığının bunun için hiç sebebi olmadığını söylemesine rağmen, ejder-yılanlara hiç güvenmiyordu. Belki de içgüdüleri, beyninin bilmediği bir şey biliyorlardı. Labirent'te içgüdülerine güvenmeyi öğrenmişti.</p>

  <p>Haplo kapıya yürüdü ve hızla açtı.</p>

  <p>Grundle içeri yuvarlanıp yüzüstü düştü. Bozuntuya vermeden ayağa kalktı, üstündeki tozları silkeledi, sonra dik dik Haplo'ya baktı.</p>

  <p>"Gidiyor olman gerekmez mi?" diye sordu.</p>

  <p>"Hemen, şimdi," dedi Haplo, sessiz gülümsemesiyle. Yağlı kumaş kesesini kemerine sokuşturdu ve gömleğinin kıvrımları arasında sakladı.</p>

  <p>"Zamanı gelmişti," diye içini çekti. Grundle ve adımlarını yere vura vura uzaklaştı.</p>

  <p><br /></p>

  <p>O akşam Alake, boğazının ağrıdığından ve öksürdüğünden şikayet ederek şifacıya gitti. Şifacı papatya ve nane çayı demlerken ve çoğu gencin o günlerde eski adetlere karşı hiç saygısının kalmadığından şikayet edip dururken ve Alake'in farklı olmasının ne kadar iyi olduğu konusunda söylenirken, Alake Şifacı'nın küçük bir saksıda yetiştirmekte olduğu korkusuz otundan birkaç yaprak koparmayı başardı.</p>

  <p>Yaprakları bir avucunda saklayıp, elini arkasına götüren Alake çayı kabul etti, çayın hemen içilmesi ve yatmadan önce tekrarlanması gerektiği konusundaki talimatları dikkatle dinledi.</p>

  <p>Öksürüğünün izin verdiği ölçüde, bunları yapacağına söz verdi. Şifacının yanından çıkınca, çay karışımına korkusuz otunu ekledi ve aceleyle odasına döndü.</p>

  <p>O gece Devon ve Grundle Alake'in odasında buluştular.</p>

  <p>"Gitti," diye bildirdi Grundle. "Onun denizaltıya binmesini izledim. Tuhaf bir adam o. Kamarasında kendi kendine konuştuğunu duydum. Fazla anlamadım, ama sinirli geliyordu sesi. Biliyor musunuz, geri döneceğini sanmıyorum."</p>

  <p>Alake Grundle ile alay etti. "Aptal olma. Elbette geri dönecek. Başka nereye gidebilir ki"</p>

  <p>"Belki yaşadığı yere döner."</p>

  <p>"Bu saçma. Halkımıza yardım etmeye söz verdi. Bizi şimdi terk etmeyecektir."</p>

  <p>"Neden böyle düşünüyorsun, Grundle" diye sordu Devon.</p>

  <p>"Bilmiyorum," diye yanıt verdi Cüce, sıradışı bir ciddiyet ve düşüncelilik içinde. "Bakışlarındaki bir şeyden sanırım..." Hüzünle içini çekti.</p>

  <p>"Kısa süre sonra öğreniriz," diye fikir yürüttü Devon. "Otları aldın mı?"</p>

  <p>Alake başını salladı, her birine bir yaprak korkusuz otu verdi. Grundle gri-yeşil yaprağa tiksinti&nbsp;<a href="../Text/dipnotlar.xhtml#a46" id="k46"><sup>[46]</sup></a>&nbsp;ile baktı; onu kokladı ve hapşırdı. Burnunu tutarak otu ağzına attı, hızla çiğneyip yuttu. Devon yaprağı dilinin ucuyla hafifçe yaladı ve ucundan kemirdi.</p>

  <p>"Tavşana benziyorsun!" Grundle sinirli sinirli öksürdü.</p>

  <p>Alake, ciddi bir tavırla yaprağı ağzına koydu. Gözlerini kapatarak, çiğnemeden önce sessiz bir dua okudu ve yuttu.</p>

  <p>Sonra üçü oturup birbirlerine bakarak, korkularının yok olmasını beklediler.</p>

  <p class="whitespace">&nbsp;</p>
</body>
</html>
