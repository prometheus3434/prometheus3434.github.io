<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">PHONDRA&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Haplo ertesi gün tetikteydi, Dumaka’nın, konuğunun, kızının duyguları ile oynadığını öğrendiğini gösteren bir bakış ya da işaret bekliyordu.</p>

  <p>Ama Alake sözünü tutmuş ve Haplo’nun düşündüğünden daha güçlü olduğunu kanıtlamıştı. Onun yanındayken (Haplo'nun olabildiğince kaçınmaya çalıştığı, ama bazen elinden bir şey gelmediği bir durum), Alake ağırbaşlı, nazik ve uygun davranışlar gösteriyordu. Artık ona küçük hediyeler getirmiyor, tencereden en iyi parçaları ona ayırmıyordu.</p>

  <p>Ve zaten Haplo’nun endişelenmesi gereken başka sorunları vardı.</p>

  <p>Onikinci devirde, cüce kafilesi gelmişti. Yngvar İhtiyarlar’dan ve pek çok subaydan oluşan büyük bir topluluk getirmişti.</p>

  <p>Cüceler Dumaka, kabile konseyinin üyeleri ve Ocak tarafından resmi bir şekilde karşılandı. Serin odaları meyve, sebze ve insanların yaptığı oldukça güzel şarapları saklamak için kullanılan yakın bir mağara boşaltıldı ve Phondra’da kaldıkları sürece kullanmaları için cücelere teslim edildi. Yngvar’ın Haplo’ya belirttiği gibi, hiçbir cüce kafasının üzerinde sağlam sonra bir çatı (bir dağ gibi) olmadan uyuyamazdı.</p>

  <p>Haplo cüceleri gördüğüne memnundu. Gelişleri dikkatleri kendi üzerinden çekmişti ve eylem zamanının yaklaşmış olduğunu gösteriyordu. Haplo artık eyleme hazırdı, Alake ile olan olay tembel aylaklığını üzerinden atmasını sağlamıştı.</p>

  <p>Haber almaya can atıyordu ve cüceler haberlerle gelmişti.</p>

  <p>"Ejder-yılanlar güneş-kovalayanları yeniden yapıyorlar," diye bildirdi Yngvar. "Onun söylediği gibi." Cüce Haplo'ya doğru başını salladı.</p>

  <p>Kraliyet ailelerinin başları akşam yemeğinden sonra yalnız başlarına toplandı. İlgili hükümetlerin tüm üyelerini içerecek resmi görüşmeler elfler gelene kadar başlamayacaktı. Konuk olduğu için Haplo da davet edilmişti. Konuşmaların dışında kalmaya dikkat etti, sessizce izledi ve dinledi.</p>

  <p>"Bunlar iyi haberler," dedi Dumaka.</p>

  <p>Cüce kaşlarını çatarak sakalını büktü.</p>

  <p>"Sorun nedir, Yngvar İşler yavaş mı yürüyor üstünkörü mü yapıyorlar? Kötü mü çalışıyorlar?"</p>

  <p>"Ah, yeterince iyi yapıyorlar," diye homurdandı cücelerin kralı. Rahat etmeye boşuna çalışarak bir bacağını diğerinin altından geçirdi!&nbsp;<a href="../Text/dipnotlar.xhtml#a34" id="k34"><sup>[34]</sup></a>&nbsp;"İşi nasıl yaptıkları beni düşündürüyor. Büyü."</p>

  <p>Homurdandı, bir tarafına yaslandı, yine homurdandı ve bacağını ovuşturmaya başladı. "Sizi gücendirmek istemem, hanımefendi," diye ekledi, kötüleyid ses tonunu işitince tüylerini kabartan ve siyah gözleri öfkeyle parıldayan Delu'ya sert sert kafa sallayarak. "Bu konuyu daha önce konuşmuştuk. Siz elfler ve insanlar biz cücelerin büyü hakkında ne hissettiğini biliyorsunuz. Biz de sizin nasıl hissettiğinizi biliyoruz. Benzersiz'e şükürler olsun, birbirimizin düşüncelerine saygı duymayı ve değiştirmeye çalışmamayı öğrendik. Ve eğer sizin büyülerinizin güneş-kovalayanları kurtaracağını düşünseydim, büyü kullanmayı ilk öneren ben olurdum."</p>

  <p>Cüce'nin gözleri kısıldı. Yngvar rahatsızlığını unuttu. "Ama o gemiler binlerce parçaya ayrılmıştı. Binlerce, binlerce parçaya. Parçaların en büyüğünün üzerine otursam, kıçıma saplanan bir kıymıktan başka bir şey olmayacaktı!"</p>

  <p>"Hayatım," diye payladı onu karısı, kızararak. "Meyhanede değilsin."</p>

  <p>"Evet, evet. Biz anladık. Devam et," diye ısrar etti Dumaka sabırsızca. "Söylediğin nedir? İş ilerliyor mu, ilerlemiyor mu?"</p>

  <p>Yngvar, artık ayak parmaklarının hissizleşmeye başlamasına rağmen acele etmeyecekti. Aniden ayağa kalktı, büyük bir tören davuluna benzeyen şeyin yanına gitti ve rahatlayıp içini çekerek, kendini davulun üzerine bıraktı. Delu fena halde şok geçirmiş gibi görünüyordu; kocası onun itiraz sözlerini bir bakışla susturdu.</p>

  <p>"İş," dedi Cüce yavaşça, çalı gibi kaşlarının altından dik dik bakarak, "bitti."</p>

  <p>"Ne" diye bağırdı Dumaka.</p>

  <p>"Gemilerin yapımı bitti" -Yngvar parmaklarını şıklattı- "bunu yapmam için gereken süreden daha kısa bir sürede."</p>

  <p>Haplo hoşnutlukla gülümsedi.</p>

  <p>"Bu mümkün değil," diye itiraz etti Delu. "Yanılmış olmalısın. Bizim en güçlü büyücülerimiz..." bu ejder-yılanlarla karşılaştırıldığında çocuktan başka bir şey değil," diye bildirdi Yngvar patavatsızlıkla. "Yanılmıyorum. Böyle büyüyü hiç görmemiştim. Güneş-kovalayanlar suda yüzen kıymık parçalarından başka bir şey değildi. Ejder-yılanlar gemilere bakmaya geldiler, onları çevrelediler. Yeşil gözleri kızıl kızıl parladı, baltalarımızı dökmekte kullandığımız ateşlerden daha parlaktılar. Tuhaf sözler söylediler. Deniz kaynadı. Tahta parçaları havaya fırladı ve sanki birbirlerini tanıyormuş gibi, damadın kollarına koşan gelin gibi birbirlerine koştu. Ve sonra güneş-kovalayanlar orada duruyordu. Tıpkı bizim onları yaptığımız gibi. Yalnız şimdi" -diye ekledi Cüce öfkeyle bakarak- "halkımdan hiçkimse yaklaşmıyor onlara. Ve buna ben de dahilim."</p>

  <p>Haplo'nun hoşnutluğu aniden kasvete dönüştü. Lanet olsun! Yeni bir sorun! Menschlerin tepkisini öngörmüş olmalıydı. Şu haliyle, Delu bile tedirgin görünüyordu.</p>

  <p>"Bu gerçekten olağanüstü bir başarı," dedi alçak sesle. "Daha detaylı tasvir edilmesini dinlemek isterdim. Belki, eğer yarın Ocak ile bir araya gelirsen..."</p>

  <p>Yngvar burun kıvırdı. "Bu kadar yakın zamanda bir daha sihirbaz görmek istemem. Hayır, tartışmayacağım. Konu üzerinde söyleyeceğim her şeyi söyledim. Güneş-kovalayanlar orada, rıhtımda yüzüyor. Ocak dilediği zaman gelip gemilere bakabilir, onları batırabilir, içlerinde dans edebilir, uçurabilir. Hiçbir cüce, sakalının tek kılını bile gemilerin tek bir tahtasının üzerine koymayacak. Buna yemin ederim!"</p>

  <p>"Cüceler kendilerinin buz bloklarına çevrilmesine hazırlıklı mı, peki" diye sordu Dumaka, dik dik bakarak.</p>

  <p>"Bizim, halkımızı denizuydumuzdan taşıyacak, kendi gemilerimiz var -terle yapılmış gemiler, büyüyle değil."</p>

  <p>"Ya biz" diye bağırdı Dumaka.</p>

  <p>"İnsanlardan cücelere ne" diye karşılık olarak bağırdı Yngvar. "Çok istiyorsanız o lanetli gemileri kullanın."</p>

  <p>"Bir cüce mürettebatına ihtiyacımız olduğunu çok iyi biliyorsun. "Batıl inançlı aptallar!" diyordu Delu.</p>

  <p>Haplo ayağa kalktı ve dışarı çıktı. Arkasında kopan tartışma fırtınasına bakılırsa, kimse yokluğunu fark edecek gibi görünmüyordu.</p>

  <p>Uzun adımlarla kendi kulübesine gitti, neredeyse bir ağaç grubu arasına çökmüş olan Grundle ile Alake'e takılıp düşecekti.</p>

  <p>"Ne halt -Ah, sizsiniz," dedi Haplo sinirle. "İkinizin başkalarının konuşmalarını dinlemeye doyduğunuzu sanıyordum."</p>

  <p>Kabile reisinin kulübesinin arkasındaki ıssız bir noktayı seçmişlerdi. Ayağa kalktıklarında yüzlerinde parlayan kamp ateşlerinin parlak ışığı karşısında gölgeli kalıyordu bu nokta.</p>

  <p>Alake utanmış göründü. Grundle yalnızca sinirli. "Ben dinlemeyecektim," diye itiraz etti Alake. "Annemin, konuklarımız için şarap getirmemi isteyip istemeyeceğini anlamak için geldim ve Grundle'ı burada saklanırken buldum. Ona bunun yanlış olduğunu, bir daha yapmamamız gerektiğini, Benzersiz'in bu yüzden bizi cezalandırdığını söyledim..."</p>

  <p>"Beni burada saklanırken bulmanın tek sebebi, kendin bu rada saklanmayı planlayarak buraya gelmen!" diye tersledi Grundle.</p>

  <p>"Hayır, değil!" diye fısıldadı Alake öfkeyle.</p>

  <p>"Evet, öyle. Yoksa neden uzun evin önünde değil de, arkasında yürüyordun"</p>

  <p>"Her ne yapıyorduysam, beni ilgilendirir..."</p>

  <p>"İkiniz de eve gidin," diye emretti Haplo. "Burası güvenli değil. Ateş ışığından çok uzak, ormana çok yakınsınız. Hemen gidin. "</p>

  <p>Onların uzaklaşmasını görene kadar bekledi, sonra kendi kulübesine doğru yola çıktı. Ayak seslerini yankılayan adımlar duydu. Çevresine bakındı ve Grundle'ın arkadan gelmekte olduğunu gördü.</p>

  <p>"Ee, anne babalarımız konusunda ne yapacaksın" diye sordu ona, başparmağını uzun eve doğru bükerek.</p>

  <p>Gece havasında yankılanan yüksek, öfkeli sesler işitilebiliyordu. Oradan geçenler endişeyle bakıştılar.</p>

  <p>"Senin başka bir yerde olman gerekmiyor mu" dedi Haplo sinirle. "Yokluğunu hissedecek kimse yok mu"</p>

  <p>"Mağarada uyuyor olmam gerekir, ama battaniyemin altına bir çuval patates yerleştirdim. Herkes ben olduğumu sanacak. Ve nöbet tutan muhafızı tanıyorum. Adı Hattmut. Bana aşık," dedi kayıtsızca. "Geri dönmeme izin verecek. Aşktan bahsetmişken, düğün ne zaman"</p>

  <p>"Hangi düğün" diye sordu Haplo, düşünceleri mevcut sorunu nasıl çözeceğiyle meşgulken.</p>

  <p>"Senin ve Alake'in düğünü."</p>

  <p>Haplo olduğu yerde kalakaldı, Cüce'ye dik dik baktı.</p>

  <p>Grundle masum masum gülümseyerek bakışlarına karşılık verdi. Pek çok kabile üyesi onlara meraklı gözlerle bakıyordu. Haplo Cüce'nin kolunu yakaladı ve onu kulübesine soktu.</p>

  <p>"O-oo" dedi Cüce, ondan göstermelik bir korku ile uzaklaşarak. "Beni baştan çıkarmaya çalışmayacaksın, değil mi"</p>

  <p>"Ben kimseyi baştan çıkarmadım," dedi Haplo sertçe. "Sesini kıs. Ne kadarını biliyorsun? Alake sana ne anlattı?"</p>

  <p>"Her şeyi. Otursam bozulur musun? Teşekkürler." Kendini yere fırlattı ve yan sakallarındaki yaprakları temizlemeye başladı. "Üff O çalının içinde çömelmek gerçekten sıcaklatıyor. O ejder-yılanlara, güçlerini bu şekilde teşhir etmelerinin bir hata olduğunu söyleyebilirdim. Gerçi beni dinlemezlerdi, ya!"</p>

  <p>Başını salladı. Yüz ifadesi aniden sertleşti, ciddileşti. "Biliyor musun, bence bilerek yaptılar. Bence bu tür büyünün halkımı korkutacağını biliyorlardı. Bence onları korkutmak istediler!"</p>

  <p>"Saçmalama. Sizi kurtarmaya çalışırken, neden korkutmak istesinler ki? Ama şimdi bunu boşver. Alake sana ne anlattı? Her ne anlattıysa, ondan faydalanmaya çalışmadım."</p>

  <p>"Ah, bunu biliyorum." Grundle elini önemsemezce salladı. "Yalnızca sana takılıyordum. İtiraf etmeliyim..." diye ekledi sertçe, "Alake'e senden beklediğimden daha iyi davrandın. Sanırım seni yanlış değerlendirmişim. Özür dilerim."</p>

  <p>"Sana ne anlattı?" diye sordu Haplo üçüncü kez. "ikinizin evleneceğini. Şimdi değil. Alake aptal değildir. Bu kriz döneminin, evlilik meselesini açmak için doğru zaman olmadığını biliyor. Ama güneş-kovalayanlar bizi yeni aleme götürdüğü zaman -eğer bu gerçekleşirse, ki artık bundan kuşku duymaya başladım-o zaman ikinizin de evlenmek ve yeni bir hayata başlamak için özgür olacağını düşünüyor."</p>

  <p>Demek öyle, dedi Haplo kendi kendine acı acı, ben de aklının başına geldiğini düşünüyordum. Görünüşe göre tek yaptığı, fantazilerine daha derin dalmakmış.</p>

  <p>"Sen onu seviyor musun?" diye sordu Grundle.</p>

  <p>Haplo kaşlarını çatarak döndü. Cüce'nin yine ona takıldığını düşünmüştü. Fakat bunun yerine, son derece içten olduğunu gördü.</p>

  <p>"Hayır, sevmiyorum."</p>

  <p>"Ben de öyle düşünmüştüm." Grundle içini çekti. "Neden ona söylemiyorsun"</p>

  <p>"Onu incitmek istemiyorum."</p>

  <p>"Gülünç," dedi Cüce, onu kurnaz bakışlarla süzerek, "halbuki ben senin başkalarının incinip incinmemesine aldırmayan bir adam olduğunu düşünürdüm. Gerçek sebebin nedir?"</p>

  <p>Haplo yere çöktü, cüce kızı ile göz göze geldi. "Diyelim ki, Alake'i üzmemek herkesin çıkarına olur. Öyle değil mi?"</p>

  <p>Grundle başını salladı. "Evet, sanırım haklısın."</p>

  <p>Haplo içini çekti ve ayağa kalktı. "Dinle, bağırışlar durdu. Herhalde toplantı sona erdi."</p>

  <p>Grundle telaşla ayağa fırladı. "Bu da, artık gitsem iyi olacak, demek. Eğer yokluğum anlaşılırsa, başı belaya giren Hartmut olur. Umarım annemle babam insanlarla anlaşmıştır. İçinin derinliklerinde, babam aslında Dumaka ile Delu'ya saygı duyuyor, biliyor musun? Ama yılanlar onları çok fena korkuttu."</p>

  <p>Kapıya doğru fırlayacak oldu. Haplo onu yakalayıp, geri çekti.</p>

  <p>Yngvar ateş ışığı altında kıpkırmızı görünen bir yüzle, ayaklarını yere vura vura geçiyordu. Kendi kendine mırıldanırken, kolları çılgınca sallanıyordu. Karısı, dudakları sıkı sıkı bastırılmış, konuşamayacak kadar öfkeli, yanında yürüyordu.</p>

  <p>"Herhangi bir şeyi çözebildiklerini sanmıyorum," dedi Haplo.</p>

  <p>Grundle başını salladı. "Alake haklı. Seni bize Benzersiz gönderdi. Sana yardım etmesi için Benzersiz'e dua edeceğim."</p>

  <p>"Benim adına yemin ettiğim, aynı Benzersiz mi"</p>

  <p>"Başka kim olabilir" dedi Grundle, ona hayretle bakarak.</p>

  <p>"Dalgaları yönlendiren Benzersiz, elbette."</p>

  <p>Cüce kapıdan fırladı, kısa bacakları üzerinde koşarak gecenin içinde kayboldu. Haplo küçük şeklin kamp ateşleri arasında hoplamasını izledi ve anne babasını kolaylıkla geçebileceğini gördü. Yngvar'ın öfkesi onun hızla yürümesine sebep olmuştu, ama Haplo tombul kralın kısa süre sonra nefes nefese kalacağını tahmin etti. Grundle, patates çuvalı yerine kendi tombul bedenini koymasına yetecek kadar zaman kazanacaktı ve aşığı Hartmut'un sakalının kesilmesini, ya da görevlerini ihınal eden muhafızlar her nasıl cezalandırıyorlarsa, onu engelleyebilecekti.</p>

  <p>Haplo kapıdan döndü, kendisini şiltesinin üzerine attı ve bakışlarını karanlığa dikti. Cüceleri ve onların Benzersiz'e olan inançlarını düşündü. Bunu bir şekilde kendine fayda sağlayacak şekilde kullanıp kullanamayacağını merak etti.</p>

  <p>"Dalgaları yönlendiren Benzersiz!" diye tekrarladı eğlenerek.</p>

  <p>Gözlerini kapattı, gevşedi. Uyku beynini bedenine bağlayan bağları koparmaya başladı, şafak onu yakalayana, onu geri sürükleyene kadar süzülmek üzere zihnini serbest bırakana kadar teker teker koparacaktı onları. Ama son iplik kesilmeden, Haplo Grundle'ın sözlerinin yankısını zihninde duydu. Ama onları söyleyen Cüce'nin sesi değildi. Aslında sözler, ona çok parlak, beyaz bir ışıktan geliyor gibiydi ve hafifçe farklıydılar.</p>

  <p>Dalgayı yönlendiren Benzersiz.</p>

  <p>Haplo gözlerini kırptı, aniden uyandı. Doğrulup oturdu, kulübesinin karanlığına baktı.</p>

  <p>"Alfred" diye sordu, sonra sinirle, neden Sartan'ın orada olduğunu hissettiğini merak etti.</p>

  <p>Tekrar uzandı, cüceleri, Alake'i, Sartan'ı, Benzersiz'i, ejder-yılanları ve o gece kulübesine kimler doluşmuşsa onları zihninden uzaklaştırdı ve uykuya teslim oldu.</p>

  <p class="whitespace">&nbsp;</p>
</body>
</html>
