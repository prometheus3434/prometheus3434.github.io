<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ALTlNCl BÖLÜM</h1>
  <hr class="sigil_split_marker" />

  <h3 class="sigil_not_in_toc">UYKU SALONU</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Ayılmayı başardığı zaman Alfred'in duyduğu ilk sözler, pekde kendine gelmesine yardım edici nitelikte değildi. Samah, baygın kardeşlerinin çevresinde toplanmış, ona hayretle bakmakta olan -gözlerini kapalı tuttuğundan Alfred böyle olduğunu varsayıyordu-Sartanlarla konuşuyordu.</p>

  <p>"Kopanlış sırasında çok can kaybettik. O sırada ölüm kardeşlerimizin çoğunu aldı, ama korkarım burada farklı türden bir kayıp söz konusu. Zavallı adamın aklını kaybettiği çok açık."</p>

  <p>Alfred hala baygın rolü yaparak, ümitsizce baygın olmayı dileyerek sessiz kaldı. Çevresinde toplananlan algılayabiliyor, kimse konuşmasada nefes alışlarını, cüppelerinin hışırdamasını işitebiliyordu.</p>

  <p>Birisi kel kafasının altına bir yastık koyma nezaketini göstermişti -muhtemelen bölmelerden birinden alınmıştı-ama Alfred hala anıtmezarın soğuk zemininde yatıyordu.</p>

  <p>"Bak, Samah. Sanırım kendine geliyor," dedi bir kadın sesi.</p>

  <p>Samah -büyük Samah! Alfred neredeyse inleyecekti, ama tam zamanında kendini engelledi.</p>

  <p>"Kalanınız, geri çekilin. Onu korkutmayın," diye emretti Samah'a ait olması gereken erkek sesi.</p>

  <p>Alfred adamın sesinde acıma ve merhameti işitti ve ağlayacak gibi oldu. Kalkıp, kollarını bu Sartan'ın dizlerine dolamak, onu Baba, Hükümdar, Ataerk, Konsey üyesi olarak kabullenmek için can attı.</p>

  <p>Beni tutan nedir, diye merak etti Alfred, soğuk zeminin üzerinde titrerken. Neden onları, kendi kardeşlerimi, burada yatarak, baygın rolü yaparak, onları gizli gizli dinleyerek kandınyorum Yaptığım korkunç bir şey. Aklına gelen bir düşünce onu sarstı: Bu Haplo'nun yapacağı bir şeydi!</p>

  <p>Ve bu korkunç fikir yüzünden, Alfred yüksek sesle inledi.</p>

  <p>Kendini ele verdiğini biliyordu, ama henüz bu Sartanlarla yüzleşmeye hazır değildi. Samah'ın sözlerini hatırladı. Sana sorular sorma hakkına ve sorumluluğuna sahibim. Bunu yalnızca gereksiz bir meraktan yapmıyorum, içinde bulunduğumuz kriz dönemi düşünülürse, zorunluluktan yapıyorum.</p>

  <p>Peki, diye düşündü Alfred hüzünle, ben ne yanıt vereceğim.</p>

  <p>Başı, görünürde kendi iradesi ile bir taraftan diğerine yuvarlandı, Alfred hareket etmeyi bırakmaya çalıştı, ama başaramadı. Elleri seğirdi. Gözleri açıldı.</p>

  <p>Yeni uyanmış Sartanlar çevresinde durup, ona bakıyorlar, kimse ona yardım etmek için bir harekette bulunmuyordu. Zalimliklerinden ya da umursamazlıklarından değil. Daha önce kendi türlerinden birinin bu kadar tuhaf davrandığını görmemişlerdi ve ona yardım etmek için ne yapacaklarını bilmiyorlardı.</p>

  <p>"Ya kendine geliyor, ya da bir kriz geçiriyor," dedi Samah. "Bazılarınız" -genç Sartan erkeklerine işaret etti- "yakında durun. Fiziksel olarak engellenmesi gerekebilir."</p>

  <p>"Bu gerekli olmayacak!" diye itiraz etti yanında diz çökmüşolan bir kadın.</p>

  <p>Alfred bakışlarını ona dikti. Lya'nın mezarı olduğunu düşündüğü bölmenin içindeki kadın olduğunu gördü.</p>

  <p>Kadın Alfred'in elini tuttu ve yatıştırmak istercesine okşamaya başladı. Eli, her zamanki gibi kendi iradesi ile karşılık verdi. Parmaklarına kadının eli üzerinde kapanma emri verenin kendisi olmadığı kesindi. Ama kadının rahatlattığı kişi oydu. Kadın elini sıkıca ve sıcak bir şekilde kavradı.</p>

  <p>"Meydan okuma vaktinin geçtiğini sanıyordum, Orla," dedi Samah.</p>

  <p>Konsey üyesinin sesi ılımlıydı, ama sesindeki sert hava Alfred'in solmasına sebep oldu. Çevresindeki Sartanların, anne babalarının tekrar kavga edeceğinden korkan, mutsuz bir ailenin çocukları gibi huzursuzlukla kıpırdandığını duydu.</p>

  <p>Kadının Alfred'in elinin üzerindeki eli sıkılaştı; konuştuğu zaman sesi hüzünlüydü.</p>

  <p>"Evet, Samah. Sanırım geçti."</p>

  <p>"Konsey kararını verdi. Sen de Konsey'in bir parçasısın. Sen de diğerleri gibi oyunu verdin."</p>

  <p>Kadın sesini kullanarak bir şey söylemedi. Ama ellerinin dokunuşu ile şu sözcükler aniden Alfred'in zihnine doldu.</p>

  <p>"Senin de bildiğin, senin lehine bir oy. Ben Konsey'in bir parçası mıyım Yoksa yalnızca Samah'ın karısı mıyım"</p>

  <p>Alfred aniden, bu sözcükleri duymamış olmaması gerektiğini fark etti. Sartanlar zaman zaman birbirleri ile sessizce konuşurlar, ama bu genellikle, karı koca gibi çok yakın olanlar arasında gerçekleşir.</p>

  <p>Samah duymamıştı. Düşüncelerinin, yerde yatan zayıf kardeşlerinden daha önemli konularda olduğu açıktı. Sırtını döndü.</p>

  <p>Kadın Alfred'e baktı, ama onu görmüyordu. Onun içinden, uzun zaman önce olmuş bir şeye bakıyordu. Alfred böyle kişisel, mutsuz düşünceleri rahatsız etmek istemezdi, ama zemin gittikçe daha da sert gelmeye başlamıştı. Sağ bacağındaki kasılmayı geçirmek için azıcık hareket etti. Kadın kendine geldi ve Alfred'i hatırladı.</p>

  <p>"Kendini nasıl hissediyorsun"</p>

  <p>"Pek... pek iyi değil," diye kekeledi Alfred.</p>

  <p>Sesinin olabildiğince hasta çıkması için çabaladı. Samah'ın, tüm bu Sartanların gitınesini ve onu yalnız bırakmasını umuyordu.</p>

  <p>Eh, belki de hepsinin değil. Elinin hala sıkıca kadının elini tutmakta olduğunu fark etti. Adı Orla'ydı demek. Orla, güzel bir isim, ama ona getirdiği imgeler hüzün doluydu.</p>

  <p>"Senin için yapabileceğim bir şey var mı" Orla çaresiz görünüyordu.</p>

  <p>Alfred anladı. Hasta olmadığını biliyordu. Numara yaptığını biliyordu ve bu onu şaşırtmış, kafasını karıştırmıştı. Sartanlar birbirini kandırmazdı. Birbirine yalan söylemezdi. Birbirinden korkmazdı. Belki de Orla Samah'ın görüşünü paylaşmaya başlamıştı -önlerindeki kardeşleri deliydi.</p>

  <p>Alfred içini çekerek gözlerini kapattı. "Bana tahammül et," dedi yumuşak bir sesle. "Tuhaf davrandığımı biliyorum. Anlamadığını biliyorum. Anlamanı bekleyemem. Ama hikayemi dinlediğin zaman anlayacaksın."</p>

  <p>Bitkin bir halde, Orla'nın yardımıyla doğrulup oturdu. Ama ayağa kalkmayı, Samah ile yüzleşmeyi kendi kendine başardı.</p>

  <p>"Sen Yediler Konseyi'nin başısın. Diğer Konsey üyeleri de burada mı" diye sordu Alfred.</p>

  <p>"Evet." Samah'ın bakışları odanın içinde gezindi ve beş Sartan seçti. Sert gözleri gelip sonunda, kadının üzerine dikildi. "Evet, Konsey üyelerinin hepsi burada."</p>

  <p>"O zaman bana," dedi Alfred alçakgönüllülükle, "bir Konsey oturumu lütfunu bahşetmenizi rica ediyorum."</p>

  <p>"Kuşkusuz, kardeşim," dedi Samah, zarifçe eğilerek. "Bu senin hakkın, ne zaman kendini yeterince iyi hissedersen. Belki bir, iki gün içinde..."</p>

  <p>"Hayır, hayır," dedi Alfred telaşla. "Bekleyecek zaman yok. Sanırım anlatacaklarımı hemen dinleseniz iyi olur. Şeyden önce... şeyden..." Sesi zayıfça solup gitti.</p>

  <p>Orla'nın nefesinin kesildiği işitildi. Bakışları Samah'a gitti ve aralarında var olan nasıl bir gerginlikse, hemen azaldı.</p>

  <p>Sartan büyüsü içerdiğindan Sartan dili, konuşanın sözcüklerini güçlendirecek imgeler ve hayaller yaratma gücüne sahiptir. Samah gibi güçlü bir Sartan, bu imgeleri kontrol etme ve dinleyenlerin o ne isterse onu işitmelerini sağlama yeteneğine sahiptir.</p>

  <p>Ne yazık ki, Alfred'in zihinsel becerileri üzerindeki kontrol yeteneği, bedensel becerileri üzerinde olan kontrol yeteneğinden daha büyük değildi. Orla, Samah ve anıtmezarda bulunan her Sartan hayret verici, korkutucu, kafa karıştırıcı görüntülere tanık olmuşlardı. Doğrudan Alfred'den kaynaklanan görüntülere.</p>

  <p>"Konsey hemen toplanacak," dedi Samah. "Kalanınız..." Durdu ve endişeli gözlerle, anıtmezarda durmuş, emirlerini bekleyen diğer Sartanlara baktı. "Sanırım biz olayların ne durumda olduğunu öğrenene kadar burada kalmanız daha iyi olacak. Kardeşlerimizin bazılarının uyanmamış olduğunu görüyorum. Yolunda olmayan bir şey var mı, kontrol edin."</p>

  <p>Sartanlar sessiz, sorgusuz itaatle başlarını eğdiler ve görevlerini yerine getirmek üzere uzaklaştılar.</p>

  <p>Samah topuklarının üzerinde döndü ve anıtmezardan çıkarak, odadan dar ve karanlık bir koridorla ayrılan bir kapıya yöneldi.</p>

  <p>Konseyin diğer beş üyesi onun arkasından gitti. Orla Alfred'in yanında yürüyordu. Ona hiçbir şey söylemedi ve nazikçe gözlerini kaçırarak, sakinleşmesi için zaman verdi.</p>

  <p>Alfred ona minnettardı, ama bunun yardımı olacağını sanmıyordu.</p>

  <p>Samah hızlı, güven dolu adımlarla, sanki buradan daha dün geçmiş gibi koridorda yürüdü. Aklı meşgul olduğundan, uzun cüppesinin eteklerinin kalın bir toz tabakası üzerinde iz bırakmakta olduğunu fark etmemişti.</p>

  <p>Samah yaklaşıp şarkı söylemeye başlayınca, kapının üzerindeki rünler mavi bir parlaklıkla ışıldadı. Kapı açıldı ve yerden bir toz bulutu kaldırdı.</p>

  <p>Alfred hapşırdı. Orla çevresine şaşkınlıkla baktı.</p>

  <p>Alfred'in ortada duran, desenlerle süslenmiş yuvarlak masasından tanıdığı Konsey odasına girdiler. Samah masayı tamamen kaplayan, yüzeyine oyulmuş rünleri belirsizleştiren ince, yumuşak tozu görünce kaşlarını çattı. Masanın yanına gelerek, parmağını toza sürdü ve düşünceli düşünceli parmağına baktı.</p>

  <p>Konsey üyelerinin hiçbiri masaya yaklaşmadı, kapı açıldığında solmaya başlayan rün ışığının altında, kapının yanında beklediler. Samah, kısa bir sözcükle, masanın üzerinde asılı beyaz bir kürenin parlak, beyaz bir ışıkla yanmasını sağladı. Toza kasvetle baktı.</p>

  <p>"Eğer bunu temizlemeye kalkışırsak, hiçbirimiz nefes alamayız." Bir an sessiz kaldı, sonra bakışlarını Alfred'e çevirdi. "Sözlerinin nasıl bir yol izleyeceğini görebiliyorum, kardeşim ve beni, hissedeceğimi sanmadığım bir korku ile doldurduklarını itiraf etmem gerekir. Sanırım hepimiz oturmalıyız, ama -bu seferlik-masanın çevresinde, her zaman oturduğumuz yerlerimizi almasak da olur."</p>

  <p>Bir sandalye çekerek, üzerindeki tozu sildi ve Orla'nın oturması için tuttu. Orla sandalyeye sakin, ölçülü adımlarla yürüdü. Diğer Konsey üyeleri de kendilerine birer sandalye çektiler ve bu sırada o kadar toz kaldırdılar ki, üzerlerine bir sis bulutu çökmüş gibi oldu. Herkes öksürdü ve havayı temizlemek için şarkılar söyledi. Yine de, konuştukları süre boyunca toz çevrelerinde süzüldü, derilerini ve giysilerini örttü.</p>

  <p>Alfred, Konsey'in önüne çıkan birisi için uygun olduğu üzere ayakta bekledi.</p>

  <p>"Lütfen başla, kardeşim," dedi Samah.</p>

  <p>"İlk önce, bana size sorular sorma izini bahşetmenizi ricaediyorum," dedi Alfred, ellerini sinirli bir biçimde önünde kenetleyerek. "Size anlatmak üzere olduğum şeyleri anlatmamın doğru olup olmadığını anlamak için yanıt almam gerekir."</p>

  <p>"Rican kabul edildi, kardeşim," dedi Samah ciddiyetle.</p>

  <p>"Teşekkür ederim." Alfred beceriksiz bir şekilde, eğilerek selam verdi. "İlk sorum şu: Koparılış sırasında Konsey Başı olan Samah'ın soyundan mısın"</p>

  <p>Orla'nın gözleri hızla Samah'a çevrildi. Kadının yüzü fena halde solgundu. Diğer Konsey üyeleri sandalyelerinden kıpırdandılar, bazıları Samah'a, diğerleri çevrelerindeki toza bakıyordu.</p>

  <p>"Hayır," dedi Samah. "Ben o adamın soyundan değilim."</p>

  <p>Belki de yanıtının sonuçlarını düşünerek bir an durdu. "Ben o kişiyim," dedi sonunda.</p>

  <p>Alfred başını salladı, hafifçe içini çekti. "Evet, ben de öyle düşürınıüştüm. Ve bu da, Dünya'yı koparıp, onun yerine dört ayrı ve farklı dünya yaratma kararını veren Yediler Konseyi. Patrynlere karşı verilen savaşı yöneten, düşmanın yenilmesini ve ele geçirilmesini sağlayan Konsey. Labirent'i yapan ve düşmanlarımızı içine kapatan Konsey. Dünyanın yıkımından bazı menschlerin kurtarılmasına, dört yeni dünyaya nakil edilmesine, orada yeni bir düzen kurmalarına ve bir arada barış ve refah içinde yaşamalarına karar veren Konsey."</p>

  <p>"Evet," dedi Samah, "bahsettiğin Konsey bu."</p>

  <p>"Evet," dedi Oda yumuşak ve hüzün dolu bir sesle, "bu o Konsey."</p>

  <p>Samah ona hoşnutsuz bir bakış fırlattı. Diğer Konsey üyelerinden -dört erkek ve bir kadın daha vardı-iki erkek ve kadın Samah'la hemfikir bir şekilde kaşlarını çattı. Kalan iki adam, görünüşe göre Orla'nın tarafını tutarak başlarını salladı.</p>

  <p>Konsey'deki ayırım Alfred'in ayaklarının dibinde bir uçurum gibi açıldı, zaten o kadar da sağlam tutmadığı düşüncelerinin ucunu yitirmesine sebep oldu. Ağzı bir karış açık, kardeşlerine bakmaktan başka bir şey yapamıyordu.</p>

  <p>"Biz senin sonılarını yanıtladık," dedi Samah, gıcırtılı bir sesle. "Başka sorun var mı"</p>

  <p>Alfred’in başka sorusu vardı, ama sorularını, Yediler Konseyi'nin başına soralabilecek şekilde sözcüklere dökmekte güçlük çekiyordu. Sonunda zayıf bir havayla konuşmayı başardı, "Neden uyudunuz"</p>

  <p>Soru basitti. Ama Alfred dehşet içinde, yüreğinde kapalı kalmış olması gereken diğer soruların heryerde yankılanmaya başladığını işitti. Odada telaffuz edilmemiş, keder dolu çığlıklar ile haykırdılar.</p>

  <p>Neden bizi bıraktınız, neden size ihtiyaç duyanları terk ettiniz? Neden kaosa, yıkıma, acılara gözlerinizi kapattınız?</p>

  <p>Samah sert ve tedirgin görünüyordu. Alfred yapmış olduğu şeyden dolayı hayret içindeydi, kekeleyip, kendi varlığının sessiz sorularını susturmak için ellerini belirsizce sallamaktan başka bir şey yapamıyordu.</p>

  <p>"Sorular soruları doğuruyor, anlaşılan," dedi Samah sonunda. "Görüyorum ki sen benim sorularımın bir kısmını yanıtlamazsan, ben senin sorularını kolaylıkla yanıtlayamayacağım. Sen Chelestra'dan değilsin, değil mi"</p>

  <p>"Hayır, Samah,<a href="../Text/dipnotlar.xhtml#a19" id="k19"><sup>[19]</sup></a>&nbsp;değilim. Ben Arianus'tan, gök dünyasından geliyorum. "</p>

  <p>"Ve bu dünyaya Ölüm Kapısı'ndan geldiğini tahmin ediyorum, öyle mi"</p>

  <p>Alfred tereddüt etti. "Kaza sonucu geldiğim söylenebilir... ya da köpek sonucu," diye ekledi hafif bir gülümsemeyle.</p>

  <p>Sözleri, hitap ettiği kişilerin aklında imgeler yarattı, yüzlerindeki şaşkınlığa bakılırsa, anlamakta güçlük çektikleri imgelerdi bunlar.</p>

  <p>Alfred kafalarının ne kadar karıştığını tahmin edebiliyordu. Kendi zihninde Arianus'u, savaş halindeki mensch ırklarını, kesinlikle hiçbir şey yapmayan o harika, olağanüstü makineyi, Sartanların yok olduğunu, unutulduğunu görebiliyordu. Zihninde Ölüm Kapısı'na yaptığı yolculuğu, Haplo'nun gemisini, Haplo'yu görebiliyordu.</p>

  <p>Alfred kendisini, Samah'ın bir sonraki sorusu olacağını tahmin ettiği soru için hazırladı, ama anlaşılan imgeler o kadar hızla ve şiddetle geliyordu ki, Sartan kendi sorusu üzerinde yoğunlaşmak için zihnini onlara tamamen kapatmıştı.</p>

  <p>"Kazayla geldiğini söylüyorsun. Bizi uyandırmak için gönderilmedin mi"</p>

  <p>"Hayır," dedi Alfred içini çekerek. "Dürüst olmak gerekirse, beni gönderecek hiç kimse yoktu."</p>

  <p>"Arianus'taki halkımız mesajımızı almadı mı Yardım çağrımızı"</p>

  <p>"Bilmiyorum." Alfred başını salladı, bakışlarını ayakkabılarına indirdi. "Almışlarsa bile, bu çok uzun zaman önceydi. Çok, çok uzun zaman önce."</p>

  <p>Samah sessizdi. Alfred onun ne düşündüğünü biliyordu. Konsey üyesi, sormaya son derece gönülsüz olduğu soruyu en iyi şekilde nasıl sorabileceğini merak ediyordu.</p>

  <p>Sonunda, Konsey üyesi Orla'ya baktı.</p>

  <p>"Bir oğlumuz var. Diğer odada. Koparılış zamanında yirmi beş yaşındaydı. Eğer yaşamına devam etseydi ve uykuyu seçmemiş olsaydı, şimdi kaç yaşında olacaktı"</p>

  <p>"Hayatta olmayacaktı," dedi Alfred.</p>

  <p>Samah'ın dudakları titredi. Çaba göstererek kendine hakim oldu. "Biz Sartanlar uzun yaşarız. Emin misin Yaşlı bir adam olana kadar yaşasaydı"</p>

  <p>"Hayatta olmayacaktı, ne çocukları hayatta olacaktı, ne de çocuklarının çocukları."</p>

  <p>Alfred en kötüsünü eklemedi, genç adamın muhtemelen çocuğu olmayacağını söylemedi. Alfred bu gerçeği saklamaya çalıştı, ama Konsey üyesinin anlamaya başladığını gördü. Alfred'in zihninde Arianus'taki mezar dizilerini, Abarrach'taki lav akıntılarında yürüyen ölü Sartanları gördü.</p>

  <p>"Ne kadardır uyuyoruz" diye sordu Samah.</p>

  <p>Alfred elini kelleşen kafasında gezdirdi. "Kesin olarak bilmiyorum, sana rakam veremem. Zaman, tarih, dünyadan dünyaya değişiyor."</p>

  <p>"Yüzyıllar mı"</p>

  <p>"Evet, sanırım öyle."</p>

  <p>Orla'nın ağzı, sanki konuşacakmış gibi kıpırdandı, ama hiçbir şey söylemedi. Sartanlar sersemlemiş, şaşkına dönmüş görünüyorlardı. Korkunç bir şey olmalı, diye düşündü Alfred, uyanmak ve sen uyurken yüzyıllar geçmiş olduğunu öğrenmek. Uyurken rüyasını gördüğün, dikkatle işlenmiş evrenin yıkıldığı, kaos içinde olduğu bilgisine uyanmak.</p>

  <p>"Çok... karışık. Kesin olarak biliyor olabilecek tek halk, neler olduğunu gerçekten hatırlayan tek halk..." Alfred, korkunç sözcük dilinin ucunda, durdu. Bu konuyu açmayı düşünmemişti, en azından şimdilik.</p>

  <p>"Patrynler." Samah cümleyi bitirdi. "Evet, adamı, eski düşmanımızı zihninde gördüm, kardeşim. Labirent'ten kurtulmuştu. Onunla yolculuk yaptın."</p>

  <p>Orla'nın üzgün ifadesi canlandı: Hevesle öne eğildi. "Bunda teselli bulabilir miyiz Bu planı onaylamamıştım" -kocasına bir bakış fırlattı- "ama hata yaptığımı anlamak beni çok mutlu eder. Islah umutlarımız doğru çıktı mı? Zindandan çıktıkları zaman, ne kadar zor olsa da, derslerini aldılar mı Fetih ve despotça hükümdarlık hayallerinden vazgeçtiler mi"</p>

  <p>Alfred hemen yanıt vermedi.</p>

  <p>"Hayır, Orla, hiçbir yerde teselli bulamazsın," dedi Samah soğuk bir sesle. "Elbette, aklımıza gelmeliydi. Kardeşimizin zihnindeki Patryn imgesine bir bak! Dünyaya bu korkunç yıkımı getiren Patrynlerdi!" Elini sandalyesinin koluna indirerek, bir toz bulutu kaldırdı.</p>

  <p>"Hayır, Samah, yanılıyorsun!" diye itiraz etti Alfred, Konsey üyesine meydan okuyup, gösterdiği cesaret üzerine irkilerek. "Patrynlerin çoğu hala sizin zindanınızda kapalı. Korkunç acılar çektiler. Sayısız kişi yalnızca çarpık, kötü dil kafaların yaratabileceği iğrenç canavarlara kurban düştü!</p>

  <p>"Kaçmayı başaranlar bize karşı nefretle dolular, sayısız nesil boyunca beslenen bir nefretle. Beni ilgilendirdiği kadarıyla, her açıdan haklı bir nefretle. Ben... oradaydım, anlıyor musunuz, kısa bir süre için... bir başka bedenin içinde."</p>

  <p>Yeni bulduğu cesareti, Samah'ın kavurucu bakışlarının altında hızla buharlaşıyordu. Alfred büzüldü, kendine döndü. Elleri yıpranmış, kadife ceketinin altından çıkan gömleğinin lime lime olmuş dantellerini çekiştirdi.</p>

  <p>"Sen neden bahsediyorsun, kardeşim" diye sordu Samah. "Bu mümkün değil! Labirent öğretme, bilgi verme amaçlıydı. Bir oyundu -zor bir oyun, ama o kadar."</p>

  <p>"Korkarım ölümcül bir oyuna dönüşmüş," dedi Alfred, ama bunu yalnızca ayakkabılarına söylemişti. "Yine de, bir umut olabilir. Görüyorsunuz, tanıdığım bu Patryn karmaşık bir adam. Bir köpeği var...”</p>

  <p>Samah'ın gözleri kısıldı. "Düşmana karşı çok sevecen görünüyorsun, kardeşim."</p>

  <p>"Hayır, hayır!" diye mırıldandı Alfred. "Ben düşmanı tanımıyorum aslında. Yalnızca Haplo'yu biliyorum. Ve o..."</p>

  <p>Ama Samah ilgilenmiyordu. Alfred'in sözlerini tozmuş gibi bir kenara ittirdi. "Zihninde gördüğüm Patryn özgürdü, Ölüm Kapısı'nı kullanarak yolculuk yapıyordu. Amacı nedir"</p>

  <p>"İ -inceleme..." diye kekeledi Alfred.</p>

  <p>"Hayır, inceleme değil!" Samah ayağa kalkıp Alfred'e dik dik baktı. Alfred delici bakışlarının altında geriledi. "İnceleme değil. Keşif!"</p>

  <p>Samah kaşlarını çattı, zaferle diğer Konsey üyelerine baktı. "Öyle görünüyor ki, kardeşlerim, doğru zamanda uyanmışız. Eski düşmanımız bir kez daha savaşa hazırlanıyor."</p>

  <p class="whitespace">&nbsp;</p>
</body>
</html>
