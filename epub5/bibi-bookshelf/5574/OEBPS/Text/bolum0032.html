<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>OTUZ BİRİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">DRAKNOR&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Ejder-yılanlar menschlerin mağarayı güven içinde terk etmesine izin vermişler, tüm bu süre boyunca onları gözlerinin önünden ayırmamışlardı. Üçü kıyıya ulaştı. Haplo'yu ve gemisini görebiliyorlardı. Korkuları dağıldı. Umut geri döndü. Üçü Haplo'ya doğru koşmaya başladılar.</p>

  <p>Ejder-yılanlar mağaradan dışarı boşandı. Yüz kıvrak beden sümük kaplı bir yığın halinde yerde kabardı. Üç mensch yılanların tıslamasını duydu ve dehşet içinde arkalarına döndü.</p>

  <p>Yılanların kızıl-yeşil bakışları üçünü yakaladı, büyülenmiş gibi yerlerinde kalmalarına sebep oldu. Diller ağızlarından fırladı, havayı tattı, kokladı, korkunun zevkini çıkardı. Ejder-yılanlar avlarına yaklaştılar. Ama hemen öldürmeyi planlamıyorlardı.</p>

  <p>Korku onları güçlendiriyor, dehşet onlara güç veriyordu. Kurbanlarının öldüğünü görmek onları hep hayal kırıklığına uğratırdı.</p>

  <p>Yılanlar alev dolu bakışlarını indirdiler, ilerlemelerini yavaşlattılar ve tembel tembel 'sürünmeye başladılar.</p>

  <p>Onları yerlerinde donduran büyülenmeden kurtulan menschler çığlık attılar ve kumsalda koşmaya başladılar.</p>

  <p>Ejder-yılanlar keyif içinde tısladılar ve hızla arkalarından süründüler.</p>

  <p>Gençleri yakından takip ediyorlardı. Onların, yılanların o pis, çürük ölüm kokusunu duymasına izin verecek, yılanların seslerini, duyacakları son ses olacak sesleri duymasına izin verecek kadar yakından -kendi ölüm çığlıkları dışında. Kumların üzerinde kayan dev bedenler arkalarından sürtündüler. Menschlerin tepesinde süzülen yassı kafalar önlerine korkunç gölgeler düşürdüler.</p>

  <p>Ve ejder-yılanlar neşe içinde, Patryn ile Sartan arasındaki savaşı izlediler, nefret ile beslendiler, daha da güçlendiler.</p>

  <p>Menschler zayıflıyordu ve bedenleri zayıflarken, büyük korkulan da zayıflıyordu. Ejder-yılanların avlarını biraz dürtüklemeleri, eyleme zorlamaları gerekiyordu.</p>

  <p>"Birini öldürün," diye emretti kral ejder-yılan, sürünün başındaki yerinden. "İnsan. Öldürün onu."</p>

  <p>Gün ağarıyordu. Gece soluyor, karanlık kalkıyordu. Karanlığın hüküm sürdüğü bu yerde karanlık ne kadar kalkabilirse. Güneş ışığı çamurlu sulardan pırıldıyordu. Koşarken Haplo'nun gölgesi yere düşüyordu.</p>

  <p>"Ona yardım etmeliyiz!" dedi Alfred Samah'a. "Ona yardım edebilirsin, Konsey üyesi. Büyünü kullan. Birlikte davranırsak, belki ejder-yılanları yenebiliriz..."</p>

  <p>"Ve ben edjerlerle savaşırken, senin Patryn dostun da kaçabilir. Planın bu mu"</p>

  <p>"Kaçmak mı" Alfred sulu, mavi gözlerini kırpıştırdı. "Bunun asıl söylersin Bak! Ona bak! Yaşamını tehlikeye atarak..."</p>

  <p>"Bah! Tehlikede değil! Pis yaratıkları onun emri altında!</p>

  <p>Onun halkı yarattı onları."</p>

  <p>"Orla'nın bana anlattığı bu değildi," diye tersledi onu Alfred öfkeyle. "Kumsalda ejder-yılanların size söylediği bu değildi, değil mi Konsey üyesi? 'Sizi kim yarattı' diye sordunuz onlara. 'Siz yarattınız, Sartan.' Yanıtları buydu, değil mi"</p>

  <p>Samah'ın yüzü soldu. Sağ elini kaldırdı, havada bir rün çizdi.</p>

  <p>Alfred sol elini kaldırdı, aynı rünü, tersten çizdi ve büyüyü etkisiz hale getirdi.</p>

  <p>Samah yana kayarak bir adım attı, alçak sesle sözcükler mırıldandı.</p>

  <p>Alfred zerafetle aksi yöne kaydı, aynı sözcükleri, tersten tekrarladı.</p>

  <p>Samah'ın büyüsü yine etkisizleşti.</p>

  <p>Ama Alfred arkasında öfkeli tıslamalar, kertenkele bedenlerinin dövünmesini, Haplo'nun köpeğine boğuk talimatlar yağdıran bağırışlarını duyabiliyordu. Alfred neler olduğunu görmek için arkasına bakmaya can atıyordu, ama dikkatini Samah'dan uzaklaştırmaya cesaret edemiyordu.</p>

  <p>Tüm gücünü toplayan Konsey üyesi, bir başka büyü örmeye başladı. Büyü uzakta gümbürdedi, rünler çatırdadı. Muazzam, kafa karıştıcı bir olasılıklar fırtınası, tüm gücüyle Alfred'in üzerine geliyordu.</p>

  <p>Alfred bayılacakmış gibi hissediyordu. Tehdit eden korkudan kurtulmak için tüm enerjisini harcıyordu.</p>

  <p>Köpek onu arkada bırakmış, çoktan menschlere ulaşmıştı. Üçlü, neredeyse bitmişti, bitkinlik ve dehşet tüm güçlerini yok etmişti. Yılanları görmezden gelen köpek, 'menschlerin çevresinde koşturdu, onları bir araya topladı, duraksayacak gibi olduklarında ilerlemeleri için zorladı.</p>

  <p>Yılanlardan biri çok yaklaşmıştı. Köpek ona doğru fırladı, uyararak hırladı.</p>

  <p>Ejder-yılan geri süründü.</p>

  <p>Devon yere yığıldı. Grundle onu omzundan yakalayıp sarstı.</p>

  <p>"Ayağa kalk, Devon!" diye yalvardı. "Ayağa kalk!"</p>

  <p>Alake, ümitsizlikten doğan bir cesaretle yere düşen arkadaşının tepesinde durdu ve ejder-yılanlarla yüzleşmek üzere döndü. Titreyen elini kaldırdı, ama elinde tuttuğu nesneyi düşürmedi -tahta bir sopaydı bu. Sopayı cesaretle uzattı ve annesinin ona öğrettiği gibi, sözcükleri açıkça, anlaşılır bir şekilde telaffuz etmek için ağır ağır konuşarak büyüsünü yaptı.</p>

  <p>Sopa büyülü bir alevle patladı. Alake sopasını, civcivlerine saldırmaya hazırlanan vahşi bir kediye sallar gibi, ejder-yılanların gözlerine doğru salladı.</p>

  <p>Ejder-yılanlar tereddüt etti, geri çekildi. Haplo oynadıkları oyunu gördü, öfkesi içinde korkusunu unuttu. Grundle'ın yardımı ile Devon ayağa kalkıyordu. Köpek havladı, zıpladı, yılanların dikkatini menschlerden, kendi üzerine çekmeye çalıştı.</p>

  <p>Alake, tüm gururu, güzelliği, sevinciyle, sopayı yılanlara doğru uzattı. "Buradan gidin! Bizi rahat bırakın!" diye haykırdı.</p>

  <p>Haplo'nun tek amacı menschleri kurtarmaktı. Ama bunu başarınca ne yapacağı hakkında tek bir fikri yoktu, saldırı planı yoktu. Neden uğraşayım ki, diye sordu kendi kendine acı acı. Savaş baştan umutsuzdu. Onu ele geçirmekle, içini dışına çıkarmakla, onu yere düşürüp, bağırsaklarını kuma dökmekle</p>

  <p class="whitespace">&nbsp;</p>

  <p>"Alake, yere çök!" diye bağırdı Haplo.</p>

  <p>Yılan inanılmaz bir hızla vurdu darbesini, başı gözle görülemeyecek, beynin algılayamayacağı kadar hızlı hareket etti.</p>

  <p>Bir bulanıklıktı, o kadar. Bir bulanıklık Alake'e doğru fırladı ve geri çekildi. Alake çığlık attı, acı içinde kıvranarak yere düştü. Grundle ile Devon yanında diz çöktüler. Haplo neredeyse onlara takılıp düşecekti. Cüce'nin omzunu yakaladı, onu ayağa kaldırdı.</p>

  <p>"Koş!" diye bağırdı. "Yardım getir!"</p>

  <p>Yardım. Ne yardımı? Alfred mi? Ne düşünüyorum ben? diye sordu Haplo kendi kendine öfkeyle. Düşünmediği bir tepkiydi. Ama, en azından Cüce yoldan çekilecekti.</p>

  <p>Grundle gözlerini kırptı, anladı Ve Alake'e vahşi, ümitsiz bir bakış fırlattıktan sonra dönerek, suyun kıyısına doğru fırladı.</p>

  <p>Ejder-yılanın başı havada süzüldü, avının, Haplo'nun üzerinde dikildi. Gözleri Patryn'in, onun elindeki mavi ışıltılı, rün bezeli hançerlerin üzerindeydi. Yılan kendine güveniyordu, ama ihtiyatlıydı. Patryn'e pek az saygısı vardı, ama düşmanını küçümsemeyecek kadar akıllıydı.</p>

  <p>"Devon," dedi Haplo, sesini bilinçli olarak sakin tutarak,</p>

  <p>"Alake nasıl?"</p>

  <p>Elfin boğuk hıçkırığı onu yanıtladı. Kızın haykırışlarını duyabiliyordu. Henüz ölmemişti ve bu daha da fenaydı. Zehir, diye tahmin etti, eti ejderin kemik sertliğindeki ağzı tarafından parçalanmıştı. Hızla arkasına baktı. Devon, Alake'i kollarına almış, sıkı sıkı sarılarak, teselli etmeye çalışıyordu. Köpek yanında, durmuş, o yöne bakan her yılana kötü kötü hırlıyordu.</p>

  <p>Haplo yılan ile menschler arasına girdi. "Köpek, onlarla kal."</p>

  <p>Hançerlerini kaldırarak ejder-yılanla yüzleşti.</p>

  <p>"Öldür onu," diye emretti kral.</p>

  <p>Ejder-yılanın başı daldı. Çeneler sonuna kadar açılmış, zehir damlatıyordu. Haplo becerebildiğince savuşturdu damlaları, ama çoğu üzerine düştü, ıslak gömleğini yakıp geçti, derisine ulaştı.</p>

  <p>Yırtıcı bir acının farkındaydı, ama artık önemli değildi. Bakışlarını ve dikkatini hedefinden ayırmadı.</p>

  <p>Yılan ona doğru atıldı.</p>

  <p>Haplo geriye sıçradı, ellerini bir araya getirdi, her iki hançeri ejderin kafatasına, yarık gözlerin arasına sapladı.</p>

  <p>Rün bezeli hançerler derinlere saplandı. Kan fışkırmaya başladı. Ejder-yılan acı ile kükredi, başını kaldırdı ve hançerlere tutunan Haplo da yılanın başıyla birlikte yükseldi.</p>

  <p>Kolları neredeyse yerlerinden çıkacaktı. Ellerini bırakmak zorunda kaldı ve yere düştü. Çömelerek bekledi.</p>

  <p>Yaralı ejder-yılan çırpındı, ölüm kıvranışları sırasında körcesine savruldu. Sonunda, son bir ürpertiyle, kıpırtısız yattı. Yarık gözler açıktı, ama içlerindeki ateş yok olmuştu. Dili dişsiz ağzından sarkıyordu. Hançerler kanlı kafaya s~ıca saplanmış, duruyordu.</p>

  <p>"Silahlarını al, Patryn," dedi ejder-yılan kralı, kızıl-yeşil gözleri keyif ile parlayacak. "Yakala onları! Savaş! İçimizden birini öldürdün. Şimdi pes etme!"</p>

  <p>Bu tek şansıydı. Haplo elini uzatarak sıçradı, çaresizce atıldı.</p>

  <p>Yılanın başı daldı. Acı kolunda patladı. Kemikleri kırıldı, kanı zehirle yanmaya başladı. Sağ eli faydasızca yana düştü.</p>

  <p>Haplo ilerlemeye devam etti, sol eli ile bir deneme daha yaptı.</p>

  <p>Yılan yine üzerine atılacak oldu. Kralından gelen bir tıslama onu durdurdu.</p>

  <p>"Hayır, hayır! Henüz işini bitirme! Patryn güçlü. Kim bilir Gemisine ulaşmayı başarabilir."</p>

  <p>Gemiye ulaşmayı bir başarabilsem...</p>

  <p>Haplo bu düşünceye güldü. "İstediğin bu, değil mi? Arkamı dönüp kaçtığımı görmek. Ve... ne kadar yaklaşmama izin vereceksin? Bir kol uzaklığa kadar mı Hatta belki ayağımı üzerine koymama bile izin verirsin. Sonra ne Beni tutup uzaklaştıracaksın. Beni o mağaraya mı götüreceksin?"</p>

  <p>“Dehşetin bizi uzun, çok uzun zaman besleyecek, Patryn," diye fısıldadı ejder-yılan.</p>

  <p>"Ben oynamıyorum. Başka yerde eğlence aramanız gerekecek"</p>

  <p>Haplo bilinçli olarak sırtını yılanlara döndü, iki gencin yanında diz çöktü. Köpek sahibinin yanında nöbet tutmaya ve fazla yaklaşan her yılana hırlamaya başladı.</p>

  <p>Alake şimdi sessizdi, artık inlemiyordu. Gözleri kapalıydı, nefesi düzensiz ve sığdı.</p>

  <p>"Ben... sanırım daha iyi," dedi Devon, yutkunarak.</p>

  <p>"Evet," dedi Haplo sessizce. "Kısa süre sonra iyi olacak" Arkasında, dev bedenlerin yakına süründüğünü duydu. Köpeğin hırlaması şiddetlendi.</p>

  <p>Alake gözlerini açtı, Haplo'ya gülümsedi.</p>

  <p>"Daha iyiyim," diye nefes verdi. "Artık.. canım acımıyor." "Haplo!" dedi Devon uyarırcasına.</p>

  <p>Haplo arkasına bir göz attı. Yılanlar çevrelerinde daireler çizmeye başlamıştı. Bazıları sağa, diğerleri sola gidiyordu. Bedenleri yerde sürünüyor, kıvranıyor, halkalanıyor, düz kafalar onlara doğru çevriliyordu. Yavaş yavaş, insafsızca, Haplo'yu sarıyorlardı. Ejder-yılanlar tıslamaya başladı -yumuşak, ıslıklı ölüm fısıltıları. Köpek hırlamayı bıraktı, sahibinin yanına geldi.</p>

  <p>"Ne oldu" diye fısıldadı Alake. "Ejder-yılanı öldürdün. Seni gördüm. Artık gittiler, değil mi"</p>

  <p>"Evet," dedi Haplo, elini tutarak. "Gittiler. Tehlike sona erdi. Artık huzur içinde dinlenebilirsin."</p>

  <p>"Huzur içinde dinleneceğim. Bana gözkulak olur musun"..."</p>

  <p>"Sana gözkulak olurum."</p>

  <p>Alake gülümsedi, gözlerini kapattı. Bedeni ürperdi, sonra kıpırtısız yattı.</p>

  <p class="softbreak">&nbsp;</p>

  <p>Samah ilk rünü söyledi, ikinciyi söylemeye başladı. Büyüsü, parlak pırıltılı bir bulut şeklinde çevresinde toplanıyordu.</p>

  <p>Ciğerlerini yırtacakmış gibi bağıran küçük bir kişi üzerine atlayıp onu yakaladı. Hızı neredeyse ikisini de devirecekti.</p>

  <p>"Kurtar... Alake yaralandı... Haplo yalnız... Ejderler... yardıma... ihtiyacı var!" Cüce nefes nefese Samah'ın cüppesini çekiştirdi. "Sen... gel!"</p>

  <p>Samah menschi bir kenara itti. "Bir başka hile."</p>

  <p>"Gel! Lütfen!" diye yalvardı Cüce ve gözyaşlarına boğuldu. "Ben yardım ederim," dedi Alfred.</p>

  <p>Cüce yutkundu, ona inanamayarak baktı. Alfred dönüp Samah ile yüzleşti.</p>

  <p>Konsey üyesi yine rünleri söylüyordu, ama bu sefer Alfred onu durdurmadı. Samah'ın bedeni pırıldadı, solmaya başladı.</p>

  <p>"Patryn dostunun yardımına koş!" diye seslendi. "Bak bakalım nasıl teşekkür ediyor!"</p>

  <p>Konsey üyesi yok oldu.</p>

  <p>Cüce kızı, irkilemeyecek kadar korkmuş, alt üst olmuştu.</p>

  <p>Alfred'in kırışık elini yakaladı. Nefesi yerine gelmiş gibiydi, "Yardım etmelisin! ejder-yılanlar onu öldürüyor!"</p>

  <p>Alfred, yapabildiğini yapmakta kararlı, yürümeye başladı.</p>

  <p>Ama bunun ne olabileceğinden emin değildi. Samah ile ilgilenirken, yaratıkların nasıl bir dehşet uyandırdıklarını unutmuştu. Şimdi, dehşet içinde donakalmış, onlara bakıyordu: uzun kertenkele bedenleri kumların üzerinde kırbaç gibi şaklıyor, kıvranıyordu, gözleri ateş gibi kırmızı, çirkin deniz gibi yeşildi, dişsiz çeneler salyalıydı, dilleri zehir damlatıyordu.</p>

  <p>Alfred'in üzerine yine bir zayıflık çöktü. Onu tanıdı, mücadele etti, ama o kadar da fazla mücadele etmemişti. Sallanarak, bırakıverdi, onun korkusunu yok etmesine izin verdi.</p>

  <p>Küçük yumruklar Alfred'i dövüyordu.</p>

  <p>Sersemleyen Alfred gözlerini açtı. Kumların üzerinde yatıyordu.</p>

  <p>Cüce tepesine dikilmiş, göğsünü yumruklarıyla dövüyor, ona bağırıyordu. "Büyü yapabiliyorsun! Gördüm! Ona köpeğini getirdin! Yardım et ona, seni lanet olası! Alake ile Devon'a yardım et! Lanet olsun sana! Lanet olsun sana!"</p>

  <p>Cüce yere yığıldı, yüzünü elleriyle gizledi.</p>

  <p>"Hadi... ağlama," dedi Alfred, çekingenlikle elini uzatıp, küçük, hıçkırıklarla sarsılan omuzları beceriksizce okşayarak. Ejder-yılanlara baktığında neredeyse yüreği duracaktı. "Yardım etmek istiyorum," dedi dokunaklı bir şekilde, "ama nasıl yapacağımı bilmiyorum."</p>

  <p>"Benzersiz'e dua et," dedi Cüce sertçe, başını kaldırarak. "Benzersiz sana güç verecektir."</p>

  <p>"Belki de haklısın," dedi Alfred.</p>

  <p>"Alake!" diye haykırdı Devon, cansız bedeni sarsarak.</p>

  <p>"Alake!"</p>

  <p>"Geri dönmesini dileme," dedi Haplo. "Acısı sona erdi." Devon gözyaşları içindeki yüzünü kaldırdı. "Ne demek istiyorsun, o... Ama onu kurtarabilirsin! Onu hayata döndürebilirsin! Yap, Haplo! Benim için yaptığın gibi!"</p>

  <p>"Büyüm yok!" diye bağırdı Haplo sertçe. "Onu kurtaramam. Seni kurtaramam. Kendimi bile kurtaramıyorum!"</p>

  <p>Devon Alake'in bedenini dikkatle yere uzattı. "Yaşamaya korkuyordum. Şimdi ölmeye korkuyorum. Hayır, bunu kastetmedim. Konu ölmek değil. O kolay." Elini uzattı, Alake'in soğuk elini tuttu. "Acı, korku..." .</p>

  <p>Haplo hiçbir şey söylemedi. Söylenecek hiçbir şey yoktu, rahatlatıcı sözler yoktu. Sonları korkunç' olacaktı. Biliyordu, Devon da biliyordu, Grundle da.</p>

  <p>Grundle o neredeydi</p>

  <p>Haplo hatırladı. Onu yardım bulması için yollamıştı. Alfred'e. Sartan umutsuzca beceriksizdi, ama Haplo Alfred'i olağanüstü şeyler yaparken gördüğünü itiraf etmek zorundaydı... eğer ilk iş bayılmadıysa...</p>

  <p>Haplo ayağa fırladı. Ani hareketi köpeği ürküttü, ejder-yılanları irkiltti. İçlerinden biri arkasından fırladı, çatal dili sırtı boyunca, alevden bir kırbaç gibi şakladı, etini kemiklerinden ayırdı. Acı korkunçtu, felç ediciydi; bedenindeki her sinir ucu ızdırapla cızırdıyordu. Dizlerinin üzerine çöktü. Yenilmişti.</p>

  <p>Grundle kıyıda duruyordu, yalnızdı -küçük, acınası bir şekil. Alfred'den işaret yoktu.</p>

  <p>Haplo kumun üzerine düştü. Devon'ın yanına diz çöktüğünün, köpeğin ona saldıran yılana doğru kahramanca, ama boşuna bir saldırıda bulunduğunun belli belirsiz farkındaydı. Acı dışında hiçbir şeyin gerçekliği yoktu artık. Görüntüsünü yakıp yok ediyor, zihnini ateşle dolduruyordu.</p>

  <p>Yılan ona tekrar saldırmış olmalıydı, çünkü acı aniden fazlalaştı. Ve sonra köpek yüzünü yalıyor, burnunu boynuna dayıyor, havlıyor, hevesle sızlanıyordu. Sesi artık korku dolu değildi.</p>

  <p>"Haplo!" diye bağırdı Devon. "Haplo, gitme! Geri gel! Bak, izle! "</p>

  <p>Haplo gözlerini açtı. üzerine çökmekte olan siyah sis çekildi. Çevresine bakındı, Elfin solgun yüzünün gökyüzüne çevrili olduğunu gördü.</p>

  <p>Haplo'nun üzerinden bir gölge geçti. Yılanın zehrinin yarattığı alevleri serinleten bir gölge. Gözlerini kırpıştırıp açıkça görmeye çalışan Haplo, yukarıya doğru baktı. Üstlerinden bir ejder geçiyordu, Haplo'nun hayatı boyunca benzerini hiç görmediği bir ejder. Güzelliği, ruhunun hayranlık içinde büzülmesine sebep oldu. Yeşil, parlak pulları zümrüt gibi parlıyordu. Kanatları altın rengi deridendi, altından yelesi Chelestra'nın su çevrili güneşinden daha parlaktı. Bedeni çok büyüktü, kanatları, Haplo'nun sersemlemiş zihnine, bir ufuktan diğerine uzanıyormuş gibi geldi.</p>

  <p>Ejder haykırarak alçaldı, yılanların üzerine daldı. Devon eğildi, kolunu istemsizce başının üzerine kaldırdı. Haplo kıpırdamadı. Kıpırdamadan durdu ve izledi. Köpek nöbet geçiriyor gibi havlıyordu. Havaya sıçrıyor, tepelerinden gürleyerek geçen yaratığı ısıracakmış gibi yaparak oynuyordu.</p>

  <p>Ejderin kanatları kum bulutları kaldırdı. Haplo öksürdü, görmeye çalışarak doğrulup oturdu.</p>

  <p>Ejder-yılanlar geri çekildi. Bedenlerini yassılttılar, gönülsüzce kurbanlarından uzağa süründüler. Yarık gözler kötü kötü parlayarak bu, yeni tehdide dikildiler.</p>

  <p>Ejder, yılanların üzerinde süzüldü, döndü ve pençelerini uzatarak yine daldı.</p>

  <p>Kral yılan bu meydan okumaya karşılık vermek için başını kaldırdı. Ejderin gözlerini hedef alarak zehir tükürdü.</p>

  <p>Ejder saldırdı, yılanın bedenini yakaladı. Pençeleri pullu derinin derinliklerine gömüldü.</p>

  <p>Yılan öfkeyle kıvrandı, büküldü. Başını arkaya çevirerek ejderi ısırmaya çalıştı, ama ejder zehirli çenelerden uzak durmaya dikkat ediyordu. Diğer yılanlar önderlerinin yardımına koşuyordu. Büyük kanatlarını açan ejder, kral yılanı yerden kaldırdı ve yükselmeye başladı. Yılan, pençelerinden sarkıyordu.</p>

  <p>Kral yılan mücadele etti, kuyruğunu ve başını tekrar tekrar kırbaç gibi savurdu.</p>

  <p>Ejder daha da yükseldi, ta ki Haplo onu göremez olana kadar. Draknor'un çentikli dağlarının çok yükseklerinde, yılanı bıraktı, düşmesine izin verdi.</p>

  <p>Ejder yılan kıvranarak, çığlık atarak dağın üzerine, yuvası olarak kullandığı işkence görmüş yaratığın keskin kemiklerinin üzerine düştü. Denizuydusu yılanın düşüşünün şiddetiyle sarsıldı. Kayalar çatladı ve ufalandı, dağ, yılanın leşi üzerine kapandı.</p>

  <p>Ejder geri geldi, parlak gözleri yeni bir av arayarak, tepede dönmeye başladı.</p>

  <p>Yılanlar savunma pozisyonunda halka oldular, kızıl-yeşil gözler birbirine huzursuz bakışlar fırlattı.</p>

  <p>"Eğer ejderi yerde yakalayabilirsek, hep birden saldırıp yenebiliriz onu!" diye tısladı biri.</p>

  <p>"Evet," dedi bir başkası. "İyi fikir. Sen ona meydan oku, gökten aşağı inmesini sağla. Sonra ben saldırırım."</p>

  <p>"Neden ben? Sen meydan oku!"</p>

  <p>Aralarında tartışmaya başladılar. Hiçbiri ejderi gökteki güvenli yerinden aşağı çekecek bir kavgayı başlatmak istemiyordu. Hiçbiri arkadaşları için kendi sümüklü bedenini tehlikeye atmak istemiyordu ve artık onlara komuta edecek bir kralları yoktu. Öndersiz, benzeriyle hiç karşılaşmadıkları güçlü bir düşmanla yüz yüze, stratejik bir çekilme yapmanın en iyisi olduğuna karar verdiler. Yılanlar kumların üzerinde hızla kayarak, parçalanmış dağlarından kalanların içindeki karanlık güvenliğe doğru ilerlediler.</p>

  <p>Ejder arkalarından kovaladı, her biri mağaraya girene kadar onları, taciz etti. Sonra döndü, geri uçtu, Haplo'nun üzerinde süzülmeye başladı. Haplo ejdere doğrudan bakmaya çalıştı, ama varlığının parlak ışığı gözlerini sulandırıyordu.</p>

  <p>Yaralısın. Ama gemine dönecek gücü bulmalısın. Ejder-yılanlar şimdilik kargaşa içinde, ama kısa süre sonra tekrar toplanırlar ve hepsiyle birden savaşmaya gücüm yok.</p>

  <p>Ejder yüksek sesle konuşmamıştı. Haplo sesi zihninde duydu. Tanıdık geliyordu, ama tam olarak çıkaramıyordu.</p>

  <p>Acıyla harap olmuş bedenini ayağa kalkmaya zorladı. Gözlerinde sarı alevler patladı; sendeledi, dengesini kaybedecek gibi oldu.</p>

  <p>Devon yanındaydı, Elf onu tutup ayağa kaldırıyordu. Köpek endişeyle çevresinde dolanıyor, yardım etmek istiyordu. Haplo zayıflık geçene kadar sessizce durdu, sonra konuşamadan başını salladı ve zayıf bir adım attı. Aniden durdu.</p>

  <p>"Alake," dedi ve bedene baktı. Bakışları sertçe, kendisini izleyen kızıl yarıkları görebildiği mağaraya döndü.</p>

  <p>Ejder onu anladı. Ben ona gözkulak olurum. Korkma. Huzurunu bozamayacaklar.</p>

  <p>Haplo yine başını bitkince salladı ve bakışları hedefine, denizaltıya kaydı. Grundle oradaydı, durduğu yerde kök salmış gibi görünüyordu.</p>

  <p>Kumların üzerinde bata çıka ilerlediler. Sahip olduğunu asla bilmediği bir güç kaynağı bulmuş olan ince elf, yaralı Patryn'in sendeleyen adımlarına yol gösterdi, düşecek gibi olduğunda onu tuttu. Haplo ejderi göremez oldu, onu unuttu, yılanları unuttu, acı ile mücadele etmeye, uyanık kalmaya yoğunlaştı.</p>

  <p>Hiç yerinden kıpırdamamış olan Grundle'ın yanına vardılar. Onlara iri iri açılmış gözlerle bakıyordu. Konuşmadı, yalnızca boğuk bir gurultu çıkardı.</p>

  <p>"Buradan sonrasını... ben yürüyebilirim!" dedi Haplo nefes nefese.</p>

  <p>Sendeleyerek ilerledi, denizaltının ahşap pruvasını yakaladı. Kendini ayağa kalkmaya zorlayarak, kekeleyen Cüce'yi işaret etti "Git... onu getir."</p>

  <p>"Ona ne oldu sence" diye sordu Devon, endişeyle. "Onu daha önce hiç böyle görmemiştim. ':</p>

  <p>"Korkudan aptallaşmıştır belki." Haplo inledi. Çabucak gemiye tırmanması gerekiyordu. "Onu tut... ve getir."</p>

  <p>Kendini geminin üst güvertesine çekti ve kapağa yöneldi.</p>

  <p>"Ya o ne olacak" diye Grundle'ın tiz bir sesle haykırdığını duydu.</p>

  <p>Haplo arkasına baktı, kumların üzerine yığılmış bir şekil gördü.</p>

  <p>Alfred.</p>

  <p>"Anlaşılıyor," diye mırıldandı Haplo acı acı.</p>

  <p>"Onu bırak," demek üzereydi, ama elbette köpek Alfred'in yanına koştu, onu kokladı, patiledi, baygın Sartan'ı yaladı.</p>

  <p>"Eh, zaten ona borçluyum," diye hatırladı Haplo sert sert.</p>

  <p>"Mutlaka gerekliyse onu da getir."</p>

  <p>"Ejdere dönüştü," dedi Grundle, sesi hayranlık ile titreyerek.</p>

  <p>Haplo bir kahkaha attı, başını salladı.</p>

  <p>"Evet, yaptı!" diye ısrar etti Cüce ciddiyetle. "Onu gördüm. O... kendini ejdere dönüştürdü!"</p>

  <p>Patryn Cüce'den, ayılmış olan Alfred'e çevirdi bakışlarını. Eliyle zayıf, kanat çırpma hareketleri yaparak köpeğin ıslak, hevesli hoşgeldinlerini sakinleştirmeye çalışıyordu.</p>

  <p>Haplo arkasını döndü. Aldıramayacak ve tartışamayacak kadar zayıftı.</p>

  <p>Sonunda köpeği kendisini rahat bırakmaya ikna edebilen Alfred, kendini toparladı ve ayağa kalktı. Boş boş her şeye, herkese baktı. Bakışları mağaraya çevrildi ve hatırladı. ürperdi.</p>

  <p>"Gittiler mi?"</p>

  <p>"Biliyor olmalısın!" diye bağırdı Grundle. "Onları sen kovaladın!"</p>

  <p>Alfred solgun solgun, alçakgönüllülükle gülümsedi. Başını salladı, bedeninin kumların üzerinde bıraktığı izlere baktı.</p>

  <p>"Korkarım yanılıyorsun, çocuğum. Benim kimseye fazla yardımım dokunmadı, kendime bile."</p>

  <p>"Ama seni gördüm!" diye devam etti Cüce inatla.</p>

  <p>"Geliyorsan acele et, Sartan," diye seslendi Haplo. Yalnızca birkaç adım daha...</p>

  <p>"Geliyor, Patryn. Bunu temin edeceğiz. Hapiste arkadaşlık edersiniz. "</p>

  <p>Haplo durdu, küpeşteye dayandı. Başını kaldıracak kadar gücü anca kalmıştı.</p>

  <p>Önünde Samah duruyordu.</p>

  <p class="whitespace">&nbsp;</p>
</body>
</html>
