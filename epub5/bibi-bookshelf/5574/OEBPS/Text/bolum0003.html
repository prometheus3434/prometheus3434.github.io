<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>İKİNCİ BÖLÜM</h1>

  <p class="whitespace">&nbsp;</p>
  <hr class="sigil_split_marker" />

  <h3 class="sigil_not_in_toc">ÖLÜM KAPISI'NIN ÖTESİNDE BİR YERDE</h3>
  <hr class="sigil_split_marker" />

  <p class="whitespace">&nbsp;</p>

  <p>Alfred kulaklarında çınlayan korkunç bir çığlıkla uyandı. Kıpırdamadan, dehşet içinde, hızla atan bir yürek ve terleyen avuçlarla, gözlerini sıkı sıkı kapatarak haykırışın tekrarlanmasını bekledi. Derin sessizlikle geçen uzun dakikalardan sonra, Alfred sonunda haykırışın aslında kendisine ait olması gerektiği sonucuna vardı.</p>

  <p>"Ölüm Kapısı. Ölüm Kapısı'na düştüm! Ya da aslında," diye düzeltti, bu düşünceyle titreyerek, "Ölüm Kapısı'na itildim."</p>

  <p><br /></p>

  <p><i>Senin yerinde olsaydım, ben uyandığımda buralarda olmazdım</i>, diye uyarmıştı Haplo onu...</p>

  <p><br /></p>

  <p>Haplo uykuya dalmıştı, ırkı için yaşamsal öneme sahip iyileştirici uykulardan birine. Alfred sallanan gemide, köpek sayılmazsa yapayalnız oturuyordu. Köpek korumak istercesine sahibinin yanında uzanmıştı. Çevresine bakınan Alfred, ne kadar yalnız olduğunu fark etti. Korkuyordu, Haplo'nun yanına yanaşıp, kendinden geçmiş de olsa, bir arkadaş arayarak korkusu ile savaşmaya çalıştı.</p>

  <p>Alfred Haplo'nun yanına oturdu ve Patryn'in sert yüzünü inceleyerek kendini oyaladı. Uykuda bile rahatlamadığını, sert ve ürkütücü ifadesini koruduğunu gördü. Sanki hiçbir şey, uyku, hatta ölüm bile adama tam bir huzur veremezmiş gibi.</p>

  <p>Acıma ve merhamet duyguları içinde, öfkeli yüze düşmüş bir saç tutamını düzeltmek için elini uzattı Alfred.</p>

  <p>Köpek başını kaldırıp, kötü kötü hırladı.</p>

  <p>Alfred elini geri çekti. "Üzgünüm. Düşünemedim." Alfred'i tanıyan köpek, bunu geçerli bir mazeret olarak kabul etti. Tekrar uzandı.</p>

  <p>Alfred derin bir iç geçirdi ve endişeyle, sallanan gemide çevresine bakındı. Pencereden dışarıda, karmaşık bir alev ve duman sarmalı olarak uzaklaşan ateş dünyası, Abbarrach'ı gördü. İleride, Ölüm Kapısı olan siyah delik hızla yaklaşıyordu.</p>

  <p>"Eyvah," diye mırıldandı Alfred büzülerek. Gidecekse, yola çıksa iyi olurdu.</p>

  <p>Köpek de aynı fikirdeydi. Ayağa fırladı ve telaşla havlamaya başladı.</p>

  <p>"Biliyorum. Zamanı geldi," dedi Alfred. "Bana yaşamımı verdin, Haplo. Minnettarım. Ama... çok korkuyorum. Cesaretim olduğunu sanmıyorum."</p>

  <p>Kalmaya cesaretin var mı? diye sorar gibiydi köpek, çileden çıkmışçasına. Nexus Lordu ile yüzleşmeye cesaretin var mı?</p>

  <p>Haplo'nun lordu -çok güçlü bir Patryn büyücüsü. Bu korkunç adamdan Alfred'i hiçbir baygınlık kurtaramazdı. Lord, Sartan'ın varlığında taşıdığı her sırrı öğrenene kadar didikleyecek, araştıracaktı. İşkence, acı, Sartan hayatta kaldığı sürece devam edecekti... ve lord avının uzun, çok uzun bir süre yaşamasını sağlayacaktı.</p>

  <p>Karşı karşıya olduğu tehlike Alfred'i eyleme geçirmek için yeterli olmuş olmalıydı. En azından, böyle olduğunu varsayıyordu. Oraya nasıl geldiği hakkında en ufak bir fikri bile olmadan, kendini üst güvertede durur bulduğunu hatırlıyordu. Büyü ve zaman rüzgarları çevresinde ıslık çalıyor, kelleşen kafasındaki saç tutamlarını saygısızca çekiştiriyor, ceketinin eteklerini dalgalandırıyordu. Alfred iki eliyle küpeşteyi yakalayıp dehşetle büyülenmiş bir şekilde Ölüm Kapısı'na baktı.</p>

  <p>O zaman, bilinçli olarak o sefil, yalnız hayatını sona erdiremeyeceği gibi, kendini aşağı da atamayacağını anladı.</p>

  <p>"Ben bir korkağım," dedi köpeğe. Köpek sıkılarak onu güverteye kadar takip etmişti. Alfred solgun solgun gülümsedi, bembeyaz eklemlerle küpeşteye tutunan ellerine baktı. "Kendimi buradan koparabileceğimi sanmıyorum. Ben..."</p>

  <p>Köpek aniden çılgına döndü, ya da öyle görünüyordu. Hırlayarak, dişlerini çıkararak, doğrudan üstüne atladı. Alfred ellerini küpeşteden çekti, içgüdüsel, istemsiz bir korunma hareketiyle yüzünü kapattı. Köpek hızla göğsüne çarpıp, onu küpeşteden aşağı düşürdü.</p>

  <p><br /></p>

  <p>Ondan sonra ne olmuştu? Alfred hatırlamıyordu, yalnız, her şey çok karmaşık, çok korkunçtu. Canlı bir düşme duygusu vardı... bir tatarcığın içine sığması için bile çok küçük, ama kanatlı bir ejder gemisini bütün bütün yutabilecek kadar büyük bir deliğe doğru. Parlak bir şekilde aydınlanmış karanlığa doğru düştüğünü, kulaklarının kükreyen bir sessizlikle sağır olduğunu, kıpırdamadan, tepetaklak yuvarlandığını hatırlıyordu.</p>

  <p>Ve sonra, tepeye vardığında dibe düşmüştü. Şimdi olduğu yer de orasıydı, ya da öyle olduğunu sanıyordu.</p>

  <p>Gözlerini açmayı düşündü, sonra vazgeçti. Çevresini görmek için hiç istek duymuyordu. Her neredeyse, korkunç olacağı kesindi. Uykuya dalabilmeyi ve şanslıysa, bir daha da uyanmamayı umut etti.</p>

  <p>Ne yazık ki, çoğu zaman olduğu gibi, uykuya dalmayı ne kadar çok istediyse, o kadar çok uyandı. Kapalı gözkapaklarının arasından parlak ışık sızıyordu. Sen, düz, serin bir yerde yattığını fark etti; bedenindeki acı ve ağrılara bakılırsa, uzun zamandır orada yatıyordu; üşüyordu, aç ve susuzdu.</p>

  <p>Nerede olduğunu bilmesi imkansızdı. Ölüm Kapısı, Koparılış'ın ardından yaratılan dört dünyaya da açılıyordu. Nexus'a, Labirent'ten salındıktan sonra "ıslah olmuş" Patrynlerin yaşayacağı alacakaranlık kentine de gidiyordu. Belki de oradaydı. Belki Arianus'a geri dönmüştü. Belki aslında hiçbir yere gitmemişti! Belki gözlerini açacak, kendisine sırıtan köpeği görecekti.</p>

  <p>Alfred gözlerini sıkı sıkı kapattı; yüz kasları gerginlikten dolayı ağrıdı. Ama merak ve beline saplanan ağrı onu altetti. İnleyerek gözlerini açtı, doğrulup oturdu ve endişeyle çevresine bakındı.</p>

  <p>Öylesine rahatladı ki ağlayacak gibi oldu.</p>

  <p>Geniş, yuvarlak bir odadaydı, mermer duvarlardan yayılan harika, yumuşak, beyaz bir ışıkla aydınlanmıştı. Altındaki zemin mermerdi, üzerine rünler işlenmişti -bildiği ve tanıdığı rünler-. Başının üzerindeki tavan rahatlatıcı bir şekilde eğim kazanıyor, zarif sütunlarca desteklenen bir kubbe oluşturuyordu. Odanın duvarlarına sıra sıra kristal bölmeler yerleştirilmişti, uyku halindeki erkek ve kadınları barındırmak üzere yapılmış, trajik bir şekilde tabuta dönüşmüş olan bölmeler.</p>

  <p>Alfred nerede olduğunu biliyordu Arianus'taki anıtmezardaydı. Evdeydi. Ve anında, bir daha burayı asla terk etmemeye karar verdi. Sonsuza dek bu yeraltı dünyasında kalacaktı. Burada güvendeydi. Bir mensch dışında, jarre adında bir cüce dışında burayı hiç kimse bilmiyordu ve onun da buraya gelen yolu bulması mümkün değildi. Güçlü Sartan büyüsü ile korunduğundan, artık kimse bulamazdı burayı. Elfler, cüceler ve insanlar arasındaki savaş Arianus'ta devam edebilirdi, bu savaşın parçası olmayacaktı. Iridal değiştirilmiş oğlunu arayabilirdi, yardım etmeyecekti. Ölüler Abarrach'ta yürüyebilirdi, bir kez daha yoldaşı olan tanıdık, sessiz, kutsal ölüler dışında her şeye sırtını dönecekti.</p>

  <p>Hem, tek başına bir adam ne yapabilir ki, diye sordu kendi kendine hüzünle.</p>

  <p>Hiçbir şey.</p>

  <p>Ne yapmam beklenebilir ki benden?</p>

  <p>Hiçbir şey.</p>

  <p>Benden kim bir şey yapmamı bekleyebilir?</p>

  <p>Hiç kimse.</p>

  <p>Alfred kendi kendine tekrarladı. "Hiçkimse." Abarrach'taki harika, korkunç deneyimi hatırladı. Evrende iyilik içeren daha yüksek bir güç olduğundan, bunca sene sandığı gibi yapayalnız olmadığından kesin bir biçimde emindi.</p>

  <p>Ama bu bilgi ve kendine güveni solup gitmiş, Abarrach'ın ölüleri ve lazarları tarafından yok edilen genç jonathan ile birlikte ölmüştü.</p>

  <p>"Hayal kurmuş olmalıyım," dedi Alfred hüzünle. "Ya da, belki de Haplo haklıydı. Belki de hepimizin gördüğü o hayalleri, bilmeden ben yarattım. Bayılmam ya da ölülerdeki büyülü yaşamı alan o büyü gibi. Ve bu doğruysa, o zaman Haplo'nun söylediği de doğruydu. jonathan'ı ölümüne ben gönderdim. Sahte hayaller, sahte vaatler ile aldanarak, kendini yok yere feda etti."</p>

  <p>Alfred başını titreyen ellerinin arasına aldı, zayıf omuzları çöktü. "Gittiğim her yere felaket götürüyorum. Bu yüzden hiçbir yere gitmeyeceğim. Hiçbir şey yapmayacağım. Burada kalacağım. Bir zamanlar sevmiş olduklarımla çevrili bir şekilde, güven içinde."</p>

  <p>Ama hayatının geri kalanını yerde geçiremezdi. Başka odalar, gidebileceği başka yerler vardı. Bir zamanlar burada Sartanlar yaşıyordu. Her tarafı tutulmuş ve ağrılar içinde, titreyerek, ayağa kalkmaya çalıştı. Ama bacakları ile ayakları başka fikirleri varmış ve tekrar çalışmaya zorlandıkları için bozulmuşlar gibiydi. Altında boşalıverdiler. Düştü, ayağa kalkmaya çalışmakta ısrar etti ve bir anlığına başarmış gibi göründü. Sonunda ayağa kalktığında, aklında bir yöne gitmek varken, ayakları başka yöne gitmeye meyletti.</p>

  <p>Sonunda, bedeninin tüm parçaları, gidecekleri yön konusunda üç aşağı beş yukarı fikir birliğine vardılar ve Alfred, uzun zamandır ayrı kaldıkları ile bir kez daha selamlaşmak için kristal tabutlara hamle etti. Tabutlardaki bedenler selamlarını yanıtlamayacak, ona karşılama sözleri söylemeyecekti. Gözleri dostça bir zevkle açılarak ona bakmayacaktı. Ama varlıkları, huzurları onu rahatlatıyordu.</p>

  <p>Rahatlıyor ve kıskanıyordu.</p>

  <p>Ölüçağırıcılık. Düşünce zihninde bir yarasa gibi uçuştu.</p>

  <p>Onları hayata döndürebilirsin.</p>

  <p>Ama bu korkunç gölge yalnızca bir dakika boyunca üzerinde oyalandı. Baştan çıkmamıştı. Abarrach'ta ölüçağırıcılığın korkunç sonuçlarını görmüştü. Ve dostlarının, ölüçağırıcılık yüzünden öldüğünü, yaşam güçlerinin onlardan çalınarak, onu istemediğini düşündüğü kimselere verildiğini hissediyordu.</p>

  <p>Alfred doğrudan, çok iyi bildiği bir tabuta gitti. İçinde sevdiği kadın yatıyordu. Abarrach'taki huzursuz ölülerin dehşet dolu görüntülerinden sonra, bir kez daha onun sakin, huzur dolu uykusunu görmeye ihtiyaç duyuyordu. Ellerini onun yattığı tabutun dışındaki kristal pencereye koydu ve sevgiyle, gözlerinde yaşlarla alnını cama dayadı.</p>

  <p>Yanlış olan bir şey vardı.</p>

  <p>Gözyaşları görüşünü bulanıklaştırmıştı kuşkusuz. İyi göremiyordu. Alfred telaşla gözlerini kırpıştırdı, elleriyle gözlerini ovuşturdu. Baktı, geriledi, dehşet içinde irkildi.</p>

  <p>Hayır, bu olamazdı. Sinirleri bozulmuştu, hata yapmıştı.</p>

  <p>Yavaş yavaş ilerleyip tabutun içine baktı. İçeride bir Sartan kadınının bedeni vardı, ama bu Lya değildi!</p>

  <p>Alfred baştan ayağa titredi.</p>

  <p>"Sakin ol" dedi kendi kendine. "Yanlış yerde duruyorsun.</p>

  <p>Ölüm Kapısı'ndan o korkunç geçiş sırasında alt üst oldun. Bir hata yaptın. Yanlış kristal bölmeye baktın. Geri dön ve baştan başla."</p>

  <p>Arkasını döndü ve sendeleyerek bir kez daha odanın ortasına gitti. Zar zor ayakta duruyordu, dizleri ıslak keten kadar zayıftı. Bu mesafeden, dikkatle kristal bölme sıralarını saydı, önce sağdan sola, sonra soldan sağa. Kendi kendine bir sıra fazla gittiğini söyleyerek, tabuta yaklaştı ve içindeki, baştan beri doğru yerde durduğunu söyleyen sesi duymazdan geldi.</p>

  <p>Gözleri ona bir kez daha oyun oynayabilir diye, yaklaşana kadar bakışlarını o yöne çevirmedi, bakmayı reddetti. Varınca, gözlerini kapattı ve sonra hızla, sanki hareket eden bir şeyleri yakalamayı umar gibi açtı.</p>

  <p>Yabancı kadın hala oradaydı.</p>

  <p>Alfred'in nefesi kesildi, ürperdi, tüm ağırlığıyla kristal bölmeye yaslandı. Neler oluyordu? Aklını mı yitiriyordu?</p>

  <p>"Oldukça muhtemel," dedi. "Yaşadığım onca şeyden sonra. Belki de Lya hiç orada olmamıştı. Belki de orada olduğunu ben hayal etmiştim ve şimdi, uzakta geçirdiğim onca zamandan sonra, onu zihnime çağıramıyorum."</p>

  <p>Yine baktı, ama zihni gerçekten mantıksız bir şekilde davranıyorduysa eğer, bunu oldukça iyi yapıyordu. Kadın Lya'dan daha yaşlıydı, Alfred'in yaşına yakındı. Saçları bembeyazdı; yüzü -güzel bir yüz, diye düşündü, ona hüzün dolu bir kafa karışıklığı ile bakarak-gençliğin esnekliğini ve pürüzsüz güzelliğini kaybetmişti. Ama karşılığında aldığı orta yaşların ciddiliği ve kararlılığı ona yakışmıştı.</p>

  <p>Yüzü ciddi ve sertti, ama ağzının çevresindeki, dudaklarını sıcak ve cömert bir gülümsemenin süslediğini düşündüren çizgilerle yumuşamıştı. Saçlarının yumuşak buklelerinin altından ancak görülebilen, alnının ortasından aşağı inen bir çizgi, kolay bir hayatı olmadığını, olaylar hakkında çok ve uzun uzun düşündüğünü gösteriyordu. Onda hüzünlü bir şey vardı. Dudaklarındaki gülümseme, o kadar da sık dokunmamıştı onlara belli ki. Alfred derin bir açlık ve acılı bir mutsuzluk hissetti. Burada konuşabileceği, onu anlayabilecek biri vardı.</p>

  <p>Ama... burada ne yapıyordu? "Uzan. Uzanmalıyım."</p>

  <p>Alfred körcesine, görüşü karmaşık düşünceleriyle bulutlanmış bir şekilde, sendeleyerek, elleriyle yoklayarak duvar boyunca uzanan sayısız kristal bölme boyunca, kendi bölmesine ulaşana kadar ilerledi. Bölmesine dönecek, uzanacak, uyuyacak... ya da belki de uyanacaktı. Rüya görüyor olabilirdi... "Kutsal Sartan!" Alfred boğuk bir haykırışla geriledi.</p>

  <p>İçinde biri vardı! Bölmesinde! Orta yaşlarının başında bir adam, güçlü, soğuk, yakışıklı yüzlü bir adam; güçlü eller yanında uzanmıştı.</p>

  <p>"Ben gerçekten de aklımı yitirdim!" Alfred başını tuttu. "Bu... bu mümkün değil." Geri geri sendeleyip Lya olmayan kadına baktı. "Gözlerimi kapatacağım ve açtığım zaman her şey yolunda olacak."</p>

  <p>Ama gözlerini kapatmadı. Gördüğünü sandığı şey konusunda kendine güvenmeyerek, sabit gözlerle kadına bakakaldı. Elleri göğsünde kavuşturulmuştu...</p>

  <p>Eller. Eller hareket etmişti! Yükselip... alçalmışlardı! Bir nefes almıştı.</p>

  <p>Uzun dakikalar boyunca izledi; içinde yattıkları büyülü uyku nefeslerini yavaşlatıyordu. Eller yine yükselip alçaldı. Ve Alfred şimdi baştaki şoku atlattığından, kadının yanaklarındaki hafif kırmızılığı görebiliyordu, Lya'nın yüzünde hiç göremediği bir kırmızılık.</p>

  <p>"Bu kadın... canlı!" diye fısıldadı Alfred.</p>

  <p>Kendi bölmesi olan, ama şimdi içinde bir başkası bulunan kristal bölmeye döndü ve içine baktı. Adamın giysileri -basit, düz, beyaz bir cüppe-kıpırdandı. Kapalı kapakların altındaki gözler hareket etti; bir parmak seğirdi.</p>

  <p>Hararetle, zihni şaşkına dönmüş bir şekilde, yüreği neşeden patlayacak gibi, bir kristal bölmeden bir diğerine koştu Alfred ve her birinin içine baktı.</p>

  <p>Kuşku yoktu. Bu Sartanların hepsi hayattaydı!</p>

  <p>Bitkinlik içinde başı dönen Alfred, anıtmezarın ortasına döndü ve düşüncelerinin dolaşık ipliklerini açmaya çalıştı. Bu mümkün değildi. İpin sonunu bulamıyordu, başını bulamıyordu.</p>

  <p>Anıtmezardaki arkadaşları uzun, çok uzun yıllardır ölüydü. Zaman zaman onları terk etmiş, zaman zaman geri dönmüştü ve hiçbir şey değişmemişti. Arianus'taki Sartanlar arasında yalnızca kendisinin hayatta kaldığı belli olduğu zaman, buna inanmayı reddetmişti. Kendi kendine bir oyun oynamaya başlamıştı ve kendine, geri döndüğünde onları hayatta bulacağını söylemişti. Ama bu asla gerçekleşmemişti ve kısa sürede oyun öyle acı verici olmuştu ki, oynamayı bırakmıştı.</p>

  <p>Ama şimdi oyun yine başlamıştı ve dahası, kazanmıştı!</p>

  <p>Bu Sartanların her birinin yabancı olduğu açıktı. Nasıl ve neden buraya geldikleri, Alfred'in arkada bıraktığı Sartanlara ne olduğu konusunda en ufak bir fikri bile yoktu. Ama bunlar Sartandı ve hayattaydılar!</p>

  <p>Elbette, aklını hepten yitirmediyse.</p>

  <p>Anlamanın tek bir yolu vardı. Alfred tereddüt etti, bilmek istediğinden emin değildi.</p>

  <p>"Dünyadan çekilmek konusunda söylediklerini hatırla. Başkalarının hayatlarına karışmamak konusunda söylediklerini. Arkana bakmadan bu odadan çıkıp gidebilirsin."</p>

  <p>"Ama nereye giderim ki?" diye sordu kendi kendine umutsuzca. "Burası benim evim, evim diyebileceğim tek yer."</p>

  <p>Hiçbir şey olmasa bile merak onu eyleme geçirdi.</p>

  <p>Alfred, burundan gelen tiz bir sesle rünleri söylemeye başladı. Şarkı söylerken, aynı ritimle bedeni sallanıyor, elleri hareket ediyordu. Sonra, ellerini kaldırarak havada desenler çizdi ve aynı zamanda, ayakları ile karmaşık hareketler yaptı.</p>

  <p>Kendi başına kaldığında onca beceriksiz olan bedeni büyüyle doldu ve Alfred, bir an için, zarif bir görüntü sergiledi.</p>

  <p>Zarafet kollarına ve bacaklarına aktı, hüzünlü yüzü parladı, gülümsemesini coşku bürüdü. Kendini büyüye verdi, onunla dans etti, şarkı söyledi, onu kucakladı. Anıtmezarın içinde, ceketinin etekleri dalgalanarak, lime lime danteller uçuşarak döndü, döndü.</p>

  <p>Kristal kapaklar teker teker açıldı. Bölmelerin içindekiler teker teker, dış dünyadaki ilk nefeslerini aldılar. Başlar teker teker döndü, gözler açıldı, hayret ve şaşkınlık içinde, onları eğlendiren tatlı rüyaları gönülsüzce bırakıp baktılar.</p>

  <p>Büyüsünün içinde kaybolmuş olan Alfred, hiçbir şeyi fark etmedi. Dansına devam ederek, mermer zemin boyunca ileri geri hareket etti ve ayaklarıyla gerekli desenleri çizdi. Büyü tamamlandığı zaman, dansın sonuna gelerek yavaşlamaya başladı, aynı zarif hareketleri, daha dar bir alanda tekrarladı. Sonunda dans etmeyi bıraktı ve başını kaldırarak, rüyadan kalkanlardan daha büyük bir şaşkınlık içinde çevresine bakındı.</p>

  <p>Yumuşak, beyaz cüppelere bürünmüş yüzlerce erkek ve kadın sessizce Alfred'in çevresinde toplandı ve onu rahatsız etmeden, saygıyla büyüsünü tamamlamasını bekledi. Alfred durdu. Topluluk Alfred'in coşkusunun sona ermesi ve adeta buz gibi sulara girer gibi, gerçekliğe dönmesi için saygıyla bir an daha bekledi.</p>

  <p>Bir adam, Alfred'in kristal bölmesindeki adam öne çıktı. Topluluğun kabul edilmiş sözcüsü olduğu açıktı, çünkü diğerleri ona saygıyla yol verdi ve güvenle baktı.</p>

  <p>Alfred'in daha önce de fark ettiği gibi, orta yaşlarının başındaydı ve görünüşünden, menschlerin bir zamanlar Sartanları neden tanrı zannettikleri anlaşılabiliyordu. Yüzü güçlü çizgilerden oluşuyordu; zeka, hatlarını çiziyor, kahverengi gözlerini dolduruyordu. Saçları kısa kesilmişti ve Alfred'in tanıdığı bir şekilde alnının üzerinde kıvrılıyordu, ama Alfred bu saç şeklini nerede gördüğünü çıkartamıyordu.</p>

  <p>Yabancı Sartan, beceriksiz Alfred'in imrendiği, kayıtsız bir zarafetle hareket etti.</p>

  <p>"Adım Samah," dedi adam, gür ve yumuşak bir sesle. Saygılı bir selamlama hareketi ile eğildi, Alfred'in çocukluğundan çok önce modası geçmiş olan bir hareketti bu, ama yaşlı Sartanlar arasında zaman zaman uygulanırdı.</p>

  <p>Alfred yanıt vermedi. Sabit bakışlarla bakmaktan başka birşey yapamıyordu. Adam Sartan ismini vermişti<a href="../Text/dipnotlar.xhtml#a5" id="k5"><sup>[5]</sup></a>&nbsp;Bu, ya Samah, Alfred'e -bilmediği bir kişi, bir yabancıya-bir kardeş olarak güveniyor demekti, ya da kendi büyü güçlerinden o kadar emindi ki, bir başkasının kendine üstünlük sağlayacağından korkmasına hiç gerek yoktu. Alfred sebebin ikincisi olduğuna karar verdi. Adamın gücü bedeninden yayılıyor, bedbaht Alfred’i kış güneşi gibi ısıtıyordu.</p>

  <p>Geçmiş çağlarda, Alfred adama bir an düşünmeden Sartan ismini verebilirdi, çünkü böyle bir adamın kendisinin üzerindeki etkisinin ancak olumlu olabileceğini bilirdi. Ama o masum Alfred idi, dostlarının ve ailesinin bedenlerini kristal tabutlar içinde yatarken görmemiş olan bir Alfred, yasak ölüçağırıcılık sanatını uygulayan Sartanlar görmemiş bir Alfred. Onlara güvenmek için can atıyordu, onlara güvenmek için yaşamını verebilirdi.</p>

  <p>"Benim adım... Alfred," dedi, beceriksizce eğilirken. "Bu bir Sartan ismi değil," dedi Samah, kaşlarını çatarak. "Hayır, değil," diye kabullendi Alfred uysalca.</p>

  <p>"Bu bir mensch ismi. Ama sen bir Sartan’sın, değil mi? Mensch değilsin."</p>

  <p>"Evet, öyleyim. Yani, hayır, değilim," diye bocaladı Alfred.</p>

  <p>Sartan dili, Patryn dilinde olduğu gibi büyü olduğundan, konuşanın dünyası ve çevresi hakkında imgeler yaratma yeteneğine sahiptir. Alfred Samah'ın sözlerinde sıradışı bir güzelliğe sahip, yalnızca sudan yapılmış, merkezinde bir güneş parlayan bir alem görmüştü. Daha küçük dünyalardan oluşmuş bir dünya -hava kabarcıklarının içine kapatılmış kara parçalarından oluşmuş bir dünya. Büyülü bir şekilde canlı olan, ama uyuyan, rüyalarında güneşin çevresinde yüzen kara parçaları. Bir Sartan kenti gördü, halkı çalışan, savaşan...</p>

  <p>Savaşan. Savaş. Mücadele. Derinlerden gelen, ölüm getiren, her yeri kasıp kavuran vahşi canavarlar. Büyük çelişki içindeki imgeler Alfred'in beyninde çatışarak bir araya geldi.</p>

  <p>Neredeyse aklını oynatmasına sebep olacaklardı.</p>

  <p>"Ben Yediler Konseyi'nin başıyım," diye başladı Samah. Alfred'in ağzı açık kaldı; sanki yere çarpmış gibi tüm nefesi bedenini terk etti.</p>

  <p>Samah. Yediler Konseyi. Bu mümkün olamazdı.</p>

  <p>Alfred yavaş yavaş, adamın kaşlarını çatmasından, bir soru sorduğunu algıladı.</p>

  <p>"P -pardon?" diye kekeledi Alfred.</p>

  <p>Saygılı bir sessizlik içinde beklemekte olan diğer Sartanlar mırıldanmaya, birbirleriyle bakışmaya başladılar. Samah çevresine bakındı, tek sözcük söylemeden onları susturdu.</p>

  <p>"Diyordum ki, Alfred" -Samah'ın ses tonu nazik ve sabırlıydı. Alfred'in gözyaşlarına boğulmayı istemesine sebep oldu. "Konsey'in başı olarak sana sorular sorma hakkına ve sorumluluğuna sahibim. Bunu yalnızca gereksiz bir meraktan yapmıyorum, içinde bulunduğumuz kriz dönemi düşünülürse, zorunluluktan yapıyorum. Kardeşlerimizin geri kalanı nerede?"</p>

  <p>Hevesle çevresine bakındı.</p>

  <p>"Ben... ben yalnızım," dedi Alfred ve yalnız sözcüğü öyle imgeler yarattı ki, Samah ve Sartanların geri kalanı ona ani, acı dolu bir sessizlik içinde baktı.</p>

  <p>"Yolunda gitmeyen bir şey mi oldu?" diye sordu Samah sonunda.</p>

  <p>Evet! diye haykırmak istedi Alfred. Hiçbir şey yolunda gitmedi! Ama Sartan'a dehşet dolu bir kafa karışıklığı ile bakmaktan başka bir şey yapamadı. Gerçek çevresinde, Arianus'ta ki bitmek tükenmek bilmez, korkunç fırtınalar gibi savruluyordu.</p>

  <p>"Ben... ben Arianus'ta değilim, değil mi?" Alfred sözcükleri, sıkışan göğsünden zorla çıkarmıştı.</p>

  <p>"Hayır. Bu fikre nereden kapıldın? Chelestra dünyasındasın elbette," dedi Samah sertçe, sabrı sonunda tükenerek.</p>

  <p>"Ah, eyvah," dedi Alfred hafifçe ve zarif bir sarmal çizerek, nazikçe yere yığıldı.</p>

  <p class="whitespace">&nbsp;</p>
</body>
</html>
