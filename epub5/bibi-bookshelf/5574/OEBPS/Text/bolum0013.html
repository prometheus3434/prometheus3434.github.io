<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ON İKİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">İYİDENİZ’DE BİR YERLERDE<br /></h3>
  <hr class="sigil_split_marker" />

  <p><br /></p>

  <p>Ve şimdi bu insan, bu Haplo var yanımızda. Ona güvenmeyi çok isterdim, ama güvenemiyorum. Acaba bu yalnızca, bir cücenin başka ırktan birine karşı önyargısı mı? Eski günlerde olsa, olabilirdi. Ama Alake'e yaşamımı emanet edebilirdim, Devon'a da. Ne yazık ki, hayatım onların değil, Haplo'nun ellerinde gibi görünüyor.</p>

  <p>Onun hakkında hissettiklerimi yazmak beni çok rahatlatacak. Alake'e onun aleyhinde hiçbir şey söyleyemiyorum. Adamın aşkından, bira fıçısına düşen bir cüceden daha fazla sarhoş oldu. Devon'a gelince... başta ondan kuşkulanıyordu, ama ejder-yılanlarla olan olaydan sonra... eh, eski günlerden bir elf savaşçısının onu savaşa çağırdığını sanırdınız.</p>

  <p>Alake diyor ki, Haplo kendimizi kurban etmek için kaçarak aptallık ettiğimizi gösterdiği için ekşi üzüm yiyip duruyormuşum. Ama biz cüceler doğalolarak şüpheciyizdir ve yabancılardan kuşkulanırız. Yüzlerce devirdir, tanımadan kimseye güvenmeyiz.</p>

  <p>Bu Haplo değil nereden geldiği ve kim olduğu hakkında bir şey söylemedi ve daha da ötesi, bir iki oldukça merak uyandırıcı şey söyledi ve ejder-yılanlar konusunda çok tuhaf davrandı.</p>

  <p>Bir şey konusunda haksız çıktığımı itiraf etmeliyim -Haplo'nun ejderler tarafından gönderilen bir casus olmadığı açık. Adamın içini görmek çok güç. Onu ve sözlerini kaplayan bir gölge var. Kendi yaratımı bir karanlığın içinde yürüyor ve sanırım onu kendini korumak ve savunmak için kullanıyor. Yine de, zaman zaman, tüm çabasına rağmen bulutlar, hem korkutucu hem de aydınlatıcı bir şimşekle aralanıyor. Ona ejder-yılanlardan bahsettiğim zaman Haplo'dan böyle bir şimşek geldi.</p>

  <p>Aslında, tepkisini düşününce, neden normal davranışının dışına çıkarak bizi geminin kontrolünü ele geçirip kaçmaya ikna etmeye çalıştığını anlamaya başlıyorum. Bu da, sonra olanları daha da garip kılıyor.</p>

  <p>Ve hakkını vermek lazım. Haplo şimdiye kadar rastladığım en cesur adam. O dehşet dolu koridorda yürüyüp dümen kabinine girecek, Hartmut da dahil tek cüce tanımıyorum.</p>

  <p>Biz arkada kaldık, emrettiği gibi onu bekledik.</p>

  <p>"Onunla gitmeliyiz," dedi Devon.</p>

  <p>"Evet," diye onayladı Alake sessizce, ama ikisinin de tek kaslarını oynatmadıklarını fark ettim. "Keşke biraz korkusuz otumuz olsaydı. O zaman korkmazdık."</p>

  <p>"Eh, ama yok. O da her ne ise," diye fısıldadım. "Dileklere gelince, ben evde olmayı dilerdim!"</p>

  <p>Devon, elfler hastalanınca ya da korkunca büründükleri o soluk mavi-yeşil renge dönmüştü. Alake'in siyah derisi terle parlıyordu ve bir yaprak gibi titriyordu. Benim ayakkabılarımın güverteye çivilenmiş gibi olduğunu söylemekten utanmıyorum. Aksi halde en mantıklı şeyi yapacak, tatlı canımı kurtarmak için kaçacaktım.</p>

  <p>Haplo'nun dümen kabinine girdiğini gördük. Onu bir karanlık kapladı, bütün olarak yuttu. Alake küçük bir çığlık attı ve yüzünü elleriyle sakladı. Sonra sesler duyduk... Haplo'nun konuşan sesi ve yanıt veren bir başkası.</p>

  <p>"En azından daha öldürmediler onu," diye mırıldandım. Alake dikildi, başını kaldırdı. Neler söylendiğini duymak için hepimiz kulak kabarttık. Sözcükler anlamsızdı. Birbirimize sorgularcasına baktık.</p>

  <p>Hiçbirimiz anlamamıştık.</p>

  <p>"Kendinde değilken konuştuğu o tuhaf dil bu," diye fısıldadım. "Ve orada her ne varsa, anlıyor!"</p>

  <p>Bu da, hiç hoşlanmadığım bir şey, demek üzereydim ki Haplo aniden nefesimi kesen büyük bir çığlık attı. Ve sonra Alake birisi kalbini sökmüş gibi bir haykırış kopardı. Koridora fırladı ve dosdoğru dümen kabinine yöneldi!</p>

  <p>Devon, Alake'in arkasından koştu ve beni arkada, elflerin, insanların (ve cücelerin) akılsız doğaları hakkında düşünmek üzere bıraktı. Elbette benim de arkalarından koşmak dışında bir seçeneğim yoktu.</p>

  <p>Dümen kabinine vardığımda Alake'i, baygın yatan Haplo'nun üzerine eğilmiş buldum. Devon, bir elften beklenmeyecek bir aklıbaşındalıkla savaş baltasını yakalamış, korumak istercesine ikisinin tepesine dikilmişti.</p>

  <p>Hızla dümen kabininde çevreme bakındım. Bizim dağımızın içinden de karanlıktı ve berbat kokuyordu. Koku öğürmeme sebep oldu. Son derece soğuktu, ama bizi buradan uzak tutan tuhaf, dondurucu korku yok olmuştu.</p>

  <p>"Ölmüş mü" diye sordum.</p>

  <p>"Hayır!" Alake Haplo'nun saçlarını okşuyordu. "Bayılmış. Onu kovdu! Görmüyor musun, Grundle"</p>

  <p>Gözlerindeki aşkı ve hayranlığı gördüm ve Yüreğim sıkıştı.</p>

  <p>"Onunla savaştı ve buradan kovdu! Bizi kurtardı."</p>

  <p>"Evet. Gerçekten yaptı" dedi Devon, Haplo'ya hayranlık içinde bakarak.</p>

  <p>"Şunu bana ver!" dedim aksi aksi ve baltayı Elfin elinden aldım. "Yoksa kıymetli bir şeyini kesip gerçekten kız olacaksın! Ve kovdu demekle ne demek istiyorsunuz O attığı çığlık bana savaş çığlığı gibi gelmedi."</p>

  <p>Ama, elbette, ne Alake ne de Devon beni dinliyordu. Endişeleri kahramanları içindi. Ve itiraf etmeliyim, dümen kabinin de her ne vardıysa, gitmiş görünüyordu. Ama onu Haplo mu kovmuştu, yoksa ikisi dostça bir anlaşmaya mı varmışlardı?</p>

  <p>"Burada kalamayız," diye işaret ettim, baltayı bir köşeye, Elften (ve Haplo'dan) olabildiğince uzağa dikip.</p>

  <p>"Evet, haklısın," diye kabul etti Alake, çevresine ürpertiyle bakarak.</p>

  <p>"Battaniyelerden bir sedye yapabiliriz," diye öneride bulundu Devon.</p>

  <p>Haplo gözlerini açtı, Alake'in üzerine eğildiğini, elini başına koyduğunu gördü. Hayatımda hiç bu kadar hızlı hareket eden birini görmemiştim. Hareketleri bulanıktı. Alake'e vurdu, onu kendinden uzağa fırlattı, ayağa kalktı ve sıçramaya hazır vaziyette, çömeldi.</p>

  <p>Alake güvertenin üzerinde uzanmış, ona dehşet içinde bakıyordu. Hiçbirimiz kıpırdamadık, hiçbir şey söyleyemedik.</p>

  <p>En az daha önce korktuğum kadar korkmuştum.</p>

  <p>Haplo çevresine bakındı, yalnızca bizim olduğumuzu gördü ve aklı başına gelmiş gibi göründü. Ama çok öfkeliydi.</p>

  <p>"Bana dokunma!" diye hırladı, dümen kabinindeki karanlıktan daha karanlık ve soğuk bir sesle. "Bana bir daha asla dokunma!"</p>

  <p>Alake'in gözleri yaşlarla doldu. "üzgünüm," diye fısıldadı. "Zarar vermek istemedim. Yaralanmış olduğundan korktum..."</p>

  <p>Haplo başka her ne söyleyecekse dilini ısırıp sustu ve zavallı Alake'e sert sert baktı. Sonra, içini çekerek doğruldu ve başını salladı. Öfkesi söndü. Bir an, üzerindeki karanlık kalkar gibi oldu.</p>

  <p>"Hadi ama, artık ağlama. üzgün olan asıl benim," dedi yorgun yorgun. "Sana öyle bağırmamalıydım. Ben... başka bir yerdeydim. Bir kabusta. Korkunç bir yerde."</p>

  <p>Kaşlarını çattı ve karanlık yine üzerine kapandı. "İçgüdülerim yüzünden böyle tepki veriyorum. Kendime hakim olamıyorum ve kazayla içinizden birine zarar verebilirim. Bu yüzden... ben uyurken bir daha bana yaklaşmayın. Tamam mı?"</p>

  <p>Alake yutkundu, başını salladı, hatta gülümsemeyi başardı. üzerinde hoplayıp zıplamış olsa bile onu affederdi. Bunu yeterince açıkça gördüm ve sanırım Haplo da görmeye başlamıştı. İrkildi, kafası karıştı, hatta bir an, neredeyse çaresiz göründü. Bu durum beni güldürmek için yeterliydi, ama ben ağlamak istiyordum.</p>

  <p>Bir şey söyleyeceğini sandım, o da öyle sandı, ama bunun her şeyi daha da kötüleştireceğini anlamış olmalıydı. Sessiz kaldı, dümen odasını incelemek üzere döndü.</p>

  <p>Devon Alake'in ayağa kalkmasına yardım etti. Alake elbisesini düzeltti.</p>

  <p>"Sen iyi misin" diye sordu Haplo sertçe, ona bakmadan.</p>

  <p>"Evet," diye yanıt verdi Alake titreyerek.</p>

  <p>Haplo başını salladı.</p>

  <p>"O zaman," dedim, "Ejder-yılanı, ya da her neydiyse, kaçırttın mı? Geminin kontrolünü aldın mı?"</p>

  <p>Bana baktı. Gözleri daha önce gördüğüm hiç kimsenin gözlerine benzemiyordu. Karşısındakinin içine iğne gibi işliyordu.</p>

  <p>"Hayır. Ejder-yılanı buradan kaçırtmadım. Ve hayır, geminin kontrolünü alamayız."</p>

  <p>"Ama yaratık burada değil!" diye işaret ettim. "Farkı hissedebiliyorum. Hepimiz hissedebiliyoruz. Ben deneyeceğim. Gemi idare etmek konusunda birşeyler biliyorum..."</p>

  <p>Bilmiyordum, ama ne olacağını görmek istiyordum. Elimi dümenin üzerine koydum. Elbette, hemen yanımda bitti. Eli kolumun üzerine kapandı. Kavrayışı demir gibiydi.</p>

  <p>"Deneme, Grundle." Tehdit etmiyordu. Çok sessiz, çok sakindi. Midemin büzülüp minicik olduğunu hissettim. "Bunun akıllıca olacağını sanmıyorum. Ejder-yılan gitmedi. Zaten burada değildi. Ama bu, şu anda bizi izlemiyorlar, dinlemiyorlar anlamına gelmiyor. Büyüleri çok güçlü. İncinmeni istemem."</p>

  <p>Ejder-yılanların beni incitmesini istemediğini söylüyordu. Ama gözlerine baktığımda, gerçekte ne anlatmak istediğinden o kadar emin değildim. Kolumdaki kavrayışı sıkılaştı. Yavaş yavaş dümeni bıraktım, o da beni bıraktı.</p>

  <p>"Ve şimdi, sanırım hepimiz kamaralarımıza dönmeliyiz," dedi Haplo.</p>

  <p>Kıpırdamadık. Alake ve Devon çarpılmış gibi duruyorlardı, son umutları da yok olmuştu. Kolumdaki eli hala hissedebiliyor, parmaklarının bıraktığı izi görebiliyordum.</p>

  <p>"Sen onlarla konuştun!" dedim. "Seni duydum! Kendi dilinde! Yoksa onların dili miydi? Bence sen onlarla birliktesin!"</p>

  <p>"Grundle!" diye haykırdı Alake. "Bunu nasıl söylersin."</p>

  <p>"Sorun yok." Haplo omuzlarını silkti, yarım ağız gülümsedi. "Grundle bana güvenmiyor, değil mi, Grundle"</p>

  <p>"Hayır," dedim açık açık.</p>

  <p>Alake kaşlarını çatıp, kınadı. Devon bana başını salladı.</p>

  <p>Haplo beni aynı tuhaf yarım gülümseme ile süzmeye devam ediyordu. "Eğer bu seni rahatlatacaksa, Grundle, ben de size güvenmiyorum. Elfler, cüceler, insanlar. Bana dost olduğunuzu söylüyorsunuz. lrklarınız birlikte, barış içinde yaşıyormuş. Gördüklerimden sonra buna inanmamı mı bekliyorsunuz Yoksa bunların hepsi, düşmanlarım tarafından bilinçli olarak hazırlanmış bir aldatmaca mı"</p>

  <p>Hepimiz sessizdik. Alake mutsuz görünüyordu, Devon ise rahatsız. İnanmayı o kadar istiyorlardı ki...</p>

  <p>Haplo'nun derisine, ürkütücü, parlak bir ışıkla yandığını gördüğüm resimlere işaret ettim.</p>

  <p>"Sen bir savaş büyücüsüsün," dedim, insan terimini kullanarak. "Büyük, çok güçlü. Hissettim. Hepimiz hissettik. Bu gemiyi çevirip, bizi eve götürebilir misin"</p>

  <p>Bir an sessiz kaldı ve beni soğuk, kısık gözlerle süzdü.</p>

  <p>Sonra, "Hayır," dedi.</p>

  <p>"Yapamaz mısın, yapmaz mısın?" diye sordu.</p>

  <p>Yanıt vermedi.</p>

  <p>Alake ile Devon'a, acı bir zafer bakışı fırlattım. "Hadi. Kendi kendimize nasıl yardım edeceğimize karar versek iyi olacak. Belki yüzebiliriz..."</p>

  <p>"Grundle, sen yüzemezsin," dedi Alake, içini çekerek.</p>

  <p>Gözyaşlarına boğulmak üzereydi. Omuzları çökmüştü.</p>

  <p>"Zaten yakında kara parçası da yok," diye itiraz etti Devon. "Bitkin düşeriz, açlıktan ölürüz. Ya da daha kötüsü." "Ejder-yılanlardan daha iyi olmaz mı"</p>

  <p>Sonunda ne dediğimi anladılar. Tereddüt içinde, kararsız kalarak birbirlerine baktılar.</p>

  <p>"Hadi," diye tekrarladım.</p>

  <p>Kapının yanındaydım. Boynunu büken Alake, arkamdan gelmeye hazırlandı. Devon kolunu omuzlarına sarmıştı. Haplo kulağıma küfür gibi gelen sözlerle, bizi kabaca ittirip geçti. Kapıya ulaşarak, uzattığı koluyla yolumuzu kesti.</p>

  <p>"Kimse, kendi kamarası dışında bir yere gitmiyor." Alake dimdik dikildi, vakarla yüzleşti onunla. "Bırak, geçelim." Sesinin titrememesi için çok çaba gösteriyordu. "Kenara çekilin, bayım," dedi Devon alçak sesle.</p>

  <p>Bir adım attı.</p>

  <p>"Lanet olsun!" Haplo dik dik baktı bize. "Bu ejder-yılanlar gitmenize izin vermezler. Gemiden kaçmak gibi bir aptallık yaparsanız, canınızı yakmaktan başka bir şey başaramazsınız. Beni dinleyin. Grundle haklıydı. Bu ejder-yılanlarla konuşabiliyorum. Biz... birbirimizi anlıyoruz. Ve size şu sözü veriyorum. Bunu önlemek elimde olduğu sürece, zarar görmenizi engelleyeceğim." Alake'e, Devon'a ve bana baktı. "Yemin ederim. "</p>

  <p>"Neyin üzerine" diye sordum.</p>

  <p>"Neyin üzerine yemin etmemi istersiniz"</p>

  <p>"Benzersiz'in, tabii," dedi Alake.</p>

  <p>Haplo şaşırmış göründü. "Hangi Benzersiz? Bu bir insan tanrısı mı?"</p>

  <p>"Benzersiz Benzersiz'dir," diye yanıt verdi Devon, nasıl</p>

  <p>açıklayacağını bilemeden. Herkes Benzersiz'i bilir. "En yüksek güç," diye yanıt verdi Alake. "Yaratıcı, Hareket Ettirici, Şekillendirici, Sona Erdirici."</p>

  <p>"En yüksek güç, ha" diye tekrarladı Haplo. Bu fikirden fazla hoşlanmadığını görebiliyordum. "Hepiniz bu Benzersiz'e inanıyor musunuz Elfler, insanlar, cüceler"</p>

  <p>"Bu bir inanç meselesi değil," dedi Devon. "Benzersiz vardır."</p>

  <p>Haplo bizi kısılmış gözlerle süzdü. "Odanıza gidip, orada kalacaksınız. Bir daha kendinizi denize atmaktan konuşmayacaksınız. Tamam mı"</p>

  <p>"Eğer Benzersiz'e yemin edersen," dedim. "Ve bu dönemeyeceğin bir yemindir."</p>

  <p>Sessizce, sanki aynı fikirde değilmişçesine gülümsedi. Sonra omuzlarını silkerek konuştu. "Benzersiz'e yemin ederim. Gücüm yettiği sürece zarar görmenizi engelleyeceğim."</p>

  <p>Alake ile Devon'a baktım. ikisi de tatmin olarak başlarını salladılar.</p>

  <p>"Pekala," diye hırladım, sözcükleri söylerken ağzının büküldüğünü görmeme rağmen.</p>

  <p>"Ben bir şey pişireyim," diye öneride bulundu Alake zayıf bir sesle ve telaşla uzaklaştı.</p>

  <p>Devon -ben onu durduramadan-baltayı aldı. Elfin gözlerindeki savaş arzusunu, kılıç ve zırh pırıltılarını görebiliyordum.</p>

  <p>"Bunun nasıl kullanıldığını bana öğretir misin, bayım" "Elbise giydiğin sürece olmaz!" dedim ona ve ayaklarımı yere vurarak odadan çıktım.</p>

  <p><br /></p>

  <p>Yalnız kalmak, düşünmek ve neler olduğunu anlamak istiyordum. Özellikle de Haplo'yu anlamak istiyordum.</p>

  <p>Kapım çalındı.</p>

  <p>"Aç değilim!" diye seslendim sinirle, gelenin Alake olduğunu düşünerek.</p>

  <p>"Benim, Haplo." irkilerek kapıyı azıcık araladım ve dışarıya baktım. "Ne istiyorsun"</p>

  <p>"Deniz suyu."</p>

  <p>"Deniz suyu mu" Yine kafayı yedi herhalde, diye düşündüm.</p>

  <p>"Deniz suyuna ihtiyacım var. Bir deney için. Alake bana kapağı açmayı bildiğini söyledi."</p>

  <p>"Deniz suyunu neden istiyorsun"</p>

  <p>"Boşver, unut," Haplo döndü. "Devon'dan isterim..."</p>

  <p>"Elf!" Tiksinti içinde hıhladım. "Gemiyi suya boğar. Benimle gel."</p>

  <p>Bu tam olarak doğru değildi. Muhtemelen Devon deniz suyu almayı başarabilirdi, ama Haplo'nun şimdi neyin peşinde olduğunu öğrenmek istiyordum.</p>

  <p>Denizaltının içinden bir kez daha geçerek, arka tarafa yollandık. Mutfaktan bir kova aldım.</p>

  <p>"Bu yeterli mi" diye sordum.</p>

  <p>Haplo başını salladı. Alake yemeğin kısa süre sonra hazır olacağına ilişkin birşeyler söyledi.</p>

  <p>"Uzun sürmez," dedi Haplo.</p>

  <p>Devam ettik, savaş baltası ile egzersiz yaptığını düşünen Devon'ın yanından geçtik.</p>

  <p>"Ayağını kesecek!" diye homurdandım, baltayı vahşiçe çevresinde sallaması karşısında büzülürken.</p>

  <p>"Onu küçümseme," dedi Haplo. "Elflerin savaş konusunda oldukça becerikli olduğu ülkelere gittim. Sanırım yine öğrenebilirler. Eğer onlara öğretecek birisi olursa."</p>

  <p>"Ve savaşacak birisi," diye işaret ettim.</p>

  <p>"Ama halkın toplanıp bu ejder-yılanlarla savaşmaya hazırdı. Ya size, asıl düşmanın ejder-yılanlar olmadığını kanıtlarsam? Ya size, asıl düşmanın çok daha belirsiz, niyetinin çok daha korkunç olduğunu gösterirsem Ya size bu düşmana karşı savaşacak, daha büyük güç ve bilgelik sahibi bir önder getirirsem? Halkın, insanlar ve elfler bir arada savaşmaz mı"</p>

  <p>Burnumu çektim. "Yani bu ejder-yılanların, sırf bize daha tehlikeli bir düşman olduklarını kanıtlamak için mi güneş-kovalayanlarımızı parçaladığını, halkımızı öldürüp işkence ettiğini söylüyorsun"</p>

  <p>"Daha tuhaf şeyler de olmuştur," diye yanıt verdi Haplo serinkanlılıkla. "Belki de her şey bir yanlış anlaşmadan ibarettir. Belki sizin düşmanla birlik yaptığınızı düşünmüşlerdir."</p>

  <p>Gözleri aniden yine iğne gibi delici oldu ve içimden geçti. İkinci kez böyle bir şey söylüyordu. Tartışmakta bir fayda göremedim, özellikle de neden bahsettiğini bilemediğimden. Bu yüzden hiçbir şey söylemedim ve o da konuyu kapattı.</p>

  <p>Bu sırada zaten su kilidine ulaşmıştık. Paneli açtım ve biraz su akmasına izin verdim -ayak bileğine gelecek kadar-ve tekrar kapattım. Giriş kapağını açtım, kovayı yakalayıp, sapına bir ip bağladım, suya indirdim, doldurup tekrar yukarı çektim.</p>

  <p>Dolu kovayı Haplo'ya uzattım. Hayretler içinde, gerilediğini, ona dokunmavı reddettiğini gördüm.</p>

  <p>"Şuraya götür," dedi, ambara işaret ederek.</p>

  <p>Söylediğini yaptım. Yine fena halde meraklanmaya başlamıştım, Kova ağırdı ve taşıması zordu. Su ayakkabılarımın üzerine ve güverteye döküldü. Haplo en ufak birikintinin üzerine bile basmamak konusunda son derece dikkatliydi.</p>

  <p>"Yere bırak," diye emretti, uzak bir köşeyi göstererek. Kovayı yere koydum, sapının avuçlarımda iz yaptığı yerleri ovaladım.</p>

  <p>"Teşekkür ederim," dedi, durup bekleyerek.</p>

  <p>"Bir şey değil" Bir tabure çekip, rahatça oturdum. "Artık gidebilirsin."</p>

  <p>"Yapacak daha iyi bir işim yok," dedim.</p>

  <p>Kızmıştı ve bir an beni kaldırıp dışarı atacağını düşündüm.</p>

  <p>(Ya da, en azından deneyeceğini. Yerinden kıpırdamamaya bir kere karar verince, cüceleri kıpırdatmak kolay değildir.) Bakışlarına karşılık verdim, kollarımı göğsümde kavuşturdum ve taburenin üzerine daha da rahatça yerleştim.</p>

  <p>Sonra, aklına bir şey gelmiş gibi göründü. "Hem, işime yarayabilirsin," diye mırıldandı ve beni kendi halime bıraktı.</p>

  <p>Sonra olana gelince, kendi gözlerimle görmeme rağmen ben de inandığımdan emin değilim.</p>

  <p>Haplo güvertenin üzerinde diz çöktü ve parmakucunu kullanarak tahta zemine yazı yazmaya başladı!</p>

  <p>Gülmeye başladım, ama neredeyse boğulup ölecektim. Parmağı tahtaya değdiğinde, ince bir duman bulutu kıvrılarak yükseldi. Arkada alevden bir iz bırakarak düz bir çizgi çizdi. Ateş hemen söndü ve sanki tahtaların üzerine kor hale gelmiş demirden bir çubukla yazı yazıyormuşçasına, kahverengi bir yanık izi bıraktı. Ama demirden çubuk kullanmıyordu. Yalnızca kendi parmağını kullanıyordu ve ahşabı yakıyordu.</p>

  <p>Hızla çalışarak, kollarındaki ve ellerinin arkasındaki işaretlere benzediğini düşündüğüm garip desenler yaptı. Bu işaretlerden çember halinde, belki on tane çizdi. Her işaretin bir diğerine dokunmasını sağlamıştı. Yanık ahşap kokusu o, kadar güçlüydü ki, hapşırdım.</p>

  <p>Sonunda işini bitirdiğinde çember tamamlanmıştı. Çekilip oturdu, bir an yaptıklarını inceledi, sonra tatmin içinde kendi kendine başını salladı. Parmaklarına dikkatle baktım, ama yanık izi yoktu.</p>

  <p>Haplo ayağa kalkıp çizdiği çemberin içine girdi. Güverteye yazdığı mavi işaretler aniden mavi mavi ışıldamaya başladılar ve artık Haplo güvertede durmuyordu. Ayaklarının altında mavi ışıktan başka bir şey olmadığı halde, havada süzülüyordu.</p>

  <p>Nefesim kesildi, o kadar hızla ayağa fırladım ki, taburemi devirdim.</p>

  <p>"Grundle! Gitme," dedi telaşla. Kıpırdadı ve bir sonraki an yine güvertede duruyordu. Ama mavi ışık parlamaya devam ediyordu. "Benim için bir şey yapmanı istiyorum."</p>

  <p>"Ne" diye sordum, tuhaf ışıktan olabildiğinde uzak durmaya çalışarak.</p>

  <p>"Kovayı buraya getir ve çemberin üzerine su dök."</p>

  <p>Ona şüpheyle baktım. "Bu kadar mı"</p>

  <p>"Bu kadar."</p>

  <p>"Ne olacak"</p>

  <p>"Emin değilim. Belki de hiçbir şey."</p>

  <p>"O zaman neden sen yapmıyorsun"</p>

  <p>Gülümsedi, iyi davranmaya çalıştı. Ama gözleri soğuk ve sertti. "Suyun bana yaradığını sanmıyorum."</p>

  <p>Düşündüm. üzeri çizilmiş tahtalara su dökmek beni incitecek bir şey değil gibiydi. Ve itiraf etmeliyim, ne olacağını görmek için fena halde meraklanıyordum.</p>

  <p>Su konusunda endişelenmesi şaka değildi. Ben kovayı kaldırır kaldırmaz, Haplo bir köşeye çekildi ve üzerine su sıçramasını engellemek için bir fıçının arkasına saklandı.</p>

  <p>Su dolu kovayı mavi mavi parıldayan işaretlerin üzerine döktüm.</p>

  <p>Işık hemen yok oldu. Ve ben şaşkınlık içinde izlerken, tahtanın üzerindeki işaretlerin solmaya başladığını gördüm.</p>

  <p>"Ama bu mümkün değil!" diye haykırdım, kovayı yere düşürüp geri çekilirken.</p>

  <p>Haplo fıçının arkasından çıktı. Güvertenin üzerinde yürüdü ve hızla silinmekte olan çemberin önünde durdu.</p>

  <p>"Çizmelerini ıslatıyorsun," diye işaret ettim.</p>

  <p>Yüzündeki sert ifadeye bakılırsa, artık umurunda değildi.</p>

  <p>Bir ayağını kaldırdı, çemberin biraz önce onu havaya kaldırdığı yerin üzerinde tuttu. Hiçbir şey olmadı. Çizmesi yere indi.</p>

  <p>"Tüm hayatım boyunca, buna benzer bir şeyi ne gördüm, ne de duydum..." Sustu, başka bir düşünceyi ifade etmeye başladı. "Neden? Bu ne anlama geliyor olabilir?" Yüzü karardı, yumruğunu sıktı. "Sartanlar."</p>

  <p>Dönerek, bana tek kelime etmeden, tek bakış fırlatmadan, kamaradan fırtına gibi çıktı. Koridorda ayak seslerini duydum, sonra bir kapı çarpılarak kapandı. Yaklaştım, ıslak zemine baktım. Yanık izleri tamamen gitmişti. Tahtalar ıslaktı, ama üzerlerinde en ufak bir iz bile yoktu.</p>

  <p>Üçümüz, Alake, Devon ve ben yemeğimizi yalnız yedik. Alake Haplo'nun kapısını vurdu ve seslendi, ama yanıt alamadı. Hayal kırıklığı içinde, morali bozularak geri döndü.</p>

  <p>Ona ya da Devon'a bir şey söylemedim. Dürüst olmak gerekirse, bana inanacaklarından emin değildim ve bir tartışma başlatmak istemiyordum. Hem, ıslak tahtalar dışında gördüklerimin bir kanıtı da yoktu.</p>

  <p>Ama en azından gerçeği biliyorum.</p>

  <p>O gerçek her ne ise.</p>

  <p>Dahası sonraya. O kadar uykum geldi ki, kalemi zor tutuyorum.</p>

  <p class="whitespace">&nbsp;</p>
</body>
</html>
