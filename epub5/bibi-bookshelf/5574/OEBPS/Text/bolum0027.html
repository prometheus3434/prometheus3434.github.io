<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ ALTlNCl BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Alfred gününün çoğunu ve gecesinin önemli bir kısmını, kulak misafiri olduğu, Samah ile oğlu arasında geçen konuşmayı düşünerek geçirdi. Hepsini kafasında tekrar tekrar dinledi, ama bir kısmı, diğerlerinden daha yüksek ve ısrarlı bir şekilde öne çıkmayı başarıyordu.</p>

  <p>Ona da, diğerlerine yaptığımızı yapmalıyız. Hangi diğerleri? Tanrı olmadıklarını, tapınan olduklarını (ya da olmaları gerektiğini) keşfedenler mi? Sartanların güneş değil, yalnızca diğer gezegenlerden biri olduğunu anlayanlar mı? Onlara ne olmuştu? Neredeydiler?</p>

  <p>Onlan Orla'nın bahçesinde otururken bulmayı umarcasına çevresine bakındı. Sapkınlar Chelestra'da değildi. Konsey'de yoktular. Konsey'de bazı fikir ayrılıkları olmasına rağmen, Orla dışındaki bütün Konsey üyeleri kararlılıkla Samah'ı destekliyordu.</p>

  <p>Belki de Ramu'nun tek söylemek istediği sapkınların ikna edildiği, normal Sartan düşünce şekline döndükleri idi. Bu rahatlatıcı bir düşünceydi ve Alfred buna inanmayı çok istiyordu. Tam bir saatini, kendini bunun doğru olduğuna ikna etmeye çalışarak geçirdi. Ama Alfred'in o talihsiz, her zaman kendi burnunun dikine gidiyormuş gibi görünen (ve ayaklarını da beraber götüren) dırdırcı parçası, her zamanki gibi gerçeklikle yüzleşmeyi reddettiğini söyleyerek itiraz etti.</p>

  <p>İçindeki tartışma yorucuydu, onu bitkin ve mutsuz bıraktı. Bıkmıştı bundan; kendi olmaktan, kendi kendine tartışmak zorunda kalmaktan bıkmıştı. Onu aramak üzere bahçeye giren Orla'yı görünce ifade edilmeyecek kadar neşelendi.</p>

  <p>Alfred'e, Orla ondan kaçınıyormuş gibi gelmişti.</p>

  <p>"Ah, işte buradasın." Orla sertçe, kayıtsızca konuşmuştu.</p>

  <p>Alfred'in ayaklarının dibinde kestirmekte olan köpekle konuşuyor da olabilirdi. Hayvan kimin geldiğini görmek için bir gözünü açtı, esnedi, yuvarlandı ve yine uykuya daldı.</p>

  <p>Orla'nın uzak ses tonu ile irkilen Alfred, içini çekti. Kadının artık ondan hiç hoşlanmadığı belliydi. Alfred onu suçlayamazdı.</p>

  <p>"Evet, buradayım," diye yanıt verdi. "Nerede olacağımı düşünmüştün -kütüphanede mi"</p>

  <p>Orla öfkeyle kızardı, sonra soldu. Dudağını ısırdı. "Üzgünüm," dedi, bir an sonra. "Sanırım bunu hak ettim."</p>

  <p>"Hayır, asıl üzgün olan benim," dedi Alfred, kendi söylediği şey karşısında hayretler içinde. "bana neler oldu, bilmiyorum. Oturmaz mısın?"</p>

  <p>"Hayır, teşekkür ederim," dedi Orla, daha da kızararak. "Kalamayacağım. Menschlerden bir mesaj aldığımızı söylemek için geldim buraya. Draknor'a varmışlar:" Sesi sertleşti. "Bizimle toplantı yapmak istiyorlar."</p>

  <p>"Draknor nedir? Dumailerden biri mi"</p>

  <p>"Evet, zavallı yaratık. Durnailer, denizgüneşi uzaklaşmaya başlayana kadar uyumak üzere yaratılmışlardır. Sonra uyanıp, denizgüneşini takip etmeleri gerekiyordu. Biz gittikten sonra, çoğu durnai bir daha hiç uyanamadı. Bunca zamandır durnailer üzerinde yaşamakta olan menschlerin, aslında yaşayan bir varlık üzerinde yaşadıklarının farkında olduklarını hiç sanmıyorum.</p>

  <p>"Ne yazık ki, ejder-yılanlar durnailerin canlı olduğunu hemen anladı. Bir tanesine saldırdılar, onu uyandırdılar ve o zamandan bu yana dumaiye işkence yaptılar. Yunuslara göre, yavaş yavaş, parça parça yiyorlarmış onu. Zavallı yaratık acı ve korku içinde yaşıyormuş.</p>

  <p>"Evet," diye ekledi Orla, Alfred'in dehşet içinde solduğunu görünce. "Patryn arkadaşınla bir olan yaratıklar, bu yaratıklar. Ve menschlerle."</p>

  <p>Alfred'in midesi bulanmıştı. Huzur içinde uyumakta olan köpeğe baktı. "Buna inanamıyorum. Haplo'dan bile beklemezdim. O bir Patryn -hırslı, sert, soğuk. Ama bir korkak değildir. Zalim değildir. Savunmasız olanlara işkence etmekten, acı vermekten hoşlanmaz."</p>

  <p>"Ama orada, Draknor'da ve menschler de onunla beraber. Ama orada kalmakla yetinmeyecekler. Buraya, bu aleme taşınmak istiyorlar." Orla, gecenin yumuşak karanlığı içindeki güzelim, gür bahçesine baktı. "Toplantının konusu bu."</p>

  <p>"Eh, elbette, Draknor'da kalamazlar. Korkunç olmalı. Burada yeterince yer var," dedi Alfred, günlerdir ilk defa bu kadar neşeli hissederek.</p>

  <p>Aslında, yine menschler ile bir arada olmak için can atıyordu. Kavgacı, bölünmüş olabilirlerdi, ama ilginçtiler.</p>

  <p>Sonra Orla'nın yüzündeki ifadeyi gördü.</p>

  <p>"Onların Surunan'a yerleşmesine izin vereceksiniz, değil mi" diye sordu.</p>

  <p>Yanıtı Orla'nın gözlerinde gördü ve hayretler içinde, bakakaldı. "Buna inanamıyorum! Onları geri mi çevireceksiniz"</p>

  <p>"Sorun menschler değil, Alfred," dedi Orla. "Onlarla olan kişi. Patryn. O da toplantıya gelmek istedi."</p>

  <p>"Haplo mu" diye tekrarladı Alfred şaşkınlık içinde.</p>

  <p>İsmi duyan köpek, kulaklarını dikerek, gözleriyle çevreyi araştırarak ayağa fırladı.</p>

  <p>Yok, yok," dedi Alfred, heyecanını dindirmek için hayvanı okşayarak. "Yok, yok. Şimdi burada değil. Henüz değil."</p>

  <p>Köpek alçak sesle sızlandı ve burnu patilerinin üzerinde, yeniden uzandı.</p>

  <p>"Haplo, Sartanlarla toplantıya geliyor," diye düşündü Alfred. Haber onu huzursuz etmişti. "Kimliğini size açıkladığına göre, kendine çok güveniyor olmalı. Elbette, Chelestra'da olduğunu zaten biliyorsunuz. Yine de, bu davranış ona yakışmıyor."</p>

  <p>"Kendine güvenmiş!" diye terslendi Orla. "Elbette kendine güveniyor! ejder-yılanlar yanında, binlerce mensch savaşçısından hiç bahsetmiyorum..."</p>

  <p>"Ama belki de menschler barış içinde yaşamak istiyorlardır," diye tahminde bulundu Alfred.</p>

  <p>"Buna gerçekten inanıyor musun?" Orla ona hayretle baktı. "Bu kadar naif olabilir misin?"</p>

  <p>"Sizler kadar zeki ve bilge olmadığımı kabul ediyorum," dedi Alfred alçakgönüllülükle. "Ama en azından söyleyeceklerini dinlemeniz gerekmez mi?"</p>

  <p>"Konsey onları dinleyecek elbette. Samah'ın toplantıyı kabul etmesinin sebebi bu. Ve senin de orada olmanı istiyor. Sana söylemem için yolladı beni."</p>

  <p>"O zaman kendi isteğinle gelmedin bana," dedi Alfred yumuşak bir sesle, ayakkabılarına bakarak. "Haklıydım. Benden kaçınıyordun. Hayır, önemli değil. Anlıyorum. Senin için her şeyi zorlaştırdım. Yalnızca seninle konuşmayı özlemiştim, sesini duymayı özlemiştim." Bakışlarını kaldırdı. "Sana bakmayı özlemiştim. "</p>

  <p>"Alfred, lütfen, yapma. Bunu sana daha önce de söyledim..."</p>

  <p>"Biliyorum. Özür dilerim. Sanırım bu evi, hatta Chelestra'yı terk etsem iyi olacak."</p>

  <p>"Ah, Alfred, hayır! Saçmalama. Buraya aitsin sen, bizim aramızda, halkınla olmalısın..."</p>

  <p>"Öyle mi" diye sordu Alfred ciddiyetle, o kadar ciddiydi ki, Orla'nın dudaklarına gelen sözleri durdurdu. "Orla, diğerlerine ne oldu?"</p>

  <p>“Diğerleri mi?? Hangi diğerleri" diye sordu Orla tedirginlikle.</p>

  <p>"Diğerleri, sapkınlar. Koparılış'tan önce. Onlara ne oldu?"</p>

  <p>"Ben... ben ne söylediğini anlamıyorum," dedi Orla.</p>

  <p>Ama Alfred anladığını gördü. Fena halde solmuştu; gözleri korkuyla iri iri açılmıştı. Bir şey daha söyleyecekmiş gibi dudakları aralandı, ama ses çıkmadı. Telaşla döndü ve neredeyse koşarak bahçeden kaçtı.</p>

  <p>Alfred mutsuzluk içinde banka oturdu.</p>

  <p>Fena halde korkmaya başlamıştı... kendi halkından.</p>

  <p>Sartanlar ile menschler arasındaki toplantı, Alake'in de dediği gibi kendilerini önemli hissetmeye bayılan yunuslar tarafından ayarlanmıştı. Yunuslar bir gruptan diğerine yüzüp gelerek, saat önererek, saat değiştirerek, saat teyit ederek, nerede, nasıl, kiminle olacağını tartışarak, oldukça meşgul saatler geçirdi ve Haplo ile ejder-yılanlar konusundaki şüphelerini telaffuz etmek akıllarına gelmedi.</p>

  <p>Ya da belki de, olayın heyecanı içinde yunuslar Patryn'i unutuvermişlerdi. Grundle'ın da dediği gibi, akılsız bir balıktan başka ne beklenir ki?</p>

  <p>Haplo dikkatliydi, yunuslar çevredeyken her zaman oradaydı, ne söylendiğini anlamak için yunusların mensch dillerinden birini konuşmalarını istemek konusunda dikkatliydi.</p>

  <p>Bu gereksiz bir önlemdi.</p>

  <p>Kraliyet ailelerinin başlarının çok daha önemli işleri vardı, anlamsız dedikoduları dinlemek için zamanları yoktu. Menschler şimdi toplantıyı nerede yapacaklarını tartışıyorlardı: Sartanların istediği gibi Sartan topraklarında mı yapacaklardı, yoksa Sartanların denize açılıp, üç ırkın temsilcisi ile ortada buluşmaları konusunda ısrar mı edeceklerdi.</p>

  <p>Çoktan bu Sartanlardan hoşlanmadığına karar vermiş olan Dumaka, onları kendilerine gelmeye zorlama taraftarıydı.</p>

  <p>Eliason kendilerinin Sartanlara gitmesinin daha nazikçe olduğunu söylüyordu. "Dilenci gibi gelenler bizleriz."</p>

  <p>Yngvar, kuru toprak üzerinde yapıldığı sürece toplantının nerede yapıldığı ile ilgilenmediğini homurdandı. Lanet bir gemide yaşamaktan bıkıp usanmıştı.</p>

  <p>Haplo sessizce yanlarında oturdu, izledi, dinledi, hiçbir şey söylemedi. Tartışmalarına, tartışmaktan yorulmalarına izin verecekti ve sonra araya girip ne yapacaklarını söyleyecekti.</p>

  <p>Sartanlar, toplantının Surunan'da yapılması konusunda ısrar ettiler, aksi halde toplantı olmayacaktı.</p>

  <p>Haplo sessizce gülümsedi. Bir gemide, İyideniz'in büyülerini yok eden sularının ortasında, Sartanlar tamamen menschlerin merhametine kalmış olacaktı... ya da tesadüfen menschlerin yanında olan herhangi birinin.</p>

  <p>Ama bunu düşünmek için henüz erkendi. Menschler henüz savaşma havasında değildi. Henüz değil.</p>

  <p>"Sartanlarla Surunan'da buluşun," diye tavsiye etti Haplo. "Güçleri ile sizi etkilemek istiyorlar. Başardıklarını düşünmelerine izin vermenizin bir zararı olmaz."</p>

  <p>"Bizi etkilemek mi" diye tekrarladı Delu horgörüyle.</p>

  <p>Yunuslar menschlerin kabul ettiği haberiyle yüzüp gittiler ve Sartanların kraliyet temsilcilerini ertesi sabahın erken saatlerinde beklediklerini bildirmek üzere geri döndüler. Sartan Konseyi'nin önüne çıkacaklar, o yüce kuruma taleplerini şahsen ileteceklerdi.</p>

  <p>Kraliyet temsilcileri kabul ettiler.</p>

  <p>Haplo kamarasına döndü. Hayatı boyunca hiç bu kadar heyecanlanmamıştı. Yerinden fırlayacakmış gibi atan kalbini, alevalev yanan kanını sakinleştirmek için sessizliğe ve yalnızlığa ihtiyacı vardı.</p>

  <p>Eğer planları umduğu gibi giderse ve şu anda gitmemesi için bir sebep göremiyordu, Nexus'a muzaffer bir biçimde, Samah'ı tutsak almış olarak dönecekti. Bu zafer onu temize çıkaracaktı, hatalarının bedelini ödeyecekti. Lordu, herkesten daha fazla sevdiği ve saygı duyduğu adam onu beğenecekti.</p>

  <p>Ve hazır gitmişken, Haplo köpeğini de geri almaya niyetleniyordu.</p>

  <p class="whitespace">&nbsp;</p>
</body>
</html>
