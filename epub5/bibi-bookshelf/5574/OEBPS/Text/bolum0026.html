<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ BEŞİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">PHONDRA&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Köpeği Alfred ile birlikteydi.</p>

  <p>Haplo'nun zihninde, yunusların bahsettiği köpeğin kendi köpeği olduğu ve onun şimdi Alfred ile birlikte olduğu konusunda hiç kuşkusu yoktu. Düşünce Haplo'yu sinirlendiriyor, itiraf edebildiğinden daha fazla rahatsız ediyordu. Etine batmış zehirli bir diken gibi canını acıtıyordu. Daha önemli konular üzerinde yoğunlaşması gerekirken -yaklaşmakta olan yolculuk ve Sartanlarla savaşmak gibi- kendini köpeği düşünürken buluyordu.</p>

  <p>"Lanet bir köpek yalnızca," dedi kendi kendine.</p>

  <p>Elfler ve cüceler, ülkelerine gidip, halklarını Güneş Kovalama'ya hazırlamak üzere denizaltılarına biniyorlardı. Haplo son ana kadar yanlarından ayrılmadı, cücelerin içini rahatlattı, elfleri eyleme geçmeleri için dürtükledi, hem gerçek, hem hayali sorunları çözdü. Hepsi savaşmayı kabul etmemişti, henüz değil. Ama Haplo onları nazikçe, onlar Haplo'nun niyetini anlamadan savaşa götürüyordu. Ve Sartanların, onun başlattığı şeyi bitireceğinden hiç kuşkusu yoktu.</p>

  <p>İnsanlar, tipik insan aceleciliğiyle, doğrudan denizaltılarını Surunan'a götürmek, halklarını kıyıda indirmek ve sonra hemen pazarlıkları başlatmak istiyorlardı.</p>

  <p>"Güçlü bir pozisyonda olacağız," diye bildirdi Dumaka. "Sartanlar sayımızı ve çoktan karada tutunduğumuzu görecekler. Aynı zamanda, barış içinde, barışçıl amaçlar için geldiğimizi de görecekler. Kentlerinin duvarlarından dışarı bakacaklar ve kadınları, çocukları görecekler..."</p>

  <p>"Duvarlarının üzerinden bakacaklar ve bir ordu görecekler," diye hırladı Yngvar. "Önce baltalarını kapacaklar, konuşmak akıllarına sonra gelecek."</p>

  <p>"Yngvar'a katılıyorum," dedi Eliason. "Sartanları korkutmak istemeyiz. Bence filoyu Surunan'ın yakınında durduralım. Sartanların gemilerimizi görebileceği ve sayımız karşısında etkileneceği kadar yakında, ama kendilerini tehdit altında hissetmeyecekleri kadar uzakta duralım..."</p>

  <p>"Peki birazcık tehdit etmenin nesi kötü" diye itiraz etti Dumaka. "Herhalde siz elfler karınlarınızın üzerinde sürünerek gidip, ayaklarını yıkamayı düşünüyorsunuz."</p>

  <p>"Elbette hayır. Biz elfler nazik davranmayı ve vakarımızı kaybetmeden, önerilerimizi medeni bir tavırla sunmayı biliriz."</p>

  <p>"Şimdi de biz insanların medeni olmadığını söylüyorsun!" diye alevlendi Dumaka.</p>

  <p>"Eğer çizme ayağına uyuyorsa..." diye başladı Yngvar ve o noktada Haplo araya girdi.</p>

  <p>"Bence Eliason'un planına göre davranmak en iyisi. Yngvar'ın dediği gibi, ya Sartanlar saldırmaya karar verirse? Aileleriniz kumsalda, savunmasız bir şekilde sıkışmış olur. Onları gemilerde tutmak en iyisi. Ejder-yılanların yaşadığı Draknor'dan fazla uzak olmayan bir yerde, denizaltıların demirleyebileceği bir yer var.</p>

  <p>"Endişelenmeyin," diye ekledi Haplo telaşla, bu önerisinin kaş çatmalar ile karşılandığını görünce, "yılanlara o kadar yakın olmayacaksınız. Gemilerinizi yüzeye çıkarmak için onların hava kabarcığını kullanabilirsiniz. Ve siz o noktaya ulaşana kadar, temiz hava solumak için can atıyor olacaksınız. Oraya varınca, Sartanları toplantıya çağırırsınız ve sonra pazarlıkları başlatırsınız."</p>

  <p>Planı kabul edildi. Haplo sessizce gülümsedi. Menschlerin konuşarak başlarını belaya sokacaklarından emin olabilirdi.</p>

  <p>Bu da onu, bir sonraki konuya getirdi: silahlar. Özellikle de, büyülü elf silahları.</p>

  <p>Büyülü ya da değil, menschler tarafından yapılan hiçbir silah Sartanların rün büyüsüne karşı duramazdı. Ama Haplo herkesi eşit kılacak bir plan yapmıştı. Aslında, menschlere avantaj sağlayacak bir plan. Henüz planını kimseye söylememişti, ne menschlere, ne de müttefikleri ejder-yılanlara. Buna bağlı çok şey vardı: eski düşmanları üzerinde zafer; çaresiz Patryn'in merhametine kalacak bir Samah. Haplo bilmeleri gerektiği zaman herkese söyleyecekti, bir an erken değil.</p>

  <p>Hayatta olan hiçbir elf savaşmayı hatırlayamadığı halde, bir zamanlar yaptıkları büyülü silahlar hikaye ve efsanelerde yaşıyordu. Eliason bunların hepsini biliyordu ve Haplo'ya anlattı. İkisi elflerin hangi silahları hızla yapabileceğini, hangi silahları etkin bir biçimde kullanabileceklerini -ya da kendilerine verdikleri zarardan daha fazlasını düşmanlarına verebileceklerini-konuştular.</p>

  <p>Bir süre tartıştıktan sonra, Haplo ve Eliason ok ve yay üzerinde karar kıldılar. Elf Kralı okçuluğa bayılıyordu -partilerde eğlence için hala kullanılan bir spordu bu. Büyülü oklar, fırlatıldıktan sonra hangi hedefe gitmeleri söylenmişse oraya gidiyorlardı, bu yüzden nişancılık önemli değildi.</p>

  <p>İnsanlar da ok ve yay ve aynı zamanda pek çok başlıca silahı kullanma konusunda yetenekliydiler. Ve silahları büyüyle güçlendirilmiş olmasa da (insanlar, onların beceriksizler için olduğunu düşünerek, elf silahlarını kullanmıyorlardı), Ocak savaşa yardım etmesi için doğanın unsurlarını çağırabiliyordu.</p>

  <p>Bu nokta halledilince, Garganlılar, Phondralılar ve Elmaslılar dostça vedalaştılar. Cüceler ve elfler kendi ülkelerine gittiler ve Haplo rahat bir nefes aldı.</p>

  <p>Kulübesine yürürken kendi kendine, sonunda her şeyin yoluna girdiğini düşünüyordu.</p>

  <p>"Haplo.." dedi Alake. "Seninle konuşmak istiyorum. Yunuslar hakkında."</p>

  <p>Haplo sabırsızlıkla ona baktı. Düşüncelerini kesintiye uğrattığı için sinirlenmişti. "Evet? Ne olmuş yunuslara?"</p>

  <p>Alake gururu incinmiş bir şekilde dudağını ısırdı. "Bu önemli," dedi yumuşak sesle, özür dilercesine. "Aksi halde seni rahatsız etmezdim. Aklında ne kadar önemli konular olduğunu biliyorum..."</p>

  <p>Haplo'nun aklına, yunusların kıza, kızın Haplo'ya söylemediği birşeyler söylemiş olabileceği geldi. Bilmesinin bir yolu yoktu, o zamandan bu yana toplantılarla meşgul olmuştu.</p>

  <p>Kendini durmaya, kıza gülümsemeye, onu gördüğü için memnun görünmeye çalıştı. "Kulübeme gidiyorum. Benimle yürür müsün?"</p>

  <p>Alake gülümsemesine karşılık verdi -onu memnun etmek ne kadar kolaydı-ve yanında yürümeye başladı. Taktığı boncukların ve küçük çanların gümüşsü sesi ile, zarafetle hareket ediyordu.</p>

  <p>"Şimdi," dedi Haplo, "bana yunusları anlat."</p>

  <p>"Zarar vermek istemiyorlar, ama herkesi heyecanlandırmaya bayılıyorlar ve elbette, yeni bir denizuydusu bulmanın bizim için ne kadar önemli olduğunu anlamıyorlar. Yunuslar neden toprak üzerinde yaşamak istediğimizi anlayamıyorlar. Onlar gibi suda yaşamamız gerektiğini düşünüyorlar. Ve ejder-yılanlardan da gerçekten korkuyorlar..."</p>

  <p>Alake konuşurken Haplo'ya bakmıyordu. Gözlerini çevirmişti; Haplo kızın ellerinin sinirli sinirli yüzükleri ile oynadığını fark etti.</p>

  <p>Birşeyler biliyor, diye sonuca vardı Haplo sertçe. Söylemediği birşeyler.</p>

  <p>"Üzgünüm, Alake," dedi, ona gülümseye devam ederek,</p>

  <p>"Ama korkarım balıkları pek de tehdit olarak görmüyorum."</p>

  <p>"Ama ben sanmıştım ki... yani, biz sanmıştık ki... Grundle ve Devon da aynı fikirdeler... yani yunuslar halklarımızla konuşursa birşeyler söyleyebilir. Yunuslar, demek istiyorum. Ebeveynlerimizi sinirlendirecek ve daha fazla gecikme yaşanmasını sağlayabilecek şeyler."</p>

  <p>"Ne tür şeyler, Alake" Haplo durdu. Kulübesine yaklaşmışlardı ve çevrede kimse yoktu. "Yunuslar ne söyledi?"</p>

  <p>Kız gözlerini iri iri açtı. "Hiçbir şey!" diye başladı, tereddütetti, başını eğdi. "Lütfen söylemek için zorlama beni."</p>

  <p>Haplo'nun yüzündeki ifadeyi görmemesi iyi olmuştu. Haplo derin bir nefes aldı, kızı yakalayıp, konuşana kadar sarsmak isteğini kontrol altına aldı. Alake'i tuttu, ama dokunuşu hafif, okşar gibiydi.</p>

  <p>"Söyle bana, Alake. Halkının yaşamları söz konusu."</p>

  <p>"Halkımla ilgisi yok..."</p>

  <p>"Alake." Haplo'nun elleri sertleşti.</p>

  <p>"Senin hakkında çok korkunç şeyler söylediler!"</p>

  <p>"Ne tür şeyler"</p>

  <p>"Ejder-yılanların kötü olduğunu, senin kötü olduğunu, bizi kullandığını söylediler." Alake başını kaldırdı, gözleri parladı. "Onlara inanmıyorum! Tek bir sözcüğe bile inanmıyorum. Grundle ve Devon da inanmıyor. Ama yunuslar ebeveynlerimize anlatırsa..."</p>

  <p>Evet, diye düşündü Haplo, bu her şeyin sonu olur. Olacak onca lanet, aptal şey arasında! Büyük planı, bir avuç balık tarafından mahvedilmiş olur!</p>

  <p>"Endişelenme, " dedi Alake çabucak, yüzündeki karanlık ifadeyi görünce. "Benim bir fikrim var."</p>

  <p>"Nedir" Haplo yarım kulakla dinliyordu, bu krizi nasıl çözeceğini çıkarmaya çalışıyordu.</p>

  <p>"Ben düşündüm ki," diye öneride bulundu Alake utangaç utangaç, "yunuslara önden gitmelerini söyleyebilirim... keşif için. Bundan hoşlanırlar. Kendilerini önemli hissetmeye bayılıyorlar. Babamın önerisi olduğunu söylerim..."</p>

  <p>Haplo düşündü. Balıkları sorun yaratmaktan alıkoyacaktı. Menschler Surunan'a ulaştığında, yunuslar ne söylerse söylesin, geri dönmek için çok geç olacaktı.</p>

  <p>"Bu güzel bir fikir, Alake."</p>

  <p>Alake'in yüzü parlıyordu. Onu mutlu etmek o kadar kolaydı ki. Lordunun sesine çok benzeyen bir ses, Haplo'nun kulağına fısıldadı.</p>

  <p>Bu kızın istediğin her şeyi yapmasını sağlayabilirsin. Ona iyi davran. Ona birkaç değersiz süs eşyası ver, geceleri ona güzel şeyler fısılda, onunla evleneceğini söyle. Kölen olacaktır, senin için her şeyi yapacaktır, hatta senin için ölecektir. Ve işin bittiği zaman, istediğin zaman bir kenara atabilirsin onu. Hem, o yalnızca bir mensch.</p>

  <p>İkisi hala kulübenin önünde duruyorlardı. Haplo'nun elleri kızın kollarındaydı. Alake yaklaştı, bedenini Haplo'nun bedenine bastırdı. Kızı kulübesine çekmesi yeterli olacaktı, onun olacaktı. ilk seferinde şaşırmış, korkmuştu. Ama şimdiye kadar, Haplo'nun kollarında olmayı hayal etmiş olmalıydı. Korkusu arzuları ile bastırılmış olmalıydı.</p>

  <p>Ve Haplo'ya vereceği zevke ek olarak, faydalı da olacaktı. Anne babasının, cücelerin, elflerin yanında bir casusu olacaktı. Her sözcüğü, her düşünceyi ona raporlayacaktı. Ve Haplo, bildiklerini kendine saklamasını sağlayacaktı. Haplo'ya ihanet edeceğinden değil, ama bundan emin olacaktı...</p>

  <p>Alake'i baştan çıkarmaya kesin niyetliydi ve sanki kız itaatkar bir çocukmuşçasına onun kollarını okşamasını hayretle izledi.</p>

  <p>"Güzel bir fikir," diye tekrarladı. "Kaybedecek bir dakikamız bile yok. Neden gidip hemen yunusların icabına bakmıyorsun" Geriye, kızdan uzağa bir adım attı.</p>

  <p>"İstediğin bu mu" diye sordu Alake, alçak sesle, nefes nefese.</p>

  <p>"Bunun ne kadar önemli olduğunu kendin söyledin, Alake. Şu anda babanın yunuslarla konuşmaya gidiyor olmadığını kim bilebilir"</p>

  <p>"Gitmiyor," dedi kız, başını eğerek. "Kulübede, annemle konuşuyor. "</p>

  <p>"Demek, şu an mükemmel bir zaman."</p>

  <p>"Evet," dedi kız, ama belki de Haplo'nun fikrini değiştirmesini umarak, biraz daha oyalandı.</p>

  <p>Kız çok genç, çok güzeldi.</p>

  <p>Haplo ona sırtını döndü, kulübesine girdi ve çok yorulmuş gibi kendini şiltesinin üzerine fırlattı. Kıpırdamadan, serin karanlığın içinde, tozların üzerinde yürüyen ayak sesleri duyana kadar bekledi. Alake incinmişti, ama Haplo düşündüğünü yapsaydı incineceği kadar değil.</p>

  <p>"Hem, ne zamandan beri bana yardım etmeleri için menschlere ihtiyaç duyuyorum? Ben yalnız çalışırım. Ve Alfred'in de canı cehenneme zaten," diye ekledi ilgisiz bir şekilde. "Bu sefer işini bitireceğim."</p>

  <p>Güneş-kovalayanlar belirlenen tarihte geldi. İki tanesi, Dumaka'nın kabilesini almak için kaldılar. Diğerleri denizuydusunun kıyılarını dolaştı ve Phondra'nın insan nüfusunu topladı.</p>

  <p>Haplo insanların hızları ve etkinliği karşısında hem şaşırmış, hem memnun kalmıştı. İnsanlar herhangi bir kargaşa yaşanmadan herkesi gemilere bindirmeyi başarmışlardı. Terk edilmiş kampta çevresine bakınan Haplo, Konakçılar'ın eşyalarını ne kadar kolaylıkla toplayıp yola koyulduklarını hatırladı.</p>

  <p>"Halkımız eskiden göçebeydi," diye açıkladı Dumaka. "Av peşinde koşarak, meyve ve sebze toplayarak Phondra'nın değişik kısımlarını dolaşırdık. Ama bu yaşam tarzı savaşlara sebep oluyordu. İnsan her zaman, bir başka adamın ormanındaki antilopların daha şişman olduğunu sanıyor.</p>

  <p>"Barışı yavaş yavaş elde ettik, bunun için çok çalıştık. Tekrar savaşmak zorunda kalmak ihtimali beni üzüyor."</p>

  <p>Delu yanına geldi ve kolunu kocasına doladı. İkisi, artık boşalmış, terk edilmiş köylerine özlem dolu bakışlarla baktılar.</p>

  <p>"Her şey yoluna girecek, eşim. Birlikteyiz. Halkımız da birlikte. Dalgaları yöneten Benzersiz de bizimle. Barışı yüreklerimizde taşıyacak, Sartanlara en büyük armağanımız olarak sunacağız. "</p>

  <p>Ve büyük ihtimalle yüzlerinize tükürecekler, diye düşündü Haplo. Tek endişesi Alfred'di. Alfred bu menschleri evine almakla kalmaz, sırtındaki sefil kadife ceketi de vermeye kalkardı. Ama Haplo Alfred'in tipik bir Sartan olmadığını düşünmeye başlamıştı. Patryn, Samah'tan çok daha iyisini bekliyordu.</p>

  <p>İnsanlar gemilere bindikten sonra, ülkelerini terk ettikleri için pek az gözyaşı döktüler. Bu yaşlar da yolculuğun, yeni ve zengin bir dünya beklentisinin heyecanı içinde kurudu.</p>

  <p>Ejder-yılanlardan haber yoktu.</p>

  <p>Haplo denizaltılarının en büyüğünde, reis, ailesi, dostları ve Ocak üyeleri ile birlikte yolculuk yapıyordu. Güneş-kovalayan, daha önce içinde yolculuk yaptığı, çok daha küçük denizaltıya benziyordu, ama daha fazla kattan oluşuyordu.</p>

  <p>Gargan'a ulaştıklarında, cüceleri toplanmış, gitmeye hazır buldular, ama elfler yoktu ve buna kimse şaşırmadı. Haplo bile onların gecikeceğini öngörmüştü, onları arkada bırakma tehdidi, yalnızca elfleri harekete geçirmek içindi.</p>

  <p>"Kargaşa çıkacak," diye öngördü Yngvar ekşi ekşi. "Ama en iyi adamlarımı gemiyi yürütmeleri için gönderdim ve onları harekete geçirmek için orduyu da içine kattım. Fazla geç kalmayacaklardır. "</p>

  <p>Elf kafilesi yalnızca dört gün gecikti denizaltıları yavaş yavaş, aşırı beslenmiş balinalar gibi Yüzüyorlardı.</p>

  <p>"Bütün bunların anlamı nedir" diye sordu Yngvar.</p>

  <p>"Aşın yüklendik, olan bu, Vater!" diye köpürdü cüce kaptan, sakalını yolmaya başlamanın eşiğinde. "Denizuydusunu arkamızdan çekmek daha kolayolurdu. Yapabilirdik de. Lanet elfler başka her şeyi getirdiler! Kendin gör!"</p>

  <p>Cüceler elfler için ranzalar yapmışlardı, ama Elmaslılar onlara bir göz atmış ve bu kadar kaba şeylerin üzerinde uyumayı reddetmişlerdi. Sonra kendi ağır, oymalı, ahşap yataklarını gemiye yüklemeye çalışmışlardı. Bunun üzerine elf kaptan, onlara ya yatakları ya da elfleri alabileceğini, seçim yapmalarını söylemişti.</p>

  <p>"Ben yatakları alacağımı umuyordum," dedi Cüce ekşi ekşi Yngvar'a. "En azından onlar gürültü yapmıyor."</p>

  <p>Elfler zaman içinde, ranzalarda uyumayı kabul etmişler, kaz tüyü şiltelerini, dantel kenarlı çarşaflarını, ipek battaniyelerini ve kuş tüyü yastıklarını getirmişlerdi. Ve bu yalnızca başlangıçtı. Her elf ailenin, arkada bırakılamayacak aile yadigarları vardı -süslü, büyülü saatlerden, kendi kendine çalan arplara kadar. Bir elf, saksıya ekilmiş yetişkin bir ağaçla gelmişti; bir başkası yirmi yedi gümüş kafes içinde, yirmi yedi ötücü kuş ile.</p>

  <p>Sonunda, herkes ve her şey yüklenmişti. Güneş-kovalayanların içinde birisine ya da bir şeye takılmadan yürümek imkansız olsa da, elfler memnundu.</p>

  <p>Sonra en zor kısım başlamıştı -ülkelerini terk etmek. Devamlı dolaşmaya alışık olan insanlar sakin davranmışlardı. Sevgili mağaralarını terk etmek çok zor gelse de, cüceler metin olmuşlardı. Elfler ise perişandı. Bir cüce kaptan, geminin içinde akıtılan gözyaşları yüzünden, içeride dışarıdan daha fazla su olduğunu raporlamıştı.</p>

  <p>Fakat sonunda, dev güneş-kovalayan filosu toplanmış ve yeni ülkelerine doğru yola çıkmaya hazırlanmışlardı. Kraliyet ailelerinin başları önder geminin güvertesinde toplandı ve hep beraber dua ederek, Benzersiz'den kendilerine güvenli bir yolculuk, barışçıl bir ülke bahşetmesini istediler.</p>

  <p>Duaları bitti, cüce kaptanlar telaşlı sinyaller değiş tokuş ettiler ve denizaltıları dalgaların altına battı.</p>

  <p>Daha kısa bir mesafe gitmişlerdi ki, bembeyaz yüzlü, panik içinde bir subay Yngvar'a yaklaştı, Cüce Kralı'na bir selam çaktı ve alçak sesle birşeyler söyledi.</p>

  <p>Yngvar kaşlarını çattı, diğerlerine bir bakış fırlattı. "Ejder-yılanlar," dedi.</p>

  <p>Haplo uzun zamandır yılanların varlığından haberdardı: derisi kaşınıyor, yanıyordu. Sinirle ellerini ovaladı; derisindeki rünler hafif bir maviyle parıldıyordu.</p>

  <p>"Onlarla ben konuşayım," dedi.</p>

  <p>"İçimizden herhangi biri onlarla nasıl 'konuşabilir'" diye sordu Yngvar sertçe. "Su altındayız!"</p>

  <p>"Bir yol bulunur," dedi Haplo ve -istese de, istemese de mensch kraliyet aileleri eşliğinde köprüye yöneldi.</p>

  <p>Rünlerin uyarıcı parıltısı gömleğinin altından fışkırıyor, çocuklarının bu olguyu tasvir etmesini dinleyen, ama asla böyle bir şeye tanık olmayan menschlerin gözlerinden yansıyordu.</p>

  <p>Haplo'nun kendi kendine, ejder-yılanların tehdit oluşturmadığını söylemesi boşunaydı. Bedeni onlara, yüzyılların öğrettiği şekilde tepki gösteriyordu. Yapabileceği tek şey uyarıyı görmezden gelmek ve zaman içinde, bedeninin anlamaya başlayacağını ummaktı.</p>

  <p>Dümen kabinine girdi ve cüce mürettebatı birbirlerine sokulmuş, kendi aralarında mırıldanırken buldu. Kaptan denize işaret etti.</p>

  <p>Ejder-yılanlar suda asılı duruyor, dev bedenleri zarif kıvrımlarla oynaşıyor, yarık gözleri yeşil sularda kırmızı kırmızı parlıyordu.</p>

  <p>"Yolumuzu kapatmışlar, Vater. Bence geri dönelim." "Peki nereye gidelim" diye sordu Haplo. "ülkenize geri dönüp buzun gelmesini mi bekleyelim Ben onlarla konuşurum."</p>

  <p>"Nasıl" diye sordu Yngvar yine, ama sözcük bir gurultuyla çıktı.</p>

  <p>Bir ejder-yılanın hayaletsi, pırıltılı yansıması köprüde belirdi. Korku, yılandan soğuk su gibi yayılıyordu. Hala kıpırdayabilen cüce mürettebat da tam olarak bunu yaptı ve yüksek haykırışlada köprüden kaçtılar. Dehşet ile donmuş olanlar titreyerek bakakaldılar. Kaptan yerinden kıpırdamadı, ama sakalı titriyordu ve ayakta kalabilmek için elini dümenin üzerinden ayıramıyordu.</p>

  <p>Kraliyet aileleri de yerlerinde kaldılar ve cesaretlerinden dolayı Haplo haklarını vermek zorunda kaldı. Kendi içinden gelen, koşmak, yüzmek, kaçabilmek için geminin tahtalarını çıplak elleriyle yerlerinden koparmaktı. Korkusuyla mücadele etti ve ağzı konuşamayacak kadar kurumuş olsa da, korkusunu bastırmayı başardı.</p>

  <p>"Güneş-kovalayan filosu toplandı, KralL. Planlandığı gibi Surunan'a doğru yola çıkıyoruz. Neden yolumuzda duruyorsunuz?"</p>

  <p>Yarık gözler -gerçek gözlerin yalnızca birer yansıması-kızıl kızıl parladı, dik dik Haplo'ya baktı.</p>

  <p>"Surunan uzak, mesafe uzun. Size rehberlik etmek için geldik, efendim."</p>

  <p>"Bir hile!" diye nefes verdi Yngvar, dişleri takırdayarak. "Kendi yolumuzu bulabiliriz," diye ekledi Dumaka.</p>

  <p>Delu aniden sesini bir şarkıyla yükseltti, boynunda bir zincirle asılı duran bir tür taşı kaldırdı. Muhtemelen kaba bir mensch koruma büyüsüydü.</p>

  <p>Ejder-yılanın kırmızı gözleri kısıldı.</p>

  <p>"Kesin sesinizi, hepiniz!" diye hırladı Haplo. Bakışlarını ejder-yılandan ayırmıyordu. "Teklifin için teşekkür ederiz, Kral. Ve sizi takip edeceğiz. Kaptan, gemini ejderin dümen suyundan ayırma ve tüm güneş-kovalayanlara aynısını yapmalarını emret. "</p>

  <p>Cüce, onay için kralına baktı. Yngvar'ın yüzü öfke ve korkuyla kararmıştı; başını, reddederek sallayacak oldu.</p>

  <p>"Aptal olma," diye uyardı Haplo onu alçak sesle. "Eğer sizi öldürmek isteselerdi, uzun zaman önce yaparlardı. Teklifi kabul edim. Hile değil. Hayatım üzerine yemin ederim," diye ekledi, Cüce Kralı'n tereddüt ettiğini görünce.</p>

  <p>"Başka seçeneğimiz yok, Yngvar," dedi Eliason.</p>

  <p>"Ya sen, Dumaka" diye sordu Cüce, derin derin nefes alarak. "Sen ne diyorsun"</p>

  <p>Karı koca bakıştılar. Delu acı bir kabullenme ile omuzlarını silkti "Halkımızı düşünmemiz gerek."</p>

  <p>“Peki o zaman," diye kabul etti Dumaka, kaşlarını çatarak.</p>

  <p>"Söylediğini yap."</p>

  <p>"Başüstüne, Vater," diye yanıt verdi kaptan, ama Haplo'ya sert bir bakış fırlattı. "Yaratığa köprümden çekilmesini söyle, mürettebat olmadan gemimi yürütemem."</p>

  <p>Ejder-yılan çoktan kaybolmaya başlamıştı. Yavaş yavaş soluyor, arkada yalnızca belirsiz bir huzursuzluk ve uyuyan birini aniden bir kabustan uyandıran, yarı-hatırlanan korkular bırakıyordu.</p>

  <p>Menschler rahat birer nefes aldılar, ama karanlık bakışları canlanmadı. Denizaltının mürettebatı ve subaylar utanç içinde döndüler, kaptanlarının öfke dolu bakışlarından kaçınmaya çalıştılar.</p>

  <p>Haplo dönüp gitti. Kapıdan çıkarken, yakındaki bir kapı ağzından telaşla çıkmakta olan Grundle, Alake ve Devon ile neredeyse çarpışıyordu.</p>

  <p>"Yanılıyorsun!" diyordu Alake Devon'a. "Senin hatırın için öyle oldu..."</p>

  <p>"Şşş!" Grundle Haplo'yu görmüştü.</p>

  <p>Üçü sustu. Önemli bir konuşmayı kestiği açıktı ve kendisi hakkında olduğunu hissediyordu. Anlaşılan diğer ikisi de yunusları duymuşlardı. Devon utanmış göründü, bakışlarını kaçırdı. Ama Grundle Haplo'ya meydan okurcasına dikti bakışlarını.</p>

  <p>"Yine gizli gizli dinliyor muydunuz" diye sordu Haplo.</p>

  <p>"Dersinizi aldığınızı sanıyordum."</p>

  <p>"Almamışız anlaşılan," diye mırıldandı Grundle, Haplo yanından geçerken.</p>

  <p>Yolculuğun kalanı huzur içinde geçti. Ejder-yılanları görmediler, korkunç etkileri artık hissedilmiyordu. Denizaltı çok uzakta yüzen dev bedenlerin bıraktığı izler boyunca ilerledi.</p>

  <p>Gemideki hayat sıkıcı, klostrofobik ve olaysızdı.</p>

  <p>Haplo üç menschin birşeyler planladığından emindi. Ama, birkaç gün boyunca onları yakından izledikten sonra, yanıldığı sonucuna vardı.</p>

  <p>Alake ondan kaçınıyor, kendini annesine ve büyü çalışmalarına veriyordu. Büyüye karşı yenilenmiş bir ilgisi vardı. Devon ve bir grup genç elf zamanlarını ok atma çalışmaları ile geçiriyordu. Haplo'yu endişelendiren yalnızca Grundle kalıyordu, ama o da bir tatarcık gibi önemsiz bir rahatsızlıktı.</p>

  <p>Birkaç kez, onu arkasından gelirken, yüz ifadesi sert ve düşünceli, ona dik dik bakarken yakalamıştı. Sanki zihnini Haplo'dan uzaklaştıramıyor gibiydi. Ve Haplo'nun kendisine baktığını görünce kısa bir baş ya da yan sakal sallamasından sonra dönüyor, ayaklarını vura vura uzaklaşıyordu. Alake Grundle'ın yunuslara inanmadığını söylemişti. Anlaşılan Alake yanılıyordu.</p>

  <p>Haplo Cüce'yle tartışmaya çalışarak zaman harcamadı. Hem, yunusların gençlere söyledikleri doğruydu. Gerçekten de menschleri kullanıyordu.</p>

  <p>Uyanık saatlerinin çoğunu onlarla geçiriyor, onları şekillendiriyor, istediğini yapmaları için hazırlıyordu. İşi kolay değildi. Ejder-yılan müttefiklerinden korkan menschler müstakbel düşmanlarına hayranlık duymaya başlayabilirlerdi.</p>

  <p>Haplo'nun tek korkusu buydu, oyunu sona erdirecek tek rün taşı buydu. Eğer Sartanlar menschleri sonuna kadar açık kollarla karşılarlarsa, onları bağırlarına basarlarsa, Haplo'nun işi biterdi. Kaçabilirdi, kuşkusuz. Ejder-yılanlar bunu sağlardı. Ama Nexus'a boş ellerle dönmek, lorduna alçaltıcı bir rapor vermek zorunda kalırdı.</p>

  <p>Bu olasılık düşünülünce, Haplo geri dönmeyi tercih edeceğinden pek emin değildi. Ölse daha iyiydi...</p>

  <p>Zaman çabucak geçti, sonunda en büyük düşmanı ile karşılaşmaya sabırsızlanan Patryn için bile. Bir sürtünme sesi duyduğunda, gemi sarsıldığında yatağında uzanıyordu. Sesler korku ile yükseldi, ama bir sonraki an kralları tarafından yatıştırıldılar.</p>

  <p>Denizaltıları yukarı doğru yükseldi ve suyu yardı. Açık hava ve güneş ışığı -parlak güneş ışığı- onları çevreledi.</p>

  <p>Güneş-kovalayanlar güneşi yakalamıştı.</p>

  <p class="whitespace">&nbsp;</p>
</body>
</html>
