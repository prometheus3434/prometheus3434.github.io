<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ ÜÇÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Alfred tüm zamanını kütüphanede tutuklu olarak geçirmeye zorlanmamıştı. Sartan Konseyi bir kez değil, birçok kez toplanmıştı; üyelerin Alfred'in kural ihlali konusunda bir karara varmakta güçlük çektiği açıktı. Alfred'in kütüphaneyi terk edip eve gitmesine izin verilmişti. Konsey onunla ilgili kararını verene kadar odasında kapalı kalacaktı.</p>

  <p>Konsey üyelerinin gelişmeleri tartışması yasaklanmıştı, ama Alfred Orla'nın onu savunduğundan emindi. Düşünce içini ısıttı, ta ki karı koca arasındaki duvarın yükseldiğini, kalınlaştığını fark edene kadar. Orla ciddi ve suskundu. Kocası öfkeden buz kesmiş gibiydi. Nadiren birbirleriyle konuşuyorlardı. Alfred'in gitmek konusundaki kararlılığı güçlendi. Tek istediği Konsey'den özür dilemekti, sonra gidecekti.</p>

  <p>"Beni odama kilitlemenize gerek yok," dedi Alfred, muhafızı olarak görev yapan Ramu'ya. "Kaçmaya çalışmayacağım konusunda, bir Sartan olarak söz veriyorum. Senden yalnızca bir iyilik istiyorum. Köpeğin temiz hava almasını ve egzersiz yapmasını sağlayabilir misin"</p>

  <p>"Sanırım yapmalıyız," dedi Samah oğluna sevimsizce, Alfred'in talebi iletildiği zaman.</p>

  <p>"Neden hayvandan kurtulmuyoruz" diye sordu Ramu kayıtsızca.</p>

  <p>"Çünkü onun için planlarım var," diye yanıt verdi Samah. "Sanırım hayvanı yürütmeyi annenden isteyeceğim." O ve oğlu anlamlı anlamlı bakıştılar.</p>

  <p>Orla kocasının talebini reddetti. "Ramu hayvanı yürütebilir. Ben onunla ilgilenmek istemiyorum."</p>

  <p>"Ramu'nun kendi hayatı var artık," diye hatırlattı kocası sertçe. "Kendi ailesi ve sorumlulukları var. Bu Alfred ve köpeği bizim sorumluluğumuz. Ve bunun için kendine teşekkür etmen lazım."</p>

  <p>Orla sesindeki paylamayı duydu, bu sorumluluk konusunda çoktan başarısız olduğunun farkındaydı. Ve Konsey'i bir dizi itiraz ile bağlayarak yine kocasını hayal kırıklığına uğratmıştı.</p>

  <p>"Pekala, Samah," diye kabul etti soğuk bir sesle.</p>

  <p>Sabah erkenden Alfred'in odasına gitti ve bu zahmetli görevi üstlenmeye hazırlandı. Soğuk ve uzaktı, Konsey'de onu savunmak için ne söylemiş olursa olsun, bu adama öfkeli olduğunu, onun kendisini hayal kırıklığına uğrattığını söyledi kendi kendine. Orla sertçe kapısına vurdu.</p>

  <p>"İçeri gir," diye geldi uysal yanıt.</p>

  <p>Alfred kim olduğunu sormadı, belki de, bilmeye hakkı olmadığını düşünmüştü.</p>

  <p>Orla odaya girdi.</p>

  <p>Alfred pencerede duruyordu. Orla'yı görünce kıpkırmızı kesildi. Ona doğru çekingen bir adım attı. Orla elini engellercesine kaldırdı.</p>

  <p>"Köpek için geldim. Hayvan bana eşlik eder, sanırım," dedi, köpeğe şüpheyle bakarak.</p>

  <p>"Sa... sanırım," dedi Alfred. "iyi köpek. Orla'yla git." Elini salladı ve hayvan Orla'ya gidince fena halde şaşırdı. "Ben teşekkür etmek..."</p>

  <p>Orla döndü ve odadan çıktı. Kapıyı arkasından kapattı. Köpeği bahçeye götürdü. Bir banka oturdu, hayvana beklenti içinde baktı. "Ee, oyna," dedi sinirle, "ya da genelde ne yaparsan onu yap."</p>

  <p>Köpek morali bozuk bir biçimde bahçede bir iki tur attı, sonra döndü ve başını Orla'nın dizine koyarak içini çekti, parlak gözlerini onun yüzüne dikti.</p>

  <p>Orla bu serbestlik karşısında hayretler içinde kaldı. Köpek bu kadar yakındayken kendini rahatsız hissediyordu. Ondan kurtulmayı çok istiyordu ve ayağa fırlayıp kaçmamak için kendini zor tutuyordu. Ama köpeğin nasıl tepki vereceğinden emin değildi, hayvanlar hakkında pek az şey biliyordu, ani hareketlerin onları ürküteceğini, vahşice davranmalarına yol açağını duyduğunu hatırlar gibiydi. İhtiyatla elini uzattı ve burnunu okşadı.</p>

  <p>"Hadi..." dedi, sinir bozucu bir çocukla konuşuyormuş gibi, "git artık. Aferin sana."</p>

  <p>Orla köpeğin başını kucağından kaldırmayı düşünmüştü, ama kürke değen elinin verdiği duygu hoştu. Hayvanın yaşam gücünün sıcaklığını parmaklarının altında hissetti, üzerinde oturduğu mermer bankın soğukluğu ile keskin bir karşıtlık oluşturuyordu bu. Sonra köpeğin başını okşamaya başladı, köpek kuyruğunu salladı, yumuşak, kahverengi gözler canlanmış gibiydi.</p>

  <p>Orla aniden köpek, için üzüldü.</p>

  <p>"Yalnızsın," dedi, her iki elini uzatıp ipeksi kulakları okşayarak. "Patryn sahibini özlüyorsun, sanırım. Alfred var, ama aslında o senin sahibin değil, değil mi Hayır," diye ekledi Orla içini çekerek, "o aslında senin değil. Benim de değil. O zaman neden onun için endişeleniyorum? Benim için hiçbir şey ifade etmiyor, etmemeli." Orla sessizce, köpeği okşayarak oturdu -sabırlı, sessiz, dikkatli bir dinleyici, ondan, niyetlendiğinden daha fazlasını alan bir dinleyici.</p>

  <p>"Onun için korkuyorum," diye fısıldadı ve köpeğin başındaki eli titredi. "Neden, neden bu kadar aptal olmak zorunda? Neden her şeyi oluruna bırakamadı? Neden diğerleri gibi olmak zorundaydı? Hayır," diye değiştirdi yumuşak bir sesle, "Diğerleri gibi değil. Ne olur, diğerleri gibi olmasın!"</p>

  <p>Köpeğin başını eline aldı, çenesinin altından yakaladı, anlıyor görünen zeki gözlere baktı. "Onu uyarmalısın. Ona okuduklarını unutmasını söylemelisin, buna değmeyeceğini..."</p>

  <p>"Sanırım hayvandan hoşlanmaya başladın," dedi Samah suçlarcasına.</p>

  <p>Orla yerinden sıçradı ve telaşla elini çekti. Köpek hırladı. Vakar ile ayağa kalkan Orla, hayvanı kenara itti ve elbisesine bulaşan salyayı silmeye çalıştı.</p>

  <p>"Onun için üzülüyorum," dedi.</p>

  <p>"Sahibi için üzülüyorsun," dedi Samah.</p>

  <p>"Evet, öyle," diye yanıt verdi Orla, Samah'ın ses tonuna sinirlenerek. "Bu yanlış mı, Samah?"</p>

  <p>Konsey üyesi kocasına sert sert baktı, sonra aniden gevşedi. Bitkinlik içinde başını salladı. "Hayır, eşim. Bu övgüye değer. Hatalı olan benim. Ben... aşırı tepki verdim."</p>

  <p>Orla hala gücenme eğilimindeydi, kendini uzak tuttu. Kocası soğuk bir şekilde, eğilerek selam verdi ve yanından ayrılmak üzere döndü. Orla onun yüzündeki yorgunluk çizgilerini, bitkinlik içinde çöken omuzlarını gördü. Vicdan azabına kapıldı.</p>

  <p>Hata yapan Alfred'di, affedilmesi imkansızdı. Samah'ın aklında sayısız sorun, taşıması gereken sayısız yük vardı. Halkları tehlikedeydi, büyük bir tehlikede. Ejder-yılanlar ve şimdi bu...</p>

  <p>"Eşim," dedi pişmanlıkla, "üzgünüm. Yüklerini taşımana yardım etmek yerine yeni bir tane eklediğim için beni affet."</p>

  <p>Öne doğru kaydı, uzandı, elini kocasının omzuna koydu, okşadı, parmaklarının altındaki yaşam gücünün, köpeğinki gibi sıcak olduğunu hissetti. Ve onun dönmesi, onu kollarına alması, sıkı sıkı sarılmasını istedi. Gücünün birazını ona vermesini, ondan güç almasını istedi.</p>

  <p>"Eşim!" diye fısıldadı, kavrayışı sıkılaştı. Samah ondan uzaklaştı. Orla'nın ellerini ellerine aldı, onları üst üste koydu ve hafifçe, kuru kuru, parmaklarının ucunu öptü.</p>

  <p>"Affedilecek bir şey yok, eşim. Adamı savunmakta haklıydın. Gerilim ikimizi de yoruyor."</p>

  <p>Elleri bıraktı.</p>

  <p>Orla ellerini hemen çekmedi, ama Samah görmezlikten geldi.</p>

  <p>Orla yavaş yavaş ellerini yanlarına indirdi. Köpeği orada, dizine yaslanırken bulunca, dalgın dalgın kulağının arkasını kaşıdı.</p>

  <p>"Gerilim. Evet, sanırım öyle." İç çektiğini saklamak için derin bir nefes aldı. "Evi sabah, erken saatte terk ettin. Menschlerden başka haber var mı"</p>

  <p>"Evet." Samah, karısına bakmadan, bakışlarını bahçede gezdirdi. "Yunuslar, ejder-yılanların menschlerin gemilerini onardığını bildirdi. Menschler ortak bir toplantı düzenlemişler ve bu aleme doğru yola çıkmaya karar vermişler. Savaş açmayı planladıkları açık."</p>

  <p>"Ah, herhalde bunu planlamıyorlardır," diye başladı Orla. "Elbette bize saldırmayı planlıyorlar," diye sözünü kesti Samah sabırsızlıkla. "Onlar mensch, değil mi? Tüm kanlı tarihleri boyunca, menschler ne zaman sorunlarını savaşmadan çözdüler?"</p>

  <p>"Belki değişmişlerdir..."</p>

  <p>"Patryn onları yönetiyor. Ejder-yılanlar onlarla bir olmuş. Söyle bana, eşim, sence ne yapmayı planlıyorlar?"</p>

  <p>Orla sesindeki alaycılığı duymazdan gelmeyi tercih etti.</p>

  <p>"Bir planın var mı, eşim"</p>

  <p>"Evet, bir planım var. Konsey'le tartışacağım," diye ekledi, belki bilinçsiz, belki bilinçli olan bir vurgulama ile.</p>

  <p>Orla hafifçe kızardı, yanıt vermedi. Bir zamanlar planlarını ilk önce karısıyla tartışırdı. Ama artık değil, Koparılış'tan bu yana değil.</p>

  <p>Bize ne oldu? Hatırlamaya çalıştı. Ne söyledim? Ne yaptım? Ve nasıl, diye merak etti hüzünle, gene yapmayı başarabiliyorum?</p>

  <p>"Bu Konsey toplantısında, 'dostumuzun' kaderi ile ilgili son kararın verilmesi için oylama isteyeceğim," diye ekledi Samah.</p>

  <p>Yine alay. Orla buz kestiğini hissetti, yanında kalmasını sağlamak için elini köpeğin üzerinde tuttu.</p>

  <p>"Ona ne olacak sence" diye sordu, sesinin kayıtsız çıkmasına çabalayarak.</p>

  <p>"Bu Konsey'e kalmış. Ben kendi tavsiyemi ileteceğim." Arkasını dönmeye yeltendi.</p>

  <p>Orla öne bir adım attı, koluna dokundu. Kocasının irkildiğini, ondan uzaklaştığını hissetti. Ama onunla yüzleştiği zaman yüz ifadesi hoş ve sabırlıydı. Belki irkilmeyi kendisi hayal etmişti.</p>

  <p>"Evet, eşim"</p>

  <p>"Diğerleri gibi olmayacak, değil mi?" dedi tereddütle. Samah'ın gözleri kısıldı. "Buna Konsey karar verecek." "Uzun zaman önce yaptığımız doğru değildi, eşim," dedi</p>

  <p>Orla kararlılıkla. "Hiç doğru değildi?</p>

  <p>"Bana meydan okuyacağını mı söylemek istiyorsun? Konsey'in kararına karşı çıkacağını mı? Ya da, belki de çoktan karşı gelmişsindir, ha"</p>

  <p>"Ne demek istiyorsun?" diye sordu Orla, ona boş boş bakarak.</p>

  <p>"Hedefe gönderilen herkes oraya varmadı. Kaderlerinden kaçmalarının tek yolu, önceden haber almalarıydı. Ve bu konuda bilgisi olanlar, yalnızca Konsey üyeleriydi..."</p>

  <p>Orla katılaştı. "Bunu düşünmeye nasıl cesaret edersin...?"</p>

  <p>Samah sözünü kesti. "Bunun için zamanın yok. Konsey bir saat içinde toplanacak. O hayvanı sahibine götürmeni ve Alfred'e savunmasını hazırlamasını söylemeni öneririm. Elbette, konuşması için bir fırsat verilecek."</p>

  <p>Konsey üyesi bahçeden çıktı ve Konsey binasına yöneldi. Allak bullak olan, endişelenen Orla onu izledi. Ramu'nun ona katılmasını, kafa kafaya vererek ciddi ciddi konuşmalarını izledi.</p>

  <p>"Gel," dedi içini çekerek ve köpeği Alfred'e götürdü.</p>

  <p>Orla Konsey odasına güçlü bir kararlılıkla girdi. Meydan okur bir tavır içindeydi. Bir zamanlar mücadele etmiş olması gerektiği gibi mücadele etmeye hazırdı. Kaybedecek bir şeyi yoktu. Samah zaten onu suç ortaklığı ile suçlamıştı.</p>

  <p>Beni o zaman ne durdurdu, diye sordu kendi kendine. Ama itiraf etmeye utansa da, yanıtı biliyordu.</p>

  <p>Samah'ın sevgisi. Aslında hiç sahip olmadığım bir şeye son bir kez, çaresizce tutunmaya çalışmam. Kendi güvenime ihanet ettim, aslında yalnızca parmakuçlarımda olan bir sevgiye iki elimle tutunmaya çalışırken halkıma ihanet ettim.</p>

  <p>Şimdi mücadele edeceğim. Şimdi ona karşı çıkacağım. Diğerlerini de Samah'a karşı çıkmak konusunda ikna edebileceğinden emin gibiydi. Geçmişte yaptıkları konusunda çoğunun kendilerini pek de iyi hissetmediği izlenimi altındaydı. Geleceğe duydukları korkunun üstesinden gelebilse...</p>

  <p>Konsey üyeleri uzun, mermer masadaki yerlerini aldılar.</p>

  <p>Herkes toplandıktan sonra Samah belirdi ve ortadaki sandalyesine oturdu.</p>

  <p>Sert, yargılayıcı bir Konsey üyesi beklerken, Samah'ın gevşemiş, neşeli, hoş tavırlı olduğunu görünce Orla çok şaşırdı. Samah Orla'ya özür diler gibi gülümsedi ve omuzlarını silkti.</p>

  <p>Eğilerek fısıldadı. "Söylediklerimden dolayı özür dilerim, eşim. Pek kendimde değilim. Aceleyle konuştum. Bana tahammül et."</p>

  <p>Yanıtını endişeyle bekler gibiydi.</p>

  <p>Orla tereddütle gülümsedi kocasına. "Özrünü kabul ediyorum, eşim."</p>

  <p>Samah'ın gülümsemesi genişledi. Endişelenme, hayatım. Küçük dostuna bir şey olmayacak, der gibi Orla'nın elini okşadı.</p>

  <p>Şaşakalan, kafası karışan Orla, arkasına yaslanıp merak etmekten başka bir şey yapamadı.</p>

  <p>Arkasından sadakatle yürüyen köpek ile Alfred girdi içeri. Sartan -bir kez daha-Konsey önündeki yerini aldı. Orla Alfred'in ne kadar perişan göründüğünü düşünmekten kendini alamadı -sıska, çökük omuzlu, biçimsiz. Toplantıdan önce onunla daha fazla zaman geçirmediği için pişman oldu, diğer Konsey üyelerinin sinirini bozduğu açık olan mensch giysilerini değiştirmesini söylemediği için pişman oldu.</p>

  <p>Alfred onu durdurmaya çalışmasına rağmen, köpeği iade ettikten sonra aceleyle çıkmıştı yanından. Onun yanında olmayı rahatsız edici buluyordu. Berrak ve delici gözleri Orla'nın zırhını delip, içine işliyor, kütüphanede yaptığı gibi gerçeği arıyor gibiydi. Ve içindeki gerçeği görmesine hazır değildi. Kendisi de görmeye hazır değildi.</p>

  <p>"Alfred Montbank" -Samah mensch ismini söylerken yüzünü buruşturdu, ama Alfred'i gerçek ismini açıklaması konusunda ikna etmeye çalışmaktan vazgeçmiş görünüyordu- "iki ciddi suçlamayı yanıtlaman için Konsey önüne çıkarılmış bulunmaktasın.</p>

  <p>"Birinci olarak: Kapıya yasaklama rünleri konmuş olmasına rağmen bilinçli olarak kütüphaneye girdin. Bu suçu iki defa işledin. İlk seferde," diye, Alfred konuşmak ister gibi görünmesine rağmen devam etti Samah, "kazayla girdiğini iddia ettin. Binayı merak ettiğini ve kapıya yaklaştığında... hımm... kayıp düştüğünü söyledin. İçeri girdiğince kapının kapandığını, dışarı çıkamadığını, bir çıkış yolu aramak üzere kütüphane bölümüne girdiğini söyledin. Bu, ifadeni doğru aktardım mı?"</p>

  <p>"Evet," diye yanıt verdi Alfred.</p>

  <p>Ellerini önünde kenetlemişti. Doğrudan Konsey'e bakmıyordu, indirdiği gözkapaklarının altından telaşlı bakışlar fırlatıyordu onlara. Orla mutsuzlukla, adamın bir suçluluk tablosu gibi göründüğünü düşündü.</p>

  <p>"Ve ilk seferde açıklamanı kabul ettik. Sana kütüphaneye girilmesinin neden yasaklanmış olduğunu açıkladık ve sonra, konu üzerinde başka bir şey söylememize gerek olmadığını düşünürek seni yalnız bıraktık.</p>

  <p>"Ama, olayın üzerinden bir hafta geçmeden bir kez daha kütüphanede yakalandın. Bu da sana yöneltilen ikinci, daha ciddi suçlamaya getiriyor bizi: Bu sefer, kütüphaneye bilerek ve yakalanmaktan kaçınarak girmekle suçlanıyorsun. Bu doğru mu?"</p>

  <p>"Evet," dedi Alfred üzüntüyle. "Korkarım öyle. Ve üzgünüm. Daha önemli dertleriniz varken sizin için bunca soruna yol açtığım için üzgünüm."</p>

  <p>Samah arkasına yaslandı, içini çekti ve sonra eliyle gözlerini ovuşturdu. Orla sessiz bir hayret içinde onu izleyerek oturuyordu. Sert, korkunç yargıç değildi gördüğü. Çok sevdiği, sorumsuz çocuğuna ceza vermeye zorlanan bir baba gibiydi.</p>

  <p>"Yasağa niye karşı geldiğini Konsey'e anlatır mısın, kardeşim"</p>

  <p>"Size kendim hakkında başka bir şey söylememin sakıncası var mı" diye sordu Alfred. "Anlamanıza yardım edebilir..."</p>

  <p>"Hayır, lütfen, kardeşim, devam et. Konsey önünde dilediğini söylemek senin hakkın."</p>

  <p>"Teşekkür ederim." Alfred hafifçe gülümsedi. "Arianus'ta doğdum, Arianus'ta doğan son Sartan çocuklarından biriyim. Bu Koparılış'tan yüzlerce sene sonraydı, siz uykuya daldıktan sonra. Arianus'ta olaylar bizim için iyi gitmiyordu. Nüfusumuz azalıyordu. Çocuklar doğmuyor, yetişkinler zamansızca, sebepsizce ölüyordu. O zaman bunun sebebini bilmiyorduk," dedi yumuşak bir sesle, sanki 'kendi kendine konuşur gibi, "Sanırım şimdi biliyorum.<a href="../Text/dipnotlar.xhtml#a40" id="k40"><sup>[40]</sup></a>&nbsp;Ama burada olmamızın sebebi bu değil.</p>

  <p>"Arianus'ta Sartanlar için hayat oldukça zordu. Yapılacak çok şey vardı, ama bunları yapacak yeterli Sartan yoktu. Mensch nüfusu hızla artıyordu. Büyü yeteneği ve mekanik beceriler kazanmışlardı. Kontrol edemeyeceğimiz kadar çoktular. Ve sanırım, hatamız da buydu. Onlara tavsiyelerde bulunmak, bilgeliğimizi önermekle yetinmiyorduk. Kontrol etmek istiyorduk. Ve bunu yapamadığımızda onları terk ettik, yeraltına çekildik. Korkmuştuk.</p>

  <p>"Konsey'imiz, sayımız bu kadar az olduğundan, gençlerden bir kısmını uyutmamız ve gelecekte, durum iyileştiği zaman uyanmalarını sağlamamız gerektiğine karar verdi. O zamana kadar diğer dünyalarla iletişime geçmeyi başaracağımızdan emindik.</p>

  <p>"Kristal odalara girmeye gönüllü olan çok kişi vardı. Ben de onlardan biriydim. Seve seve terk edeceğim bir dünyaydı," dedi Alfred sessizce.</p>

  <p>"Ne yazık ki, geri dönen yalnızca ben oldum."</p>

  <p>Yüzünde sabırlı, hoşgörülü bir ifade ile yarım kulakla dinlemekte olan Samah bunu duyunca doğrulup oturdu ve kaşlarını çattı: Konsey'in diğer üyeleri kendi aralarında mırıldandılar. Orla Alfred'in yüzüne yansıyan kederi, acı yalnızlığı gördü, yüreği merhamet ve acıma ile burkuldu.</p>

  <p>"Uyandığım zaman, diğerlerinin tümünün, tüm kardeşlerimin ölmüş olduğunu keşfettim. Menschlerle dolu bir dünyada yapayalnızdım. Korkuyordum, çok korkuyordum. Menschlerin kim olduğumu anlayacağından, büyü yeteneğimi keşfedeceğinden, yeteneğimi kendi hırslarını gerçekleştirmek için kullanmaya çalışacaklarından korkuyordum.</p>

  <p>"Başta, onlardan saklandım. Sartanların uzun zaman önce çekildiği o yeraltı dünyasında kaç yıl yaşadığımı bilmiyorum. Ama, yukarıdaki menschleri ziyaret ettiğim o nadir zamanlarda, gerçekleşmekte olan korkunç şeyleri görmeden geçemiyordum. Onlara yardım etmek istediğimi anladım. Onlara yardım edebileceğimi biliyordum ve biz Sartanların yapmış olması gerekenin de onlara yardım etmek olduğunu aklıma geldi. Saklanmamın bencilce olduğu düşünmeye başladım. Halbuki, bazı ufak tefek şeyleri yoluna koymayı becerebilirdim. Ama, bunun yerine, her zamanki gibi, yalnızca herşeyi berbat ettim.”&nbsp;<a href="../Text/dipnotlar.xhtml#a41" id="k41"><sup>[41]</sup></a></p>

  <p>Samah huzursuzca kıpırdandı. "Hikayen gerçekten de trajik, kardeşim ve Arianus'taki halkımızın kaybı hepimizi kedere boğuyor, ama bunların çoğunu zaten biliyoruz ve konuyla ne ilgisi olduğunu..."</p>

  <p>"Lütfen, bana tahammül et, Samah," dedi Alfred, Orla'nın ona çok yakıştırdığı sessiz bir vakarla. "Menschlerle geçirdiğim zaman süresince, halkımı düşündüm ve onları özledim. Ve pişmanlıkla, varlıklarını düşünmeden kabullenmiş olduğumu anladım. Geçmişe ilişkin hikayelerine bir miktar dikkat etmiştim, ama yeterli değildi. Asla sorular sormamış, asla ilgi duymamıştım. Sartan olmak hakkında, Koparılış hakkında pek az şey bildiğimi fark ettim. Bilgi açlığı duymaya başladım. Hala da duyuyorum bu açlığı."</p>

  <p>Alfred üyelere özlem dolu bir yakarı ile baktı. "Anlayamıyor musunuz? Kim olduğumu bilmek istiyorum. Neden burada olduğumu. Benden ne yapmamın beklendiğini."</p>

  <p>"Bunlar mensch soruları," dedi Samah, tersleyerek. "Bir Sartana yakışmıyor. Bir Sartan neden burada olduğunu bilir. Amacını bilir ve bu bilgiyle hareket eder."</p>

  <p>"Kuşkusuz, bu kadar uzun süre yalnız kalmasaydım, böyle soruları sormaya asla zorlanmazdım," diye yanıt verdi Alfred. "Ama yardım isteyebileceğim hiç kimse yoktu." Dimdik duruyordu, artık korku ile ezilmiyordu, artık uysal, zayıf değildi. "Ve kütüphanede okuduklarıma bakılırsa, benden önce başkaları da aynı soruları sormuş. Ve yanıtları bulmuş."</p>

  <p>Konsey üyelerinin çoğu huzursuzca birbirlerine bakındı, sonra tüm gözler Samah'a döndü.</p>

  <p>Samah ciddi ve üzgün görünüyordu, öfkeli değil. "Seni şimdi daha iyi anlıyorum, kardeşim. Keşke bize, bunu daha önce açıklayacak kadar güvenseydin."</p>

  <p>Alfred kızardı, ama bakışlarını ayakkabılarına indirmedi. Samah'a gözlerini kaçırmadan, dikkatle, Orla'yı o kadar sık rahatsız eden o berrak gözlerle bakıyordu.</p>

  <p>"Sana dünyamızı tasvir edeyim, kardeşim," dedi Konsey üyesi, öne eğilip parmakuçlarını masanın üzerine koyarak. "Adı Yeryüzü idi. Bir zamanlar, binlerce yıl önce, tamamen insanların hakimiyeti altındaydı. Devamlı savaş isteyen, yok edici doğaları sonucunda, kendilerine dehşet verici bir savaş açtılar. Savaş, pek çoğunun korktuğu ve öngördüğü gibi dünyayı yok etmedi. Ama geri dönülemez bir şekilde değiştirdi onu. Yok edici alev ve dumanlardan yeni ırklar yaratıldığı söylenir. Bunun gerçekliğinden kuşku duyuyorum. Bu ırkların zaten var olduğunu, ama yeni bir günün aydınlığı doğana kadar gölgelerde gizli kaldıklarını düşünüyorum.</p>

  <p>"Büyünün dünyaya o zaman geldiği varsayılır, ama zamanın başlangıcından beri kadim gücün var olduğunu herkes bilir. O da şafağı bekliyordu.</p>

  <p>"Yüzyıllar içinde dünyada pek çok din doğmuştu; menschler sorunlarını ve hayal kırıklıklarını belirsiz bir Yüce Varlık'ın kucağına atmaktan hoşnuttular. Bu Varlıklar çok ve muhteliftir. Asla görünmezlerdi, kaprisliydiler, yalnızca inanç beklerlerdi. Sartanlar hakimiyeti ele geçirdiğinde, menschlerin minnet içinde bağlılıklarını bize, adil, katı kurallar koyan etten kemikten varlıklara yöneltmelerine şaşmamak gerek.</p>

  <p>"Her şey yolunda gidecekti, ama bizim aksimiz olan Patrynler aynı zamanda güç kazandılar.<a href="../Text/dipnotlar.xhtml#a42" id="k42"><sup>[42]</sup></a>&nbsp;Menschlerin kafası karışmıştı, çoğu Patrynleri takip etmeye başladı. Patrynler kölelerini, başkalarını ezerek elde ettikleri güç ve zenginlik ile ödüllendirdiler.</p>

  <p>"Düşmanımızla savaştık, ama savaş kolay olmadı. Patrynler zeki ve hilekardır. Örneğin, bir Patryn asla bir alemin kralı olarak başa geçmezdi. Bunu menschlere bırakırlardı. Ama 'danışman' olarak görev yapan bir Patrynin orada olacağından emin olabilirdin. "</p>

  <p>"Ama yine de," diye araya girdi Alfred ılımlı bir şekilde, "okuduklarıma bakılırsa Sartanlar da sık sık bu tür pozisyonlarda bulunabiliyormuş."</p>

  <p>Samah bu ima üzerine kaşlarını çattı. "Biz gerçek danışmanlardık; tavsiye, bilgelik ve rehberlik veriyorduk. Bu görevi, tahtları ele geçirmek, menschleri kuklaya çevirmek için kullanmıyorduk. Öğretmek, yükseltmek, düzeltmek istiyorduk."</p>

  <p>"Ya menschler tavsiyelerinize uymazsa" diye sordu Alfred alçak sesle, berrak gözleri kararlı, "onları cezalandırıyordunuz, değil mi"</p>

  <p>"Pervasızca, aptalca davranan bir çocuğu cezalandırmak bir ebeveynin görevidir. Kuşkusuz menschlerin hatalarını görmelerini sağladık. Aksi halde nasıl öğrenebilirlerdi"</p>

  <p>"Ama ya irade özgürlüğü?" Alfred Samah'a doğru birkaç adım attı, tutkusu onu ileri taşımıştı. "Kendi başlarına öğrenme özgürlüğü? Kendi seçimlerini yapma özgürlüğü? Başkalarının kaderini belirleme hakkını kim verdi size?"</p>

  <p>İçten, açık, güvenliydi. Zerafetle, kolaylıkla hareket ediyordu. Orla onu dinlerken heyecanlanmıştı. Sık sık, içten içe sorduğu soruları telaffuz ediyordu.</p>

  <p>Konsey üyesi saldırı esnasında soğuk, kararlı bir şekilde oturmuştu. Alfred'in sözlerinin sessiz, gergin havada bir an asılı kalmasına izin verdi, sonra onları yakaladı ve planlı bir sakinlikle iade etti.</p>

  <p>"Bir çocuk kendi kendini yetiştirebilir mi, kardeşim? Hayır, yetiştiremez. Onu besleyecek, eğitecek, ona rehberlik edecek ebeveynlere ihtiyaç duyar."</p>

  <p>"Menschler bizim çocuğumuz değil," diye yanıt verdi Alfred öfkeyle. “Onları biz yaratmadık! Onları bu dünyaya biz getirmedik. Hayatlarına hükmetmeye hakkımız yok!"</p>

  <p>"Biz onlara hükmetmeye çalışmadık!" Samah ayağa kalktı.</p>

  <p>Ellerini, sanki ona vuracakmış, ama kendini kontrol etmiş gibi, dümdüz masanın üzerine koydu. "Onların eyleme geçmesine izin verdik. Sık sık, eylemlerini derin bir üzüntü ve pişmanlıkla izlemek zorunda kaldık. Menschlere hükmetmeye çalışan Patrynlerdi. Ve biz olmasaydık başaracaklardı da!</p>

  <p>Koparılış zamanında, düşmanımızın gücü aşın derecede büyümüştü. Gittikçe daha çok devlet onların etkisi altına giriyordu. Dünya savaşlarla karışmıştı. lrk ırka karşı, ulus ulusa karşı savaşıyordu, hiçbir şeyi olmayanlar, her şeye sahip olanların boğazlarını kesiyordu. Bundan daha karanlık bir zaman olmamıştı ve daha da kötüleşecek gibi görünüyordu.</p>

  <p>"Ve sonra Patrynler zayıf tarafımızı öğrenmeyi başardılar. Aşağılık bir hilecilik ve büyü ile halkımızın bir kısmını, menschlerin bile tapınmayı bıraktığı bu belirsiz Yüce Varlık'ın aslında var olduğuna ikna etmeyi başardılar!"</p>

  <p>Alfred konuşmaya yeltendi.</p>

  <p>Samah elini kaldırdı. "Lütfen, izin ver devam edeyim." Bir an durdu, sanki ağrıyormuş gibi parmaklarını alnına koydu. Yüzü gergin ve yorgundu. İçini çekerek, sandalyesine oturdu ve Alfred'e baktı. "Bu hileye kananları suçlamıyorum, kardeşim. Her birimiz, yaşamımızın bir anında, başını bizden güçlü, bizden bilge birisinin göğsüne yaslamak istemişizdir; tüm sorumluluklarımızı her şeyi bilen, her şeye kadir bir varlığa yıkmak istemişizdir. Bu tür hayaller hoştur, ama sonra gerçekliğe uyanmamız gerekir."</p>

  <p>"Ve bizim gerçekliğimiz de buydu. Yanılıyorsam söyle bana." Alfred onlara acıyarak baktı, sesi üzüntüyle yumuşamıştı. "Patrynler gittikçe güçleniyordu. Sartanlar hiziplere ayrılıyordu. Bazıları tanrı olduklarını reddediyorlardı. Bu yeni görüşü takip etmeye hazırdılar. Ve menschleri de yanlarına almakla tehdit ediyorlardı sizi. Her şeyi kaybetmek üzereydiniz."</p>

  <p>"Yanılmıyorsun," diye mırıldandı Orla.</p>

  <p>Samah ona öfkeli bir bakış fırlattı. Orla onu hissetti, ama görmedi. Alfred'e bakıyordu.</p>

  <p>"Sana hoşgörülü davrandım, kardeşim," dedi Konsey üyesi. "Sen orada değildin. Anlaman mümkün değil."</p>

  <p>"Anlıyorum," dedi Alfred açıkça, kararlılıkla. Dimdik duruyordu. Orla, onun neredeyse yakışıklı olduğunu düşündü. "Sonunda, bunca sene sonra, anlıyorum. Gerçekte kimden korkuyordunuz?"</p>

  <p>Bakışları Konsey üzerinde gezindi. "Patrynlerden mi? Yoksa gerçekten mi korkuyordunuz: evrenin güdücü kuvvetinin siz olmadığınız gerçeğinden mi? Aslında, her zaman horgördüğünüz menschlerden bir farkınız olmadığı gerçeğinden mi? Gerçekte korktuğunuz buydu, değil mi? Gerçeği de yok etmeyi umarak, dünyayı yok etmenizin sebebi buydu, değil mi?"</p>

  <p>Alfred'in sözleri sessiz salonda yankılandı.</p>

  <p>Orla nefesini tuttu. Yüzü, bastırmaya çalıştığı öfkesiyle kararmış Ramu, babasına sorgularcasına, bir şey söylemek, bir şey yapmak için izin istercesine baktı. Sıkıcı bölümlerde Sartan'ın ayaklarının dibinde uykuya dalmış olan köpek aniden doğrulup oturdu ve tehdit edildiğini hissederek, dik dik çevresine bakındı.</p>

  <p>Samah eliyle hafif, olumsuz bir hareket yaptı ve oğlu gönülsüzce sandalyesine oturdu. Diğer Konsey üyeleri bakışlarını Samah'tan Alfred'e, sonra yine Samah'a çevirdiler. Birkaçı başlarını salladı.</p>

  <p>Samah Alfred'e baktı, hiçbir şey söylemedi.</p>

  <p>Odadaki gerginlik büyüdü.</p>

  <p>Alfred gözlerini kırpıştırdı, ne söylediğini yeni anlamış gibi göründü. Boynu bükülmeye, yeni bulduğu gücünü kaybetmeye başladı.</p>

  <p>"Üzgünüm, Samah. Aslında ben..." Alfred geri çekildi, köpeğe takıldı.</p>

  <p>Konsey üyesi aniden ayağa kalktı, sandalyesini terk etti, masanın çevresini dolaştı ve gelip, Alfred'in yanında durdu. Köpek hırladı, kulaklarını yatırdı, dişlerini çıkardı. Kuyruğu yavaşça sallanıyordu.</p>

  <p>"Şşş!" dedi Alfred mutsuzluk içinde.</p>

  <p>Konsey üyesi elini uzattı. Alfred bir darbe bekleyerek büzüldü. Samah kolunu Alfred'in omuzlarına sardı.</p>

  <p>"İşte, kardeşim," dedi iyilikle, "şimdi kendini daha iyi hissetmiyor musun Sonunda bize açıldın. Sonunda bize güvendin. Bu şüpheler ve sorunlarla bana, Ramu'ya, Orla'ya, ya da Konsey üyelerinden herhangi birine gelseydin senin için ne kadar iyi olurdu, bir düşün! Artık, sonunda, sana yardım edebiliriz. "</p>

  <p>"Edebilir misiniz" Alfred ona bakakaldı.</p>

  <p>"Evet, kardeşim. Sen bir Sartansın. Sen bizden birisin."</p>

  <p>"B-ben kütüphaneye gizlice girdiğim için özür dilerim," diye kekeledi Alfred. "Bu yanlıştı. Biliyorum. Buraya özür dilemek için geldim. Tüm o şeyleri söylememe neyin... neyin yol açtığını bilmiyorum..."</p>

  <p>"Zehir uzun zamandır içinde işliyordu. Artık temizlendi, yaran iyileşecek."</p>

  <p>"Umarım," dedi Alfred, ama şüpheli görünüyordu. "Umarım." İçini çekti, bakışlarını ayakkabılarına indirdi. "Bana ne yapacaksınız"</p>

  <p>"Sana bir şey yapmak mı?" Samah şaşkın görünüyordu.</p>

  <p>"Ah, seni cezalandırmaktan bahsediyorsun. Sevgili Alfred, sen kendini, kuralların bu şekilde ihlal edilmesinden doğabilecek herhangi bir cezadan daha fena cezalandırdın. Konsey özrünü kabul ediyor. Ve kütüphaneyi ne zaman kullanmak istersen, anahtar için bana ya da Ramu'ya gelmen yeterli. Halkımızın tarihini incelemeyi oldukça faydalı bulacağına inanıyorum."</p>

  <p>Alfred ağzı açık, adama bakakaldı. Şaşkınlık içinde, konuşma yetisini kaybetmiş gibiydi.</p>

  <p>"Konsey'in bazı önemsiz işleri var," dedi Samah kısaca, elini Alfred'in omuzlarından çekerek. "Eğer sen de oturursan, işimizi çabucak bitirebilir ve gidebiliriz."</p>

  <p>Babasının bir işareti ile Ramu sessizce Alfred'e bir sandalye getirdi. Alfred sandalyeye çöktü, tükenmiş, sersemlemiş bir şekilde, yerinde büzüldü.</p>

  <p>Samah yerine döndü ve beklese de olabilecek, önemsiz bir konuyu tartışmaya başladı. Kendilerini rahatsız hissettikleri ve gitmek istedikleri belli olan diğer Konsey üyeleri onu dinlemiyordu.</p>

  <p>Samah sabırla, sessizce, konuuşmaya devam etti. Orla kocasını izledi, Konsey'i beceriyle, kolayca idare etmesini izledi, güçlü, yakışıklı yüzünde zekanın oynaşmasını izledi. Zavallı Alfred'i başarıyla kazanmıştı. Şimdi, yavaş yavaş, emin adımlarla, takipçilerinin sadakatını ve güvenini kazanıyordu. Konsey üyeleri önderlerinin yatıştırıcı sesi ile gevşemeye başladılar; hatta ufak bir şakaya gülmeyi bile başardılar.</p>

  <p>Gidecekler, diye düşündü Orla ve işittikleri ses Samah'ın olacak. Alfred'in sesini unutmuş olacaklar. Tuhaf, Samah'ın bizi nasıl kullandığını daha önce hiç fark etmemiştim.</p>

  <p>Ama artık biz değil, onlar. Artık değil.</p>

  <p>Artık değil.</p>

  <p><br /></p>

  <p>Toplantı sonunda bitti.</p>

  <p>Alfred dinlememişti, kendi rahatsız düşünceleri içinde kaybolmuştu, herkes hareket etmeye başladığında kendine geldi.</p>

  <p>Samah ayağa kalktı. Diğer Konsey üyeleri rahatlamıştı, kendilerini daha iyi hissediyordu. Ona, birbirlerine eğildiler (Alfred'e değil, Alfred'i görmezden geldiler) ve ayrıldılar.</p>

  <p>Alfred sendeleyerek ayağa kalktı.</p>

  <p>"Yanıtı bildiğimi sanıyordum," dedi kendi kendine. "Nereye gitti? Nasıl böyle, aniden kaybedebilirim? Belki de yanıldım. Belki de bu görüş, Samah'ın dediği gibi, Haplo'nun bir hilesiydi."</p>

  <p>"Konuğumuzun yorgun göründüğünü fark ettim", diyordu Samah. "Neden Alfred'i eve götürüp, gevşemesini ve birşeyler yemesini sağlamıyorsun, eşim"</p>

  <p>Konsey üyelerinin tamamı çıkmıştı. Yalnızca Ramu oyalanıyordu. .</p>

  <p>Orla Alfred'in koluna girdi. "İyi misin?"</p>

  <p>Alfred hala sersem gibi hissediyordu, bedeni titriyor, ayakları kendi kendilerine takılıyordu. "Evet, evet," diye yanıt verdi belirsizce. "Ama sanırım dinlenmek isterim. Odama dönüp... uzanabilseydim."</p>

  <p>"Kuşkusuz," dedi Orla endişeyle. Çevresine bakındı. "Sende bizimle gelmiyor musun, ,eşim"</p>

  <p>"Hayır, henüz değil, hayatım. Ramu ile birlikte, Konsey'in oyladığı o küçük meseleyi halledeceğiz. Siz gidin. Akşam yemeğine kadar gelmiş olurum."</p>

  <p>Alfred Orla'yı odadan çıkardı. Konsey Odası'ndan çıkmıştı ki, köpeğin kendisini takip etmemiş olduğunu fark etti. Hayvanı bulmak için çevresine bakındı ve başta göremedi. Sonra Konsey masasının altından fırlamış bir kuyruk ucu gördü.</p>

  <p>Hoş olmayan bir düşünce geldi aklına. Haplo köpeği gizlice dinlemek üzere eğitmişti. Ona sık sık, şüphelenmeyen kişilerin peşinden gitmesini emretmiş, sonra köpeğin kulakları aracılığı ile sözlerini dinlemişti. O anda, Alfred köpeğin aynı hizmeti ona da sunduğunu anladı. Ramu ve Samah ile kalacak, söylediklerini dinleyecekti.</p>

  <p>"Alfred" dedi Orla.</p>

  <p>Sartan yerinde zıpladı, suçluluk duygusuna kapıldı. Hızla arkasına döndü, nereye gittiğine dikkat etmeyi unuttu ve burun üstü kapının çerçevesine çarptı.</p>

  <p>"Alfred... Ah, eyvah! Ne yaptın Burnun kanıyor!"</p>

  <p>"Kapıya çarptım gibi görünüyor..."</p>

  <p>"Başını arkaya eğ. Sana bir iyileştirme rünü söyleyeceğim."</p>

  <p>Köpeği çağırmalıyım! Alfred titriyordu. Buna asla izin vermemeliyim. Haplo'dan da beterim. O yabancıları dinliyordu. Ben kendi halkımdan birilerini dinliyorum. Sözcüğü söylemem, çağırmam yeterli, köpek bana gelecektir.</p>

  <p>Alfred arkaya baktı. "Köpek..." diye başladı.</p>

  <p>Samah onu horgören bakışlarla izliyordu. Ramu ise tiksintiyle. Ama ikisi de onu izliyorlardı.</p>

  <p>"Köpek hakkında ne diyordun" diye sordu Orla, endişeyle. Alfred içini çekti, gözlerini kapattı. "Yalnızca... onu eve gönderdiğimi. "</p>

  <p>"Sen de şu anda orada olmalısın," dedi Orla ona.</p>

  <p>"Evet," dedi Alfred. "Gitmeye hazırım."</p>

  <p>Konsey salonunun dış kapısına ulaşmıştı ki, köpeğin kulakları aracılığı ile baba oğulun konuşmaya başladığını duydu. "O adam tehlikeli," dedi Ramu'nun sesi.</p>

  <p>"Evet, oğlum. Haklısın. Çok tehlikeli. Bu yüzden onu takip etmeyi asla bırakmamalıyız."</p>

  <p>"Böyle mi düşünüyorsun O zaman neden gitmesine izin verdin Ona da, diğerlerine yaptığımızı yapmalıyız."</p>

  <p>"Şimdi olmaz. Diğer Konsey üyeleri, özellikle de annen asla onaylamaz. Elbette, bu planımızın bir parçası. Bırak bizi kandırdığını sansın. Bırak gevşesin, izlenmediğini, şüphe duyulmadığını düşünsün."</p>

  <p>"Bir tuzak mı"</p>

  <p>"Evet," dedi Samah, kendinden hoşnut bir. şekilde, "bizi Patryn dostuna ele verirken yakalayacağız onu. O zaman anneni bile, bu mensch isimli Sartan'ın bizim düşüşümüzü hazırladığına inandıracağız."</p>

  <p>Alfred, Sartan Konsey Salonu'nun hemen dışındaki bir banka çöktü.</p>

  <p>"Korkunç görünüyorsun," dedi Orla. "Burnun kırılmış olabilir. Bayılacak gibi mi hissediyorsun Yürüyebileceğini düşünmüyorsan, ben..."</p>

  <p>"Orla." Alfred bakışlarını ona kaldırdı. "Bunun nankörce geleceğini biliyorum, ama beni yalnız bırakabilir misin?" "Hayır, mümkün değil"</p>

  <p>"Lütfen. Yalnız kalmak istiyorum," dedi nazikçe.</p>

  <p>Orla onu dikkatle inceledi, sonra bakışlarını salona çevirdi ve dikkatle gölgeli içine baktı. Sanki içeriyi görebiliyor gibiydi. Belki de görebiliyordu. Belki, kulakları salonun içindeki sesleri duyamasa da, yüreği duyabiliyordu. Yüzü ciddileşti, hüzün doldu.</p>

  <p>"Üzgünüm," dedi ve yanından ayrıldı.</p>

  <p>Alfred inledi ve başını titreyen ellerinin arasına aldı.</p>

  <p class="whitespace">&nbsp;</p>
</body>
</html>
