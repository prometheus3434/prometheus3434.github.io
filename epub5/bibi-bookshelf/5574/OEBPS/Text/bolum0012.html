<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ON BİRİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">İYİDENİZ’DE BİR YERLERDE</h3>
  <hr class="sigil_split_marker" />

  <p class="whitespace">&nbsp;</p>

  <p>Haplo, bu tuhaf geminin içinde, dinlenmek ve kolları ile ellerine bakmak dışında hiçbir şey yapmadan yatağında yattı. Desenler zar zor görülebiliyordu -o aptal Sartan'ın, Alfred'in gözleri kadar solgun ve zayıf. Ama rünler oradaydı! Geri gelmişlerdi! Ve onlarla beraber, büyüsü de geri gelmişti. Haplo gözlerini kapattı, rahatlayarak, derin bir nefes aldı.</p>

  <p>Gemide ayıldığı, kendini menschlerle sarılmış olarak bulduğu, çaresiz, savunmasız olduğunu bildiği anı hatırladı. Ne söylediklerini bile anlamıyordu!</p>

  <p>Hepsinin, çocuk odasından yeni çıkmış gibi görünen dişiler olmasının bir önemi yoktu. Nazik ve iyi olmalarının, ona şaşkınlık, duygudaşlık ve merhamet ile bakmalarının da bir önemi yoktu. Önemli olan, durumun kontrolüne onların sahip olmasıydı. Yorgunluktan ve açlıktan bitkin düşmüş, büyüsünden mahrum kalmış Haplo'nun kaderi onların ellerindeydi. Bir an, onlardan yardım istediği için acı acı pişman oldu. Ölse daha iyiydi.</p>

  <p>Ama şimdi büyüsü geri dönüyordu. Gücüne tekrar kavuşuyordu. Desenler gibi, büyüsü de henüz zayıftı. En temel rün yapılarından ötesini yapmayı beceremiyordu. Ama dillerini anlayabiliyor, onlarla konuşabiliyordu. Muhtemelen, gerekirse kendine besin de sağlayabilirdi. Küçük yaralarını iyileştirebilirdi. Ama o kadar.</p>

  <p>Nelerden yoksun olduğunu düşününce, Haplo aniden öfkelendi. Kendini sakinleşmeye zorladı. Öfkesine teslim olursa, yine kontrolünü kaybedecekti.</p>

  <p>"Sabır," dedi kendi kendine, yatağında sırtüstü yatarken. "Bunu Labirent'te zor yoldan öğrendin. Sakin ve sabırlı ol."</p>

  <p>Tehlikede gibi görünmüyordu. Ama durumun ne olduğu tam olarak açık da değildi. Üç mensch kızı ile konuşmaya çalışmıştı, ama aniden dillerini kullanmaya başlamasına -ve derisinde aniden rünlerin belirmesine-o kadar şaşırmışlardı ki, onlara soru soramadan kaçmışlardı.</p>

  <p>Haplo gerginlik içinde, daha büyük menschlerin içeri girip neler olduğunu sormalarını bekledi. Ama kimse gelmedi. Kıpırdamadan yatıp dinlemeye çalışan Haplo, geminin ahşaplarının gıcırdamasından başka hiçbir şey duymadı. Bu kadar imkansız görünmese, gemide o ve üç kızdan başka hiç kimse olmadığını düşünecekti.</p>

  <p>"Onlara çok sert davrandım," dedi Haplo kendi kendine. "Daha sakin olmalı, onları ürkütmemeye çalışmalıyım. İşime yarayabilirler." Tatmin içinde çevresine bakındı. "Kendime yeni bir gemi buldum gibi görünüyor."</p>

  <p>Her an daha da güçlendiğini hissederek, tam kamarasından çıkıp birisini aramaya karar vermişti ki, kapısının hafifçe vurulduğunu duydu. Haplo telaşla uzanıp, battaniyeyi üzerine çekti ve uyuyor numarası yapmaya başladı.</p>

  <p>Kapı tekrar vuruldu. Ne yapılması gerektiğini tartışan sesler -üç kişiye ait-duydu. Kapı gıcırdadı. Yavaş yavaş açılıyordu. Onu gizlice izleyen gözler hissetti.</p>

  <p>"Hadi, Alake!" Bu cüceydi, sesi alçak ve boğuktu.</p>

  <p>"Ama uyuyor! Onu uyandırmaktan korkuyorum." "Yemeği yere koy ve çık, yeter." Bir elf kızı. Sesi hafif ve tizdi, ama Haplo, bu seste tam olarak doğru olmayan bir şey olduğunu düşünürken buldu kendini.</p>

  <p>Haplo odasına giren çıplak ayakların sesini duydu. Artık yavaş yavaş, kimseyi korkutmadan uyanma zamanının geldiğine karar verdi. Derin bir nefes aldı, kıpırdandı, sonra homurdandı. Ayak sesleri aniden durdu. Kızın nefesini tuttuğunu duydu.</p>

  <p>Gözlerini açan Haplo, bakışlarını ona kaldırıp gülümsedi. "Merhaba," dedi kızın dilinde. "Alake, değil mi"</p>

  <p>Kız insandı ve Haplo'nun gördüğü en çekici insan kadınlarından biriydi. Büyüdüğü zaman muhteşem bir güzelliği olacak, diye düşündü. Cildi yumuşak, kadife gibi bir siyahtı; saçları o kadar siyahtı ki, neredeyse mavi mavi ışıldıyordu ve bir kuzgunun kanadı gibi parlaktı. Gözleri iriydi ve yumuşak bir kahverengiliğe sahipti. Son derece anlaşılabilir bir korkuya sahip olsa da, olduğu yerde kaldı, kaçmadı.</p>

  <p>"Güzel kokuyor," diye devam etti Haplo, elini yiyeceğe uzatarak. "Denizde hiçbir şey yemeden, ne kadar sürüklendiğimi bilmiyorum. Belki günler boyunca. Alake, adın bu. değil mi" diye tekrarladı.</p>

  <p>Kız tabağı eline verdi. Gözlerini indirdi. "Evet," dedi utangaç utangaç. "Adım Alake. Nereden bildin"</p>

  <p>"Çok güzel bir isim," dedi Haplo. "Neredeyse onurlandırdığı kadın kadar güzel."</p>

  <p>Bir gülümseme ve uzun kirpiklerinin titreşmesi ile ödüllendirildi. Haplo yemeğe başladı. Bir tür yahni ve hafifçe bayatlamış ekmek.</p>

  <p>"Gitmeyin," diye mırıldandı, ağzı dolu. Ne kadar acıktığının farkında değildi. "İçeri girin. Konuşalım."</p>

  <p>"Dinlenirken seni rahatsız etmekten korkuyoruz," diye başladı Alake, hala kapının yanında duran iki arkadaşına bakarken.</p>

  <p>Haplo başını sallayıp, bir ekmek parçasıyla işaret etti. Aralarında Haplo'ya en yakın oturan Alake'ydi, ama yakışıksız kaçacak kadar yakına oturmamıştı. Elf kızı kapıdan içeriye girdi ve gölgelerin arasında kendine bir sandalye buldu. Tuhaf hareket ediyordu, Haplo'nun genelde elflerle özdeşleştirdiği zerafetten yoksundu. Ama belki de bunun sebebi, elbisenin üzerine dar geliyor gibi görünmesiydi. Kollarını bir şal örtüyordu. Uzun, ipek bir peçe başına ve yüzüne sarılmış, badem şekilli gözlerinden başka bir şey göstermiyordu.</p>

  <p>Cüce kısa, kalın bacaklarının üzerinde, ayaklarını güm güm vurarak girdi, rahatça yere bağdaş kurdu ve kollarını göğsünde kavuşturarak Haplo'yu derin bir şüpheyle süzmeye başladı.</p>

  <p>"Nereden geliyorsun" diye sordu, cüce dilinde konuşarak. "Grundle!" diye payladı onu Alake. "Bırak yemeğini yesin." Cüce onu duymazdan geldi. "Nereden geliyorsun Seni kim gönderdi ejder-yılanlar mı"</p>

  <p>Haplo yanıt vermekte acele etmedi. Kasesini ekmekle temizledi, içecek bir şey istedi. Cüce ona keskin kokulu bir içkiyi konuşmadan uzattı.</p>

  <p>"Yoksa su mu tercih ederdin" diye sordu Alake endişeyle.</p>

  <p>Haplo içinden, ona yaşam boyu yetecek kadar su gördüğünü düşündü, ama yeteneklerini bir brendi şişesinin dibinde kaybetmek istemiyordu, bu yüzden başını salladı.</p>

  <p>"Grundle..." diye başladı Alake.</p>

  <p>"Ben giderim," diye mırıldandı elf kızı ve küçük odadan çıktı.</p>

  <p>"Adım Haplo," diye başladı Haplo.</p>

  <p>"Dün gece söyledin," diye bildirdi Grundle.</p>

  <p>"Sözünü kesme!" dedi Alake, arkadaşına kızgın bir bakış fırlatarak.</p>

  <p>Grundle birşeyler mırıldandı ve duvara yaslanarak küçük ayaklarını uzattı. "Gemim parçalandı. Kaçmayı başardım ve siz beni bulup, geminize alma iyiliğini gösterene kadar suda sürüklendim." Haplo yine Alake'e gülümsedi. Alake bakışlarını indirdi ve saçlarındaki bakır boncuklarla oynamaya başladı. "Nereli olduğuma gelince, muhtemelen ismini hiç duymadınız, ama sizin dünyanıza çok benzeyen bir yerdir."</p>

  <p>Bu yeterince güvenli bir yanıttı. Ama cüceyi tatmin etmeyeceğini bilmeliydi.</p>

  <p>"Bizimki gibi bir denizuydusu mu"</p>

  <p>"Benzer birşey."</p>

  <p>"Bizim denizuydumuzun neye benzediğini nereden biliyorsun"</p>

  <p>"Tek bildiğim Chelestra'nın... eee... denizuydularının aynı olduğu," diye yanıt verdi Haplo.</p>

  <p>Grundle parmağını ona uzattı. "Neden derine resimler çizdin"</p>

  <p>"Neden cüceler sakal uzatır" diye karşılık verdi Haplo.</p>

  <p>"Bu kadar yeter, Grundle!" diye terslendi Alake. "Söyledikleri son derece mantıklı geliyor."</p>

  <p>"Ah, iyi konuşuyor, bu kadarı doğru," diye karşılık verdi cüce. "Gerçi bir şey söylediğinden değil, eğer fark ettiysen. Ama ejder-yılanlar hakkında ne söyleyeceğini duymak isterim."</p>

  <p>Elf kızı suyla beraber döndü. Elindeki sürahiyi Alake'e uzatarak, alçak sesle konuştu, "Grundle haklı. Ejder-yılanlar hakkında bilgi almalıyız."</p>

  <p>Alake Haplo'ya özür dilercesine baktı. "Sabia ve Grundle senin casusluk yapman için ejder-yılanlar tarafından gönderilmiş olabileceğini düşünüyor. Neden böyle düşündüklerini bilmiyorum, çünkü biz onların tutsaklarıyız ve ölümümüze gönüllü olarak gidiyoruz..."</p>

  <p>"Bekle! Yavaş! " Haplo bilgi selini durdurmak için elini kaldırdı. Genç kadınları süzdü. "Söylediklerinizi anladığımdan emin değilim. Ama siz açıklamadan önce, beni gönderen kişinin lordum olduğunu söyleyeyim size. O bir adamdır, ejder değil. Ve benim dünyamda ejderler hakkında gördüklerime dayanarak, bir ejder için, onu öldürmekten başka bir şey yapmayacağımı söyleyebilirim."</p>

  <p>Haplo sessizce konuşmuştu, ses tonu ve tavırları ikna ediciydi. Ve bu konuda gerçeği söylemişti. Labirent'teki ejderler son derece zeki ve korkunç varlıklardır. Yolculukları sırasında başka ejderler de görmüştü. Bazıları kötü, bazıları iyi görünüyordu, ama bu yaratıklar arasında güvenebileceği birini bulamamıştı.</p>

  <p>"Şimdi," diye devam etti Haplo, cücenin ağzını açtığını görerek, "üçünüzün bu gemide yapayalnız ne yaptığınızı bana söylemeye ne dersiniz"</p>

  <p>"Yalnız olduğumuzu kim söylüyor" diye araya girdi</p>

  <p>Grundle, ama itirazı zayıf ve yüreksizdi.</p>

  <p>Haplo, üç kızın ona inanmayı güç bulduğunu, ama inanmak istediklerini görüyordu. Hikayelerini dinledikten sonra sebebini anladı.</p>

  <p>Alake hikayelerini anlatırken, kendine hakim görünerek dinledi. Ama içten içe köpürüyordu. Kaderini kontrol eden yüksek bir güce inansaydı, ki Alfred'in onu inandırmak için yaptığı numaralara rağmen&nbsp;<a href="../Text/dipnotlar.xhtml#a22" id="k22"><sup>[22]</sup></a>&nbsp;öyle bir şey olmadığından neredeyse emindi, şu anda o yüksek gücün kendisine yürekten gülmekte olduğunu düşünürdü. Büyüsü hayatında hiç olmadığı kadar zayıflayan Haplo, uysal uysal ölümlerine giden üç kurbanlık kuzu tarafından kurtarılmayı başarmıştı!</p>

  <p>"Ciddi olamazsınız!"</p>

  <p>"Ciddiyiz," dedi Alake. "Halkımızın hatırı için."</p>

  <p>"Bunu yapmayı siz mi seçtiniz Kaçmaya çalışmadınız mı? Kurtulmaya?"</p>

  <p>"Hayır ve yapmayacağız da," dedi Grundle kararlılıkla. "Bu bizim kararımızdı. Ebeveynlerimiz gittiğimizi bile bilmiyorlardı. Yoksa bizi durdurmaya çalışabilirlerdi."</p>

  <p>"Ve haklı da olurlardı!" Haplo üçüne dik dik baktı. Ölümlerine gidiyorlardı... ve onu da yanlarında götürüyorlardı.</p>

  <p>Alake'in sesi fısıltıya dönüştü. "Bizim aptal olduğumuzu düşünüyorsun, değil mi"</p>

  <p>"Evet," dedi Haplo açıksözlülükle. "Anlattıklarınıza bakılırsa, bu ejder-yılanlar halklarınızı öldürmüş, onlara işkence yapmış. Ve siz sözlerini tutup, üçünüzü kurban olarak kabul edeceklerini ve uysallıkla sürünüp gideceklerini düşünüyorsunuz, öyle mi"</p>

  <p>Grundle yüksek sesle boğazını temizledi, topuklarını yere vurdu. "O zaman neden pazarlık yapsınlar ki ejder-yılanların bundan kazancı ne? Neden bizi öldürüp kurtulmuyorlar?"</p>

  <p>"Ejder-yılanların bundan kazancı ne mi? Sana ne kazandıklarını söyleyeyim. Korku. Acı. Kargaşa. Benim ülkemde, korkuyla yaşayan, korkuyla beslenen yaratıklar vardır. Bir düşünün.</p>

  <p>Eğer bu ejder-yılanlar anlattığınız kadar güçlüyse, o zaman geceleyin gelip deniz-uydularınıza saldırabilirlerdi. Ama, hayır. Ne yapıyorlar Gündüz geliyorlar. Halkınızdan küçük toplulukları katlediyorlar. Mesaj iletip, kurban istiyorlar. Ve sonuca bakın!</p>

  <p>"Halkınız şimdi, ani bir saldırı karşısında olacaklarından daha büyük bir dehşet içinde. Ve üçünüzün bu şekilde kaçıp gitmesi her şeyi halkınız için daha da zorlaştırdı, kolaylaştırmadı. "</p>

  <p>Alake Haplo'nun öfkeli bakışları altında soldu. İnatçı Grundle bile meydan okur tavrını yitirir gibi göründü ve huzursuzca yan sakallarını çekiştirmeye başladı. Yalnızca Sabia, elf kızı, sakin ve serinkanlıydı. Taburesinin üzerinde dimdik oturmuş, sanki kararından memnunmuş gibi mesafeli ve soğuk duruyordu. Haplo'nun söylediği hiçbir şey onu etkilemiyordu.</p>

  <p>Tuhaf. Ama zaten elf kızı da tuhaftı. Haplo sebebini çıkaramıyordu. Normal olmayan bir şey vardı bu kızda...</p>

  <p>Kız.</p>

  <p>Haplo aniden, Sabia'nın nasıl oturduğunu fark etti. İlk oturduğunda dizlerini birbirine yapıştırmış, ayak bileklerini uzun eteğinin altında edeplice çaprazlamıştı. Ama Alake'in uzun hikayesi sırasında kız rahatlamış, kendini unutmuştu. Şimdi kısa taburenin üzerinde bacaklarını açmış, dizlerini ayırmış, ellerini dizlerinin üzerine koymuş, ayaklarını arkaya atmıştı.</p>

  <p>Eğer haklıysam, diye düşündü, bu işi sağlama bağlayacak.</p>

  <p>Benim söylediğimi yapmaktan başka seçenekleri olmayacak.</p>

  <p>"Şu anda. ailen ne yapıyordur sence" diye sordu Alake'e. "Yapmaları gerektiği gibi savaşa hazırlanmak yerine, baban herhangi bir şey yapmaya dahi korkuyordur! Siz tutsakken bu ejder-yılanlara saldırmaya cesaret edemezler. Vicdan azabıyla tükeniyordur, her geçen gün ümitsizlik içinde zayıflıyordur."</p>

  <p>Alake sessizce ağlıyordu. Sabia uzanıp, onun elini tuttu. Haplo ayağa kalkıp küçük kamarayı adımlamaya başladı.</p>

  <p>"Ve sen." Cüceye döndü. "Ya senin halkın? Ne yapıyorlardır? Silahlanıyorlar mıdır, yoksa prenseslerinin ardından yas mı tutuyorlardır? Hepsi bekliyordur. Umut ve korku içinde. Ve bekleyişleri ne kadar uzarsa, korkuları da o kadar büyüyecek."</p>

  <p>"Savaşacaklardır!" diye ısrar etti Grundle, ama sesi titriyordu.</p>

  <p>Haplo onu duymazdan geldi, adımlamaya devam etti. Her yöne on adım, her dönüşü, Alake'i rahatlatmaya çalışmakla meşgulolan Sabia'ya daha da yaklaştırıyordu onu.</p>

  <p>Grundle aniden taburesinden fırladı ve küçük ellerini kalçalarına dayayarak, meydan okurcasına Haplo'nun karşısına çıktı.</p>

  <p>"Fedakarlığımızın boşa olabileceğini biliyorduk. Ama bize, ejder-yılanların pazarlıkta kendilerine düşeni yapmaları konusunda en ufak bir ihtimal olsa bile halkımızı kurtarmak için kendimizi tehlikeye atmamıza değer gibi göründü. Ve ben hala aynı şeyi savunuyorum. Ya sen Alake Sabia"</p>

  <p>Alake'in kahverengi gözleri gözyaşlarıyla parlıyordu, ama onaylayarak başını sallamayı başardı.</p>

  <p>"Ben de aynı fikirdeyim," dedi Sabia, sesi eşarbı ile boğulmuş bir şekilde. "Ve sonuna kadar gitmeliyiz. Halkımızın hatırına."</p>

  <p>"Demek ejder-yılanlar pazarlıkta kendilerine düşeni yapacaklar, ha" Haplo ona sert sert, eğlenerek baktı. "Peki ya siz? Ya sizin payınıza düşen? Uzak bir ihtimal de olsa, bu yaratıklar adil ve onurlu ise, kandırıldıklarını öğrendikleri zaman nasıl tepki gösterecekler sizce"</p>

  <p>Elini uzatan Haplo, Sabia'nın peçesini yakaladı ve çekip çıkardı.</p>

  <p>Sabia eşarbına tutunmaya çalıştı, ama nafile. Başarısız olunca, yüzünü çevirip, başını eğdi. "Gerçekten de, bayım, ne yaptığınızı sanıyorsunuz" Dizlerini bir araya getirdi, ayak bileklerini çaprazladı, ama artık çok geçti.</p>

  <p>"Kraliyet ailelerinden üç kız evlat.". Haplo kaşını kaldırdı. "Ejder-yılanlara ne anlatmayı planlıyordunuz? Bütün elf kızlarının boğazlarına birer adem elması sokulmuş gibi göründüğünü mü? Tüm elf kızlarının güçlü çeneleri olduğunu ve gelişmiş, kaslı omuzlarının olduğunu mu? Göğüslerinin bu kadar düz olmasının sebebinin bu olduğunu mu? Normalde kızlarda bulunmayan başka donanımlardan hiç bahsetmiyorum." Haplo bakışlarını anlamlı anlamlı Elfin kasıklarına kaydırdı.</p>

  <p>Sabia, bir kızmışçasına kıpkıpkırmızı kesildi. Hayretle donakalmış, Haplo'ya bakmakta olan Alake'e bir göz attı, sonra içini çekip başını sallayan Grundle'e baktı.</p>

  <p>Genç Elf ayağa kalktı ve Haplo'yla, meydan okurcasına yüzleşti.</p>

  <p>"Haklısın, bayım. Yalnızca sevdiğim ve evlenmek üzere olduğum kızı kurtarmayı düşündüm. Bu aldatmacanın ejder-yılanlara, bizim sözümüzü tutmadığımızı iddia etme hakkını vereceği aklıma hiç gelmedi."</p>

  <p>"Biz de bunu hiç düşünemedik!" Alake ellerini kenetledi, parmaklan endişeyle kıvranıyordu. "Ejder-yılanlar çok öfkelenecek.. "</p>

  <p>"Belki de fark etmez."</p>

  <p>Bu Cüce'ydi, Grundle, yine sorun yaratıyordu. Haplo keyifle boğabilirdi onu.</p>

  <p>"Devon bir prenses değil, ama bir prens. Ejder-yılanlar kraliyet ailelerinden üç kişi aldıkları sürece, bunların erkek ya da kadın olmalarının ne önemi var"</p>

  <p>"Üç kız evlat demişlerdi," diye mırıldandı Alake, acınası bir biçimde umutlu görünerek. "Ama belki Grundle haklıdır..."</p>

  <p>Haplo bunu sona erdirmenin zamanın geldiğine karar verdi. "Aklınıza ejderlerin sizi öldürmeyeceği hiç gelmedi mi? Sizin için başka planları olabilir, kadın gerektiren planlar. Mesela, üremek gibi."</p>

  <p>Alake inleyerek, ağzını kapadı. Elf kolunu rahatlatırcasına ona doladı, alçak sesle bir şey söyledi. Grundle, Cüce'nin fındık rengi, derisinin izin verdiği ölçüde solmuştu. Bir tabureye çöktü, mutsuz mutsuz ayaklarının altındaki zemine baktı.</p>

  <p>Onları korkutmak istemiştim. Başardım ve önemli olan da bu, dedi Haplo kendi kendine soğuk bir biçimde. Şimdi ne söylersem yapacaklar. Tartışmayacaklar. Bu gemiyi ele geçireceğim, bu üç menschi bir yerlerde sepetleyip kendi işime bakacağım.</p>

  <p>"Bizden ne yapmamızı istiyorsun, bayım" diye sordu Elf. "İlk önce, bana gerçek adını söyle," diye hırladı Haplo. "Devon, geldiğim soy..."</p>

  <p>"Devon yeterli. Bu gemiyi yönlendiren kim ya da ne? Siz değilsiniz anladığım kadarıyla. Gemide başka kim var"</p>

  <p>"Biz... bilmiyoruz, bayım," dedi Devon çaresizce. "Ejder-yılanlar olduğunu varsayıyoruz. Büyüleri..."</p>

  <p>"Yön değiştirmeyi denemediniz mi Gemiyi durdurmayı"</p>

  <p>"Dümen kabinine yaklaşamıyoruz bile'. Orada korkunç birşey var."</p>

  <p>"Nedir Görebildiniz mi"</p>

  <p>"Hayır," diye itiraf etti Devon utanarak. "Biz... bir şey görecek kadar yaklaşamadık."</p>

  <p>"Korkunç bir duygu, diyorum sana!" diye bildirdi Grundle sessiz bir öfkeyle, meydan okurcasına. "Ölüme gitmek gibi."</p>

  <p>"Şu anda tam olarak yaptığınız da bu," diye terslendi Haplo.</p>

  <p>üçü birbirlerine baktılar, sonra başlarını eğdiler. Kaybolmuş, yalnız, korkunç bir sona hazırlanan çocuklar. Haplo yaptığı sert yorumdan pişman olmuştu.</p>

  <p>Onları fazla korkutmak istemezsin, diye uyardı kendini.</p>

  <p>Yardımlarına ihtiyacın olacak.</p>

  <p>"Sizi üzmek istemezdim," diye özür diledi sertçe. "Ama bizde bir deyiş vardır: Ejder göze, her zaman zihne geldiğinden küçük gelir."</p>

  <p>"Gerçeği bilmenin daha iyi olduğu anlamına geliyor," dedi Alake, gözyaşlarını silerken. "Haklısın. Şimdi eskisi kadar korkmuyorum. Ama söylediğin doğruysa, aslında korkmak için daha çok nedenim var."</p>

  <p>"Sanki dişin çekiliyor gibi," dedi Grundle. "Düşünürken daha fazla acı çekersin." Parlak bakışlarını Haplo'ya çevirdi. "Bir insan için çok akıllısın. Nereden geldiğini söylemiştin"</p>

  <p>Haplo Cüce'ye keskin bir bakış fırlattı. Kurnaz bir cüceydi bu. Bir gözünü üzerinden ayırmasa iyi olacaktı. Ama şu anda, delici dürtüklemelerini savuşturmak için zamanı yoktu.</p>

  <p>"Bu gemiyi çevirmeyi başarmadığımız sürece benim geldiğim yer değil, sizin gideceğiniz yer hakkında endişeleniyor olmanız lazım. Dümen kabini ne tarafta"</p>

  <p>"Ama bunu nasıl yapacaksın" diye sordu Alake, yaklaşarak. Haplo'ya baktığı zaman gözleri ışıyor, yumuşuyordu. "Güçlü bir büyü tarafından yönlendirildiği açık."</p>

  <p>"Benim de biraz büyü bilgim vardır," dedi Haplo.</p>

  <p>Normalde, bu bilgiyi kendine saklardı, ama bu sefer menschler onu büyü kullanırken göreceklerdi. Onları önceden hazırlamak daha iyiydi.</p>

  <p>"Öyle mi" Alake derin bir nefes aldı. "Benim de. Üçüncü Seviye'ye kabul edildim. Sen hangi seviyedensin"</p>

  <p>Haplo insanların kaba büyü yetenekleri hakkında pek az şey biliyordu ve en temel büyü bilgilerini bile gizemle kaplamaya bayıldıklarını hatırlıyordu.</p>

  <p>"Eğer o kadar yüksek seviyedensen, bundan bahsetmene izin verilmediğini de bilmen gerekir," dedi.</p>

  <p>Ilımlı paylaması insan kızının gözlerinde bir kırgınlık yaratmamıştı. Tam aksine, parlak gözlerine bakılırsa, hayranlığı daha da artmıştı.</p>

  <p>"Beni affet," dedi hemen. "Sormam hataydı. Sana yolu gösterelim. "</p>

  <p>Cüce, Haplo'ya kurnaz bir bakış daha fırlattı ve yan sakallarını çekiştirdi.</p>

  <p>Alake ona geminin dar koridorları boyunca yol gösterdi. Grundle ile Devon arkadan geldiler. Cüce, "denizaltı" adını verdiği gemiye güç veren bazı mekanik aletlere işaret etti. Lomboz deliklerinden dışarı bakan Haplo, aşağıdan, yukarıdan, her yerden yumuşak bir ışıkla aydınlatılan sudan başka bir şey göremiyordu.</p>

  <p>Bu sözde su dünyasının, aslında sudan başka bir şey olmadığını düşünmeye başlamıştı. Bir yerlerde kara parçaları olmalıydı. Denizde yolculuk yapmak için gemiler yapan halkların balık gibi denizde yaşamadıkları açıktı. Cüce'nin bahsettiği denizuyduları hakkında birşeyler öğrenmek için can atıyordu, ama bunun için, bu menschlerin beyinlerindeki çarkların dönmeye başlamasına yol açmayacak bir yol bulmalıydı. Aynı zamanda, deniz suyu hakkında daha fazla şey bilmesi, gittikçe büyüyen şüphelerinin doğru olup olmadığını öğrenmesi gerekiyordu.</p>

  <p>Grundle ve Devon, ona denizaltının nasıl işlediğini anlatıyorlardı. Cüceler tarafından yapılan araç, cücelerin mekanik dehası ve elflerin mekanik büyülerinin birleşimi ile çalışıyordu.</p>

  <p>Cüce'nin karmaşık açıklamalarından Haplo'nun anladığı kadarıyla, bir gemiyi batırmakta (yüzdürmekte) karşılaşılan en büyük zorluk, onu denizuydularının etkisinden uzaklaştırmaktı. Uyduların yeritimi (yerçekimi değil) yüzünden, havayla dolu olan denizaltılar, doğal olarak çevrelerindeki sudan daha az yoğundular ve sanki bir iple çekiliyorlarmış gibi uydulara doğru yüzme eğilimi gösteriyorlardı. Denizaltıların batmasını sağlamak için, gemiyi tamamen suyla doldurmadan yoğunluğunu arttırmak gerekiyordu.</p>

  <p>Elf büyüsü, diye açıkladı Devon, burada işe karışıyordu. Elf sihirbazlar tarafından yapılan özel, büyülü kristaller komut ile kendi kütle ağırlıklarını arttırıp azaltabiliyorlardı. Kütle değiştiricileri adı verilen bu kristaller geminin iki sorununu çözüyorlardı aslında. İlk olarak, omurgadaki kütleyi arttırarak geminin yoğunluğunun çevresindeki suyun yoğunluğundan daha fazla olmasını sağlıyor, böylece geminin batmasını sağlıyorlardı. İkinci olarak, gemi, uyduların dışa iten etkisinden uzaklaştıkça, kütle değiştiricileri gemide bulunanlar için yapay bir yerçekimi sağlıyordu.</p>

  <p>Haplo konuyu belli belirsiz anlamıştı, "dışa iten yer itimi" ve "kütle değiştiricileri" hakkında ise hiçbir şey anlamamıştı. Bütün bunların büyü olması dışında bir şey kavramamıştı.</p>

  <p>"Ama, dedi Haplo kayıtsızca, dolaşık bir halatlar, makaralar, çarklar yığını çok ilgisini çekmiş gibi yaparak, "büyünün deniz suyunda işlemediğini sanıyordum."</p>

  <p>Alake başta irkilmiş göründü, sonra gülümsedi. "Elbette. Beni deniyorsun. Sana doğru yanıtı verirdim, ama büyü bilmeyenlerin yanında olmaz." Başını Grundle ile Devon'a doğru salladı.</p>

  <p>"Hıh!" diye homurdandı Cüce, etkilenmemiş bir şekilde. "Pilot kabini bu tarafta." En üst güverteye giden merdivene tırmanmaya başladı. Devon ile Alake arkasından gittiler.</p>

  <p>Haplo, başka bir şey söylemeden takip etti. Alake'in şaşkın ifadesini kaçırmamıştı. Görünüşe göre insan ve elf büyüleri denizde işe yarıyordu. Ve gemiyi yönlendiren bir şey olduğuna göre, ejder büyüsü de deniz suyunda işe yarıyordu. Tabiri caizse, deniz suyu Haplo'nun büyüsünü yıkayıp yok ediyordu. Yoksa öyle miydi Belki de bu zayıflık Haplo'nun Ölüm Kapısı'ndan geçmesinden kaynaklanmıştı. Belki...</p>

  <p>Haplo'nun derisindeki bir karıncalanma düşüncelerini kesintiye uğrattı. Hafifti, zar zor hissediliyordu, sanki örümcek ağlarının ipeksi iplikçikleri etine sürtünüyor gibi. Hissi tanıdı ve battaniyeyi üstüne örtebilmeyi diledi. Hızlı bir bakış korkularını doğruladı. Derisindeki desenler tehlike işareti olarak parlamaya başlamıştı. Işık solgundu, rünlerin kendisi kadar solgun, ama büyüsü onu bu zayıf durumunda yetebildiğince uyarıyordu.</p>

  <p>Menschler kendilerini tepeye çektiler, ama daha öteye gitmediler. Devon'ın dudakları gerginleşti. Grundle ani, yüksek, endişeli bir sesle "ehem!" dedi ve herkesin yerinden sıçramasına sebep oldu. Alake kendi kendine, muhtemelen bir tür büyü fısıldamaya başlamıştı.</p>

  <p>Haplo'nun kollarındaki karıncalanma, sayısız örümcek, üzerinde sürünüyormuş gibi çıldırtıcı bir hal aldı. Bedeni tehlikeye karşı içgüdüsel olarak hazırlanıyordu. Kanına adrenalin pompalandı, ağzı kurudu, mide kasları gerginleşti. Her gölgeyi araştırmaya başladı ve desenlerin zayıf ışığına, kendisinin zayıf olmasına küfretti.</p>

  <p>Cüce titreyen elini kaldırdı, ileriye, koridorun ucundaki karanlık bir kapıya işaret etti.</p>

  <p>"Dümen kabini... orası."</p>

  <p>O kapıdan dışarıya, karanlık bir ırmak gibi korku akıyor, hepsini boğucu dalgalarıyla kaplamakla tehdit ediyordu. Menschler birbirlerine sokuldular ve dehşet dolu bir büyülenme ile koridora baktılar. Hiçbiri henüz Haplo'nun değişimini hissetmemişti.</p>

  <p>Alake titriyordu. Grundle bir köpek gibi hızla nefes alıp veriyordu. Devon hafifçe bölme duvarına yaslanıyordu. Menschlerin daha ileri gidemeyeceği açıktı. Haplo kendisinin gidebileceğinden emin değildi.</p>

  <p>Ter yüzünden aşağı aktı. Nefes almakta güçlük çekiyordu. Ve daha hiçbir şeyden iz yoktu! Ama şimdi, tehlikenin bir merkezi olduğunu ve kendisinin de tam ortasına yürüdüğünü biliyordu. Daha önce hiç buna benzer bir korku yaşamamıştı, Labirent'teki en karanlık, en dehşet verici mağarada bile. Varlığının her lifi onu becerebildiğince hızla kaçması için uyarıyordu. İlerlemeye devam etmesi için büyük çaba harcaması gerekiyordu.</p>

  <p>Ve aniden, yerinden kıpırdayamaz oldu. Menschlerden fazla uzaklaşamadan durdu. Grundle dönüp ona baktı. Gözleri açıldı, ağzından bir hayret çığlığı kaçırdı. Alake ve Devon ürperdiler, bakmak için döndüler.</p>

  <p>Haplo üç çift şaşkın, dehşet içindeki gözde kendi yansımasını gördü. Bedeni hafif bir mavi ışıltıyla parlıyordu, yüzü gergindi ve terle kaplıydı.</p>

  <p>"Önümüzde ne var" diye sordu, işaret ederek. "O kapının ötesinde ne var" Sözcükleri göğsündeki gerginliğin içinden çıkarmak için üç nefes gerekti.</p>

  <p>"Derine ne oldu" diye haykırdı Grundle tiz bir şekilde. "Işıldıyorsun... "</p>

  <p>"Orada ne var" diye tısladı Haplo sıktığı dişlerinin arasından, Cüce'ye dik dik bakarken.</p>

  <p>Grundle yutkundu. "Pi... pilot kabini. Anlıyor musun" diye ekledi, cesaretlenerek. "Haklıydım. Ölüme gider gibi." "Evet, haklıydın." Haplo bir adım attı.</p>

  <p>Alake ona tutundu. "Bekle! Gidemezsin! Bizi bırakma!" Haplo döndü. "Sizi her nereye götürüyorlarsa -daha mı iyi olacak" Üçü ona bakakaldı, sessizce hata yaptığını, her şeyin yoluna gireceğini söylemesi için yalvardılar. Ama yapamazdı. Sert, acı gerçek, soğuk bir rüzgar gibi umudun solgun, titrek alevini söndürdü.</p>

  <p>"O zaman biz de seninle geleceğiz," dedi Devon, solgun ama kararlı bir şekilde.</p>

  <p>"Hayır, gelmeyeceksiniz. Tam burada kalacaksınız, üçünüzde."</p>

  <p>Haplo koridora baktı, sonra bakışlarını kollarına çevirdi. Desenlerin parıltısı solgundu, bedenindeki rünler zar zor görülebiliyordu. Hafif bir sesle, kendi kendine küfretti. Şu anda, Labirent'teki bir çocuk bile kendisini ondan daha iyi savunabilirdi.</p>

  <p>"Hiç silahınız var mı? Sen, elf? Bir kılıç, bir hançer?"</p>

  <p>"H -hayır," diye kekeledi Devon.</p>

  <p>"Silah getirmememiz söylendi," diye fısıldadı Alake korkuyla.</p>

  <p>"Benim bir baltam var," dedi Grundle, meydan okur bir sesle. "Bir savaş baltası."</p>

  <p>Alake dehşet içinde bakakaldı ona.</p>

  <p>"Onu bana getir," diye emretti Haplo, baltanın zayıf bir oyuncak çıkmamasını umarak.</p>

  <p>Cüce ona uzun uzun, dikkatle baktı, sonra koşarak uzaklaştı. Oflayıp puflayarak döndüğünde, sağlam, iyi yapılmış bir silah taşıdığını görünce Haplo rahatladı.</p>

  <p>"Grundle!" dedi Alake paylarcasına. "Bize ne dediklerini biliyordun!"</p>

  <p>"Sanki bir avuç yılanı dinleyecekmişim gibi!" dedi Grundle küçümseyerek. "Bu işe yarar mı"</p>

  <p>Baltayı Haplo'ya uzattı.</p>

  <p>Haplo baltayı aldı, denercesine elinde tarttı. üzerine rünler yazarak büyü gücüyle güçlendirecek zamanının olmaması yazıktı. Bunu yapacak gücüm olmaması da yazık, diye hatırlattı kendine üzüntüyle. Eh, hiç yoktan iyiydi.</p>

  <p>Haplo sessizce ilerlemeye başladı. Arkasından gelen ayak seslerini duyunca hızla döndü ve menschlere dik dik baktı.</p>

  <p>"Siz burada kalın! Anladınız mı" üçü kararsız kaldı, önce birbirlerine, sonra Haplo'ya baktılar. Devon başını salladı.</p>

  <p>"Lanet olsun!" diye küfretti Haplo. "üç korkmuş çocuk bana yardım etmek için ne yapabilir ki Yoluma çıkmaktan başka işe yaramazsınız. Şimdi, geride kalın!" , Onlara söylediği gibi yaptılar, duvarın dibinde büzüldüler ve iri iri açılmış, korku dolu gözlerle onu izlediler. Ama, sırtını döndüğü anda arkasından geleceklerini hissediyordu.</p>

  <p>"Bırak kendi başlarının çaresine baksınlar," diye mırıldandı.</p>

  <p>Elinde balta, koridorda ilerlemeye başladı.</p>

  <p>Derisindeki desenler kaşınıyor, yanıyordu. ümitsizlik üzerine kapandı, Labirent'in ümitsizliği. Yorgunluktan uyudun, asla huzurla dinlenemedin. Her gün korkuyla, acıyla, ölümle uyandın. Ve öfkeyle.</p>

  <p>Haplo öfkenin üzerinde yoğunlaştı. Labirent'te Patrynleri hayatta tutan öfke olmuştu. Öfke onları ileri götürmüştü. Menschler gibi uysallıkla ölüme koşmayacaktı. Savaşacaktı. O...</p>

  <p>Haplo dümen kabinine giden kapıya ulaştı, ölüm gibi tehditler savuran -ölümü garantileyen-kapıya. Durarak izledi ve dinledi. Derin, delinemez bir karanlıktan başka bir şey göremedi. Kendi yüreğinin atışlarından, kendi kısa ve sığ nefes alışlarından başka bir şey duyamadı. Baltayı kavrayan eli o kadar gergindi ki, ağnyordu. Bir nefes alıp içeriye girdi.</p>

  <p>Karanlık üzerine kapandı, Labirent'in geveze maymunlarının, dikkatsizleri avlamak için attıkları ağ gibi düştü üzerine. Desenlerin solgun ışıltısı yok oldu. Tamamen savunmasız, içeride her ne varsa, tamamen onun merhametine kaldığını biliyordu.. Kör bir panik içinde sendeledi, kendini kurtarmaya çalıştı. Balta terle ıslanmış elinden kaydı.</p>

  <p>İki göz, kızıl-yeşil alevlerden iki yarık, yavaş yavaş açıldı. Karanlık gözlerin çevresinde şekil kazandı ve Haplo dev bir yılan kafasının farkına vardı. Karanlıktaki bir dalgalanmanın, bir kuşku ve hayret pırıltısının da farkındaydı.</p>

  <p>"Bir Patryn, ha" Ses yumuşak, ıslıklıydı.</p>

  <p>"Evet," diye yanıt verdi Haplo gergin ve ihtiyatlı bir şekilde. "Ben bir Patrynim. Sen nesin"</p>

  <p>Gözler kapandı. Güçlü, derin, gözetleyici karanlık geri döndü. Haplo, dümen mekanizmasını bulmayı umarak elini uzattı. Parmakları soğuk, pullu deriye sürtündü. Yapışkan bir sıvı derisine bulaştı, kanını dondurdu, derisini yakmaya başladı. ürpererek, pisliği pantolonuna silmeye çalıştı.</p>

  <p>Gözler, ürkütücü ışıklarıyla yine açıldı. Çok iriydiler. Karanlık, yarık gözbebeklerine eğilmeden girebileceğini düşündü.</p>

  <p>"Kral hoşgeldin dediğini iletmemi istedi. Ve şöyle diyor: 'Zaman geldi. Düşmanın uyandı.'"</p>

  <p>"Ne demek istediğini, neden bahsettiğini anlamıyorum," dedi Haplo ihtiyatla. "Hangi düşman"</p>

  <p>"Eğer onu varlığınla onurlandırırsan, Kral açıklayacak. Yine de, ilgini çekebilecek bir sözcük söylememe izin verildi. Söyleyeceğim sözcük, 'Samah.'"</p>

  <p>"Samah!" diye soludu Haplo. "Samah!"</p>

  <p>Duyduğuna inanamıyordu. Mantıklı gelmiyordu. Yaratığı sorgulamak istiyordu, ama, aniden, kalbi hızla atmaya başladı. Kan başına fırladı, beynini ateş doldurdu. Bir adım attı, sendeledi ve yüzüstü yığılarak kıpırdamadan yattı.</p>

  <p>Kızıl-yeşil gözler pırıldayıp, yavaşça kapandı.</p>
</body>
</html>
