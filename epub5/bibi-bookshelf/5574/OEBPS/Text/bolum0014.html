<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ON ÜÇÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Alfred, Surunan caddelerinde yürüyerek pek çok hoş saat geçirdi. Sakinleri gibi kent de uzun, zorlama uykusundan uyanmış, hızla yaşama dönmüştü. Alfred'in başta tahmin ettiğinden çok daha fazla kişi vardı. Uyku odalarından yalnızca bir tanesini keşfetmiş olmalıydı.</p>

  <p>Sartanlar, Konsey rehberliğinde kenti baştaki güzelliğine döndürmek için çalıştılar. Sartan büyüsü ölü bitkileri yeşillendirdi, ufalanan binaları onardı, tüm yıkım izlerini sildi. Kentleri güzelliğini, ahengini, huzurunu ve düzenini tekrar kazanan Sartanlar, aynısını diğer üç dünyada nasıl yapabileceklerini tartışmaya başladılar.</p>

  <p>Alfred ruhunun hatırladığı huzurdan, güzellikten büyük zevk alıyordu. Sartanların sohbetlerinden, rün büyüsünün yarattığı harika imgelerin çeşitliliğinden büyük zevk alıyordu. Rünlerin müziğini duydu ve gözleri keyiften yaşarmış bir halde, böylesine bir güzelliği nasıl unutmuş olabileceğini merak etti. Kardeşlerinin dostça gülümsemeleriyle ısındı.</p>

  <p>"Burada yaşayıp, mutlu olabilirim," dedi Orla'ya.</p>

  <p>Kentin içinde, Yediler Konseyi'nin toplantısına katılmak üzere yürüyorlardı. Önceki geceden beri Alfred'in yanından ayrılmamış olan köpek de onlara eşlik ediyordu. Surunan'ın güzelliği Alfred'in, açlıktan neredeyse kuruyup ölmek üzere olduğunu şimdi fark ettiği ruhunu besliyordu.</p>

  <p>Özlemle, caddelerde kendisinin ya da başkasının ayaklarına takılıp düşmeden yürüyebildiğini fark etti. .</p>

  <p>"Kendini nasıl hissettiğini anlayabiliyorum," dedi Orla, çevresine hazla bakınarak. "Tıpkı eskiden olduğu gibi. Sanki hiçzaman geçmemiş."</p>

  <p>Unutulduğunu hisseden köpek inledi ve başını Alfred'in sarkan eline doğru ittirdi.</p>

  <p>Soğuk bumun dokunuşu Alfred'i yerinden sıçarttı. İrkilerek köpeğe baktı, nereye gittiğine dikkat etmeyi unutup bir mermer banka takıldı.</p>

  <p>"İyi misin" diye sordu Orla endişeyle.</p>

  <p>"Evet, teşekkür ederim," diye mırıldandı Alfred, kendini toparlayıp ayağa kalkmaya çalışırken.</p>

  <p>Yumuşak beyaz cüppesi içindeki Orla'ya ve diğer Sartanlara baktı. Sonra hala giymekte olduğu, Arianuslu mensch kralı Stephen'ın sarayından kalma, solmuş kadifeden mor takımına baktı. Lime lime dantel manşetleri uzun kolları için fazla kısaydı; beceriksiz bacaklarını kaplayan pantolon kırışıktı ve torba torba olmuştu. Elini kelleşmekte olan kafasından geçirdi. Ona öyle geldi ki, kardeşlerinin gülümsemeleri artık dostça değildi, üstünlük taslıyordu, merhamet doluydu.</p>

  <p>Alfred aniden kardeşlerinin uzun, beyaz dippelerinin yakalarına yapışmak ve dişleri takırdayana kadar sarsmak istedi.</p>

  <p>Zaman geçti ama! diye bağırmak istedi. Çağlar. Yüzyıllar. Ateşten doğan, genç dünyalar soğudu ve yaşlandı. Siz uyurken nesiller doğdu, acı çekti, mutlu oldu ve öldü. Ama bütün bunların sizin için anlamı ne? Mükemmel beyaz mermerlerinizi kaplayan kalın bir toz tabakasından başka bir şey değil. Tozu süpürüp, kaldığınız yerden devam etmeye hazırlanıyorsunuz. Ama yapamazsınız. Kimse sizi hatırlamıyor. Kimse sizi istemiyor. Çocuklarınız büyüdü ve evi terk etti. Kendi başlarına o kadar da iyi idare edemiyor olabilirler, ama en azından denemekte özgürler.</p>

  <p>"Bir şey var," dedi Orla merakla. "İncindiysen, Konsey bekleyebilir... "</p>

  <p>Alfred kendini titrerken bulunca irkildi; söylenmemiş sözler içinde çalkalanıyordu. Neden söylemeyeyim onları? Neden salıvermeyeyim? Çünkü yanılıyor olabilirim. Büyük ihtimalle yanılıyorum. Hem, ben kimim ki? O kadar da bilge değilim. Samah ve Orla ile karşılaştırılamam bile.</p>

  <p>Alfred'in ani, dengesiz hareketlerine alışık olan köpek, o düşerken kolaylıkla kenara sıçramıştı. Bakışlarını paylarcasına ona kaldırdı.</p>

  <p>Benim düşünmem gereken dört ayağım var, seninse iki, dedi köpek ona. Senin daha iyisini becerebileceğin düşünülürdü.</p>

  <p>Alfred Haplo'yu, Sartan ne zaman kendi kendine takılıp sendelese nasıl sinirlendiğini hatırladı.</p>

  <p>"Sanırım," dedi Orla, köpeği sert sert süzerek, "hayvanı bırakıp gelmeliydik."</p>

  <p>"Kalmazdı," dedi Alfred.</p>

  <p><br /></p>

  <p>Samah da aynı fikirde gibiydi. Alfred'in ayaklarının dibinde oturan köpeği şüpheli şüpheli süzdü.</p>

  <p>"Köpeğin bir Patryne ait olduğunu söyledin. Bu Patrynin hayvanı başkalarını gizlice dinlemek için kullandığını kendin söyledin. Konsey toplantısında bulunmamalı. Çıkar onu. Ramu" -Konsey Hizmetkarı <a href="../Text/dipnotlar.xhtml#a23" id="k23"><sup>[23]</sup></a> olan oğluna işaret etti- "hayvanı çıkar."</p>

  <p>Alfred itiraz etmedi. Köpek Ramu'ya hırladı, ama -Alfred'in yumuşak sesle söylediği bir sözcük ile-Konsey Odası'ndan çıkarılmasına izin verdi. Ramu döndü, arkasından kapıyı kapadı ve kapının önündeki yerini aldı. Samah uzun, beyaz, meffi1er masanın başına geçti. Altı Konsey üyesi, üçü sağında, üçü solunda olmak üzere yerlerini aldılar. Hepsi aynı anda oturdular.</p>

  <p>Sartanlar, beyaz çüppelerinin içinde, yüzleri bilgelik ve zeka ile aydınlanmış halleriyle, güzel, ihtişamlı ve parlaktılar.</p>

  <p>Başvuran Sandalyesinde oturmuş olan Alfred, tüm karşıtlığı ile kendisini gördü -çökmüş, solmuş, kel. Köpek, dili bir karış dışarıda, ayaklarının dibinde yatıyordu.</p>

  <p>Samah'ın gözleri Alfred'in üzerinden kaydı ve köpeğe sabitlendi. Konsey Başı kaşlarını çatıp, oğluna baktı.</p>

  <p>Ramu hayretler içindeydi. "Onu dışarı çıkardım, baba ve" -arkasına baktı- "kapıyı da kapattım! Yemin ederim!"</p>

  <p>Samah, Alfred'in ayağa kalkması ve öne, Başvuran Halkası'nın içine gelmesi için işaret etti.</p>

  <p>Alfred, ayaklarını sürüyerek denileni yaptı.</p>

  <p>"Senden hayvanı dışarı çıkarmanı istiyorum, kardeşim." Alfred içini çekip, başını salladı. "Geri dönecek. Ama sahibi adına casusluk yapmasından endişelenmene gerek yok bence. Sahibini kaybetmiş. Burada olmasının sebebi bu."</p>

  <p>"Sahibini, bir Patryni mi aramanı istiyor"</p>

  <p class="softbreak">&nbsp;<span style="line-height: 1.3em; text-indent: 1em;">"Öyle sanıyorum," dedi Alfred uysallıkla.</span></p>

  <p>Samah'ın kaşları daha da fena çatıldı. "Peki bu sana tuhaf gelmiyor mu? Bir Patryne ait köpek, yardım aramak için sana, bir Sartana geliyor."</p>

  <p>"Şey, hayır," dedi Alfred, bir an düşündükten ,sonra. "Köpeğin ne olduğunu düşününce, gelmiyor. Yani, benim ne olduğunu sandığımı düşününce. Ya da olabileceğini." Heyecandan şaşırmıştı.</p>

  <p>"Bu köpek nedir, o zaman"</p>

  <p>"Söylemesem daha iyi, Konsey üyesi."</p>

  <p>"Konsey'den gelen bir soruyu yanıtlamayı reddediyorsun, öyle mi"</p>

  <p>Alfred başını, tehdit edilmiş bir kaplumbağa gibi omuzlarının arasına gömdü. "Muhtemelen yanılıyorum. Pek çok şey konusunda yanıldım. Konsey'e yanlış bilgi vermek istemem," diye bitirdi zayıf bir sesle.</p>

  <p>"Bundan hoşlanmıyorum, kardeşim!" Samah'ın sesi kırbaç gibiydi. Alfred büzüldü. "Arkadaşlardan, danışacak birilerinden, kendi türünün tavsiyelerinden uzakta, menschlerin arasında bu kadar uzun süre yaşadığın için sana hoşgörü göstermeye çalıştım. Ama artık aramızda yaşıyor, ekmeğimizi yiyorsun, yine de inatla sorularımızı yanıtlamayı reddediyorsun. Bize gerçek adını bile söylemiyorsun. Bize güvenmiyorsun sanki -kendi halkına!"</p>

  <p>Alfred bu suçlamaların ne kadar haklı olduğunu hissetti. Samah'ın haklı olduğunu, hatanın kendisinde olduğunu, orada durmayı, halkının arasında olmayı hak etmediğini biliyordu. Tüm bildiklerini onlara anlatmak için can attı. Ayaklarına, kapanmak, beyaz dippelerinin eteklerinde saklanmak için can attı.</p>

  <p>Saklanmak. Evet, yapmakta olduğu şey buydu. Kendisinden saklanıyordu. Köpekten saklanıyordu. ümitsizlikten saklanıyordu. Umuttan saklanıyordu...</p>

  <p>İçini çekti. "Sana güveniyorum, Samah, Konsey üyelerine de. Asıl güvenmediğim kişi benim. Yanıtını bilmediğim soruları yanıtlamamam yanlış mı" "Bilgini, tahminlerini bizimle paylaşman hepimiz açısından faydalı olabilir."</p>

  <p>"Belki," dedi Alfred. "Belki de değil. Karar veren ben olmalıyım."</p>

  <p>"Samah," dedi Orla nazikçe, "bu tartışma anlamsız. Dediğin gibi, hoşgörülü olmalıyız."</p>

  <p>Samah bir mensch kralı olsaydı, oğluna Alfred'i götürüp bilgi alana kadar sıkıştırmasını emrederdi. Ve bir an, Konsey üyesi böyle bir kral olmadığı için üzülürmüş gibi göründü. Elleri sinirle yumruk oldu, kaşları çatıldı. Ama kendine hakim oldu ve sözlerine devam etti.</p>

  <p>"Şimdi sana başka bir soru soracağım ve yüreğinin yanıtlamanı söylemesini umuyorum."</p>

  <p>"Yanıtlayabilirsem, yanıtlarım," diye cevap verdi Alfred alçakgönüllülükle.</p>

  <p>"Diğer üç dünyadaki kardeşlerimizle acilen iletişim kurmamız lazım. Bu mümkün mü"</p>

  <p>Alfred hayretler içinde başını kaldırdı. "Ama anladığını sanıyordum! Diğer dünyalarda kardeşlerimiz kalmadı! Yani," diye ekledi, ürpererek, "Abarrach'taki ölüçağıranları saymazsak."</p>

  <p>"Senin ölüçağıran dediğin kişiler de Sartan," dedi Samah. "Eğer kötü yola girmişlerse, onlara ulaşmaya çalışmamız daha da önemli. Ve Pryan'a gitmediğini kendin söyledin. Halkımızın o dünyada artık yaşamadığını kesin olarak bilmiyorsun."</p>

  <p>"Ama oraya gitmiş biriyle konuştum," diye itiraz etti Alfred. "Bir Sartan kenti bulmuş, ama Sartanlardan iz yokmuş. Yalnızca bizim yarattığımız korkunç varlıklar..."</p>

  <p>"Peki bu bilgiyi nereden aldın" diye gürledi Samah. "Bir Patrynden! Zihninde imgesini görebiliyorum! Buna inanacağımızı mı sanıyordun"</p>

  <p>Alfred büzüldü. "Yalan söylemek için bir sebebi yoktu..."</p>

  <p>"Her türlü sebebi vardı! O ve lordu bizi ele geçirip köleleştirmek istiyor!" Samah Alfred'e dik dik bakarak sustu. "Şimdi, sorumu yanıtla!"</p>

  <p>"Peki, Konsey üyesi. Sanırım Ölüm Kapısı aracılığı ile gidilebilir." Alfred'in pek yardımı dokunmuyordu, ama söyleyecek başka bir şey gelmiyordu aklına.</p>

  <p>"Ve bu Patryn'e varlığımızı belli edeyim. Hayır, henüz olmaz. Onunla yüzleşecek kadar güçlü değiliz."</p>

  <p>"Ama," dedi Orla, "başka seçeneğimiz de olmayabilir. Alfred'e kalanını da anlat."</p>

  <p>"Ona güvenmeliyiz," dedi Samah acı acı, "o bize güvenmese de."</p>

  <p>Alfred kızardı, bakışlarını ayakkabılarına indirdi.</p>

  <p>"Koparılış'ı takiben bir kargaşa dönemi yaşandı. Korkunç bir zamandı," dedi Samah, kaşlarını çatarak. "Acı ve can kaybı olacağını biliyorduk. Buna üzülüyorduk, ama sonunun daha iyi olacağını düşünüyorduk."</p>

  <p>"Savaşanların bahanesi hep bu olmuştur," dedi Alfred alçak sesle.</p>

  <p>Samah öfkeyle soldu.</p>

  <p>Orla araya girdi. "Söylediğin doğru, kardeşim. Ve bu karara karşı çıkanlar da oldu."</p>

  <p>"Ama olan oldu ve o dönemin üzerinden çok zaman geçti," dedi Samah sert bir sesle, Konsey üyelerinin pek çoğunun yerlerinde huzursuzca kıpırdandığını görerek. "Serbest bıraktığımız büyü gücü beklediğimizden çok daha yıkıcı çıktı. Bunları kontrol altında tutamadığımızı çok geç anladık. Dünyayı süpüren yıkım dalgasını durdurmak için halkımızdan pek çoğu yaşamlarını feda etti. Ama faydası olmadı. Ümitsiz bir dehşet içinde seyretmekten başka bir şey yapamıyorduk ve her şey sona erdiği zaman, hayatta kalmayı başaranları kurtarmak için elimizden geleni yaptık.</p>

  <p>"Dört dünyanın yaratımı başarılı olmuştu, düşmanlarımızın hapsedilmesi de öyle. Menschleri aldık, huzur dolu ve güvenli sığınaklara getirdik. Chelestra da böyle bir dünyaydı.</p>

  <p>"En fazla gurur duyduğumuz dünya burasıydı. Evrenin karanlığında güzel, mavi beyaz bir mücevher gibi asılı duruyor. Chelestra tamamen sudan oluşuyor. Dışı buz kaplı; çevresindeki uzayın soğukluğu suyu dondurup katılaştırıyor. Chelestra'nın kalbine, suyu ve durnaileri, yani denizgüneşinin çevresinde sürüklenen uyuyan, canlı varlıkları ısıtan denizgüneşini koyduk. Menschler bu varlıklara denizuydusu adını verdi. Menschler burada nesiller boyunca yaşayıp, buraya alıştıktan sonra onları denizuydularına nakletmeyi hedeflemiştik. Biz burada, bu kıtada kalacaktık."</p>

  <p>"Bu bir denizuydusu değil mi" Alfred'in kafası karışmış görünüyordu.</p>

  <p>"Hayır, daha katı, daha istikrarlı bir şeye ihtiyacımız vardı. Arkada bıraktığımız dünyaya daha çok benzeyen bir şey. Gökyüzü, güneş, ağaçlar, bulutlar. Bu alem kadehe benzer, katı bir kaya formasyonunun üzerinde. Yüzeyini, taşın hem dışında hem de içinde yer alan güç desenleri kaplıyor.</p>

  <p>"Kadehin içinde eriyik taştan bir örtü var. Bunun üzerinde, eski dünyamızdakinden çok da farklı olmayan bir kabuk yüzey var. Burada bulutlar, ırmaklar, vadiler, göller ve verimli topraklar yaptık. Her şeyin üzerinde, denizgüneşinin ışığını içine alan ama denizi dışarıda tutan bir kubbe yükseliyor."</p>

  <p>"Yani," dedi Alfred huşu içinde, "şu anda çevremizin tamamen suyla kaplı olduğunu mu söylemek istiyorsun"</p>

  <p>"Gökyüzü dediğin, yukarıdaki turkuaz mavi aslında bildiğin gibi bir gökyüzü değil, su," dedi Orla gülümseyerek. "Diğer dünyalarla, Abarrach gibi dünyalarla paylaşabileceğimiz su." Gülümsemesi soldu. "Buraya ümitsizlik içinde, huzur bulmayı umarak geldik. Bunun yerine ölüm ve yıkım bulduk."</p>

  <p>"Büyümüzle bu kenti yaptık," diye devam etti Samah. "Burada yaşamaları için menschleri getirdik. Bir süre her şey yolunda gitti. Sonra, derinliklerden gelen yaratıklar ortaya çıktı. Gördüklerimize inanamıyorduk. Tüm dünyalardaki tüm hayvanları yapmış olan bizler, bunları tanımıyorduk. Çirkindiler, korkunç görünüyorlardı. Pis kokuyorlardı, çürüme ve kokuşma kokuyorlardı. Menschler, Eski Dünya'daki mitolojik hayvanlara atfen onlara ejder diyorlardı."</p>

  <p>Samah'ın sözleri zihinlerde imgeler yarattı. Alfred dinledi, gördü ve Konsey Başı ile birlikte çok eski bir zamana taşındı...</p>

  <p><br />
  <br /></p>

  <p>...Samah dışarıda, Konsey Odası'nın basamaklarında durmuş, öfke ve hayal kırıklığı içinde yeni yapılmış Surunan kentine bakıyordu. Çevresindeki her şey güzellik doluydu, ama o bunda teselli bulamıyordu. Tam tersine güzellikler onunla alay ediyormuş gibi geliyordu. Yüksek, pırıltılı, çiçek kaplı kent duvarlarının ötesinde, menschlerin mermer duvarı fırtınalı denizin yaptığı gibi dövdüğünü duyabiliyordu.</p>

  <p>"Onlara evlerine dönmelerini söyle," diye emretti Samah oğlu Ramu'ya. "Onlara her şeyin yoluna gireceğini söyle."</p>

  <p>"Çoktan söyledik, baba," diye yanıt verdi Ramu. "Reddediyorlar."</p>

  <p>"Korkuyorlar," diye açıkladı Orla, kocasının yüzünün sertleştiğini görerek. "Paniğe kapıldılar. Onları suçlayamazsın. Yaşadıkları onca şey, çektikleri onca acıdan sonra."</p>

  <p>"Ya bizim çektiğimiz onca acı Bunu hiç düşünmüyorlar!" diye karşılık verdi Samah acı acı.</p>

  <p>Uzun dakikalar boyunca sessiz kaldı ve sesleri dinledi. Seslerden ırkları ayırt edebiliyordu: insanların yüksek bağırışları, elflerin flüt gibi dövünmeleri, cücelerin gümbürdeyen bas sesleri. Varlıkları boyunca ilk defa, birbirlerinin sesini bastırmaya çalışmaktansa, bir arada çalan bir orkestra gibi.</p>

  <p>"Ne istiyorlar" diye sordu sonunda.</p>

  <p>"Bu sözde ejderlerden korkuyorlar. Halk, kentin bizim kısmımıza açılan kapılarını açmamızı istiyor," dedi Ramu. "Duvarların içinde daha fazla güvende olacaklarını düşünüyorlar."</p>

  <p>"Kendi evlerinde de aynı derecede güven içindeler!" dedi</p>

  <p>Samah. "Aynı büyü koruyor onları."</p>

  <p>"Anlamadıkları için onları suçlayamazsın, baba," diye yanıt verdi Ramu horgörüyle. "Gökgürültüsünden korkup, anne babasının yatağında güvenlik arayan çocuklar gibiler."</p>

  <p>"O zaman kapıları açın. Onları içeri alın. Onlara yer verin ve verdikleri zararı en azda tutmak için elinizden geleni yapın. Bu durumun yalnızca geçici bir durum olduğunu anlamalarını sağlayın. Onlara Konsey'in canavarları yok edeceğini ve bu iş bittiğinde menschlerin sakin sakin evlerine dönmelerini beklediğimizi söyleyin. Ya da menchlerden beklenebilecek bir sakinlik içinde," diye ekledi zehir gibi bir sesle.</p>

  <p>Ramu eğildi ve ona yardım etmeleri için diğer hizmetkarları da yanına alarak, babasının söylediğini yapmaya gitti.</p>

  <p>"Ejderler ciddi bir zarar vermedi," dedi Orla. "Öldürmekten bıktım artık. Onlarla konuşmaya çalışmanı tekrar istiyorum senden, Samah. Onlar ve ne istedikleri hakkında birşeyler bulmaya çalışmalısın. Belki pazarlık yapabiliriz..."</p>

  <p>"Bütün bunları Konsey'in önünde söyledin zaten, eşim," diye sözünü kesti Samah sabırsızlıkla. "Konsey oylama yaptı ve karar verdi. Bu yaratıkları biz yaratmadık. Üzerlerinde hiç kontrolümüz yok..."</p>

  <p>"Ve bu yüzden yok edilmeleri gerekiyor, öyle mi" diye bitirdi Orla soğuk bir sesle.</p>

  <p>"Konsey sözünü söyledi."</p>

  <p>"Ama karar oybirliği ile alınmadı."</p>

  <p>"Biliyorum." Samah'ın sesi soğuktu, hala öfkeliydi. "Konsey'deki ve evimdeki huzuru korumak için bu yılanlarla konuşacağım ve onlar hakkında öğrenebildiğimi öğreneceğim. İnansan da, inanmasan da, eşim, ben de öldürmekten bıktım."</p>

  <p>"Teşekkür ederim, eşim," dedi Orla, kolunu onun koluna geçirmeye çalışarak.</p>

  <p>Samah katılaştı, Orla'nın dokunuşundan kaçındı.</p>

  <p><br /></p>

  <p>Sartanların Yediler Konseyi duvarlarla çevrili kentlerini, yarattıkları bu yeni dünyaya geldiklerinden beri ilk kez terk ettiler. Ciddi, zarif bir dans ile ellerini birleştirdiler, rünleri söylediler ve devamlı değişen olasılık rüzgarlarını çağırarak, onları merkez kentin duvarlarının ötesine, feryat eden menschlerin başlarının üstünden yakındaki deniz kıyısına taşımasını istediler.</p>

  <p>Suda, ejderler onları bekliyordu. Sartanlar onlara bakınca hayretler içinde kaldılar. Yılanlar dev gibiydi, derileri buruşuktu. Dişleri yoktu, yaşlıydılar, zamanın kendisinden daha yaşlı. Ve kötüydüler. Ejderlerden korku yayılıyor, kızıl-yeşil gözlerinde, öfkeli güneşler gibi nefret pınldıyor, Patrynlerin, en büyük düşmanlarının gözlerinde bile buna benzer hiçbir şey, görmemiş olan Sartanların yüreklerinin büzülmesine sebep oluyordu.</p>

  <p>Bir zamanlar, ufalanmış mermer gibi beyaz ve parlak olan kumlar şimdi pis kokulu, sümüksü izlerle kaplanmış, gri-yeşil bir renk almıştı.</p>

  <p>Kalın bir yağ tabakası ile kaplı su, uyuşuk uyuşuk kirli sahile vuruyordu.</p>

  <p>Samah'ın önderliğinde, Konsey üyeleri kumun üzerinde sıralandılar.</p>

  <p>Ejderler kıvranmaya, sıçramaya, seğirmeye başladılar. Denizi çalkalandıran yılanlar, dev dalgalar yarattılar ve sahile doğru yolladılar. Dalgalardan çiseleyen su Sartanların üzerine yağdı. Koku pisti, dehşet dolu imgeler yaratıyordu. Sanki kötücül suçlarının kurbanı olanların, savaş alanlarının çürük cesetlerinin, yüzyıllar boyunca süren şiddetin ölülerinin aceleyle gömüldüğü bir mezara bakıyor gibiydiler.</p>

  <p>Elini kaldıran Samah, seslendi, "Ben Sartanların yöneticisi olan Konsey'in başıyım. Bizimle konuşmak üzere içinizden birini yollayın."</p>

  <p>Diğerlerinden daha iri ve güçlü olan bir ejder başını sudan çıkardı. Dev bir dalga kıyıya doğru kabardı. Sartanlar kaçamadılar, derilerine kadar ıslandılar. Giysileri ve saçları sırılsıklam olmuştu. Su soğuktu, iliklerine kadar dondurdu onları.</p>

  <p>Titreyen Orla kocasının yanına seğirtti. "Ben ikna oldum. Haklısın. Bu yaratıklar kötü ve yok edilmeli. Yapmamız gerekeni bir an önce yapıp gidelim."</p>

  <p>Samah yüzündeki deniz suyunu sildi ve eline kafası karışmış bir durumda baktı. "Neden bu kadar tuhaf hissediyorum? Neler oluyor Sanki bedenim aniden kurşuna dönmüş gibi ağır ve beceriksiz. Ellerim bana ait değil gibi. Ayaklarım kıpırdayamıyor..."</p>

  <p>"Ben de hissediyorum," dedi Orla. "Büyüyü çabuk yapmalıyız... "</p>

  <p>"Ben Kral'ım, halkımın kralıyım," diye seslendi yılan. Sesi yumuşaktı, ancak işitiliyordu ve çok uzaktan gelir gibiydi. "Sizinle ben konuşacağım."</p>

  <p>"Neden geldiniz Ne istiyorsunuz" diye bağırdı Samah, gürleyen dalgaların üzerinden.</p>

  <p>"Sizin yok olmanızı."</p>

  <p>Sözcükler Samah'ın zihninde, ejderlerin suda kıvranması, yılan başlarını suya sokup çıkarmaları, bedenlerini ve kuyruklarını savurmaları gibi kıvranıp, seğirdi. Deniz suyu dengesizce köpürdü, kaynadı ve kıyıya doğru kabardı. Samah daha önce hiç bunun kadar büyük bir tehlikeyle karşılaşmamıştı, kendinden emin değildi, huzursuzdu. Su onu üşütüyor, kollarını ve bacaklarını uyuşturuyor, ayaklarını donduruyordu. Büyüsü onu ısıtamıyordu.</p>

  <p>Samah havada rünler çizmek için elini kaldırdı. Bedeniyle onları resmetmek için ayaklarını hareket ettirmeye başladı.</p>

  <p>Rünleri rüzgara ve suya söylemek için sesini yükseltti. Ama sesi düz ve çirkin geliyordu kulağına. Elleri havayı yırtan pençeler gibiydi. Ayakları aksi yönlere hareket ediyordu. Samah beceriksizce, yakışıksızca sendeledi. Büyüsü dağılıp gitti.</p>

  <p>Orla kocasının yardımına koşmaya çalıştı, ama bedeni anlaşılmaz bir şekilde ona itaat etmedi. Ayakları artık kendine ait olmayan bir iradeyle kıyıda dolandı. Konsey üyelerinin geri kalanı kıyıda sendelediler, sarhoş gibi suya düştüler.</p>

  <p>Samah kumların üzerine çöktü ve korkusuyla savaştı. Korkunç bir ölümle karşı karşıya olduğunu tahmin ediyordu.</p>

  <p>"Nereden geldiniz" diye haykırdı acı bir ümitsizlikle, ejderlerin kıyıya doğru kabarmalarını izleyerek. "Sizi kim yarattı"</p>

  <p>"Siz yarattınız," oldu aldığı yanıt.</p>

  <p class="softbreak">&nbsp;</p>

  <p>Korkunç imgeler soldu ve Alfred'i zayıf, sarsılmış bir durumda bıraktı. O yalnızca bir izleyiciydi. Bunu yaşamanın nasıl bir şeyolduğunu hayal bile edemiyordu.</p>

  <p>"Ama tahmin edebileceğin gibi, ejder-yılanlar bizi o gün öldürmedi," diye bitirdi Samah katı bir sesle.</p>

  <p>Hikayesini sakinlik içinde anlatmıştı, ama her zamanki sert, güvenli gülümsemesi ince ve gergindi. Mermer masanın üzerindeki eli hafifçe titriyordu. Orla fena halde solmuştu. Konsey üyelerinin kalanı ürperdi, biri başını ellerinin arasına aldı.</p>

  <p>"Ölümü özlediğimiz bir zaman geldi," diye devam etti Samah, sanki kendi kendine konuşur gibi yumuşak bir sesle. "Ejderler bizimle alay ettiler, biz yorgunluktan bayılacak hale gelene kadar bizi kumsalda bir o tarafa, bir bu tarafa koşturdular. İçimizden biri düştüğü zaman, büyük, dişsiz bir ağız üzerinde kapanıyor, onu ayağa kaldırıyordu. Bedenlerimize can veren tek şey dehşetti. Ve sonunda, artık koşamaz hale geldiğimiz zaman, sanki yüreklerimiz patlayacakmış, bacaklarımız bizi taşıyamayacakmış gibi olduğu zaman, ıslak kumların üzerine uzanıp ölmeyi bekledik. O zaman ejderler bizi bıraktı."</p>

  <p>"Ama geri geldiler, hem de daha büyük sayılarla," dedi Orla. Elleri, zaten pürüzsüz olan mermer masayı düzeltecekmiş gibi yüzeyini ovalıyordu. "Kente saldırdılar, dev bedenlerini duvarlara çarptılar, buldukları her canlı varlığı öldürdüler, işkence ettiler, sakatladılar. Büyümüz onlara karşı işe yaradı ve onları uzun zaman uzak tuttuk. Ama büyümüzün de, kentimizi çevreleyen rün kaplı duvarlar gibi ufalanmakta olduğunu görebiliyorduk. "</p>

  <p>"Ama neden" Alfred şaşkın bakışlarını birinden diğerine kaydırdı. "Bu ejderlerin büyümüz üzerindeki gücü nedir"</p>

  <p>"Hiç. Onunla savaşabiliyorlar kuşkusuz ve karşılaştığımız diğer canlı varlıklardan daha fazla direnebiliyorlar, ama kısa sürede, ejderlerin bizi kumsalda çaresiz ve savunmasız bırakmalarını sağlayan güçlerini keşfettik. Bu, deniz suyuydu."</p>

  <p>Alfred'in ağzı hayret içinde açık kaldı. Köpek başını kaldırdı, kulakları dikildi. Ejderlerle savaşın hikayesi sırasında burnunu patilerinin üzerine koymuş ve uykuya dalmıştı. Şimdi doğrulup oturmuş, ilgiyle bakıyordu.</p>

  <p>"Ama deniz suyunu siz yarattınız," dedi Alfred.</p>

  <p>"Bu ejder-yılanları yarattığımız gibi mi" Samah acı bir kahkaha attı. Alfred'i keskin bakışlarla süzdü. "Diğer dünyalarda onlara benzer bir şeye rastlamadın mı"</p>

  <p>"H -hayır. Ejderler var, evet, kuşkusuz, ama her zaman büyüyle kontrol edilebiliyorlar, hatta mensch büyüsüyle. Ya da öyle görünüyordu," diye ekledi aniden, düşünceli düşünceli.</p>

  <p>"Denizin suyu, 'İyideniz' adını verdiğimiz bu okyanus" -Samah sözcüğü alayla söylemişti- "büyümüzü tamamen yok ediyor. Neden ve nasıl olduğunu bilmiyoruz. Tek bildiğimiz, bu denizin suyunun bir damlası derimize değince, rün yapısını tamamen yok eden bir döngü oluşturduğu ve bizi menschler kadar -hatta onlardan da fazla-çaresiz bıraktığı.</p>

  <p>"Ve sonuçta, menschlere İyideniz'e açılmalarını emretmemizin sebebi de bu oldu. Denizgüneşi uzaklaşıyordu. Onu durduracak büyü enerjimiz yoktu; tüm gücümüzü ejderlerle savaşmak üzere korumak zorundaydık. Menschleri denizgüneşini takip edip üzerinde yaşayabilecekleri başka denizuyduları bulmaya yolladık. Derinlerin yaratıkları, balinalar, yunuslar ve menschlerin dostluk kurdukları diğerleri onlarla beraber gittiler ve onları ejderlerden korumaya, onlara karşı savunmaya yardım ettiler.</p>

  <p>"Menschlerin güvenlik içinde hedeflerine varıp varmadıklarını bilmiyoruz. Kuşkusuz, bizden daha fazla şansları vardı. Deniz suyunun onlar ya da onların büyüsü üzerinde hiç etkisi yok. Aslında, faydası bile oluyor gibi. Biz arkada kaldık, denizgüneşinin bizi terk etmesini, buzun üzerimize kapanmasını bekledik... ve düşmanlarımızın üzerine. Ejderlerin bizi istediğinden büyük ölçüde emindik, görüyorsun. Menschlerle pek az ilgileniyorlardı."</p>

  <p>"Ve haklıydık. Ejderler kentimize saldırmaya devam ettiler," diye devam etti Orla, "ama asla kazanabilecekleri sayılarla değil. Hedefleri kazanmak değil gibiydi. Acı, ızdırap, keder -istedikleri buydu. Umudumuz beklemek ve zaman kazanmaktaydı. Her gün güneşin verdiği ısı azaldı, karanlık üzerimize çöktü. Belki bize karşı nefretleri büyük olan ejderler fark etmedi. Belki büyülerinin bunun üstesinden gelecek kadar güçlü olduğuna inandılar. Belki de, sonunda kaçtılar. Tek bildiğimiz bir gün denizin donduğu ve o gün ejderlerin yok olduğu. O gün, diğer dünyalardaki halklarımıza son bir mesaj gönderdik ve yüz yıl sonra bizi uyandırmalarını istedik. Sonra uykuya daldık."</p>

  <p>"Mesajınızı aldıklarından kuşkuluyum," dedi Alfred. "Almışlarsa bile gelemezlerdi. Her dünyanın kendi sorunları vardı." İçini çekti, sonra gözlerini kırpıştırdı. "Bana anlattığınız için teşekkür ederim. Şimdi daha iyi anlıyorum ve ben... daha önceki davranışlarım için özür dilerim. Ben sanmıştım ki..." Ayakkabılarına baktı, ayaklarını huzursuzca sürüdü.</p>

  <p>"Sorumluluklarımızı terk ettiğimizi düşündün," dedi Samah sertçe.</p>

  <p>"Daha önce bunun yapıldığını gördüm. Abarrach'ta..." Alfred yutkundu.</p>

  <p>Konsey üyesi bir şey demedi, ona beklenti içinde baktı.</p>

  <p>Tüm Konsey üyeleri ona beklenti içinde bakıyordu.</p>

  <p>Şimdi anlıyorsun, diyorlardı. Şimdi ne yapman gerektiğini biliyorsun.</p>

  <p>Ama bilmiyordu. Alfred titreyen ellerini açtı.</p>

  <p>"Benden istediğiniz ne Ejderlerle savaşmanıza yardım etmemi mi istiyorsunuz Arianus'takiler hakkında birşeyler biliyorum. Ama tasvir ettiğiniz bu yılanlarla karşılaştırıldığırıda, onlar çok zayıf ve etkisiz yaratıklarmış gibi geliyor bana. Deniz suyu konusundaki deneylere gelince, korkarım..."</p>

  <p>"Hayır, kardeşim," diye araya girdi Samah. "O kadar zor bir şey değil. Orla'ya bu köpeğin Chelestra'ya gelmesinin, sahibinin de burada olduğu anlamına geldiğini söyledin. Senden sahibini bulmanı ve onu bize getirmeni istiyoruz."</p>

  <p>"Hayır," dedi Alfred, şaşkınlık ve endişe içinde. "Yapamam... Beni Labirent'e mahkum olarak götürmek yerine beni serbest bıraktı, anlıyor musunuz..."</p>

  <p>"Bu Patryn'e zarar vermeye niyetimiz yok." Samah'ın ses tonu yatıştırıcıydı. "Ona yalnızca sorular sormak, Labirent ve halkının çektiği acılar konusundaki gerçeği öğrenmek istiyoruz. Kimbilir, kardeşim, belki de halklarımız arasındaki barış görüşmelerinin başlangıcı olur bu. Eğer reddedersen ve savaş çıkarsa, bunu engelleyecek gücün olduğunu bilerek nasıl yaşayabileceksin"</p>

  <p>"Ama nerede arayacağımı bilmiyorum, diye itiraz etti Alfred. "Ve ne söyleyebileceğimi de bilmiyorum. Gelmeyecektir.....</p>

  <p>"Acaba Meydan okumaya can attığı düşman ile yüzleşmeye gelmez mi? Bir düşün," diye ekledi Samah, şaşkın Alfred başka bir itiraz düşünmeden önce. "Belki onun dönmesi için köpeğini kullanabilirsin."</p>

  <p>"Kuşkusuz Konsey'in talebini reddetmeyeceksin, değil mi" diye sordu Orla yumuşak bir sesle. "Bu kadar mantıklı bir isteği. Hepimizin güvenliği ile ilgili bir isteği."</p>

  <p>"Hayır, el... elbette hayır," dedi Alfred mutsuzluk içinde. Köpeğe baktı.</p>

  <p>Hayvan başını eğdi ve tüylü kuyruğunu yere vurarak sırıttı.</p>

  <p class="whitespace">&nbsp;</p>
</body>
</html>
