<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ DÖRDÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">PHONDRA&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Olaylar bizi, dağdan aşağı yuvarlanan kayalar gibi fırlatıp attı. Bazıları bizi dümdüz edecek gibiydi, ama eğilip hayatta kalmayı başardık.&nbsp;<a href="../Text/dipnotlar.xhtml#a43" id="k43"><sup>[43]</sup></a></p>

  <p class="softbreak">&nbsp;</p>

  <p>Phondra'da pek çok gün geçirdik, çünkü hayal edebileceğiniz gibi, daha planlamamız gereken çok şey vardı. Pek çok etkenin belirlenmesi gerekiyordu: her güneş-kovalayanda kaç kişi taşınacağı, yanımıza neleri alıp, neleri alamayacağımız, yolculuk esnasında ne kadar yiyecek ve içecek gerekeceği ve yazmaya üşendiğim daha bir sürü detay daha. Bütün bunları dinleyip, üzerlerinde endişelenmek yeterince kötüydü.</p>

  <p>Alake ve benim kraliyet toplantılarına katılmamıza sonunda izin vermişlerdi. Bizim için son derece gurur verici bir andı.</p>

  <p>İlk toplantı sırasında, Alake ve ben ciddi, ağırbaşlı ve içten olmaya yoğunlaştık. Söylenen her söze büyük dikkat gösterdik ve kimse sormamasına rağmen fikrimizi açıklamaya hazırdık.</p>

  <p>Ama bir sonraki akşamüstü, babam ve Dumaka altıncı kez, ambarda kaç tane su fıçısı stoklanabileceğine karar vermek üzere toprağa güneş-kovalayanları çizerken, Alake ve ben hükümdar olmanın, Alake'in deyişiyle, asil bir acı olduğuna karar vermiştik.</p>

  <p>İşte oradaydık, sıcak ve boğucu olan uzun evde tıkılıp kalmış, Eliason'un balık yağının faydaları ve elflerin neden variller dolusu balık yağına ihtiyaç duydukları üzerinde dırıldamasını dinlemek zorundaydık. Dışarıda (kütük duvarların arasındaki yarıklardan açıkça görebiliyordu) son derece ilginç şeyler oluyordu.</p>

  <p>Alake'in keskin gözleri kampı huzursuzca adımlayıp duran Haplo'yu yakaladı. Devon da onunla yürüyordu. Elf dostumuz kazanın etkilerinden tamamen kurtulmuştu artık. Boynundaki yaralar iyileşiyordu. Son derece kulak tırmalayıcı bir ses dışında, her zamanki haline dönmüştü. (Eh, hemen hemen. Sanırım bir daha asla, o bildiğimiz neşeli, kaygısız Devon olmayacak, ama zaten hiçbirimiz bir daha eskisi gibi olamayacağız.)</p>

  <p>Devon zamanının çoğunu Haplo ile geçiriyordu. Birbirleri ile konuşmuyor gibi görünüyorlardı, ama her biri bir diğerinin arkadaşlığından memnundu. En azından, Haplo'nun Elfin yakınlarda olmasından hoşlandığını varsayıyorum. Haplo'nun düşüncelerini tahmin etmek çok zor. Örneğin, bu son birkaç gün, son derece karanlık bir ruh hali içindeydi ve bu da tuhaftı, çünkü her şey istediği gibi ilerliyordu. Ama aynı zamanda, sabırsızlandığını, gitmek için acele ettiğini ve gecikmelerin canına tak ettiğini de hissediyordum.</p>

  <p>İkisinin geçip gitmesini izliyor, pişmanlıkla Alake ve ben şuan gizlice gözetliyor olsak, uzun zaman önce yerimizi terk etmiş (ya da uyuyakalmış!) olacağımızı düşünüyordum. Tam o sırada Haplo adımının ortasında, aniden durdu ve bizim tarafımıza baktı. Yüzü sertti. Dönüp, irkilen Elfi neredeyse yere yıkarak, uzun eve yöneldi.</p>

  <p>Dikilip oturdum, bir şeyin olmak üzere olduğunu hissediyordum. Alake de onun geldiğini görmüştü, saçını ve küpelerini düzeltiyordu. Doğrulup oturdu ve bir an önce gözlerini yuvarlayıp, esnemesini bastırmaya çalışırken, balık yağı konusu ile son derece ilgileniyormuş gibi görünmeye çalıştı. Bir kediyi bile güldürebilirdi. Ben iç geçirdim ve annemin bana sertçe, paylarcasına bakmasına sebep oldum.</p>

  <p>Kapıdaki muhafız girdi, toplantıyı böldüğü için özür diledi ve Haplo'nun söyleyecek bir şeyi olduğunu ilan etti. Elbette, Haplo kibarca içeri davet edildi. (Bu toplantılara katılması için baştan davet edilmişti; ama bunu yapmayacak kadar sağduyuluydu.)</p>

  <p>Haplo, gelişme sağladığımızı umduğunu söyleyerek başladı ve fazla zamanımız olmadığını bir kez daha hatırlattı. Bunu söylerken, bakışlarının karanlık olduğunu düşündüm.</p>

  <p>"Neyi' konuşuyordunuz?" diye sordu, bakışları yerdeki şekle giderek.</p>

  <p>Diğerlerinin hiçbiri yanıt vermeye eğilimli görünmedi, bu yüzden ben söyledim. "Balık yağı."</p>

  <p>"Balık yağı," diye tekrarladı Haplo. "Sartanlar gün be gün güçleniyorlar, güneşiniz gün be gün uzaklaşıyor ve siz burada oturmuş, balık yağı hakkında gevezelik ediyorsunuz."</p>

  <p>Ebeveynlerimiz utanmış göründü. Babam başını eğdi, sakalını çiğnedi. Annem yüksek sesle içini çekti. Solgun yüzü kızaran Eliason bir şey söyleyecek oldu, bocaladı, sonra sustu.</p>

  <p>"Anayurtlarımızı terk etmek zor geliyor," dedi Dumaka sonunda, gemi çizimine bakarak.</p>

  <p>Başta, bunun balık yağı ile ne ilgisi olduğunu anlayamamıştım, ama soma önemsiz detaylar üzerinde böyle tartışıp kavga etmelerinin, anne babalarımızın oyalanmalarının, kaçınılmaz olanla yüzleşmeyi reddetmelerinin bir yolu olduğu aklıma geldi. Gitmek zorunda olduklarını biliyorlardı, ama gitmek istemiyorlardı. Aniden gözyaşlarına boğulmak üzere olduğumu hissettim.</p>

  <p>"Sanırım bir mucize bekliyorduk," dedi Delu.</p>

  <p>"Elde edeceğiniz tek mucize, kendinizin yaratacağı olacaktır," diye yanıt verdi Haplo sinirle. "Şimdi, bakın, yanınıza alacaklarınız ve bunu nasıl yapacağınızı anlatacağım."</p>

  <p>Onlara anlattı. Yere, şeklin yanına çöktü ve her şeyi açıkladı. Bize yanımıza ne almamız gerektiğini, onları nasıl paketlememiz gerektiğini, her adamın, her kadının, her çocuğun ne taşıyacağını, ne kadar yer ayrılacağını, Surunan'a ulaştığımız zaman neye ihtiyacımız olacağını, orada nelerin geride bırakılabileceğini anlattı. Savaş çıkarsa neye ihtiyacımız olacağını anlattı.</p>

  <p>Sersemlemiş bir halde dinledik. Ebeveynlerimiz zayıf itirazlarda bulundu.</p>

  <p>"Ama ya..."</p>

  <p>"Gerek yok."</p>

  <p>"Ama yanımıza..."</p>

  <p>"Hayır, almayacaksınız."</p>

  <p>Bir saatten az zamanda, her şey kararlaştırıldı.</p>

  <p>"Yarın evinize gitmeye hazırlanın. Oraya varınca, halkınıza belirlenen yerlerde toplanmaları gerektiğini ilan edin." Haplo ayağa kalktı, ellerindeki toprağı silkeledi. "Cüceler güneş-kovalayanları Phondra ve Elmas'a getirecek. Herkesi gemiye bindirmek için her köy veya kent için bir tam devir ayırın.</p>

  <p>"Filo Gargan'da," -Haplo kafasında hızlı bir hesap yaptı "on dört devir sonra tekrar toplanacağız. Birlikte yolculuk etmeliyiz; kalabalık güvenlik demektir. Arkada kalan" -elflere sert bir bakış- "geride bırakılacaktır."</p>

  <p>"Anlaşıldı," dedi Eliason, hafif bir gülümseme ile.</p>

  <p>"Güzel. Nihai detayları konuşmanız için sizi yalnız bırakıyorum. Bu da aklıma, bir çevirmene ihtiyacım olduğunu getirdi. Yunuslara, Surunan hakkında bazı sorular sormak istiyorum. Grundle'ı ödünç alabilir miyim"</p>

  <p>"Alabilirsin," dedi babam, kuşkulu bir şekilde rahatlamış gibi gelen bir sesle.</p>

  <p>Kaçma fırsatı doğduğundan dolayı memnun, ayağa fırlamış, kapıya yönelmiştim ki, boğuk bir ses duydum ve Alake'in yalvaran bakışları ile karşılaştım. Haplo ile gidebilmek için sahip olduğu tüm küpeleri, hatta onlarla birlikte kulaklarını da verebilirdi.</p>

  <p>Haplo'nun gömleğinin yenini çekiştirdim. "Alake yunus dilini benden çok daha iyi bilir. Aslında, ben hiç bilmem. Sanırım o da bizimle gelse iyi olur."</p>

  <p>Haplo bana çileden çıkmışçasına bir bakış fırlattı, ama onu görmezden geldim. Hem, Alake ve ben arkadaşız. Sonsuza dek ondan kaçamaz ki!</p>

  <p>"Dahası," dedim, ağımın köşesinden, "onu çağırmasan da bizi takip edecektir." Doğruydu aslında ve beni zor durumdan kurtardı.</p>

  <p>Bunun üzerine, pek nazikçe olmasa da, Alake'in gelmesine de memnun olacağını söyledi.</p>

  <p>"Ve Devon" diye sordum, Elfin kaybolmuş ve yalnız başına oralarda oyalandığını görerek.</p>

  <p>"Neden olmasın" diye mırıldandığını duyduğumu sandım.</p>

  <p>"Tüm lanet köyü davet et. Bir geçit alayı yapalım."</p>

  <p>Devon'a el salladım, yüzü canlandı. Hevesle bize katıldı.</p>

  <p>"Nereye gidiyoruz"</p>

  <p>"Haplo yunuslarla konuşmak istiyor. Biz çeviri için gidiyoruz. Bu arada," diye ekledim, aklıma bir şey gelince, "yunuslar bizim dillerimizi konuşabiliyor, biliyorsun. Sen de öyle. Neden birbirinizle konuşmuyorsunuz"</p>

  <p>"Denedim. Benimle konuşmuyorlar."</p>

  <p>"Gerçekten mi" Devon, hayretler içinde bakakaldı ona.</p>

  <p>"Hiç böyle bir şey duymamıştım."</p>

  <p>Benim de oldukça şaşırdığımı itiraf etmem lazım. O dedikoducu balıklar herkesle konuşurlar. Genellikle, çenelerini kapamalarını sağlayamazsınız.</p>

  <p>"Ben onlarla konuşurum," diye önerdi Alake. "Belki de, daha önce senin gibi birini görmedikleri içindir."</p>

  <p>Haplo homurdandı, başka bir şey söylemedi. Daha önce dediğim gibi, karanlık ve somurtkan bir ruh hali içindeydi. Alake bana endişeyle bakıp, kaşlarını kaldırdı. Omuzlarımı silkip, Devon'a bir göz attım. O da başını salladı. Adamı neyin rahatsız ettiği konusunda hiçbirimizin fikri yoktu.</p>

  <p>Kıyıya ulaştık. Yunuslar her zamanki gibi oralarda bekleşiyor, birisinin gelip onlara sulu haber ya da morina parçaları atmalarını, ya da onların söyleyeceklerini dinlemelerini bekliyorlardı. Ama Haplo'nun geldiğini görünce, hepsi kuyruklarını çırptılar" döndüler ve denize doğru yüzdüler.</p>

  <p>"Durun!" diye bağırdı Alake, kıyıda durup, ayağını yere vurarak. "Buraya gelin."</p>

  <p>"İşte, gördün mü" Haplo sabırsızca elini salladı.</p>

  <p>"Ne bekliyordun ki? Balık ne de olsa," dedim.</p>

  <p>Balıklara hayal kırıklığı içinde, bize kızgınlık içinde dik dik baktı. Aklıma, aslında bizi orada istemediği, muhtemelen duyacağını düşündüğü şeyleri bizim duymamızı istemediği, ama başka seçeneğinin olmadığı geldi.</p>

  <p>Alake'in, yavaş yavaş ve gönülsüzce geri gelen bir yunusla konuşmakta olduğu su kenarına gittim. Haplo sudan epeyce geride, arkada kaldı.</p>

  <p>"Sorun nedir" diye sordum.</p>

  <p>Alake ciyakladı ve ıslık çaldı. Ne kadar aptal göründüğünü bilip bilmediğini merak ettim. Beni asla, balık dilinde konuşacak kadar alçalmış bulamazsınız. Arkasını döndü.</p>

  <p>"Haplo haklı. Onunla konuşmayı reddediyorlar. Onun ejder-yılanlarla birlik olduğunu, ejder-yılanlardan nefret ettiklerini, onlardan korktuklarını söylüyorlar."</p>

  <p>"Dinle, balık," dedim yunusa, "biz de ejder-yılanlara bayılmıyoruz ama Haplo'nun onların üzerinde bir tür etkisi var. Bizi bırakmalarını ve güneş-kovalayanları tamir etmelerini sağladı."</p>

  <p>Yunus başını şiddetle salladı ve her tarafımıza su sıçrattı.</p>

  <p>Tiz bir şekilde, yüksek sesle ciyaklamaya, yüzgeçlerini suda çırpmaya başladı.</p>

  <p>"Ne oluyor buna" Devon gelip bize katıldı.</p>

  <p>"Bu saçmalık!" diye haykırdı Alake öfkeyle. "Sana inanmıyorum. Burada kalıp, bu saçmalıkları dinlemeyeceğim." Sırtını çılgına dönmüş yunusa döndü ve kumsalda, Haplo'nun durduğu yere yürüdü.</p>

  <p>"Faydasız," dedi. "Şımarık çocuklar gibi davranıyorlar. Hadi, gidelim."</p>

  <p>"Onlarla konuşmam gerek," dedi Haplo.</p>

  <p>"O şey ona ne dedi?" diye sordum Devon'a yumuşak bir sesle.</p>

  <p>Diğer ikisine bir bakış fırlattı, sonra iyice yaklaştı.</p>

  <p>"Ejder-yılanların kötü olduğunu söyledi, hayal edebileceğinden daha kötü olduklarını. Ve o Haplo'nun da onlar kadar kötü olduğunu. Sartanlara kişisel bir nefreti varmış. Bir zamanlar, uzun zaman önce, halkı Sartanlarla savaşmış ve kaybetmiş. Şimdi intikam almak istiyormuş. Ve bunu elde etmek için bizi kullanıyormuş. Biz Sartanları onun için yok ettiğimizde, bizi ejder-yılanlara teslim edecekmiş."</p>

  <p>Ona bakakaldım. Buna inanamıyordum, ama bir açıdan da, inanabiliyordum. Kendimi hasta gibi hissediyordum ve korkuyordum. Bakışlarından, Devon'ın durumunun benden iyi olmadığını çıkarabiliyordum. Yunuslar genellikle gerçeği abartırlar ya da gerçeğin yalnızca bir kısmını açıklarlar, ama genellikle doğruyu söylerler. Bir Yunusun yalan söylediğini hiç duymamıştım. İkimiz de, Alake'i dönüp yunuslarla bir kez daha konuşması için ikna etmeye çalışan Haplo’yu izledik.</p>

  <p>"Ne düşünüyorsun?" diye sordum Devon'a.</p>

  <p>Elf yanıt vermekte acele etmedi. "Bence Yunuslar yanılıyor. Ona güveniyorum. Hayatımı kurtardı, Grundle. Kendi hayatından vererek, benim hayatımı kurtardı."</p>

  <p>"Ha"</p>

  <p>Bu hiç mantıklı gelmiyordu. Bunu Devon'a da söylemek üzereydim ki, beni susturdu. Alake, Haplo eşliğinde su kenarına yaklaşıyordu. Onun suya yaklaştığını, ıslanma tehlikesi ile karşı karşıya olduğunu görünce, konunun ciddi olması gerektiği sonucuna vardım.</p>

  <p>Alake en haşmetli tavrıyla, bilezikleri şıngırdayarak, kolları aşağıya dikilmiş bir şekilde, yunusları önüne çağırdı. Gözleri çakmak çakmak olmuştu, sesi sertti. Ben bile etkilenmiştim. Yunus uysallıkla önüne doğru yüzdü.</p>

  <p>"Beni dinle," dedi Alake, "bu adamın sorduğu her soruyu becerebildiğince yanıtlayacaksın, aksi halde şu andan itibaren, siz yunuslar her insan, elf ve cüce tarafından görmezden gelineceksiniz. "</p>

  <p>"Yetkimizi biraz aşıyor olmuyor muyuz" Kaburgalarını dürtükledim.</p>

  <p>"Kes sesini." Alake beni çimdikledi. "Ve oyunu bozma." Bozmadık. Hem Devon, hem de ben kararlılıkla, hiçbir elf ya da cücenin hiçbir yunusla konuşmayacağı konusunda ısrar ettik. Bu sert tehdit karşısında yunusların nefesi kesildi, çırpındılar, suda oraya buraya sıçradılar, ızdırap içinde gibi göründüler ve yalnızca bizim iyiliğimizi istediklerine yemin ettiler. (Bana sorarsanız biraz abartıyorlardı.) Sonunda -duymazdan geldiğimiz acınası sızlanmalardan sonra-balıklardan biri Haplo ile konuşmayı kabul etti.</p>

  <p>Ve bütün bunlardan sonra, Haplo ne sordu dersiniz Sartan savunmalarını mı sordu? Balta fırlatma konusunda ne kadar iyi olduklarını mı sordu? Hayır.</p>

  <p>Yunusları sindirmiş olan Alake ona beklenti içinde baktı. Haplo balık dilini akıcı bir şekilde konuştu.</p>

  <p>"Ne söylüyor" diye sordum Devon'a.</p>

  <p>Devon sersemlemiş gibi görünüyordu. "Onlara Sartanların nasıl giyindiğini soruyor!"</p>

  <p>Eh, elbette, Haplo yunusların daha çok hoşuna giden bir şey soramazdı (şimdi düşünüyorum da, belki de sormasının sebebi budur). Yunuslar bedenlerimizi kumaşlara sarma eğilimimizi hiç anlamamışlardır. Tıpkı kuru toprak üzerinde yaşamak ve yüzmek yerine tüm enerjimizi yürümek için harcamamız gibi tuhaf alışkanlıklarımızı anlamadıkları gibi.</p>

  <p>Ama, bir sebepten dolayı, giysi giymemizi özellikle gülünç bulurlar ve bu yüzden giysilerimiz karşısında fena halde büyülenirler. Uzun, dar kollar moda iken, bir elf hanımı bir baloya karpuz kollu elbiseyle gitsin bir. Sabaha kadar İyideniz'deki her yunus duymuş olur.</p>

  <p>Şu haliyle, Sartanların ne giydikleri konusunda detaylı bir tasvir dinledik (Alake benim için çeviriyordu). Hepsinin son derece sıkıcı olduğunu düşündüm. "Yunuslar tüm Sartanların benzer şekilde giyindiğini söylüyor. Erkekler omuzlardan aşağı uzun, gevşek kıvrımlarla düşen uzun cüppeler giyiyorlarmış. Kadınların cüppesi de benzer tasarımdaymış, yalnız onlarınki belde sıktırılıyormış. Cüppeler düz renkliymişler, ya beyaz ya da gri. Çoğunun eteklerinde basit desenler varmış ve bazıları altın çevriliymiş. Yunuslar altın desenlerin bir tür resmi rütbe göstergesi olduğunu düşünüyor. Ama ne olduğunu bilmiyorlar."</p>

  <p>Devon ve ben kumların üzerine oturduk. İkimiz de asık suratlı ve suskunduk. Benim düşündüğümü mü düşündüğünü merak ettim. Kaşlarını çattığını ve "Hayatımı kurtardı," dediğini duyduğumda yanıtımı aldım.</p>

  <p>"Yunuslar Sartanlardan pek hoşlanmıyor," diyordu Alake bana alçak sesle. "Anlaşılan Sartanlar devamlı yunuslardan bilgi istiyormuş, ama yunuslar soru sorduğunda, Sartanlar yanıt vermeyi reddediyorlarmış."</p>

  <p>Haplo başını salladı; görünüşe göre bu bilgi onu fazla şaşırtmamıştı. Aslında, duyduğu hiçbir şey karşısında şaşırmadığını görebiliyordum, sanki hepsini önceden biliyormuş gibi. Neden sorduğunu, neden zahmet ettiğini merak ettim. Bize katılarak kumların üzerine oturdu, kollarını dizlerine dayadı, ellerini kenetledi. Sanki burçlar boyunca orada oturmaya hazırlanıyormuş gibi, gevşemiş görünüyordu.</p>

  <p>"Bilmek istediğin... başka bir şey var mı" Alake, neler olup bittiğini anlayıp anlamadığınızı görmek için önce ona, sonra bize baktı.</p>

  <p>Yardımcı olamadık. Devon kumda delikler açmakla meşguldü, sonra delikleri su ve minik yaratıklarla dolduruyordu.</p>

  <p>Ben öfkeli ve mutsuz hissediyordum ve vurup vuramayacağımı görmek için yunusa taşlar atmaya başladım.</p>

  <p>Elbise sorusu komiğine giden aptal balık, atış menzilimden çıktı ve kıkırdayıp oynamaya başladı.</p>

  <p>"Bu kadar komik olan nedir" diye sordu Haplo. Gevşemiş görünüyordu, ama oturduğum yerden gözlerinde, sert çelikten yansıyan güneş ışığı gibi bir pırıltı gördüm.</p>

  <p>Elbette, yunus anlatmak için can atıyordu.</p>

  <p>"Ne" diye sordum.</p>

  <p>Alake omuzlarını silkti. "Diğerlerinden çok farklı giyinen bir Sartan varmış, o kadar. Diğerlerinden farklı görünüyormuş."</p>

  <p>"Farklı mı? Nasıl?"</p>

  <p>İlgisiz konuşmalar. Yalnız, Haplo'nun ellerinin gerginleştiğini görmüştüm.</p>

  <p>Yunuslar tasvir etmek için can atıyordu.. Bu noktada birkaç tanesi daha öne çıktı ve hep bir ağızdan konuşmaya başladılar. Haplo dikkatle dinledi. Alake'in, kimin ne anlattığını çıkarması için biraz zaman gerekti.</p>

  <p>"Adamın, cüce gibi bir ceketi ve diz boyu pantolonu var, ama cüce değil. Daha uzun boylu. Kafasının tepesinde hiç saçı yok. Giysileri yıpranmış ve perişan ve yunuslar adamın da giysileri kadar yıpranmış olduğunu söylüyor."</p>

  <p>Gözucuyla Haplo'yu izledim; ürperdim. Yüz ifadesi değişmişti. Gülümsüyordu, ama gülümsemesi hoş değildi. Bakışlarımı kaçırmak istedim. Ellerini o kadar sıkı kenetlemişti ki, parmak eklemlerindeki mavi işaretlerin altı bembeyaz olmuştu. Duymak istediği buydu işte. Ama neden? Bu adam kimdi?</p>

  <p>"Yunuslar bu adamın Sartan olduğunu düşünmüyor."</p>

  <p>Alake her an, Haplo'nun, sıkıcı bir konuşma gibi görünen bu konuşmayı durdurmasını bekleyerek, şaşkın şaşkın devam etti. Ama Haplo ilgiyle dinliyor, hiçbir şey söylemiyor, sessizce yunusu konuşmaya cesaretlendiriyordu.</p>

  <p>"Sartanlarla dolaşmıyor. Yunuslar onu sık sık rıhtımda yapayalnız yürürken görmüşler. Sartanlardan daha hoş göründüğünü söylüyorlar, diğerlerinin yüzleri donmuş gibi görünüyormuş. Yunuslar onunla konuşmak istemişler ama yaklaştıkları zaman onlara havlayan bir köpeği varmış..."</p>

  <p>"Köpek!"</p>

  <p>Haplo'nun tüm bedeni, sanki biri ona vurmuş gibi irkildi.</p>

  <p>Ve dört yüz yaşıma kadar yaşasam da, sesinin tonunu asla unutmayacağım. Saçlarımın diken diken olmasına sebep oldu. Alake hayretle ona bakıyordu. Güzel bir dedikodu fırsatı yakalayan yunuslar, karaya vurmadan, yüzebildikleri kadar yakına yüzdüler.</p>

  <p>"Köpek..." Devon'ın başı dikildi. Bu noktaya kadar fazla dikkat etmiyordu, sanırım. "Köpeğe ne olmuş?" diye fısıldadı bana.</p>

  <p>Sessiz kalması için ona yan sakallarımı salladım. Haplo'nun şimdi ne yapacağını ya da söyleyeceğini kaçırmak istemiyordum. Ama hiçbir şey yapmadı ve söylemedi. Oracıkta oturmaya devam etti.</p>

  <p>Bir sebepten dolayı, her zamanki arbedenin tadını çıkararak, yerel meyhanede geçirdiğimiz bir geceyi hatırladım. Amcalarımdan birinin kafasına sandalyeyle vurmuşlardı. Uzun süre yerde oturdu ve yüzündeki ifade, Haplo'un yüzündeki ifade ile tıpatıp aynıydı.</p>

  <p>İlk önce amcam sersemlemişti, şok olmuştu. Acı onu kendine getirdi; yüzü buruştu ve birazcık inledi. Ama sonra, o da kendisine ne olduğunu fark etti ve o kadar öfkelendi ki, canının acıdığını unuttu. Haplo inlememişti. Duyabileceğim bir ses çıkarmamıştı. Ama yüzünün buruştuğunu, sonra öfke ile karardığını gördüm. Ayağa fırladı ve tek söz söylemeden yürüyüp kampa gitti.</p>

  <p>Alake bağırdı, elbisesinin eteğini tutmasaydım arkasından koşacaktı. Söylediğim gibi, Phondralılar düğmelere veya o tür şeylere inanmazlar. Kumaşları bedenlerine sararlar. Normalde kıvrımlar oldukça sıkı dururr, ama stratejik bir noktadan sıkı bir çekiştirme, tüm işi bozabilir.</p>

  <p>Alake nefesini tuttu, düşen kumaşın kıvrımlarını yakaladı ve bir kez daha uygun bir şekilde sarınmayı başardığında, Haplo çoktan gözden kaybolmuştu.</p>

  <p>"Grundle!" Bana vurdu. "Bunu neden yaptın"</p>

  <p>"Haplo'nun yüzünü gördüm," diye yanıt verdim. "Senin görmediğin belli. İnan bana, yalnız kalmak istiyordu."</p>

  <p>Arkasından fırlayacağını sanıyordum ve onu durdurmak için ayağa kalkmıştım, ama o aniden içini çekip başını salladı.</p>

  <p>"Ben de yüzünü gördüm," dedi yalnızca.</p>

  <p>Yunuslar heyecanla ciyaklıyorlar, ürpertici detayları öğrenmek istiyorlardı.</p>

  <p>"Hadi! Defolun gidin!" dedim ve yunuslara taş atmaya başladım.</p>

  <p>İncinmiş ciyaklamalarla yüzüp gittiler. Ama yalnızca menzil dışına çıktıklarını, başlarını suyun üstünde tuttuklarını, ağızları açık, boncuk gizi gözleriyle, bizi hevesle izlediklerini gördüm.</p>

  <p>"Aptal balıklar!" diye terslendi Alake, başını arkaya atıp, küpelerinin küçük çanlar gibi çınlamasına sebep olarak. "Pis dedikoducular. Söyledikleri hiçbir şeye inanmıyorum."</p>

  <p>Yunusların Haplo ve ejder-yılanlar hakkında söylediklerini duyup duymadığımızı merak ederek, bize huzursuzca baktı. Ben masum görünmeye çalıştım, ama başaramadım anlaşılan.</p>

  <p>"Ah, Grundle! Kuşkusuz söylediklerinin doğru olduğunu düşünmüyorsundur! Haplo'nun bizi kullandığı konusunda! Devon" -Alake destek için Elf'e döndü- "Grundle'a yanıldığını söyle. Haplo onların söylediklerini asla yapmaz. Yapamaz! Senin hayatını kurtardı, Devon."</p>

  <p>Ama Devon dinlemiyordu. "Köpek," diye tekrarladı düşünceli düşünceli. "Bana bir köpek hakkında birşeyler söylemişti. Keşke... ama hiç hatırlamıyorum."</p>

  <p>"İtiraf etmelisin, Alake," dedi gönülsüzce, "onun hakkında hiçbir şey bilmiyoruz. Nereden geldiğini, hatta ne olduğunu. Şimdi bir de bu kafasında saçı olmayan, perişan giysili adam var. Haplo'nun bu adamın Sartanlarla olduğunu bildiği açık; onu duyunca hiç şaşırmadı. Ama köpeği duyunca şaşırdı ve bu şaşkınlık hoş bir şaşkınlık değildi. Kim bu yabancı adam? Haplo'yla ne ilgisi var? Ve köpek niye bu kadar önemli?"</p>

  <p>Konuşurken Devon'a dikkatle baktım.</p>

  <p>Elf'in bir yardımı olmadı. Yalnızca omuzlarını silkti. "üzgünüm, Grundle. O sırada kendimi pek iyi hissetmiyordum..."</p>

  <p>"Ben Haplo hakkında bilmem gereken her şeyi biliyorum," dedi Alake öfkeyle, elbisesinin kıvrımlarını düzelterek. "Hayatlarımızı kurtardı, seninkini iki kere kurtardı, Devon!"</p>

  <p>"Evet," dedi Devon, Alake'e bakmadan, "ve Haplo'nun ne kadar da işine yaradı."</p>

  <p>"Yaradı, değil mi" dedim, hatırlayarak. "Kahraman oldu, kurtarıcımız. Kimse söylediği tek bir şeyi sorgulamadı. Bence ebeveynlerimize söylemeliyiz..."</p>

  <p>Alake ayağını yere vurdu. Kolyeleri ve küpeleri çılgınca şıngırdadı. "Bunu yaparsan, Grundle Gürsakal, bir daha asla seninle konuşmam! Benzersiz'e yemin ederim!"</p>

  <p>"Kesin olarak anlamamızın bir yolu var," dedi Devon yatıştırmak istercesine, onu sakinleştirmek için. Ayağa kalktı, ellerindeki kumları silkeledi.</p>

  <p>"Nedir o" diye sordu Alake öfkeyle, kuşkulanarak. "Gizlice gözetlersek..."</p>

  <p>"Hayır! Bunu yasaklıyorum! Onu gizlice gözetlemenize izin vermeyeceğim..."</p>

  <p>"Onu değil," dedi Devon. "Ejder-yılanları."</p>

  <p>Şimdi kafasına sandalye yiyen benmişim gibi hissediyordum. Fikrin kendisi bile beni nefessiz bırakmıştı.</p>

  <p>"Sana katılıyorum, Alake," diye tartışıyordu Devon ikna edici bir şekilde, "ben de Haplo'ya inanmak istiyorum. Ama yunusların genellikle olup bitenleri bildiği gerçeğini gözardı edemeyiz... "</p>

  <p>'Genellikle'!" diye tekrarladı Alake sertçe.</p>

  <p>"Evet, benim kastettiğim de buydu. Ya bir kısmını yanlış, bir kısmını doğru anlamışlarsa? Örneğin, ya ejder-yılanlar Haplo'yu kullanıyorsa? Ya o da, bizim kadar tehlike içindeyse? Bence ebeveynlerimize ya da başka birine söylemeden önce, gerçeği öğrenmeliyiz."</p>

  <p>"Elf'in hakkı var," diye itiraf ettim. "En azından şimdilik ejder-yılanlar bizim tarafımızda gibi görünüyorlar. Ve yılanlar olsa da, olmasa da, denizuydularında kalamayız. Surunan'a erişmek zorundayız. Ve bu konuyu gündeme getirirsek..."</p>

  <p>Cümlemi bitirmeme gerek yoktu. Bu bilginin tüm o didişmeleri, güvensizliği, kuşkuları yine uyandıracağını çok iyi tahmin edebiliyorduk.</p>

  <p>"Pekala," dedi Alake.</p>

  <p>Haplo'nun tehlike içinde olması ihtimali onu ikna etmişti.</p>

  <p>Devon'a yepyeni bir hayranlıkla baktım. Eliason haklıydı. Elflerden iyi diplomat oluyordu.</p>

  <p>"Yapacağız," dedi Alake. "Ama ne zaman? Ve nasıl?" İnsan işte. Her zaman bir planı olmalı.</p>

  <p>"Zamanını bekleyeceğiz," dedi Devon. "Yolculuk sırasında bir fırsat çıkacaktır."</p>

  <p>Aniden, korkunç bir düşünce aklıma geldi. "Ya yunuslar anne babalarımıza, bize söylediklerini söylerlerse"</p>

  <p>"Onları gözlememiz ve ne onlarla, ne de başkalarıyla konuşmadıklarından emin olmamız gerek," dedi Alake, bir an düşündükten ve daha iyi bir şey aklına gelmedikten sonra. "Şansımız varsa, halkımız dedikodu yapmak için fazla meşgul olacak. "</p>

  <p>Boş bir umut. Anne babalarımızın yolculuğa çıkmadan önce yunuslardan bilgi istemelerinin yalnızca olası değil, mantıklı da olacağını söylemedim. Bunu henüz düşünememiş olmalarına şaşırıyordum, ama sanırım akıllarında daha önemli meseleler vardı -balık yağı gibi.</p>

  <p>Hepimiz dikkatli olmaya ve başarısız olursak tartışmaya hazır olmaya karar verdik. Alake Haplo'yu gizlice, bir şey belli etmemesi için, bir süre kimsenin yunuslarla konuşmamasının daha iyi olacağı konusunda uyaracaktı.</p>

  <p>Sonra, büyük yolculuğumuza hazırlanmak ve ebeveynlerimize gözkulak olmaya başlamak üzere ayrıldık.</p>

  <p>Yanlarında bizim gibi birilerinin olması iyi bir şey. Gitmem gerek. Dahası sonraya.&nbsp;<a href="../Text/dipnotlar.xhtml#a44" id="k44"><sup>[44]</sup></a></p>

  <p class="whitespace">&nbsp;</p>
</body>
</html>
