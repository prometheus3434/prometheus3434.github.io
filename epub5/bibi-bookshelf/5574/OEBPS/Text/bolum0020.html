<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ON DOKUZUNCU BÖLÜM</h1>
  <hr class="sigil_split_marker" />

  <h3 class="sigil_not_in_toc">PHONDRA&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Çocukları ile birleşen kraliyet aileleri, birbirlerinden ayrılmaya karar vererek Haplo'yu şaşırttılar. Her aile eve dönmeyi, dinlenip gevşemeyi ve kendilerini yeterince güçlü hissettiklerinde, Güneş Kovalama konusunda tartışmayı planlıyor gibiydi.</p>

  <p>"Bu nedir? Nereye gidiyorsunuz" diye sordu Haplo cücelere, onlar gemilerine binmeye hazırlanırken. İnsanlar da kendi gemilerine yönelmişlerdi.</p>

  <p>"Phondra'ya geri dönüyoruz," dedi Dumaka. "Phondra'ya mı!" Haplo ona ağzı açık bakakaldı. Menschler! diye düşündü tiksinti içinde. "Dinleyin, şok geçirdiğinizi biliyorum ve kaybınız için üzgünüm. Gerçekten üzgünüm." Bakışları annesinin kollarında ağlamakta olan Alake'e gitti. "Ama önemli şeyler olduğunu anlamıyor gibisiniz. Sizi ve halkınızı ilgilendiren şeyler. Hemen eyleme geçmelisiniz!</p>

  <p>"Örneğin," dedi, dikkatlerini çekmeyi umarak, "yerleşmeyi umduğunuz denizuydusunun çoktan işgal edilmiş olduğunu biliyor musunuz?"</p>

  <p>Dumaka ve Delu kaşlarını çattılar, dikkat kesildiler. Cüceler durup döndüler. Eliason bile başını kaldırdı, Erin çökmüş gözlerinde belli belirsiz bir huzursuzluk kıvılcımı çaktı.</p>

  <p>"Yunuslar bu konuda hiçbir şey söylemediler," diye yanıt verdi Dumaka sertçe. "Sen nereden biliyorsun? Sana kim söyledi?"</p>

  <p>"Ejder-yılanlar. Bakın, onlara güvenmediğinizi biliyorum. Sizi suçlamıyorum. Ama bu sefer doğruyu söylediklerine inanmak için sebebim var."</p>

  <p>"Kim yaşıyor orada? O korkunç yaratıklar mı?" diye tahminde bulundu Yngvar, kaşlarını çatarak.</p>

  <p>"Hayır, ejder-yılanlar değil, eğer kastettiğin buysa. Onların kendi denizuyduları var. Yeni bir denizuydusuna ihtiyaçları yok. Sizin ilgilendiğiniz uyduda yaşayanlar cüce, elf ya da insan değiller. Onları duyduğunuzu hiç sanmıyorum. Kendilerine Sartan diyorlar."</p>

  <p>Haplo çevresine hızla göz gezdirdi, tanıma işareti görmedi ve rahatlayarak iç çek;ti. Bu her şeyi daha da kolaylaştıracaktı. Bu halkların Sartanlar hakkında tuzak anıları olsaydı, onları tanrı olarak bildikleri kişilere karşı harekete geçirmek zor olabilirdi. Dikkatlerini çekmişken, telaşla devam etti.</p>

  <p>"Ejder-yılanlar, kendi büyülerini kullanarak gemilerinizi tekrar inşa etmeye söz verdiler. Yaptıklarından dolayı üzgünler. Hepsi bir yanlış anlaşmadan ibaretti. Daha fazla zaman olduğunda size açıklayacağım.</p>

  <p>"Şimdilik, plan yapmaya başlayasınız diye size bu kadarını söyleyeceğim. Denizuydusu yunusların size anlattığı her şeye sahip. Aslında, bu bir denizuydusu değil. Kalıcı bir yapı. Ve çok büyük, hepinizin bir arada yaşamanıza yetecek kadar büyük. Ve bir daha güneş-kovalayan inşa etmek konusunda endişelenmeden orada nesiller boyunca yaşayabilirsiniz."</p>

  <p>Dumaka şüpheli görünüyordu. "Bu... adı neydi" "Surunan," diye yanıtladı karısı.</p>

  <p>"Evet, Surunan. Surunan hakkında konuştuğundan emin misin"</p>

  <p>"Evet, aynı yer," dedi Haplo, Sartan ismi telaffuz etmek istemeyerek. "Denizgüneşinin yakınında olan tek yer. Sizin için ya orası var... ya da hiçbir yer yok, korkarım."</p>

  <p>"Evet," dedi Eliason yumuşak bir sesle, "biz de bu sonuca varmıştık. "</p>

  <p>"Bu da bizi sorunumuza getiriyor. Yunusların size söylemediği... bu yerin... şimdi Sartanların evi olduğu. Yunusların hakkını vermek gerekirse, bildiklerini sanmıyorum. Sartanlar orada çok uzun zamandır yaşamıyor."</p>

  <p>Eh; yaşıyorlardı, ama şimdi bütün bunları anlatmanın zamanı değildi.</p>

  <p>Menschler bakıştılar. Sersemlemiş, bu yeni durumla başedemiyormuş gibi görünüyorlardı.</p>

  <p>"Ama bu Sartanlar kim? Onlardan sanki, bizi geri çevirecek korkunç yaratıklarmış gibi bahsediyorsun," dedi Delu. "Alemlerinde yaşamamızdan memnun olmayacaklarını nereden biliyorsun?"</p>

  <p>"Ve bu Sartanlardan kaç tane var" diye sordu kocası. "Fazla değil, bin kadar. Alemde tek bir kentte oturuyorlar.</p>

  <p>Toprakların geri kalanı boş." Yngvar canlandı. "O zaman endişelenecek neyimiz var ki. Hepimize yer var."</p>

  <p>"Ben de Cüce'ye katılıyorum. Surunan'ı verimli ve gönençli kılacağız."</p>

  <p>Haplo başını salladı.' "Mantıksal olarak, söylediğiniz akılcı. Ve Sartanlar sizin taşınmanızı memnunlukla karşılamalı, ama korkarım karşılamayabilirler. Bu Sartanlar hakkında birşeyler biliyorum. Ejder-yılanlara göre, uzun, çok uzun zaman önce, denizgüneşi gençken, atalarınız Sartanlarla birlikte o alemde yaşıyormuş. Ve sonra, bir gün, Sartanlar atalarınıza orayı terk etmelerini söylemiş. Halklarınızı gemilere koymuşlar ve halkınızın hayatta kalıp kalmayacağını bilmeden, hatta buna aldırmadan onları İyideniz'e yollamışlar. Sartanların geri dönmenizi mutlulukla karşılayacaklarından emin değilim."</p>

  <p>"Ama eğer gidebileceğimiz yalnız orası varsa, bizi nasıl geri çevirebilirler" Eliason hayretler içinde kalmış görünüyordu.</p>

  <p>"Böyle yapacaklarını söylemiyorum," dedi Haplo, omuzlarını silkerek. "Yalnızca bunun mümkün olduğunu söylüyorum. Ve size izin vermezlerse ne yapacağınızı düşünmeniz gerek. İşte bu yüzden tekrar toplanmalı, planlar yapmalı, kararlar vermelisiniz."</p>

  <p>Menschlere beklenti içinde baktı. Onlar da birbirlerine baktılar.</p>

  <p>"Ben savaşmayacağım," dedi Elf Kralı.</p>

  <p>"Hadi, ama!" diye hıhladı Yngvar. "Kimse savaşmak istemiyor, ama bu Sartanlar mantıksız davranırsa..."</p>

  <p>"Ben savaşmayacağım," diye tekrarladı Eliason çıldırtıcı bir sakinlikle.</p>

  <p>Yngvar tartışmaya başladı. Dumaka akıl yürütmeye yeltendi.</p>

  <p>"Güneş daha devirler boyunca gitmeyecek," dedi Eliason kırık bir şekilde. Elini salladı. "Şu anda bu tür şeyleri düşünemiyorum..."</p>

  <p>"Kendi halkının iyiliğini düşünemiyor musun?"</p>

  <p>Yüzündeki gözyaşı izleri kurumaya başlayan Grundle, uzun adımlarla rıhtımda yürüdü ve gelip Elf Kralı'nın önünde dikildi. Kafası Kral'ın beline geliyordu.</p>

  <p>"Grundle, büyüklerinin önünde böyle konuşmamalısın," diye payladı onu annesi, ama pek yüksek sesle konuşmadı ve kızı onu işitmedi.</p>

  <p>"Sabia benim arkadaşımdı. Şu andan başlayıp hayatımın sonuna kadar onu düşünecek ve özleyeceğim. Ama halkını kurtarmak için hayatını vermeye gönüllüydü. Eğer sen, babası, bu kadarını yapamazsan onun anısına saygısızlık etmiş olursun!"</p>

  <p>Eliason sanki rüyadaymış ve kız yoktan varolan bir tür tuhaf hayaletmiş gibi durmuş, Cüce'ye bakıyordu.</p>

  <p>Yngvar, Cüce Kralı, içini çekti ve sakalını çekiştirdi. "Kızım doğru söylüyor, Eliason, onları bir balta fırlatanın zerafeti ve çekiciliği ile fırlatıyor olsa da. Acını paylaşıyoruz, ama sorumluluğunu da paylaşıyoruz. Halklarımızın güvenliği ilk sırada gelmeli. Çocuklarımızı kurtaran bu adam haklı. Toplanmalı ve ne yapılması gerektiğini planlamalıyız ve bunu en kısa sürede yapmalıyız!"</p>

  <p>"Yngvar'a katılıyorum," diye sesini yükseltti Dumaka. "Toplantıyı on dört devir sonra, Phondra'da yapalım. Bu sana yas dönemini tamamlarnan için gerekli zamanı verir mi"</p>

  <p>"On dört devir!"</p>

  <p>Haplo itiraz etmek üzereydi. Cüce'nin, sessiz kalması için onu uyaran keskin bakışları ile karşılaştı ve çenesini kapadı. Daha sonra, elflerin yas döneminin -bu dönemde ölenle akrabalığı olan hiçbir elf, hiçbir tür iş yapmazdı-genellikle aylarca, hatta daha uzun sürdüğünü öğrendi.</p>

  <p>"Pekala," dedi Eliason, derin bir iç çekişler. "On dört devir. Sizinle Phondra'da buluşurum.”</p>

  <p>Elmaslılar ayrıldı. Phondralılar ve Garganlılar denizaltılarına döndüler ve kendi denizuydularına gitmeye hazırlandılar. Alake'in dürtüklediği Dumaka, Haplo'nun yanına gitti.</p>

  <p>"Onu affetmelisiniz, bayım, eğer yaptıklarınızı minnetle karşılamıyor gibi görünüyorsak hepimizi affetmelisiniz. Büyük bir sevinç ve korkunç bir acıdan doğan gözyaşları tüm minnettarlığımızı boğdu. Eğer konuğumuz olmayı kabul ederseniz, kulübemi onurlandırmış olursunuz."</p>

  <p>"Konutunuzu paylaşmakla ben onurlanmış olurum, reis," diye yanıt verdi Haplo ciddiyetle, tuhaf bir şekilde Labirent'e geri dönmüş ve konakçı kabilelerinden birinin başı ile konuşuyormuş gibi hissederek.</p>

  <p>Dumaka uygun memnunluk sözlerini söyledi ve deniz altına doğru işaret etti.</p>

  <p>"Eliason gelecek mi, sence" diye sordu Haplo, gemiye binerlerken. Patryn suya basmamak için büyük özen gösteriyordu.</p>

  <p>"Evet, gelecektir," diye yanıt verdi Dumaka. "Bir elf için oldukça güvenilirdir."</p>

  <p>"Elfler savaşmayalı ne kadar oldu?"</p>

  <p>"Savaşmak mı?" Bu Dumaka'ya komik gelmişti, dişleri koyu renk derisinin üzerinde beyaz beyaz parladı. "Elfler mi?" Omuzlarını silkti. "Onlar ezelden beri savaşmıyorlar."</p>

  <p>Haplo Phondra'daki zamanı sabırsızlık içinde, eylemsizliğe zorlandığı için köpürerek geçireceğini düşünmüştü. Bir iki gün sonra, aslında, tuhaf bir şekilde halinden hoşnut olduğunu keşfedince şaşırdı.</p>

  <p>Ziyaret ettiği diğer iki dünya ile karşılaştırıldığında, kendi dünyasına en çok benzeyen Phondra idi. Ve Haplo Labirent'i özleyeceğini hiç düşünmemişken, Dumaka'nın kabilesi ile yaşamak Patryn'in sert yaşamındaki birkaç hoş ve huzur dolu günü hatırlatmıştı -Konakçı kamplarında geçirdiği günleri.&nbsp;<a href="../Text/dipnotlar.xhtml#a33" id="k33"><sup>[33]</sup></a></p>

  <p>Dumaka'nın kabilesi, Phondra üzerindeki en büyük ve en güçlü kabileydi. Dumaka'nın tüm insan nüfusunun reisi olmasının bir sebebi buydu. Görünüşe göre bu sorunu açıklığa kavuşturmak için sayısız savaş yapılması gerekmişti, ama artık tartışmasız hükümdar oydu ve genelde, diğer kabilelerin çoğu önderliğini onaylıyordu.</p>

  <p>Ama Dumaka tek başına tüm güce sahip değildi. Ocak, halkı büyüye ve büyü kullananlara büyük saygı duyan toplum üzerinde güçlü bir etkiye sahipti.</p>

  <p>"Eski günlerde," diye açıkladı Alake, "Ocak ve reisler genellikle zıtlaşırlarmış ve her biri, yönetme hakkına kendisinin sahip olduğunu düşünürmüş. Babamın babası bu şekilde ölmüş, reis olacağını düşünen bir savaş büyücüsü tarafından öldürülmüş. Sonra çıkan savaş acı ve kanlı olmuş. Sayısız insan ölmüş. Babam, eğer kendisini reis yaparsa, tüm kabileler ve Ocak ile barış yapacağına dair Benzersiz'e yemin etmiş. Benzersiz ona zafer bahşetmiş ve babam Ocak Rahibe'sinin kızıyla, yani annemle evlenmiş.</p>

  <p>"Annemle babam gücü aralarında bölüşmüşler. Babam toprak ve mallar konularındaki anlaşmazlıkları çözer; ilgili yasaları belirler ve yargı verir. Annem ve Ocak büyüyle ilgili her şeyle ilgilenir. Phondra yıllardır barış içinde yaşıyor."</p>

  <p>Haplo kabilenin köyünde göz gezdirdi -direkler ve sazlardan yapılmış kulübeleri bebeklerini kalçalarına dayamış, gülüp konuşan kadınlar; silahlarını bileyen, vahşi hayvan peşinde koşmaya hazırlanan genç erkekler. Avlanamayacak kadar yaşlı bir grup erkek, ılık, batmakta olan güneşin ışığında oturmuş, uzun zaman öncesinin avlarını yeniden yaşıyorlardı. Hava yumuşaktı, tütsülenmiş et kokularıyla, avcılık oynayan çocukların çığlıklarıyla doluydu.</p>

  <p>"Bütün bunların sona erecek olması ne yazık," dedi Alake yumuşak bir sesle, gözleri pırıldayarak.</p>

  <p>Evet, ne yazık, diye düşünürken yakaladı Haplo kendini. Düşünceyi kafasından uzaklaştırmaya çalıştı, ama bu yerde, bu halkla beraber, çok uzun zamandır ilk defa huzur içinde ve gevşemiş hissettiğini reddedemezdi.</p>

  <p>Bunun yalnızca korkusuna karşı bir tepki olduğu sonucuna vardı. Ejder-yılanların başta yarattığı dehşete karşı bir tepki. Ve büyüsünü kaybettiğine inandığı zamanki daha büyük dehşete karşı.</p>

  <p>Düşündüğümden daha zayıf olmalıyım. Bu zamanı gücümü toplamak için kullanmalıyım, çünkü kısa süre sonra ona ihtiyacım olacak. Eski düşmanımla karşılaştığımda. Sartanlara karşı savaşa girdiğimizde.</p>

  <p>Zaten bunu hızlandırmak için yapabileceğim hiçbir şey yok, dedi kendi kendine. Bu menschleri gücendirmeye gelmez. Silah konusundaki becerilerine olmasa bile, onlara, sayılarına ihtiyacım var.</p>

  <p>Yaklaşan savaş konusunda çok düşünüyordu. Elfler faydasız olacaktı. Onların yapması için bir şey bulmalı, onları ayak altından çekmeliydi. İnsanlar eğitimli, yetenekli, gözlerini kolayca kan bürüyen savaşçılardı. Grundle ile konuşmalarından çıkarabildiği kadarıyla Cüceler katı ve serttiler. Yavaş öfkeleniyorlardı, ama bu sorun olmayacaktı. Haplo, Sartanların bilmeden, gerekecek tüm provokasyonu sağlayacağını düşünüyordu.</p>

  <p>Tek endişesi, bu Sartanların Alfred gibi çıkmasıydı. Haplo konuyu kısa bir süre düşündü ve başını salladı. Hayır, Samah hakkında bildiklerine, Nexus'ta bırakılan kayıtlara bakılırsa, Konsey üyesi Alfred'den, aydınlık ve yeşil hava dünyasının karanlık ve boğucu taş dünyasından farklı olduğu kadar farklıydı.</p>

  <p>"Üzgünüm, ama seni bir süreliğine yalnız bırakmalıyım..."</p>

  <p>Alake ona bir şey söylüyordu, annesine gitmesi gerektiği ile ilgili bir şey. Ona endişeyle bakıyor, onu incitmekten korkuyordu.</p>

  <p>Haplo ona gülümsedi. "Yalnız başıma kalabilirim. Ve arkadaşlığından ne kadar keyif alsam da, beni eğlendirmek konusunda endişelenmene gerek yok. çevreye bir bakınacağım." Elini salladı. "Halkını tanıyacağım."</p>

  <p>"Bizden hoşlanıyorsun, değil mi?" diye sordu Alake, gülümsemesine karşılık vererek.</p>

  <p>"Evet," dedi Haplo ve ancak söylediği sözcük ağzından çıktıktan sonra ne anlama geldiğini fark etti. "Evet, halkından hoşlanıyorum, Alake. Bana... bir zamanlar gittiğim bir yeri hatırlatıyor. "</p>

  <p>Aniden sustu, bu anılar çok hoşuna gitmemişti, ama uzun bir yokluktan sonra tekrar onlarla karşılaştığı için tuhaf bir şekilde minnettardı.</p>

  <p>"O kadın çok güzel olmalı," dedi Alake, morali bozulmuş bir şekilde.</p>

  <p>Haplo hızla bakışlarını ona çevirdi. Kadınlar! Mensch, Patryn, hepsi aynıydı. Bir erkeğin kafatasının içine, herkese kapalı olduğunu sandığı karanlık yerlere girmelerini sağlayan ürkütücü beceriyi ne veriyordu onlara?</p>

  <p>"Öyleydi," dedi ve bunu da söylemeyi kastetmemişti. Bu yer yüzünden olmalıydı. Eve çok benziyordu. "Gitsen iyi olur. Annen nerede olduğunu merak ediyordur."</p>

  <p>"Seni incittiysem özür dilerim," dedi Alake yumuşak bir sesle. Elini uzatarak Haplo'nun eline dokundu, sıktı.</p>

  <p>Derisi pürüzsüz ve yumuşaktı, eli güçlüydü. Haplo'nun parmakları onun parmakları üzerine kapandı, ne yaptığını düşünmeden onu yanına çekti. Tek bildiği onun güzel olduğu ve içindeki soğuk bir yerleri ısıttığıydı.</p>

  <p>"Birazcık acı bize iyi gelir," dedi Haplo kıza. "Hayatta olduğumuzu hatırlatır."</p>

  <p>Alake anlamadı, ama tavrı şüphelerini giderdi ve Haplo'nun yanından ayrıldı. Haplo ardından baktı, ta ki içindeki aç, yalnız ağrı, rahat olmak için onu biraz fazla hayatta hissettirene kadar.</p>

  <p>Ayağa kalkarak, ılık güneş altında gerindi ve ava çıkan genç savaşçılara katılmaya gitti.</p>

  <p>Av uzun, heyecanlı ve zorluydu. Her ne hayvan avladılarsa -ve Haplo ismini bir türlü öğrenememişti-kurnaz, saldırgan ve vahşiydi. Patryn büyüsünü kullanmayı özellikle reddetti. Zorlu fiziksel çabadan, düşmanına karşı zekasını ve kas gücünü kullanmaktan zevk aldı.</p>

  <p>Avın takibi ve kovalanması saatler sürdü, ağlar ve mızraklar kullanılarak öldürülmesi ise gergin ve tehlike doluydu. Adamların çoğu yaralandı; hatta birisi hayvanın kafasının tepesindeki kılıç gibi boynuzla deşilecek oldu. Haplo kendini gençadamın üzerine atıp onu tehlikeden kurtardı. Boynuz Patryn'in derisine sürtündü, ama rünler tarafından korunduğundan, ciddi bir zarar vermedi.</p>

  <p>Haplo aslında tehlikede değildi, ama insanlar bunu bilmiyorlardı ve onu günün kahramanı ilan ettiler. Avın sonunda, genç erkekler şarkı söyleyerek kampa döndüklerinde, insanların dostluğunun ve bir kez daha bir topluluk ile birlikte olmanın zevkini çıkardı.</p>

  <p>Ama bu duygu uzun, sürmeyecekti. Labirent'te hiç sürmezdi. O bir Kaçak'tı. Huzursuzlanır, tedirgin olur, yalnızca kendisinin görebildiği duvarlara çarpardı. Ama şimdilik, zevk alma izni veriyordu kendine.</p>

  <p>"Güvenlerini topluyorum." Mazereti buydu. Hoş bir şekilde bitkin, gece ziyafetinden önce uzanıp dinlenmeyi planlayarak kulübesine döndü. "Bu adamlar beni heryere takip eder artık. Hatta çok daha üstün bir düşmana karşı savaşa bile."</p>

  <p>Şiltesinin üzerinde yattı, kaslarını ve zihnini sıcak bir yorgunluk ağrısı rahatlatıyordu. Aklına hoş olmayan bir düşünce geldi -lordunun talimatları.</p>

  <p><i>Bir gözlemci olacaksın. Bir Patryn olduğunu gösterecek eylemlere geçme. Düşmana varlığımızı belli etme.</i></p>

  <p>Ama Nexus Lordu, Haplo'nun Konsey üyesi Samah ile karşılaşacağını öngöremezdi. Samah Patrynleri Labirent'e atan Sartan; Haplo'nun halkının sayısız nesil boyunca ölmesinden, acı ve işkence çekmesinden sorumlu olan Sartan.</p>

  <p>"Samah ile geri döneceğim ve lordum bir kez daha bana güvenecek, bir kez daha bana oğlu gözüyle bakacak..."</p>

  <p>Haplo uyumuş olmalıydı, çünkü aniden, korku içinde, kulübesinin içinde birisinin varlığını hissederek uyandı. Hızla, içgüdüleriyle tepki gösterince Alake'i korkuttu. Kız istemsizce bir iki adım geri çekildi.</p>

  <p>"Ben... özür dilerim," diye mırıldandı Haplo, kulübesinin dışındaki kamp ateşlerinin loş ışığında gelenin kim olduğunu görünce. "üzerine atlamak istemedim. Beni hazırlıksız yakaladın, o kadar."</p>

  <p>"Asla uyuyan kaplanı rahatsız etme," dedi Alake. "Babam böyle der. Sana seslendim ve sen de yanıt verdin, ama herhalde rüya görüyordun. Seni uyandırdığım için özür dilerim. Şimdi giderim..."</p>

  <p>Evet, bir rüyaydı. Haplo hala hızla çarpan kalbini sakinleştirmeye çalışıyordu.</p>

  <p>"Hayır, gitme."</p>

  <p>Rüya, zihninin kenarında bekliyordu. Tekrar kendisini ele geçirmesini istemiyordu Haplo.</p>

  <p>"Bu güzel kokuyor," dedi, yumuşak gece havasında süzülen hoş kokuları içine çekerek.</p>

  <p>"Sana biraz yiyecek getirdim," dedi Alake, dışarıya işaret ederek. Phondralılar asla kulübenin içinde yemek yemezlerdi -mantıklı bir önlem, konutların temiz tutulmasına ve kemirgenleri uzak tutmaya yarayan bir önlem. "Akşam yemeğini kaçırdın ve ben... yani, annem... aç olabileceğini düşündü."</p>

  <p>"Açım. Annene düşünceliliği için benim adıma teşekkür et," dedi Haplo ağırbaşlılıkla.</p>

  <p>Alake gülümsedi, onu memnun ettiği için sevinmişti. Her zaman onun için birşeyler yapıyordu, yiyecek, küçük armağanlar, kendi yaptığı şeyler getiriyordu...</p>

  <p>"Şilteni bozmuşsun. Senin için düzelteyim."</p>

  <p>Öne bir adım attı. Haplo da kulübenin girişine doğru yürüyordu. Bir şekilde, ikisi çarpışmayı başardılar. Haplo neler olduğunu anlayamadan, yumuşak kollar boynuna dolandı, yumuşak dudaklar onun dudaklarını aradı, sıcaklık ve hoş bir koku onu çevreledi.</p>

  <p>Haplo'nun bedeni, beyni kontrolü ele geçiremeden tepki gösterdi. Hala Labirent'te gibi hissediyordu. Kız gerçek değil, rüyanın bir parçasıydı. Onu sertçe, şiddetle öptü. Erkekçe tutkusu, kollarında bir çocuğu tuttuğunu unutmuştu. Ona sıkıca sarıldı ve şiltesine doğru çekmeye başladı.</p>

  <p>Alake hafif, korkmuş bir çığlık kopardı.</p>

  <p>Haplo'nun beyni kontrolü ele geçirdi ve onu kendine getirdi.</p>

  <p>"Çık dışarı!" diye emretti, Alake'i kabaca kendinden uzağa iterek.</p>

  <p>Kız titreyerek kapıda durmuş, ona bakıyordu. Adamın tutkusunun hararetine hazırlıklı değildi. Muhtemelen, daha önce yalnızca genç kız rüyaları ve fantazileri olan şeye karşı kendi bedeninin gösterdiği tepkiye de hazırlıklı değildi. Adamdan korkmuştu, kendinden korkmuştu. Ama şimdi, aniden, kendi gücünü anlamıştı.</p>

  <p>"Beni seviyorsun!" diye fısıldadı.</p>

  <p>"Hayır, sevmiyorum," diye yanıt verdi Haplo sertçe. "Beni öptün..."</p>

  <p>"Alake..." diye başladı Haplo çileden çıkmış bir şekilde, sonra durdu.</p>

  <p>Söylemeye hazırlandığı soğuk, sert sözleri yuttu. Kızı incitmek doğru olmazdı, mutlaka ağlayarak annesine giderdi. Phondralılar'ı gücendirmeye cesaret edemezdi ve itiraf etmek ne kadar zor gelse de, Alake'i incitrnek istemiyordu. Her ne olmuşsa, tamamen Haplo'nun hatasıydı.</p>

  <p>"Alake," diye başladı zayıfça, "ben çok yaşlıyım. Hatta sizin ırkınızdan bile değilim..."</p>

  <p>"O zaman sen nesin? Elf ya da cüce değilsin..."</p>

  <p>Senin kavrama yeteneğinin ötesinde bir halka aidim, çocuğum. Menschlerle oyuncak gibi oynamak üzere eğilebilecek, ama asla bir menschle evlenmeyecek bir yarı-tanrı ırkına aidim.</p>

  <p>"Açıklayamam, Alake. Ama farklı olduğumu biliyorsun. Bir bak bana! Derimin rengine bak. Saçıma ve gözlerime bak. Ben bir yabancıyım. Benim hakkımda hiçbir şey bilmiyorsun."</p>

  <p>"Bilmem gereken tek şeyi biliyorum," dedi kız yumuşak bir sesle. "Hayatımı kurtardığını biliyorum..."</p>

  <p>"Sen benimkini kurtardın."</p>

  <p>Alake sıcak ve parlak gözlerle yaklaştı. "Cesursun, tanıdığım en cesur adamsın. Ve yakışıklısın. Evet, farklısın, ama seni özel yapan da bu. Ve yaşlı olabilirsin, ama ben de yaşıma göre büyük sayılırım. Yaşıtım oğlanlar beni sıkıyor."</p>

  <p>Uzandı. Haplo ellerini yanlarından ayırmadı.</p>

  <p>"Alake," dedi, sonunda mantıklı düşünüp, en başta söyle mesi gereken şeyi söyleyerek, "annenle baban asla onaylamaz."</p>

  <p>"Onaylayabilirler," dedi Alake tereddütle.</p>

  <p>"Hayır." Haplo başını salladı. "Benim söylediğim her şeyi sana tekrarlayacaklar. Sana öfkelenecekler ve öfkelenmekte çok haklı olacaklar. Sen kraliyet ailesinin kızısın. Evliliğin halkın için çok önemli. Sorumlulukların var. Bir kabile reisi veya bir reisin oğluyla evlenmen gerek. Ben önemsiz biriyim, Alake."</p>

  <p>Alake'in boynu büküldü. Başı eğildi, omuzları sarsılmaya başladı. Kirpiklerinde gözyaşları parıldıyordu. "Beni öptün," diye mırıldandı.</p>

  <p>"Evet, kendime hakim olamadım. Çok güzelsin, Alake." Kız başını kaldırdı, yüreği gözlerinde, Haplo'ya baktı. "Bir yol bulacağım. Göreceksin. Benzersiz birbirini seven iki kişiyi ayrı bırakmaz. Hayır," dedi, elini kaldırarak, "korkmana gerek yok. Anlıyorum ve anneme ya da babama söylemeyeceğim. Bu konuda kimseye bir şey söylemeyeceğim. Benzersiz bana nasıl bir araya gelebileceğimizi gösterene kadar sırrımız olacak."</p>

  <p>Yanağına yumuşak, titrek bir öpücük kondurdu,&nbsp;<span style="text-indent: 1em;">döndü ve kulübeden kaçtı.</span></p>

  <p><span style="line-height: 1.3em; text-indent: 1em;">Haplo hayal kırıklığı içinde, ona, kendine, onu bu duruma sokan saçma koşullara öfkelenerek arkasından bakakaldı. Sözünü tutup, anne babasına bir şey söylemeyecek miydi. Kızın arkasından gitmeyi düşündü, ama ne söyleyeceği konusunda en ufak bir fikri bile yoktu. Ona aslında onu değil, çevresinin avın, rüyasının yarattığı bir anıyı öptüğünü nasıl söyleyebilirdi?</span><br /></p>

  <div style="text-align: justify; text-indent: 18px;">
    <br />
  </div>

  <p><br /></p>
</body>
</html>
