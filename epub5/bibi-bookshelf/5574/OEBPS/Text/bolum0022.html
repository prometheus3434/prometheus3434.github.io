<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ BİRİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">PHONDRA&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Elfler iki devir geç kaldı -Haplo dışında kimse şaşmadı buna.</p>

  <p>Dumaka Eliasonu bu kadar erken beklemiyordu ve yunuslar elflerin Phondra'ya doğru yola çıktıklarını haber verdikleri zaman oldukça şaşırdı. Elf misafirhanelerini açmaları, temizlemeleri ve hazırlamaları için herkesi çılgınca bir koşuşturmaya sürükledi.</p>

  <p>Bu evler özeldi, elfleri barındırmak için özellikle yapılmıştı. Cüceler gibi, elfler de kendileri için özel düzenlemeler talep etmişti. Bu bir konfor meselesi değildi. Uzun zaman önce elf simyacıları, belki de uzaklaşan denizgüneşini kontrol altına almak için verdikleri kibirli mücadele esnasında, denizgüneşi ile denizuydusu arasındaki, uyduları çevreleyen solunabilir havanın üretilmesi ile sonuçlanan kimyasal reaksiyonu keşfetmişlerdi.</p>

  <p>Simyacılar, kimyasal reaksiyonun denizuydusunun yüzeyi ile denizgüneşi arasında gerçekleştiğini çıkarsamışlardı. Bir sonraki mantıklı adım, yüzeyde uzun süre boyunca bekleyen herhangi bir madde ile de gerçekleşeceği olmuştu -bu elfleri ya da herhangi bir canlı yaratığı da içeriyordu.</p>

  <p>Elf krallığında yalnızca cansız nesnelerin yerde durmasına izin verilirdi ve bunlar arasında en kıymetli olanların yerleri, talihsiz bir değişime maruz kalmasınlar diye düzenli olarak değiştirilirdi.<a href="../Text/dipnotlar.xhtml#a35" id="k35"><sup>[35]</sup></a>&nbsp;Elmas'ta yerde uyuyan hayvanların beslenmesi cesaretlendirilmezdi ve yavaş yavaş yerde uyuyan hayvanları, yerlerini kuşlara, maymunlara, kedilere ve ağaçlarda yaşayan tüm canlılara bırakmıştı.</p>

  <p>Elfler yerde ya da yeraltında büyüyen yiyecekler yemezler. Uzun süre boyunca aynı yerde duramazlar, hatta ellerinden geliyorsa, uzun süre boyunca ayakta bile durmazlar. Ayaklarını toplayarak, sandalyede otururlar.</p>

  <p>Phondralılar ve Elmaslılar arasında geçen ilk ve en yıkıcı savaşlardan biri Yatak Savaşı idi. Savaşı önlemek için görüşmeler başlatmak üzere, bir elf prensi insan topraklarına gelmişti. İnsan reis, elfi geceyi geçirmek için kulübesine götürene kadar her şey yolunda gitti. Elf çıplak zemine serilmiş şilteye bir bakış fırlattı, insanın onu öldürmeye niyetlendiğini&nbsp;<a href="../Text/dipnotlar.xhtml#a36" id="k36"><sup>[36]</sup></a>&nbsp;düşündü ve oracıkta savaş ilan etti.</p>

  <p>O zamandan bu yana, insanlar ve elfler, kabullenemeseler bile birbirlerinin inançlarına saygı duymayı öğrenmişledir. Phondra'daki elf misafirhaneleri, ağaç dallarının birbirine halatlarla tutturulması yöntemiyle yapılmış kaba yataklarla döşenmiştir. Ve kendi ülkelerindeyken, elfler insan konukların yataktaki battaniyeleri alıp yere sermelerini görmezden gelmeyi öğrenmiştir. (Eliason, bir tanesi yataktan düşüp kolunu kırdığından beri, uyuyan insan konuklarını onlar fark etmeden yatağa kaldırmaya çalışmaktan da vazgeçmişti.)</p>

  <p>Elf gemisi rıhtıma ulaştığında köydeki misafirhaneler anca hazırlanmıştı. Dumaka ile Delu konuklarını karşılamak üzere hazırdı. Yngvar da oradaydı, ama cüce kafilesi insanlardan epey uzak duruyordu. Grundle ve Alake de oradaydı, ama ayrılmışlardı, her biri kendi ailesiyle birlikteydi.</p>

  <p>İki ırk arasındaki uçurum derinleşmişti. Her anne baba, kızlarının bir diğeri ile konuşmasını yasaklamıştı. İki kızın gizli gizli bakıştığını gören Haplo, bu kurala ne süreyle uyulacağını tahmin edebiliyordu. Yakalanıp bir başka krize yol açmayacaklarını umuyordu. En azından, zorunlu ayrılık Alake'e Patryn'den başka düşünecek bir şey vermişti. Haplo buna minnettar olması gerektiğini varsayıyordu.</p>

  <p>Kraliyet aileleri birbirlerini büyük dostluk gösterileri ile selamladılar -takipçilerinin hatırına. Dumaka, şeref misafirleri olarak Haplo'yu da dahil etti ve Haplo, yanında Cüce'nin bile bir miktar çözüldüğünü görünce rahatladı. Ama hiçbiri, normalde olduğu gibi barış içinde bir araya gelmedikleri gerçeğini saklayamadı. El sıkışmalar resmi ve gergindi, sesler soğuk ve dikkatle ayarlanmıştı. Kimse bir diğerine ilk adı ile hitap etmedi.</p>

  <p>Haplo her birini keyifle boğabilirdi.</p>

  <p>En son sorunun sebebi yunuslar olmuştu. Cücelerin elflerle güneş-kovalayanlarda yolculuk yapmayı reddettiği haberini sevinçle taşımışlardı. Eliason Dumaka'nın tarafında yer almaya eğilimliydi, ama tipik elf tavrı içinde, karar vermekte acele etmeyeceği haberini göndermişti. Bu hiçbir tarafı memnun etmemişti. Sonuç olarak Eliason, daha oraya varmadan hem insanları, hem de cüceleri kızdırmayı başarmıştı.</p>

  <p>Bütün bunlar Haplo'nun sinir içinde dişlerini gıcırdatmasına sebep olmuştu. Tek bir tesellisi vardı ve bu da olumsuz nitelikteydi -ejder-yılanlar görünürde yoktu. Yılanların görüntüsünün cücelerin kararlılığını arttıracağından korkuyordu.</p>

  <p>Toplantı için, gecenin geç saatlerinde bir zaman belirlendi ve sonra Yngvar ve kafilesi ağır adımlarla uzaklaştı.</p>

  <p>Eliason öfkeli cüceye hüzün içinde baktı ve başını salladı.</p>

  <p>"Ne yapmalı" diye sordu Dumaka'ya.</p>

  <p>"Hiçbir fikrim yok," diye hırladı insan reis. "Bana sorarsan, sakalı beynine doğru uzamış. Onun ve halkının, güneş-kovalayanlara ayak basmaktansa buz kesip ölmeyi tercih edeceğini söyledi. Yaparlar da. O kadar inatçılar."</p>

  <p>Dikkat çekmeyen, sessiz Haplo mesafesini korudu ama ne yapacağına karar vermesine yardımı olacağı umuduyla yakınlarda oyalandı.</p>

  <p>Dumaka elini Eliason'un omzuna koydu. "üzüntünün ağır yüküne bu sorunu da eklediğim için üzgünüm, dostum. Ama," diye ekledi, Elf'i dikkatle inceleyerek, "benim düşündüğümden de kolaylıkla taşıyorsun onu."</p>

  <p>"Yaşayanlara gözkulak olmak için ölüleri bıraktım," dedi Eliason yumuşak bir sesle.</p>

  <p>Genç elf, Devon, rıhtımda durmuş, suya doğru bakıyordu. Alake yanındaydı, içtenlikle konuşuyordu. Grundle, onlara özlem dolu bir bakış fırlattıktan sonra anne babası tarafından sürüklenerek götürülmüştü.</p>

  <p>Ama Alake'in sözlerinin sağır kulaklara hitap ettiği açıktı. Devon ona hiç dikkat etmiyor, hiçbir şekilde tepki vermiyordu.</p>

  <p>Dumaka'nın sert ifadesi yumuşadı. "Böylesine ağır bir darbeyle başa çıkmak için o kadar genç ki!"</p>

  <p>"Ardı ardına üç gece," dedi Eliason alçak sesle, "onu kızımın odasında bulduk... kızımın..." Yutkundu, aşırı derecede soldu.</p>

  <p>Dumaka sessiz bir duygudaşlık içinde, anladığını belirtmek için kolunu sıktı.</p>

  <p>Eliason derin bir nefes aldı. "Teşekkür ederim, dostum. Onu orada... pencereden, aşağıdaki taşlara bakarken bulduk. '</p>

  <p>Ne yapmayı planladığından korktuğumuzu tahmin edebilirsin.</p>

  <p>Arkadaşlarının, onu çevreleyen gölgelerden çekebileceğini umarak yanımda getirdim onu. Ve onun hatırı için planladığımızdan daha erken yola çıktık."</p>

  <p>"Teşekkür ederim, Devon," diye mırıldandı Haplo.</p>

  <p>Babasına ümitsiz bir bakış fırlatan Alake, sonunda Devon'a odasını göstermeyi önerdi ve yolu göstermeyi teklif etti. Devon, Gegler'in Arianus'ta kullandığı otomatonlardan biri gibi tepki gösterdi. Alake'i halsiz adımlar ve eğik bir başla takip etti. Nerede olduğunu bilmiyor ve hiç aldırmıyordu.</p>

  <p>Haplo Eliason ve Dumaka'nın yanında oyalanmaya devam etti, ama kısa süre sonra, iki hükümdarın Devon ve acıları dışında, önemli hiçbir şeyden konuşmayacakları açık oldu.</p>

  <p>Pekala, dedi Haplo ve yanlarından ayrıldı. Bu konuda kavga etmeleri olası değildi. Ve en azından birbiriyle konuşan iki mensch vardı.</p>

  <p>Arianus'ta geçirdiği zamanı düşünmekten kendini alamıyordu, elfler, insanlar ve cüceler arasında uyuşmazlık çıkarmaya çalıştığı zamanı. Şimdi, 'üç mensch ırkını bir araya getinnek için iki kat fazla çalışıyordu.</p>

  <p>"Neredeyse bu Benzersiz'e inanacağım," dedi kendi kendine. "Bütün bunlar birisini fena halde eğlendiriyor olmalı."</p>

  <p><br /></p>

  <p>Tören davulu çalınıyor, kraliyet ailelerini toplantıya çağırıyordu. Köydeki herkes, muhtelif tarafların uzun eve doğru ilerlemesini görmek için döndü. Başka bir zamanda, böyle bir toplantı bir kutlama vesilesi olurdu; Phondralılar kendi aralarında gevezelik ediyor, çocuklarına olağanüstü uzunluktaki cüce sakalları, elf saçlarının güneşe benzer sarılığı gibi ilginçlikleri gösteriyor olurlardı.</p>

  <p>Ama bugün, Phondralılar sessizlik içinde durmuş, çocukların tiz seslerle sordukları soruları sinirle susturuyorlardı. Söylentiler Phondra'da, bir kamp ateşinin rüzgara tutulmuş közleri gibi kıvılcımlanmıştı. Düştüğü her yerde, küçük alevler başlamış, hızla alemin diğer kabilelerine yayılmıştı. Başka kabilelerden diğer insanlar uzun, dar teknelerle, toplantıya tanık olmak için gelmişti.</p>

  <p>Bunların çoğu Ocak'a ait cadılar ve savaş büyücüleri idi. Bunlar Delu tarafından karşılandı ve kendi konutunda misafir edildi. Diğerleri, Dumaka'ya sadık olan kabile reisleri idi ve onun tarafından karşılandılar. Yine başkaları, özellikli birileri değildiler, yalnızca meraklanmışlardı. Bunların mutlaka kabile içinde bir akrabası ya da arkadaşı vardı. Neredeyse her kulübede, en az bir tane fazla battaniye yere serildi.</p>

  <p>Herkes, üç kraliyet ailesi, diğer Phondra kabilelerinin temsilciler, Phondra Ocağı, Elmas Lonca temsilcileri ve Gargan İhtiyarlarından oluşan kafileleri izlemek üzere toplandı. Kraliyet aileleri dışında tüm taraflar halklarının tanıkları olarak görev yapacaktı. İnsanlar sessizdi, yüzleri gergin ve endişeliydi. Herkes, iyi ya da kötü, toplantıda ne karar verilirse verilsin kaderlerinin buna bağlı olduğunu biliyordu.</p>

  <p>Haplo, önde gelenler oraya varmadan önce içeri girmeyi umarak erken yola çıktı. Ama denize doğru baktığında, uzun, kıvrımlı boyunlar ve kızıl-yeşil gözler gördüğünde hiç memnun olmadı.</p>

  <p>Bir vicdan azabı, midesinin rahatsız edici bir şekilde kasılması ve içinde bir soğukluk hissetmesine sebep oldu. Derisindeki rünler hafif bir maviyle parlamaya başlamıştı.</p>

  <p>Haplo sinirle, yılanların gelmemiş olmasını diledi ve diğerlerinden kimsenin görmemiş olmasını umdu. Herkesi su kenarından uzak tutmaya dikkat etmeliydi.</p>

  <p>Davul yüksek sesle çalındı, sonra durdu. üç ailenin üyeleri toplantı kulübesinin dışında bir araya geldiler ve dostluk gösterileri yaptılar -cüceler hınç dolu, diğerleri katı ve zorlamaydı.</p>

  <p>Haplo formalitelerden kaçınmayı nasıl becereceğini düşünüyordu ki, iki şekil -biri uzun, biri kısa-önünde belirdi. Eller kollarını yakaladı. Alake ve Grundle onu ormanın gölgelerine doğru çektiler.</p>

  <p>"Oyun oynamaya zamanım yok diye başladı Haplo sabırsızlıkla. Sonra yüzlerine baktı. "Ne oldu?"</p>

  <p>"Bize yardım etmen gerek!" dedi Alake nefes nefese. "Ne yapacağımızı bilmiyoruz! Sanırım babama söylememiz lazım......</p>

  <p>"Yapmak istediğimiz son şey bu!" diye terslendi Grundle. "Toplantı daha yeni başlıyor. Eğer şimdi durdurursak, kim bilir bir daha ne zaman bir araya gelirler"</p>

  <p>..Ama.....</p>

  <p>"Ne oldu" diye sordu Haplo.</p>

  <p>"Devon" Alake'in gözleri iri iri açılmış, korkuyla bakıyordu. "Lanet olsun!" Haplo içinden küfretti.</p>

  <p>"Yürüyüşe çıktı. O kadar," dedi Grundle, ama Cüce'nin fındık kahverengisi yüzü solgundu, yan sakalları titriyordu.</p>

  <p>"Babama söyleyeceğim, izcileri çağıracak." Alake koşarak uzaklaşmaya yeltendi.</p>

  <p>Haplo onu yakaladı ve geri getirdi.</p>

  <p>"Toplantıyı bozmak doğru olmaz. Ben de iyi bir iz sürücüyümdür. Onu buluruz, olay çıkarmadan, sessizce geri getiririz. Grundle haklı. Muhtemelen yalnız kalmak için yürüyüşe çıkmıştır. Şimdi, en son nerede ve ne zaman gördünüz onu"</p>

  <p>Devon'ı en son gören Alake olmuştu.</p>

  <p>"Onu elf misafirhanesine götürdüm. Onunla kaldım, konuşmaya çalıştım. Sonra Eliason ve diğer elfler toplantıya hazırlanmak üzere döndüler ve yanından ayrılmak zorunda kaldım. Ama oralarda bekledim, Eliason ve diğerleri gittiğinde onunla konuşmak için bir fırsat kolluyordum. Misafirhaneye geri döndüm. Oradaydı, yalnızdı.</p>

  <p>"Ona Grundle ile benim uzun evin arkasında bir yer bulduğumuzu söyledim. Oradan... şey, yani.....</p>

  <p>"Gizlice dinleyebilirdiniz, öyle mi" diye sordu Haplo.</p>

  <p>"Buna hakkımız var," diye bildirdi Grundle. "Bütün bunlar bizim yüzümüzden oldu. Orada olmalıyız."</p>

  <p>"Katılıyorum," dedi Haplo sessizce, sinirli cüceyi yatıştırmak için. "Ne yapabileceğime bakacağım. Şimdi, bana Devon'ı anlatmaya devam et."</p>

  <p>"Başta, beni gördüğü için öfkelenmiş gibiydi. Anne babalarımızın söylediği hiçbir şeyi dinlemek istemediğini söyledi. Umursamıyordu. Sonra, aniden neşelendi. Bir şekilde, aşırı neşeli gibiydi. Oldukça... korkunçtu." ürperdi.</p>

  <p>"Bana acıktığını söyledi. Toplantı yüzünden daha akşam yemeğine kadar çok zaman geçeceğini biliyordu ve ona yiyecek bir şey bulup bulamayacağımı sordu. Bulabileceğimi söyledim ve benimle gelmesi için ikna etmeye çalıştım. Misafirhaneden çıkmak istemediğini söyledi. Ona bakan insanlar onu sinirlendiriyormuş.</p>

  <p>"Birşeyler yemesinin iyi olacağını düşündüm; günlerdir yememiştir herhalde. Ve bu yüzden yiyecek bulmaya gittim. Yanında başka elfler vardı. Yolda, beni arayan Grundle ile karşılaştım. Devon'ı neşelendirebileceğini düşünerek onu da yanımda götürdüm. Kulübeye geri döndüğümüzde" -Alake ellerini açtı- "gitmişti."</p>

  <p>Haplo duyduklarından hiç hoşlanmamıştı. Labirent'te, aniden artık katlanamayacağına, acıya, korkuya, bir dostun, bir eşin kaybına dayanamayacağına karar verenler tanıyordu. Korkunç bir moral bozukluğundan sonra aniden onları neşeye boğan ürkütücü coşkunluğu hatırlıyordu.</p>

  <p>Alake onun yüzündeki sert ifadeyi gördü. İnledi, eliyle ağzını kapattı. Grundle kara bir hüzünle yan sakallarını çekiştirdi.</p>

  <p>"Muhtemelen yalnızca yürüyüşe çıkmıştır," diye tekrarladı Haplo. "Onu köyde aradınız mı? Belki Eliason'un ardından gitmiştir. "</p>

  <p>"Gitmemiş," dedi Alake yumuşak bir sesle. "Misafirhaneye döndüğümüzde, ben arka tarafı araştırdım. İzler buldum. Onun izleri olduğundan eminim. Doğrudan ormana gidiyorlar."</p>

  <p>Yerli yerine oturuyor, diye düşündü Haplo. Yüksek sesle ekledi, "Sessiz olun. Bir şey yokmuş gibi davranın ve beni oraya götürün çabuk."</p>

  <p>Üçü elf misafirhanesine doğru seğirtti. Köyün kenarından dolaştılar, kalabalıkların uzağından geçtiler, uzun evin çevresinde toplananlarla karşılaşmamaya çalıştılar.</p>

  <p>Haplo, cücelerin önde gelenlerini selamlayan Dumaka'yı görebiliyordu. Çevresine bakınıyor, muhtemelen Patryn'i arıyordu. O anda, Eliason öne çıktı ve kendi kafilesini tanıtmaya hazırlandı. Haplo kafilede pek çok elfin olduğunu görünce memnun oldu ve hepsinin uzun isimleri olduğunu umdu.</p>

  <p>Alake onu misafirhanenin arka tarafına götürdü ve nemli zemine işaret etti. Ayak izleri vardı -cüceler için fazla uzun ve dar-ve çizmeli bir ayağın izleri olduğu kuşkusuzdu. İstisnasız bütün Phondralılar çıplak ayakla dolaşırdı.</p>

  <p>Haplo alçak sesle, kendi kendine küfretti. "Misafirhanedeki diğer elfler onun yokluğunu fark etti mi?" "Sanmıyorum," diye yanıt verdi Alake. "Hepsi dışarıdalar, töreni izliyorlar."</p>

  <p>"Ben onu aramaya gideceğim. Siz ikiniz burada kalın, belki geri döner."</p>

  <p>"Biz de seninle geliyoruz," dedi Grundle.</p>

  <p>"Evet. O bizim arkadaşımız," diye Alake de katıldı ona.</p>

  <p>Haplo ikisine dik. dik baktı, ama Cüce çenesini kararlılıkla çıkarmıştı ve Alake onu sakinlik, kararlılık içinde süzüyordu. Tartışma çıkacaktı ve Haplo'nun buna zamanı yoktu.</p>

  <p>"Gelin, o zaman."</p>

  <p>İki kız patikada yürüyemeye başladı, sonra Haplo'nun onları takip etmediğini görünce durdu.</p>

  <p>"Ne oldu? Ne yapıyorsun?" diye sordu Alake. "Acele etmemiz gerekmez mi?"</p>

  <p>Haplo çömelmiş, aceleyle Elfin ayak izlerinin üzerine desenler çiziyordu. Yumuşak sesle sözcükler söyledi; desenler yemyeşil parladı ve aniden büyüyüp gelişmeye başladı. Bitkiler ve otlar fışkırdı, patikayı kapladı, Elrin ayak izlerini gizledi.</p>

  <p>"Bahçeciliğin zamanı değil," diye terslendi Grundle.</p>

  <p>"Kısa süre sonra onu aramaya başlayacaklar." Ayağa kalkan Haplo, bitkilerin patikayı tamamen örtmesini izledi. "Kimsenin arkamızdan gelmeyeceğinden emin oluyorum. Ne yapılması gerekiyorsa biz yapacağız, ne hikaye anlatmamız gerekiyorsa, onu anlatacağız. Anlaştık mı?"</p>

  <p>"Ah!" diye mırıldandı Alake, dudağını ısırarak.</p>

  <p>"Anlaştık mı?" Haplo ikisine sert sert baktı.</p>

  <p>"Anlaştık," dedi Grundle uysallıkla.</p>

  <p>"Anlaştık," diye tekrarladı Alake mutsuzlukla.</p>

  <p>Kampı arkalarında bıraktılar ve Elf'in ayak izlerini takip ederek ormana girdiler.</p>

  <p>Başta, Grundle'ın bilmeden gerçeği tahmin etmiş olabileceğini düşündü. Gerçekten de morali bozuk Elf yürüyerek üzüntüsünü atmaya çalışmış gibiydi. İzler patikadan ayrılmıyordu. Devon nerede olduğunu saklamaya zahmet etmemiş, kimseden gizlenmeye çalışmamıştı. En azından Alake'in arkasından geleceğini biliyor olmalıydı.</p>

  <p>Ve sonra, aniden izler yok oldu.</p>

  <p>Patika pürüzsüz, izsiz, devam ediyordu. Her iki yandaki bitkiler yoğundu, bir tür iz bırakmadan içine girilemeyecek kadar yoğun ve tek bir yaprak yerinden oynamamış, tek bir çiçek ezilmemiş, tek bir sap bükülmemişti. .</p>

  <p>"Ne yaptı? Kanat mı çıkardı?" diye homurdandı Cüce, gölgelere doğru bakarak.</p>

  <p>"Öyle gibi," dedi Haplo, başını sarkan sarmaşık dallarına kaldırarak.</p>

  <p>Elf ağaçlara tırmanmış olmalıydı. Ormanın karanlık gölgelerine fırlattığı hızlı bir bakış, ona başka bir şey gösterdi.</p>

  <p>İlk düşüncesi, Lanet olsun! oldu. Yeni bir elf yas dönemi.</p>

  <p>"Siz kızlar, geri dönün artık," dedi kararlılıkla, ama aniden Alake bir çığlık attı ve Haplo onu durduramadan çalıların arasına daldı.</p>

  <p>Haplo arkasından sıçradı, onu geriye çekip sertçe Grundle'a doğru ittirdi. İkisi yere yıkıldılar. Haplo, ikilinin takibini geciktirdiğinden emin olmak için omzunun üzerinden arkasına bakarak koşmaya başladı.</p>

  <p>Cüce'nin kalın çizmeleri sarmaşıklara dolanmıştı. Alake arkadaşını kendi başının çaresine bakması için bırakmaya ve Haplo'yu takip etmeye hazırlanıyor gibiydi. Grundle kilometrelerce öteden duyulabilecek, öfkeli bir uluma kopardı.</p>

  <p>"Kes şunun sesini!" diye emretti Haplo, gür bitki örtüsünün arasında kendine yol açarak.</p>

  <p>Yüzü acıyla buruşmuş Alake, Grundle'a yardım etmek için döndü.</p>

  <p>Haplo Devon'a ulaştı.</p>

  <p>Elf sarmaşıklardan bir ilmik yapmış, boynuna dolamış, ölmeyi umarak ağaçtan atlamıştı.</p>

  <p>Sarmaşıkta spiraller çizerek dönen, gevşek bedene bakan Haplo, başta genç adamın başarmış olduğunu düşündü. Sonra Elf'in iki parmağının seğirdiğini gördü. Bir ölüm spazmı olabilirdi, ama olmayabilirdi de.</p>

  <p>Haplo bağırarak rünleri söyledi. Mavi ve kırmızı desenler havada çaktı, sarmaşığa çarpıp kopardı. Beden çalıların içine daldı.</p>

  <p>Genç adama ulaşan Haplo, boynunun çevresine dolanmış sarmaşığı yakaladı ve gevşetti. Devon nefes almıyordu. Baygındı, yüzü rengini kaybetmişti, dudakları maviydi. Sarmaşık ince boynunun etini kesmiş, yaralamıştı, yara kanıyordu. Ama Haplo hızla yaptığı muayene sonucu, Elf'in boynunun kırık olmadığını gördü, nefes borusu ezilmemişti. Anlaşılan sarmaşık kaymış, Devon'ın hedeflediği gibi boynunu kırmamıştı. Hala hayattaydı.</p>

  <p>Ama bu uzun sürmeyecekti. Haplo nabzına baktı, parmaklarının altındaki yaşam belirsizce atıyordu. Patryn düşünerek topuklarının üzerine oturdu. Yapmaya niyetlendiği şeyin işe yarayıp yaramayacağı konusunda en ufak bir fikri yoktu. Bildiği kadanyla, menschler üzerinde hiç denenmemişti. Ama Alfred'in büyüsünü kullanarak Bane'i iyileştirdiği konusunda birşeyler söylediğini hatırlıyordu.</p>

  <p>Eğer Sartan büyüsü menschler üzerinde işe yarıyorsa, Patryn büyüsü de yaramalıydı.</p>

  <p>Haplo Elfin cansız ellerini tuttu, Devon'ın sol eli Haplo'nun sağ elinin içinde, Patryn'in sol eli Elfin sağ elini sıkıca tutarak. Çember tamamlanmıştı.</p>

  <p>Haplo gözlerini kapattı, yoğunlaştı. Alake ile Grundle'ın arkadan yaklaştıklarının belirsizce farkındaydı. Yerlerinde kalakaldıklarını duydu. Alake inledi, Grundle'ın nefesi dişlerinin arasında ıslık çaldı. Haplo onlara dikkat etmedi.</p>

  <p>Kendi yaşam gücünü Devon'a veriyordu. Kollarındaki rünler mavi mavi parladı. Büyü ondan Elfe aktı, Haplo'nun yaşamını beraberinde taşıdı, Devon'ın acısını ve ızdırabını Haplo'ya taşıdı.</p>

  <p>Haplo hayal gibi, korkunç bir acı hissetti, yakıcı bir suçluluk duygusu, uykuda ve uyanıklıkta Devon'a işkence eden, içini kemiren ve sonunda yoklukta teselli arayan bir pişmanlık duygusu hissetti. Haplo tam atlamadan önce, içini kurutan bir korku hissetti -beynin kendini korumak için verdiği son bir çaresiz mücadele.</p>

  <p>Sonra kararlılık. Acı, korkunç bir boğulma duygusu, ölümün yakında olduğu ve işkencenin kısa süre sonra biteceği bilgisi, huzurlu ve dingin...</p>

  <p>Haplo bir inleme duydu, bitkilerin hışırdadığını işitti. Nefes nefese, gözlerini açtı.</p>

  <p>Devon, yüzü acı ile buruşmuş, bakışlarını ona dikmişti. "Buna hakkın yoktu," diye fısıldadı boğuk bir sesle. Sarmaşığın sıktığı boğazı ağrıyordu ve yaralıydı. "Ölmek istiyorum! Bırak öleyim, lanet olası! Bırak öleyim!"</p>

  <p>Alake haykırdı. "Hayır, Devon! Ne dediğini bilmiyorsun!" "Biliyor," dedi Haplo sertçe. Topuklarının üzerine oturdu ve eliyle alnındaki teri sildi. "Sen ve Grundle patikaya geri dönün. Onunla ben konuşacağım."</p>

  <p>"Ama..."</p>

  <p>"Gidin!" diye bağırdı Haplo öfkeyle.</p>

  <p>Grundle Alake'in elini çekiştirdi. ikisi yavaş yavaş ezik yapraklar, kırık bitkiler arasından patikaya döndüler.</p>

  <p>"Ölmek istiyorsun”; dedi Haplo, bakışlarını kaçırmış, gözlerini kapatmış olan Elfe. "Hadi, o zaman. Kendini as. Seni durduramam. Ama en azından bu güneş-kovalayanlar meselesi halledilene kadar beklersen sevinirim, çünkü senin için yeni bir yas dönemi yaşanacağını tahmin ediyorum ve bu gecikme halkını tehlikeye atacak,"</p>

  <p>Elf ona bakmayı reddetti. "Onlara bir şey olmaz. Uğruna yaşanacak birşeyleri var. Ama benim yok," Sözcükleri boğuk bir gaklama gibi çıktı. Acıyla yüzünü buruşturdu.</p>

  <p>"Öyle mi? Eh, senin bedenini o ağaç dalından indirdikten sonra annenle babanın uğruna yaşayacak neleri kalacak sence? Senden hatırladıkları son şeyin ne olacağı konusunda bir fikrin var mı? Yüzün şişmiş, derinin rengi kaçmış, çürüyen mantarlar gibi kara; gözlerin yerlerinden uğramış, dilin ağzından fırlamış."</p>

  <p>Devon soldu, Haplo'ya nefret dolu bir bakış fırlattı, sonra yine döndü. "Git," diye mırıldandı.</p>

  <p>"Biliyorsun" -Haplo duymamış gibi sözlerine devam etti, "eğer bedenin orada fazla uzun kalırsa leş kuşlan gelir. Doğrudan gözlere saldırırlar. Kuşlar işlerini bitirdikleri zaman annenle baban kendi oğullarını -ya da ondan kalanları tanımayabilir bile. Karıncalardan ve sineklerden hiç bahsetmiyorum..."</p>

  <p>"Yeter!" diye bağırmaya çalıştı Devon, ama ağzından yalnızca bir hıçkırık çıktı.</p>

  <p>"Ve bir de Alake ile Grundle var. Bir dostlarını kaybettiler, şimdi bir tanesini daha kaybedecekler. Onları hiç düşünmedin, herhalde, değil mi? Hayır, yalnızca kendini. 'Acı, acıya dayanamıyorum,'" Haplo Elf'in hafif, tiz sesini taklit etti.</p>

  <p>"Sen bunun hakkında ne bilirsin ki?" diye haykırdı Devon.</p>

  <p>"Bunun hakkında ne bilirim... acı hakkında," diye tekrarladı Haplo, yumuşak bir sesle. "Sana bir hikaye anlatacağım, sonra kendini öldürebilesin diye seni yalnız bırakacağım, eğer istediğin buysa. Labi... yaşadığım yerde bir adam tanıyordum. O yerde hayatta kalmak için mücadele edersin, ölmek için değil. Her neyse, bu adam korkunç bir şekilde yaralanmıştı. Yaralar... her tarafında. İnanılamayacak kadar, dayanılmaz acılar çekiyordu.</p>

  <p>"Adam düşmanlarını yenmişti. Kaodinler çevresinde ölü yatıyorlardı. Ama yoluna devam edemiyordu. Çok kötü yaralanmıştı. Büyüsüyle kendini iyileştirmeyi deneyebilirdi, ama bu çabaya değmezmiş gibi geliyordu ona. Yerde yattı ve yaşamının akıp gitmesine izin verdi. Sonra fikrini değiştirecek bir şeyoldu. Bir köpek...</p>

  <p>"Köpek." Haplo duraksadı, tuhaf, acılı bir yalnızlık duygusu yüreğini burktu. Tüm bu süre boyunca, köpeği nasıl unutabilmişti?</p>

  <p>"Sonra ne oldu" diye fısıldadı Devon, mavi gözlerini istekle adama dikerek. "Köpeğe... ne oldu?"</p>

  <p>Haplo kaşlarını çattı, çenesini ovaladı bir açıdan konuyu açtığı için üzgündü, ama bir açıdan da hatırladığı için memnundu.</p>

  <p>"Köpek. Hayvan kaodinlerle savaşmıştı ve o da yaralıydı. Ölüyordu, öyle acı çekiyordu ki, yürüyemiyordu. Yine de, adamın acı çektiğini görünce, ona yardım etmeye çalıştı. Köpek pes etmedi. Yardım bulmak için karnının üzerinde sürünmeye başladı. Onun cesareti adamın kendinden utanmasına sebep oldu.</p>

  <p>"Aptal bir hayvan, yaşayacak hiçbir şeyi yoktu -umutları, hayalleri, hırsları-ve yine de yaşamak için savaşıyordu. Benimse her şeyim vardı. Gençtirn, güçlüydüm; büyük bir zafer kazanmıştım. Ve her şeyi boş vermek üzereydim... acı yüzünden."</p>

  <p>"Köpek öldü mü?" diye sordu Devon yumuşak bir sesle. Hasta bir çocuk gibi zayıftı ve bir çocuk gibi masalın sonunu merak ediyordu.</p>

  <p>Patryn kendini anılarından kopardı.</p>

  <p>"Hayır, adam köpeği ve kendini iyileştirdi." Kendisini ve "adamı" birbirine karıştırdığını fark etmemişti. "Halkı arasında önemli bir yere geldi. Halkının yaşamını değiştirdi..."</p>

  <p>"Halkları ejder-yılanlardan kurtarmak gibi mi? Ya da kendilerinden?" diye sordu Devon, kırık, hüzünlü bir gülümseme ile.</p>

  <p>Haplo ona dik dik baktı, sonra homurdandı. "Evet, belki. Onun gibi bir şey. Ee, neye karar verdin? Tekrar denemen için yalnız bırakayım mı seni?"</p>

  <p>Devon, başının üzerinde sarkan kesik sarmaşığa baktı. "Hayır. Hayır, seninle... geleceğim." Doğrulup oturmaya çalıştı ve bayıldı.</p>

  <p>Haplo elini uzattı, nabzına baktı. Şimdi daha güçlü, daha düzgündü. Boynundaki kuru kanlara yapışmış bir tutam sarı saçı kenara itti.</p>

  <p>"Daha iyi olacak," dedi baygın gence. "Onu unutmayacaksın, ama hatırlamak eskisi kadar acı vermeyecek."</p>

  <p class="whitespace">&nbsp;</p>
</body>
</html>
