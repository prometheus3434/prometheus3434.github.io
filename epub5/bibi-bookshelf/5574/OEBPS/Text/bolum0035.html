<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>OTUZ DÖRDÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Haplo yatağında uzanıyordu. Beklemekten başka yapabileceği hiçbir şey yoktu. Derisi kurumaya başlamıştı. Bedenindeki desenler, solgun da olsalar bir kez daha görülür olmuşlardı. Büyüsünün tam anlamıyla geri dönmesi için uzun zaman gerekecekti, sahip olmadığını düşündüğü kadar uzun bir zaman. Sartanlar kısa süre sonra gelirler, onu suyla etkisiz hale getirirler, sonra konuşması için zorlarlardı.</p>

  <p>Bu eğlenceli olacaktı.</p>

  <p>Bu arada, becerebildiğince dinlenmesinin iyi olacağına karar verdi. Büyüsünü kaybetmek onu yormuş, zayıflatmıştı. Bunun gerçek, fiziksel bir tepki mi olduğunu, yoksa yalnızca zihninin yarattığı bir şey mi olduğunu merak etti. Sırtüstü yatıp, yas tutan köpeği rahatlatmaya çalışırken başka şeyleri de merak etti.</p>

  <p>Labirent'te Sartan erkekleri ve kadınları. Düşmanları ile birlikte. Onlara ne olmuştu Elbette, muhtemelen Patrynler öfkeyle saldırmış ve onları öldürmüşlerdi.</p>

  <p>Ama ya öldümedilerse, diye düşündü Haplo. Ya o eski düşmanları nefretlerini ve öfkelerini bir kenara bırakıp, hayatta kalmak için birlikte mücadele ettilerse? Ve uzun, karanlık geceler boyunca, dehşetlerini unutmak için birbirlerinin kollarına sığındılarsa? Çok uzun zaman önce, Patryn ve Sartan kanları karışmış olabilir miydi</p>

  <p>Bu düşünce Haplo'yu alt üst etti. Algılayamayacak kadar şaşkındı. Bunun düşündürdüğü olasılıklar çok kafa karıştırıcıydı.</p>

  <p>Eli, köpeğin göğsüne dayadığı başı okşuyordu. Hayvan gözlerini kapattı, içini çekti ve yatakta iyica yanaştı ona. Haplo da uyumak üzereydi ki, dünya dalgalandı.</p>

  <p>Haplo'nun gözleri faltaşı gibi açıldı. Gerginleşti, korktu, dehşet verici duygu karşısında paniğe kapıldı. Ama bununla mücadele etmek için tek kasını bile oynatamadı. Dalgalanma ayaklarında başladı, yukarı doğru yayıldı, beraberinde mide bulantısı ve baş dönmesi taşıdı. Yalnızca izleyebiliyor, hissedebiliyor, ama eyleme geçemiyordu.</p>

  <p>Daha önce bir kez daha hissetmişti, bunu. Daha önce, bir kez daha çevresindeki dünya dalgalanmıştı. Bir kez daha kendini şekilsiz ve boyutsuz, çevresindeki ince ve bir yaprak gibi kınlgan her şeye yapışmış bulmuştu.</p>

  <p>Dalgalar yukarıya doğru yayıldı, odayı büktü, duvarları, tavanı büktü. Kapıyı ve pencereleri koruyan rünler bir an söndü, ama Haplo onların yokluklarından faydalanabilecek durumda değildi. Kıpırdayamıyordu.</p>

  <p>Son seferinde köpek de yok olmuştu. Bu sefer köpeği sıkı sıkı yakaladı. Bu sefer köpek kaldı, sessizce, tüm dalgalanma boyunca uyudu.</p>

  <p>Dalga etkisi geldiği hızla gitti. Kızıl koruma rünleri yine alevlendi. Köpek horlamaya başladı.</p>

  <p>Derin bir nefes alıp veren Haplo, boşluğa bakarak yattı.</p>

  <p>Dünyanın dalgalandığı son seferde, sebep Alfred idi. Alfred Ölüm Kapısı'ndan geçmişti.</p>

  <p>Patryn aniden uyandı, bedeni alarm veriyordu. Geceydi, oda karanlıktı, ya da rünlerin parıltısı olmasaydı karanlık olacaktı. Doğrulup oturdu, hatırlamaya, onu derin uykusundan uyandıran sesi ayırt etmeye çalıştı. Dinlemeye o kadar yoğunlaşmıştı ki, başta derisindeki desenlerin parlak bir mavi ile ışıldamakta olduğunu görmedi.</p>

  <p>"Uzun süre uyumuş olmalıyım," dedi uyandırdığı köpeğe. "Acaba neden beni almaya gelmediler Sence neler oluyor, oğlum"</p>

  <p>Köpeğin bir fikri var gibiydi, yataktan aşağı atlayıp pencereye gitti. Aynı şeyi düşünen Haplo onu takip etti. Rünlere yapabildiğince yaklaştı. Alevleri derisini yakıyordu, büyüsü onu uzun zaman koruyamazdı. Gözlerini eli ile perdeleyerek, desenlerin parıltısı karşısında gözlerini kıstı ve dışarıyı görmeye çalıştı.</p>

  <p>Karanlıkta fazla şey göremiyordu; gölgeler gölgelerin içine giriyordu. Ama bağırışlar duyabiliyordu; onu uyandıran bağırışlar olmuştu.</p>

  <p>"Duvar aşıldı! Kenti su basıyor!"</p>

  <p>Haplo kapıda ayak sesleri duyduğunu sandı. Gerginleşti, döndü, savaşmaya hazırlandı. Büyüsünü kazanmasına izin vermeleri aptallık olmuştu. Onlara ne kadar büyük bir aptallık olduğunu gösterecekti.</p>

  <p>Ayak sesleri bir an tereddüt etti, sonra uzaklaşmaya başladı. Haplo kapıya yaklaştı, ses duyulmaz olana kadar bekledi. Eğer önceden bir Sartan muhafızı vardıysa bile artık yoktu.</p>

  <p>Ama koruyucu rünler hala güçlüydü. Haplo kapıdan çekilmek zorunda kaldı. ısıyla savaşmak gücünü tüketiyordu.</p>

  <p>Dahası, enerjisini harcamasına gerek yoktu.</p>

  <p>"Gevşesek daha iyi, oğlum, diye tavsiye etti köpeğe. "Kısa süre sonra çıkacağız buradan.»</p>

  <p>Peki nereye gidecekti? Ne yapacaktı?</p>

  <p>Labirent'e. Alfred'i aramaya. Başkalarını aramaya. Sessizce gülümseyen Haplo yatağına döndü, rahatça uzandı ve deniz suyunun yükselmesini bekledi.</p>
</body>
</html>
