<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Anlamayız hayatı felsefeyle, ilimle;</p>
<p>Hayat çelik ellerle atılan zar olmalı. Rahat yatakta ölmek acep olmaz mı çile? Kanlı sınır boyları bize mezar olmalı.</p>
<p>Âşık nasıl bulursa iç açan bir serin su Sevdiği bir güzelin som yalaz dudağında, Sönecektir bizim de gönlümüzün tamusu Tanrıların gezdiği yüce Tanrı Dağında.</p>
<p>Tanrı Dağı! Tanrılar, tanrılaşanlar dağı! Orda on üç asırdır bizi bir gözleyen var. Savaş türküleriyle aylı kızıl bayrağı, Kefensiz ölülerin ruhunu özleyen var.</p>
<p>Ulu Tanrı! Kür Şad'ın yenilmeyen ruhunu Yüce Tanrı Dağında daha biraz barındır! Geleceğiz yakında! Yarın bütün oralar Demir bileklerdeki çelik kılıçlarındır!</p>
<p>Tasamı dır yakarsa bir kurşun kalbimizi? Ne çıkar süngülerle delinirse bağrımız? Bu kurşunlar, süngüler öldüremezler bizi, Belki diner onlarla ezeli kalp ağrımız.</p>
<p>Gözümüzde bir hasret parlayarak düşünce, Toprak ana elbette bize açar kolunu.</p>
<p>Onun kadar düşünmez bizi hiçbir düşünce, Kendi koynunda saklar can veren her oğlunu.</p>
<p>Yurt ve şeref uğrunda sen seril de toprağa Varsın hiçbir dudakta anılmasın er adın! Kan sızarak göğsünden huzuruna varınca Istırâbı dinecek belki o gün Kür Şad'ın.</p>
<p>Gam mı ceylân gözlüler bizlere yâr olmasa? Yeter ki kılıçlarla süngüler yâr olmalı.</p>
<p>Rahat yatakta ölmek sanki değil mi tasa? Savaş ve er meydanı bize mezar olmalı.</p>
<p>Bir gün olur, elbette eski beğler dirilir;</p>
<p>Yine kılıç kuşanır tarihteki paşalar.</p>
<p>Yine şanlar alınıp nice canlar verilir, Yiğit akınımızdan yine dünya şaşalar.</p>
<p>&quot;Türk tarihi&quot; denilen kahramanlık şiirini Yeniden yazmak için harcayacağın kandır. Mısralar, içinde en güzel ve derini Batıda &quot;Niğbolu&quot;, doğuda &quot;Çaldıran&quot;dır.</p>
<p>Yine Batılıların üçüncü Kosova'da Topraklara sereriz, bir değil, birkaçını. Çekilince kılıçlar yeniden Haçova'da Paramparça ederiz Cermenliğin haçını.</p>
<p>Yine ufka açılır şanlı korsanlarımız, Bir Türk gölü yaparlar Akdeniz'in içini. Acı acı gülerek bugün susanlarımız.</p>
<p>Yarın rezil ederler Romalı’nın piçini</p>
<p>Genç Fatih’in ordusu yine tekbir alınca Söndürürüz kâfirin Meryem Ana mumunu. Haritadan sileriz Tuna’ya at salınca Ulah’ını, Sırp’ını, Bulgar’ını, Rum’unu.</p>
<p>Gövdesini elbette döndürürüz kalbura Bir geçerse Moskof’un elimize yakası. Çanakkale önünde yine kopar bir bora Süngümüzle bozulur İngiliz'in cakası...</p>
<p>Yiğit Harbiyeliler! Öğrenin dersinizi: Kahraman göz kırpmadan düşmana saldırandır.</p>
<p>Vazifeniz: Kanije, Silistire, Pilevne, Niğebolu, Kosova, Malazgirt, Çaldıran'dır.</p>
<p>Yarın Yavuz dirilip bize buyruk verince Kızgın kum çöllerini yeni baştan aşarız. Kanlarımız sebildir; akıtarak hepsini Belirsiz mezarlarda anılmadan yaşarız...</p><a id="caption1"></a>
<h2><a id="bookmark0"></a><span style="font-weight:bold;">YOLLARIN SONU</span></h2>
<p>Bugün yollanıyorken bir gurbete yeniden Belki bir kişi bile gelmeyecektir bize. Bir kemiğin ardında saatlerce yol giden İtler bile gülecek kimsesizliğimize.</p>
<p>Gidiyorum: Gönlümde acısı yanıkların... Ordularla yenilmez bir gayız var kanımda.</p>
<p>Dün benimle birlikte gülen tanıdıkların Yalnız bir hatırası kaldı artık yanımda.</p>
<p>Yufka yüreklilerle çetin yollar aşılmaz; Çünkü bu yol kutludur, gider Tanrı Dağına. Hâlbuki yoldaşını bırakıp dönenlerin Değişilir topu da bir sokak kaltağına</p>
<p>İster düşün... Kendini ister hayale kaptır... Uzar, uzar, çünkü hiç sonu yoktur yolların.</p>
<p>Bakarsın aldanmışsın, gördüğün bir seraptır Sevimli bir hayale açılırken kolların.</p>
<p>Ey doğunun alnımı serinleten rüzgârı! Ey karanlıkta bana arkadaşlık eden ay! Arzularım bir oktur, aşar ulu dağları.</p>
<p>Düştüğü yer uzakta &quot;DİLEK&quot; adlı bir saray.</p>
<p>O sarayda bulunca tanrılaşan erleri Artık gözüm arkaya bir daha dönmeyecek. Hepsi sussa da &quot;Kür Şad&quot; uzatarak elini:</p>
<p>&quot;Hoş geldin oğlum ATSIZ, kutlu olsun!&quot; diyecek.</p>
<h2><a id="bookmark1"></a><span style="font-weight:bold;">TOPAL ASKER</span></h2>
<p>Ey saçları &quot;alâgarson&quot; kesik hanım kız Gülme öyle bana bakıp sen arsız arsız</p>
<p>Bacağımla alay etme pek topal diye.</p>
<p>Bir sorsana o topallık nerden hediye?</p>
<p>Sen Şişli'de dans ederken her gece, gündüz,</p>
<p>Biz ötede ne ovalar, çaylar, ne dümdüz</p>
<p>Yaylaları geçtik, karlı dağları aştık;</p>
<p>Siz salonda dans ederken bizler savaştık.</p>
<p>Ey dudağı kanım gibi kıpkırmızı kız, Gülme öyle bana bakıp sen arsız arsız!</p>
<p>Olan işler dimağını azıcık yorsun!</p>
<p>Biliyorum elbisemle eğleniyorsun;</p>
<p>Biliyorum baldırını o kadar nazla</p>
<p>Örten bir tek ipek çorap kıymetçe fazla</p>
<p>Benim bütün elbisemden... Hatta kendimden.</p>
<p>Biliyorum: Çünkü bugün şu dünyada ben</p>
<p>Neyim? Bir hiç... İşe güce yaramaz, topal...</p>
<p>Sen sağlamsın, senin hakkın, dünyadan zevk al:</p>
<p>Çünkü orda düşmanlarla boğuşurken biz Siz muhteşem salonlarda şarap içtiniz!</p>
<p>Ey gözünün rengi bana yabancı güzel,</p>
<p>Her yolcunun uğradığı ey hancı güzel!</p>
<p>Sen yabancı kucaklarda yaşarken her gün Yapıyorduk biz de kanla, barutla düğün.</p>
<p>Sen o sıcak odalarda cilveli, mahmur Dolaşırken... Biz de tipi, fırtına, yağmur,</p>
<p>Kar altında kanlar döktük, canlar yıprattık;</p>
<p>Aç yaşadık, susuz kaldık, taşlarda yattık.</p>
<p>Sen açılmış bir bahardın, biz kara kıştık;</p>
<p>Bizden üstün ordularla böyle çarpıştık...</p>
<p>Gülme öyle bana bakıp pek arsız arsız Sen ey dışı güzel, fakat içi çamur kız!</p>
<p>Sana karşı haykıranı, mecbursun, dinle;</p>
<p>Bugün hesap göreceğiz artık seninle:</p>
<p>Ben cephede geberirken, geride vatan</p>
<p>Aşkı ile bin belâlı işe can atan</p>
<p>Anam, babam, karım, kızım eziliyorken</p>
<p>Dağlar kadar yük altında... Gel, cevap ver, sen</p>
<p>Bana anlat, anlat bana, siz ne yaptınız?</p>
<p>Köpek gibi oynaştınız, fuhşa taptınız!</p>
<p>Anavatan boğulurken kıpkızıl kanda Yalnız gönül verdiniz siz zevke, cazbanda...</p>
<p>Ey nankör kız, ey fahişe unutma şunu: Sizin için harb ederken yedim kurşunu.</p>
<p>Onun için topal kaldı böyle bacağım, Onun için tütmez oldu artık ocağım.</p>
<p>Nazlı nazlı yatıyorken sen yataklarda Sallanarak ölü kaldık biz bataklarda.</p>
<p>Kalbur oldu süngülerle çelik bağrımız,</p>
<p>Bu amansız boğuşmada öldü yarımız,</p>
<p>Ya siz nasıl yaşadınız? Bizim kanımız</p>
<p>Size şarap oldu sanki... Şehit canımız</p>
<p>Güya sizin mezenizdi! Yiyip içtiniz;</p>
<p>Zıpladınız, kudurdunuz arsız, edepsiz!</p>
<p>Gerçi salonlarda senin &quot;yıldız&quot;dı adın, Hakikatte fahişesin ey alçak kadın!</p>
<p>Ey allıklı ve düzgünlü yosma bil şunu: Bütün millet öğrenmiştir senin fuhşunu.</p>
<p>Omzunda neden seni fuzulî çeksin? Kinimizin şiddetiyle gebereceksin!</p>
<h2><a id="bookmark2"></a><span style="font-weight:bold;">KAHRAMANLARIN ÖLÜMÜ</span></h2><div>
<p>(İTHAF)</p>
<p>(Şehit Tayyareci Kurmay Yüzbaşı KÂMİ'nin büyük hâtırasına)</p><img src="main-1.jpg" alt=""/></div>
<p>Gerilir zorlu bir yay Oku fırlatmak için; Gece gökte doğar ay Yükselip batmak için. Mecnun inler, kanını Leyla'ya katmak için. Cilve yapar sevgili Gönül kanatmak için. Şair neden gam çeker? Şiir yaratmak için. Dağda niçin bağırılır? Feleğe çatmak için. Açılır tatlı güller Arılar tatmak için. Göğse çiçek takılır Solunca atmak için. Tanrı kızlar yaratmış Erlere satmak için. İnsan büyür beşikte Mezarda yatmak için. Ve..............................</p>
<p>Kahramanlar can verir Yurdu yaşatmak için...</p>
<h2><a id="bookmark3"></a><span style="font-weight:bold;">TOPRAK - MAZİ</span></h2>
<p>Gel arkadaş, gel seninle az dertleşelim; Okuyarak hayat denen koca kitabı Gönüldeki yaraları biraz deşelim.</p>
<p>Gömdüm kara topraklara melekten iyi, Perilerden nazlı, güzel bir sevgiliyi. Derin derin sızlıyor gönlümde yaram, Bana artık her saadet olmuştur haram.</p>
<p>Beni sardı kefen gibi mâzinin tülü, I Yere batsın bu toprakla bu korkunç mâzi! Orda çünkü sevgilimle sevgim gömülü...</p>
<p>Hey arkadaş! Sözünü bil, hem kendine gel, Bahtiyarlıklara olmaz ölümler engel.</p>
<p>Bir sevgili kızı senden aldıysa toprak Buna katlan, toprak için çünkü bu bir hak! Hem yaratan, hem büyüten topraktır bizi, Üzerinde işitiriz ilk ninnimizi;</p>
<p>Fışkırttığı serin sular bize can verir! Ormanları gönlümüze heyecan verir.</p>
<p>Hey arkadaş! Sende insaf duygusu yok mu? Sana her şey veren, seni büyüten toprak Senden bir tek kız aldıysa acaba çok mu?</p>
<p>Doğup ölmek... Millet için bunlar bir hızdır. Toprak bizim beşiğimiz, mezarımızdır.</p>
<p>Toprak bizim anamızdır... İnsan yasına Kapılarak nasıl söver öz anasına?</p>
<p>Hakikât ne şu göklerin derinliğinde, Ne suların şairane serinliğinde... Aristo'nun mantığında zerresi yoktur, Pisagor'da, Eflâtun'da nebzesi yoktur. Mefkûreler âleminde olunca kıtlık Kafaların içerisinde başlar çıfıtlık;</p>
<p>Bir budala “zulüm yeter” diye haykırır, Bir it çıkar, “proleter” diye haykırır!</p>
<p>Bir hayvanda hâkim olur cinsî heyecan, Froyd denen Yahudi'ye gider, verir can... Kimi kördür... Kendisine büyük gelir pek Lenin denen o maskara vatansız köpek...</p>
<p>O ne felsefenin, ne de dinin hiçinde, O, toprağın asırlardan beri içinde... Hakikâti bulmak için onu eşmeli, Yükselmekten bir şey çıkmaz, derinleşmeli. Göğe doğru yükselenler bir gün yorulur, Derinleşen, hakikâti toprakta bulur. Şu ne başı, ne de sonu olmayan toprak Gömdüğümüz vücutlardan gıda alarak Bize hayat, bize tarih, mâzi yaratır. Mâzi köhne kitap değil şanlı bir satır...</p>
<p>Mâzi ırkın yarattığı coşkun bir seldir, I Mâzi bizim alnımızı göğe yükseltir, Geçmişlerin gecesinden ışık alırız.</p>
<p>Bir düşünsen mazideki olan işleri Hâdisatın büyüklüğü seni şaşırtır.</p>
<p>İstersen gel yâd edelim o geçmişleri... I</p>
<p>Kaynar elbet damarında hâlis Türk kanın, Damarında çünkü kanı var &quot;Atillâ'nın, Avrupa'nın her ırkından toplanan ordu Onu Galya ovasında zorla durdurdu.</p>
<p>İradesi yenilmeden sinirle ete Vatan için karısını bırakan &quot;Mete”, Yasa için kardeşini öldüren &quot;Çingiz”, Yeryüzünde bırakmadan küçücük bir iz Geçip giden milyonlarca adsız kahraman, Ki her biri bugün bize vermededir şan, Bu erlerin cisimleri toprakta kaldı, Ve adları tarihte bir şanlı yer aldı... Hangisini hangisinden üstün tutmalı? Her birisi bu toprağın, bu ırkın malı... &quot;Tonyukuk” un gizlenmiştir dehâ kanında, Bismark onun at uşağı olmaz yanında... &quot;Alp Arslan”la &quot;Kılıç Aslan” şanlı bir fasıl, Avrupa'yı rezil eden &quot;Yıldırım”... Nasıl? Düşünsene ne biçim bir kahraman erdir Ankara'da Yıldırım'ı eriten &quot;Demir”... Bu kadar mı? Bu saydığım ancak birkaçı Katerin'le neler yaptı acep &quot;Baltacı”? Anafarta cephesinde kim durdu en son? İlk dayağı kimden yedi kuduz Napolyon?</p>
<p>Sevdiğin kız şu toprağa eğer girdiyse, Sen toprağı eskisinden fazla benimse. Bil ki toprak ebediyen senin olmuştur...</p>
<p>Bu dünyada bizim bir genç kızı sevmemiz Filhakika gayet doğru, hem de çok temiz Bir gayedir... Fakat bunun hududu dardır... Sevgiliden sevgili bir mefkûre vardır.</p>
<p>Bir kız solar yahut senin tükenir aşkın; İnsan kalmaz uzun zaman neşeli, taşkın... Ya mefkûre? Ebediyet onunla birdir, Kişioğlu müebbeden ona esirdir. &#160;&#160;&#160;&#160;&#160;&#160;&#160;&quot;</p>
<p>En mukaddes iki &quot;var&quot;a böyle söversen, Toprak ejder, mazi kanlı bir gece dersen, İleriye bakamazsın, gözün kamaşır. İstikbali kucağında bu mazi taşır...</p>
<p>Arkasında olmasaydı şanlı bir mâzi 1 Bu milletten çıkar mıydı bir büyük Gâzi? Kara toprak yine bizden gıda almasa Kalır mıydı aramızda bir töre, yasa? Mâzi bizim atamızdır, toprak anamız.</p>
<p>Biri bizi yetiştirir, biri verir hız. Bu toprağa nasıl dersin kara bir ölü Ki bağrında bütün şanlı ecdat gömülü. Yabancılar bir gün yine akın ederse Ve zaferi kendisine yakın ederse Sevgilimi aldı diye bu kara toprak Tarihin ün meydanından uzak kalarak O toprağın uğruna sen can vermez misin?</p>
<p>Bu maziyle bu toprağa küfürden sakın, Kendine gel, iradeni üstüne takın! Savaşları, töreleri, yasalarıyla, Zaferleri, bozgunları, tasalarıyla Mâzi ırkın yarattığı bir şaheserdir...</p>
<p>Hey arkadaş! Sapıtmışsın, doğru yola gir; Hakkı neyse ver mâziyle kara toprağın... Onlar değil efsâneyle cansız bir yığın!</p>
<p>Bu ikisi ebediyen kutlanacaktır... Ve bunları inkâr eden, bil ki, alçaktır...</p>
<h2><a id="bookmark4"></a><span style="font-weight:bold;">SARI ZEYBEK 1</span></h2>
<p>Şu dağların meşeleri karanlık, Etekleri olur çayır çimenlik Kızanlarla burda eder yarenlik, “Sarı Zeybek şu dağlara yaslanır, Yağmur yağar, pusatları ıslanır.”</p>
<p>Sarı Zeybek şu dağların eridir, Dağlar onun bütün yoğu varıdır. Kendi sarı, bindiği at dorudur; Attan inip şu dağlara yaslanır, Gözü dalar, bakışları puslanır.</p>
<p>Sarı Zeybek dağdan dağa taşınır, Taşınır da yüce dağlar aşınır. Mola verip Gökçen kızı düşünür; Efe dağdan köye doğru seslenir, Yosma Gökçen sesi duyar, süslenir.</p>
<p>Sevmesin mi Sarı Zeybek Gökçen'i? Yüzü melek, saçı ipek Gökçen'i? Bütün Aydın elinde tek Gökçen'i? Kız sevmeyen erin gönlü paslanır, Paslanırda imil imil yaslanır.</p>
<p>Padişahın kulağına varırsa,</p>
<p>Tutun diye devlet emir verirse , Üç yüz atlı, beş yüz yaya yürürse</p>
<p>Dağlar, taşlar barut ile sislenir,</p>
<p>Ölen ölür, anaları yaslanır.</p>
<h2><a id="bookmark5"></a><span style="font-weight:bold;">SARI ZEYBEK 2</span></h2>
<p>Candarmalar genç efeyi sardılar, Kırk ölümden beğendiğin sordular; Kızanları bir bir yere serdiler. Sarı Zeybek kara sürmez şanına, Erlik için kıyar kendi canına.</p>
<p>Nasıl olsa uçar da can, kalır ten; Bir ah tuttu şu dağları derinden. Sarı Zeybek vuruldu üç yerinden. “yazık olsun Telli Doru şânına, Eğil de bak mor cepkenin kanına”.</p>
<p>Sarı Zeybek gün batarken vuruldu. Nabızları yavaş yavaş duruldu, Gözlerine kara perde gerildi Yiğit başı düşüp kaldı yanına, Bakmaz oldu mor cepkenin kanına. Sarı Zeybek öldü sanma, diridir; O, dağların yine eşsiz eridir, Bütün kızlar atık onun yâridir. Vurulmuştur hepsi onun ününe. Can atarlar şimdi gerdek gününe.</p>
<p>Sarı Zeybek şimdi artık masaldır, Sanma yıllar şerefini azaltır. Yiğitlerin dillerinde meseldir. Er kişiler kıyar da öz canına Bir damlacık leke sürmez şanına...</p>
<h2><a id="bookmark6"></a><span style="font-weight:bold;">DAVETİYE</span></h2>
<p>Ey Benito Mussolini! Ey gayet yüce, İtalyanlar başvekili muhterem Duçe! Duydum ki, yelkenleri edip de fora Gelecekmiş orduların yeşil Bosfora. Buyursunlar... Bizim için savaş düğündür; Din Arab'ın, hukuk sizin, harp Türklüğündür. Açlar nasıl bir istekle koşarsa aşa Türk eri de öyle gider kanlı savaşa.</p>
<p>Hem karadan, hem denizden ordular indir! Çarpışalım, en doğru söz süngülerindir! Kalem, fırça, mermer nedir? Birer oyuncak! Şaheserler süngülerle yazılır ancak!</p>
<p>Çağrı Beğ'le Tuğrul Beğ'in kurduğu devlet I İtalyalı melezlerden üstündür elbet;</p>
<p>Bizim eski uşakları al da yanına Balkanlardan doğru yürü er meydanına; Çelik zırhlı kartalları göklere saldır...</p>
<p>Fakat zafer, sizin için söz ve masaldır... Dirilerek başınıza geçse de Sezar Yine olur Anadolu size bir mezar.</p>
<p>Belki fazla bel bağladın şimal komşuna, Biz güleriz Cermenliğin kuduruşuna, Tanıyoruz Atilla'dan beri Cermeni, Farklı mıdır Prusyalı yahut Ermeni?</p>
<p>Senin dostun Cermanya ya biz Nemse deriz, Bir gün yine Beç(*) önünde düğün ederiz.</p>
<p>Söyle, kara gömlekliler etmesin keder; Ölüm-dirim savaşımız bir gün mukadder! Gerçi bugün eskisinden daha çok diksin; Fakat yine biz Osmanlı, sen Venediksin! Tarihteki eski Roma hoş bir hayaldir, Hayal bütün insanlarda olan bir haldir. Bu hayaller zamanları hızla aşmalı, Gök Türkler'le Romalılar karşılaşmalı! Görmüyorsan gönlümüzün içini, körsün! Kılıçlarımız kınlarından çıkmaya görsün!</p>
<p>Top sesleri, bomba sesi bize saz gelir; 17'ye karşı 44 milyon az gelir.</p>
<p>Arnavut'u yendim diye kendini avut, Yiğit Türk'le bir olur mu soysuz Arnavut? Kayalara çarpmalıdır korkunç türküler!</p>
<p>Dalmalıdır gövdelere çelik süngüler! Sert dipçikler ezmelidir nice başları! Ecel kuşu ayırmalı arkadaşları! En yiğitler serilmeli en önce yere! Kızıl kanlar yerde taşıp olmalı dere! Ülkü denen nazlı gelin erde şan ister! Büyük devlet kurmak için büyük kan ister. Damarında var mı senin böyle bol kanın? Türk'ün kanı bir eşidir lavlı volkanın! Tarihteki eski Roma hoş bir hayaldir, Kurulacak yeni Roma boş bir hayaldir, Karşısında olmasaydı şanlı &quot;Türk Budun&quot; Belki gerçek olacaktı bir gün umudun,</p>
<p>İnsanoğlu ümitlerle dolup taşmalı, Aryalarla Turanlılar karşılaşmalı. Tabiatın yürüyüşü belki yavaştır; Hız verecek biricik şey ona savaştır! Keskin olur likörlerden ayranla kımız, Karnera’yı yere serer Tekirdağlımız. Yurdumuzun çok tarafı olsa da kuru Makarnadan kuvvetlidir yine bulguru... Biz güleriz Façyoların felsefesine, Dayanır mı kırkı bir tek Türk efesine? Bizim yanık Fuzuli'miz engin bir deniz! Karşısında bir göl kalır sizin Dante’niz! Bizler ulu bir çınarız, sizler sarmaşık! &quot;General&quot;ler &quot;Paşa&quot; larla atamaz aşık!</p>
<p>Ey İtalyan başvekili! Ey Musolini! İki ırkın kabarmalı asırlık kini...</p>
<p>Hesabını göreceğiz elbette yarın Yedi yüzlü, yedi dilli İtalyanların!</p>
<p>Irkınızı hiçe saydı Hazreti Fatih. Biraz daha yaşasaydı Hazreti Fatih Ne Venedik kalacaktı, ne Floransa... Hoş geldiniz diyecekti bize Fransa!</p>
<p>Haydi, hamle kafirindir... İlkönce sen gel Ecel ile zaman bize olmadan engel!</p>
<p>Burada tanklar yürümezse etme çok tasa; Süngülerle çarpışmadır savaşta yasa. Olma öyle sinsi çakal yahut engerek! Bozkurt gibi, kartal gibi dövüşmek gerek! Kılıç Arslan öldü sanma, yaşıyor bizde Atilla'nın ateşi var içimizde!</p>
<p>Kanije'nin gazileri daha dipdiri!</p>
<p>Sınırdadır Plevne'nin kırk bir askeri!</p>
<p>Edirne'de Şükrü Paşa bekliyor nöbet! Dumlupınar denen şeyi bilirsin elbet! Şehitlerden elli milyon bekçisi olan Aşılmaz bir kayadır bu ebedi vatan!</p><div>
<p>Beç (*) Eski Osmanlılarca Viyana</p><img src="main-2.jpg" alt=""/></div>
<h2><a id="bookmark7"></a><span style="font-weight:bold;">YARININ TÜRKÜSÜ</span></h2>
<p>Arkadaşlar, haydi artık saflar dizilsin! Uzak, yakın ufuklardan koşup gelerek Belde çelik kılıç, içte çelikten yürek Taşıyanlar saflardaki yerini bilsin!</p>
<p>Bir çığ gibi yürüyelim gözler ilerde;</p>
<p>Keder, elem her ne varsa geride kalsın Tehlikeler duman gibi tüterken yerde Arkadaki her düşünce sönüp ufalsın.</p>
<p>Kahramanlar yürük gider ölüme karşı, Bir sevgili gibi onu basar bağrına!</p>
<p>Bak, uzaktan çalınıyor bir zafer marşı, Yürüyelim şu doğmakta olan yarına...</p>
<p>Sen ne kadar güzel şeysin, ey şanlı ölüm Bizim bütün talihimiz sende saklıdır.</p>
<p>Ey dünyada her yiğide nişanlı ölüm, Zevki sende arayanlar elbet haklıdır.</p>
<p>Köprüköy'den, Plevne'den gelen ses nedir?</p>
<p>Çanakkale şehitleri dirildiler mi?</p>
<p>Çocuklarda yeni doğan bu heves nedir?</p>
<p>Kocamışlar bir sır için gençlik diler mi?</p>
<p>Saflarımız seyrelse de yine ileri!...</p>
<p>Düşenlerin kanlarından doğar bir şafak!</p>
<p>Haydi, sarsın yeri, göğü cenk türküleri;</p>
<p>Kanımızla burada yarın güller açacak.</p>
<div>
<h2><a id="bookmark8"></a><span style="font-weight:bold;">TÜRK KIZI</span></h2>
</div>
<p>Pınar başına geldi Bir elinde güğümü;</p>
<p>Çattı yay kaşlarını Görünce güldüğümü, Bağlamıştı gönlümü Saçlarının düğümü. Bilmiyordum bu örgü Acaba bir büyü mü?</p>
<p>Sordum: Nerdedir yerin? Nedir senin değerin? Yedi kral vurulmuş, Ne bu ceylan gözlerin? Hangisine varırsın Bu yedi ünlü erin? Şöyle dedi bakarak Göklere derin derin:</p>
<div>
<p>Kralların taçları</p>
<p>Beni bağlar büyü mü?</p>
</div>
<div>
<p>Orduları açamaz</p>
</div>
<div><div><img src="main-3.jpg" alt=""/></div>
</div>
<p>Gönlümdeki düğümü.</p>
<p>Saraylarda süremem Dağlarda sürdüğümü. Bin cihana değişmem Şu öksüz Türklüğümü...</p>
<h2><a id="bookmark9"></a><span style="font-weight:bold;">KÖMEN</span></h2>
<p>Analım Tunga Er efsanesini;</p>
<p>Duyalım geçmişin erkek sesini. Bürüyüp Tanrıdağ'ın çevresini Yine Gök Türk olalım... El kuralım.</p>
<p>Ötüken-Yış durak olsun da bize Yürüsün ordular oradan denize. Çinli baş vermese, gelmezse dize Kağanın buyruğu vardır: Vuralım.</p>
<p>Anlatılmaz, yüce bir erdem olan Bu akınlarda bulunmaz yorulan. Günü geldikçe de bizden sorulan Kan ve can vergisi olsun...Verelim!</p>
<p>Ülkü uğrunda gönüller delidir. Kişiler ülkü için ölmelidir.</p>
<p>Tanrı'nın insana değmiş elidir Şu ölüm adlı güzel şey... Saralım.</p>
<p>Hiç düşündün mü niçindir yaşamak? 'l||Bir görev yapmak içindir yaşamak.</p>
<p>Er kişiysen görevin neyse, başar. Zevke, eğlenceye hayvan da koşar.</p>
<p>Görüyorsun nice hayvan yığını Ki yapar sadece hayvanlığını.</p>
<p>Fakat onlar bile kendince yine Tükürürler Kadeş'in itlerine.</p>
<p>O nasıl olmalı bir ruhu ölü, Ya da bir canlı, fakat kahpe dölü</p>
<p>Ki sanır durduğu yer it inidir, Oysa bir şanlı şehitler sinidir.</p>
<p>O fuhuş uzmanı cikletli dişi, Dişinin en kötü, en köhnemişi,</p>
<p>Kaplamış ruhunu çirkef yosunu, Hiç umursar mı şehit ordusunu?</p>
<p>Var mıdır onca tivistin ötesi?</p>
<p>Adı üstünde: Köpek sosyetesi</p>
<p>Yok sayıp sen de bu ruhsuz sürüyü Kılavuz yap ebedi Gök Börü'yü.</p>
<p>Çıkarıp Ergenekon'dan ulusu Türk'ü kılsın yine dünya ulusu.</p>
<p>İzleyip Gök Börü'nün gölgesini Gezelim gel o Kömen ülkesini.</p>
<p>Gönlümün özlemi yerdir orası, Gürler ufkunda yiğitlik borası. &#160;&#160;&#160;&#160;&#160;&#160;|</p>
<p>Orda erdem gözükür, başkası çıkmaz alana. Kapanıktır kapılar her kovu, her bir yalana.</p>
<p>Orda erler: Kimi arslan, kimi parsın eşidir.</p>
<p>Orda kızlar: Güneşin kendi, ayın on beşidir.</p>
<p>Uğramaz ufkuna asla o yerin yüz karası;</p>
<p>Orda yoktur ne siyaset, ne fikir maskarası.</p>
<p>Yaşamaz öyle bir ortamda küçüklük, kötülük; Bir alaydan daha üstün savaşır orda bölük!</p>
<p>Sungurun uçtuğu yerlerde barınmaz yarasa Ve bütün dirliğin üstünde yürür sade yasa...</p>
<p>Bir düşün başların üstünde kağanlık tuğunu, Ruh duyar orda ölürken bile Türk olduğunu;</p>
<p>Ölümün zevkini bir süs gibi gönlünde taşır. Dirilerden daha çok orda şehitler dolaşır.</p>
<p>Bu şehit ordusu varken kuramaz kimse pusu, Yurt için kan dökülür orda denizler dolusu.</p>
<p>Günümüzden, düşünüp birçok asırlar geriyi Analım bin kere ölmüş o ölümsüz çeriyi:</p>
<p>Ebedi yiğit!</p>
<p>Adı yok şehit!</p>
<p>Kefenin: Vatan...</p>
<p>Tabutun: Cihan...</p>
<p>Düşünüp övün,</p>
<p>Yaşıyor ünün.</p>
<p>Damarında kan Bir alev midir?</p>
<p>Yaşaman: Roman;</p>
<p>Ölümün: Şiir.</p>
<p>Sana yok ne taş, Ne de bir mezar.</p>
<p>Bu hayat: Savaş!</p>
<p>Ebedi uzar.</p>
<p>Eşit olduğun Şu güneş: Tuğun.</p>
<p>Tabutun: Vatan,</p>
<p>Mezarın: Cihan.</p>
<p>Adı yok yiğit!</p>
<p>Ebedi şehit!..</p>
<p>Onu anmakla görür Türk soyu gökçek Kömeni: Doludizgin yarışan Tanrıkut'un dört tümeni...</p>
<p>Bin asır geçse de rastlanmaz onun bir eşine, Buyruk aldım diye ok fırlatıyor evdeşine...</p>
<p>Bidev atlarla kılıp her yolu bir günde yarı</p>
<p>Yıldırımlar gibi dağlardan aşan orduları...</p>
<p>Saygı olsun bu çelik atlıların gök tuğuna, Tuğu kaldırmış olan orduların başbuğuna.</p>
<p>O nasıl bir yürüyüştür, ne yiğitler katarı!</p>
<p>Kun’u, Gök Türk’ü, Oğuz-Uygur’u, Kırgız’ı, Tatar’ı...</p>
<p>O batırlar ki basıp bağra kucaklar ölümü. Özgelerden sakınıp kendine saklar ölümü.</p>
<p>Her zaman öyle ağırdır ki yiğitlik kefesi, Kahramanlar gibi ölmek o günün felsefesi...</p>
<p>Onların sanki başak canları... Durmaz, biçilir...</p>
<p>Toprağın içkisidir kanları, al al içilir.</p>
<p>Tarihin bir olağanüstü ve şahane işi</p>
<p>Kür Şad’ın, Kül Tegin’in, Çağrı Beğ’in ok çekişi...</p><div><img src="main-4.jpg" alt=""/></div>
<h2><a id="bookmark10"></a><span style="font-weight:bold;">SELAM</span></h2>
<p>İçim yine sevinçle dolup yanıyor;</p>
<p>Sanki deniz olmuş, dalgalanıyor.</p>
<p>Uzak uzak ülkelerden döndüm seferden;</p>
<p>Yaralarım ağır, fakat mestim zaferden;</p>
<p>Zafer, ümit kaynağının bir çeşmesidir.</p>
<p>Zafer birçok gönüllülerin birleşmesidir.</p>
<p>Gönülleri birleşenler ölse de bir gün Gök kubbede kalacaktır seslerinden ün.</p>
<p>Gönülleri birleşenler! Selam sizlere!</p>
<p>Uzaklarda dertleşenler! Selam sizlere!</p>
<p>Selam sana hücrelerde benzi solan genç!</p>
<p>Selam sana ey yılları heba olan genç!</p>
<p>İstikbalim gitti diye yaslanma sakın!</p>
<p>İstikbalin değil, ruhun Tanrı'ya yakın!</p>
<p>O yalancı istikbale bir perde indir! “Gerçek yarın” unutma ki bir gün senindir!</p>
<p>Selam sana yavrusundan ayrılan kadın!</p>
<p>Kim bilir sen gizli gizli nasıl ağladın!</p>
<p>Ne bir damla gözyaşı dök, ne yasla dövün;</p>
<p>Sen yaşarken öksüz kalan yavrunla övün!</p>
<p>Gür sütünle aşladığın erlik cevheri Yapacaktır onu yarın yaman bir çeri...</p>
<p>Tek bir kadın değilsin sen... Sen bir ocaksın!</p>
<p>Mademki bir adın Atsız, katlanacaksın!</p>
<p>Kafkasya'da can veren bir şehidin kızı Bir çeliktir... Yüreğinde erir her sızı...</p>
<p>Varsın, bağrın firkatiyle yavrunun yansın...</p>
<p>Yansın, dayan! Çünkü sen de bir kahramansın</p>
<p>Ey ekmeği alınanlar! Selam sizlere!</p>
<p>Ey rütbesi çalınanlar! Selam sizlere</p>
<p>Kardeş yahut arkadaştır diye evleri, Ocakları dağıtılan ülkü devleri!</p>
<p>Selam size! Üstünüzde bütün bakışlar, Bir gün olur, tarih sizi elbet alkışlar!</p>
<p>Ey ciğeri parçalanan kahpe veremden Ne beklersin dünyadaki sahte keremden?</p>
<p>Ciğerlerin sönüyorken Tanrı'yı andın; Tasa etme, gerçekleşir mukaddes andın.</p>
<p>Hepinize sevgilerle coşkun selamlar!</p>
<p>Şehitlerimiz bile sizi belki selamlar</p>
<p>İçtiğiniz ıstıraplar size kımızdır &#160;&#160;&#160;&#160;&#160;&#160;&#160;&#160;&#160;&#160;&#160;j</p>
<p>Bu acılar mazimize selamımızdır.</p>
<p>En tatlı bir hayalimdir bu selam benim Kırk derece sıcaklıkta erirken tenim...</p>
<p>Çekiyoruz bunalarak fakat ne çıkar?</p>
<p>Ulu Tanrı bir gün elbet bizi yargılar.</p>
<p>Bütün dünya sağırlaşsa o bizi dinler, O'nun rahmet denizinde ruhlar serinler.</p>
<p>Ey hırçın genç, ey güzel kız! Bırakın yası... Yeter temiz gönüllerin bizi anması...</p>
<p>Toprak ana uyuturken koynunda bizi Yarınkiler biçecektir ektiğimizi,</p>
<p>Yeşermesi ektiğimiz tohumun haktır, İşte o gün ruhlarımız şad olacaktır!</p>
<p>Selam şanlı mazimize! Selam yarına!</p>
<p>Selam zafer ordusunun silahlarına!</p>
<p>Ey geçmişin yiğitleri! Selam sizlere Ey yarının şehitleri! Selam sizlere!</p>
<p>Siz tarihe yazıyorken şanlı bir satır, Aranızda bulunacak güleç bir batır;</p>
<p>Atsız oğlu Yağmur denen bu yağız çeri</p>
<p>Atılarak hepinizden daha ileri</p>
<p>Güldürecek babasının yanık ruhunu;</p>
<p>Ruh ve yürek sağırları anlamaz bunu...(1)</p>
<p>Karışınca gövdem yurdun topraklarına Ruhum uçar ırkımızın bayraklarına,</p>
<p>Varlığın sevgisi onlara taşır; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;|</p>
<p>Kendisi de ay-yıldıza belki karışır.</p>
<p>Bir gün gelip ırkımızın gürbüz erleri</p>
<p>Adım adım dolaşırken kutlu yerleri</p>
<p>&quot;Vaktiyle bir Atsız varmış.&quot; derlerse ne hoş!</p>
<p>Anılmakla hangi bir ruh olmaz ki sarhoş?</p>
<p>Haydi artık dinsin bütün ıstırapların Ufuklardan şanlı bir gün doğacak yarın</p>
<p>Güzellikle sıcaklıkla ve ihtişamla... Kumandasız hazır olup onu selamla!</p>
<p>Gönlündeki yaraların kanını dindir... Yüzde yüz Türk olduğun gün cihan senindir!</p>
<p>(1) 1946 basımında bu mısra &quot;&#160;Görmeyenler, duymayanlar anlamaz bunu&quot; şeklindedir.</p>
<h2><a id="bookmark11"></a><span style="font-weight:bold;">KAHRAMANLIK</span></h2>
<p>Kahramanlık ne yalnız bir yükseliş demektir, Ne de yıldızlar gibi parlayıp sönmektir. Ölmezliği düşünmek boşuna bir emektir; Kahramanlık; saldırıp bir daha dönmemektir.</p>
<p>Sızlasa da gönüller düşenlerin yasından Koşar adım gitmeli onların arkasından. Kahramanlık: İçerek acı ölüm tasından İleriye atılmak ve sonra dönmemektir.</p>
<p>Yırtıcılar az yaşar... Uzun sürmez doğanlık... Her ışığın ardında gizlidir bir karanlık.</p>
<p>Adsız sansız olsa da, en büyük kahramanlık; Göz kırpmadan saldırıp bir daha dönmemektir.</p>
<p>Kahramanlık ne yalnız bir yükseliş demektir, Ne de yıldızlar gibi parlayıp sönmektir.</p>
<p>Bunun için ölüme bir atılış gerekir.</p>
<p>Atıldıktan sonra bir daha dönmemektir...</p><div><img src="main-5.jpg" alt=""/></div>
<h2><a id="bookmark12"></a><span style="font-weight:bold;">BAHTİYARLIK</span></h2>
<p>Bahtiyarlık ne zafer kısrağına binmektir; Ne yaşarken dünya uçmağına inmektir. Şekli olmaz, rengi yok, belirsizdir ve tektir. Bahtiyarlık: Ömründe bir kere sevinmektir.</p>
<p>Bir karanlık geceye akıyorken bu varlık Bulunur mu dünyada ebedi bahtiyarlık?</p>
<p>Mükâfatın, yapsan da en büyük bir yararlık Nihayet zafer adlı bir kısrağa binmektir.</p>
<p>Dört hecelik söz olan &quot;bahtiyarlık&quot;... O bir sır... Bilmeyecek insanlık bunu daha bin asır.</p>
<p>Bilgi, bolluk, din, para... Hepsi boş, hepsi kısır... En fazlası bir dünya uçmağına inmektir.</p>
<p>Her şeyin bir şekli var, her derdin bir ilacı... Türlü türlü yemişler verir dünya ağacı.</p>
<p>Zafer çetin, ilim güç, bozgun kötü, aşk acı. Hâlbuki bahtiyarlık: Belirsizdir ve tektir.</p>
<p>Bahtiyarlık: Boraca yüce dağları aşmak Varılmadan ölünen uzak yerlere koşmak, Tanrı'nın sofrasında mest olarak konuşmak Ve ömründe bir kere, bir kere sevinmektir...</p><div><img src="main-6.jpg" alt=""/></div>
<h2><a id="bookmark13"></a><span style="font-weight:bold;">TÜRKLER'İN TÜRKÜSÜ</span></h2>
<p>Dilek yolunda ölmek Türkler'e olmaz tasa, Türk’e boyun eğdirir yalnız türeyle yasa; Yedi ordu birleşip karşımızda parlasa Onu kanla söndürüp parçalarız, yeneriz.</p>
<p>Biz Tufanı yarattık uyku uyurken Batı, Nuh doğmadan kişnedi ordularımızın atı. Sorsan söyle diyecek gök denilen şu çatı : Türk gücü bir yıldırım, Türk bilgisi bir deniz.</p>
<p>Delinse yer, çökse gök yansa kül olsa dört yan Yüce dileğe doğru yine yürürüz yayan. Yıldırımdan tipiden kasırgadan yılmayan, Ölümlerle eğlenen tunç yürekli Türkleriz...</p><div><img src="main-7.jpg" alt=""/></div>
<h2><a id="bookmark14"></a><span style="font-weight:bold;">MACAR İHTİLALCİLERİ</span></h2>
<p>Akıttılar yine kara toprak üstüne Kahraman Macarlar şanlı Turan kanını. Yazdılar yeniden Tarihe en şerefli, Yiğitlik Destanını.</p>
<p>Yurt için ölümdür, en güzeli ölümün; Ölümler yaşatır bir ırkın vatanını. Arpad'ın milleti elbet öldürülemez, Verse de bin canını.</p><div>
<p>Bataklık Milleti Moskof sürülerine, Gösterdi Macarlar Turanlılık şanını. Binlerce öldüler... Ölmek yenilmek değil, Yüceltmektir şanını...</p><img src="main-8.jpg" alt=""/></div>
<h2><a id="bookmark15"></a><span style="font-weight:bold;">DÜN GECE</span></h2>
<p>Dün gece ne kadar güzeldi âlem, Göklerin şanlı mehtabı vardı. Sevdânın topraktan taştığı bu dem Günâh-ı aşkın da sevâbı vardı.</p>
<p>Dağlar birbirine yaslanıyordu, Kuşlar çiçeklere sesleniyordu, Tabiat gizlice süsleniyordu, Eşyada vuslatın serabı vardı.</p>
<p>Gönlümü göklere açmak istedim, Dağları bağrımda koçmak istedim, Mehtabı doyası içmek istedim, Nurunda sevginin şarabı vardı.</p>
<p>&quot;O&quot;nu duydum öten kuşun sesinde, &quot;O&quot;nu gördüm göğün mor çehresinde, Ecza-yi hilkatin her zerresinde Mecnun'un Leyla'ya hitabı vardı.</p>
<p>Kâinat aşk ile gelmişti dile, Bülbül şiir okuyordu bir gonca güle (*) Rüzgârın hıçkıran sesinde bile Sevdanın nağme-i rebâbı vardı.</p>
<p>Bitmeyen yolların oldum yoldaşı, Dinledim uzaktan munis bir kuşu, Benimle konuştu ayın on beşi, Sandım ki bana bir itâbı vardı.</p>
<p>Gözlerim esrar-ı hüsn ile şaşkın Dolaştım pür-sükûn, bi-huzur, coşkun; Gönlümde ezeli, lâyemut aşkın Husuf kabul etmez mehtâbı vardı.</p>
<p>Gönlümde güneşler ve aylar battı, Yıldızlar derdime yeni dert kattı. Rüzgârlar otlara beni anlattı, Her şeyin neşve-i şebabı vardı.</p>
<p>Dün gece tabiat nasıl vakurdu?</p>
<p>Allah'ın da nabzı aşk ile vurdu... Yollarda bir garip dolaştı, durdu, Elinde sevdanın kitabı vardı.</p>
<p>(*) Bir hece fazla. Fakat ahengi bozmadığı, saz şairleri geleneğine uygun düştüğü, manaya daha çok yakıştığı için böyle bıraktım.</p><div><img src="main-9.jpg" alt=""/></div>
<h2><a id="bookmark16"></a><span style="font-weight:bold;font-style:italic;">O</span><span style="font-weight:bold;"> GECE</span></h2>
<p>O gece ne kadar güzeldi mehtap, Gönülden fışkıran nağmeler gibi. Ruhumu yıkayan bir seldi mehtap, En tatlı ilk ve son buseler gibi.</p>
<p>O gece o müthiş deniz durgundu, Ömründe susmayan rüzgâr yorgundu, En kara gönüller aya vurgundu Leylâ'yı içinde bulan er gibi.</p>
<p>O gece zevkini duydum hayatın, I Sırrını anladım mükevvenâtın.</p>
<p>Gönlümde yıkılan bir kâinatın, Sesini işittim giryeler gibi.</p>
<p>O gece hayatım sanki masaldı, Şuurum o ânın içinde kaldı, Kalbime ışıktan bir füsun doldu İnsanı çıldırtan handeler gibi.</p>
<p>O gece felekten bir gece çaldım, Ömrümde son defa bahtiyar oldum, Ölürken yaşadım, yaşarken öldüm Ve sustum, sükûtu besteler gibi.</p>
<p>O gece ne kadar güzeldi mehtap, Sandım ki ruhumda yükseldi mehtap, Gönlümü yıkayan bir seldi mehtap, Rüyada çalınmış buseler gibi.</p>
<p>O gece gönlüm de aya vuruldu, İçimde küllenen ateş dirildi. Dünyada ne varsa yere serildi, &quot;O&quot; kaldı... Kalbimi seyreder gibi.</p>
<p>O gece sevgim bir coşkun ırmaktı, Kalbimden taşarak o kalbe aktı;</p>
<p>Gözlerime en keskin bakışla baktı: &quot;Ben de seni Atsız, ben de ...&quot;der gibi...</p>
<h2><a id="bookmark17"></a><span style="font-weight:bold;">ESKİ BİR SONBAHAR</span></h2>
<p>Sonbahardı... Seninle geçiyorduk o yoldan; Topraklardan, havadan bir hüzün taşıyordu. Bize yaklaşıyordu.</p>
<p>Gönlümüzde yepyeni bir duygu yaşıyordu. Rüzgarların değildi bu musiki, bu hüzün; Hatırladın değil mi? Kuşlar ağlaşıyordu...</p>
<p>Havada bir serinlik... Tatlı bir hayal gibi... | Toprak nasıl meçhuldü tıpkı istikbal gibi?</p>
<p>O gün tabiat başka bir türlü yaşıyordu. Kalbin acı, gözlerin yaşla dolmuştu senin; Yapraklar gibi yere dökülüyordu enin;</p>
<p>O nağme mesafeyi, zaman aşıyordu. &#160;&#160;&#160;&#160;&#160;.</p>
<p>O bir beste değildi: Kuşlar ağlaşıyordu.</p>
<p>En hazin şey muhakkak öksüz kalan ocaktır. Bu ocak hüzünlerle dolup boşalacaktır.</p>
<p>Eski bir sonbaharı, küçük kuşları anmak Belki veda etmektir sana birkaç satırla... Yine bir sonbaharda oradan yalnız geçersen Beraber geçtiğimiz serin günü hatırla!...</p><div><img src="main-10.jpg" alt=""/></div>
<h2><a id="bookmark18"></a><span style="font-weight:bold;">UNUTMA</span></h2>
<p>Yetmiş gün bir öksüz gibi yaşadın; Annenin gittiği günü unutma!</p>
<p>Senin için kendini harcayan kadın, Unutulmaz oğlum, onu unutma...</p>
<p>Mezarı olursa koy bir kaç çiçek, Babanın rüyası olunca gerçek.</p>
<p>İstersen dünyada her şeyden el çek;</p>
<p>Bayrağı, ırkını, dünü unutma!</p>
<p>Anneni konuştur getirip dile; Anlatsın nasıldı çektiğim çile. Gurbette tükenip dönmesem bile Unutma oğlum hiç, beni unutma!</p><div><img src="main-11.jpg" alt=""/></div>
<h2><a id="bookmark19"></a><span style="font-weight:bold;">KARANLIK</span></h2>
<p>Son ışık söneli nice zamandır; Rüyalar! Yeniden önüme düşün! Yardan ayrı geçen uzun yıllarda Hülyası bulunmaz bir anlık düşün.</p>
<p>Yayını kalbime Ayzıt asalı Başka bir eldenim, katı yasalı. Burada koskoca bir gönül masalı Kaybolur içinde bir damla yaşın.</p>
<p>Aşkı için verince bu kadar emek, Varlıktan sıyrılıp ruh olmak gerek. Ey zaman, ey dünya! Geri gelmemek Üzere sizler de benimle koşun!...</p><div><img src="main-12.jpg" alt=""/></div>
<h2><a id="bookmark20"></a><span style="font-weight:bold;">ÖZLEYİŞ</span></h2>
<p>Özledim... Yanıklık canıma değdi... Özledim, yıllarca daha özlerim. Hasret türkü olsa, ben onu çalsam, Kırılıp giderdi nice sazlarım...</p>
<p>Yatın ümitlerim, uykuya yatın! Bitin hasretlerim, tükenip bitin! Ayrılık ateşi çetinmiş, çetin;</p>
<p>Onunla dikleşir bütün düzlerim.</p>
<p>Yanımda sanırım, bakarım düştür; Güldüm zannederken gözlerim yaştı r Umduğum ne varsa hepside boştur;</p>
<p>Yinede bekliyor onu gözlerim.</p>
<p>Sazlar var: Durmadan gurbeti çalar; Hayal var: Gözümü, gönlümü çeler. İçimde bir bülbül şakıyıp çiler: Özledim, yıllarca daha özlerim...</p><div><img src="main-13.jpg" alt=""/></div>
<ul style="font-size:x-large;">
<li><a href="main-1.xhtml">Adalar Denizinden Altaylar'ın daha ötesine kadar bütün TÜRK GENÇLİĞİNE</a></li>
<li><a href="main-2.xhtml">KOŞMALAR</a></li>
<li><a href="main-3.xhtml">VARSAĞILAR</a></li>
</ul>
</body>
</html>