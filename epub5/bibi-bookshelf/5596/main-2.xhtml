<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">KOŞMALAR</span></h1>
<h2><a id="bookmark1"></a><span style="font-weight:bold;">1 - AĞIT</span></h2>
<p>Gönlümde yazdığım bu son ağıta Nazire yaparak coşan dalgalar! Hastası olup da geç vakit hekim Arayanlar gibi koşan dalgalar!</p>
<p>Sizin de elbette var ki bir sızınız, Bundan mı geliyor korkunç hızınız? Beni de beraber alır mısınız Kederle kabarıp şişen dalgalar?</p>
<p>Sizinle paylaşsak bu korkunç gamı, Bitmiyor bu sonsuz ecel akyamı. Bilmem ki bundan mı titriyor gemi? Ey dalgakıranı aşan dalgalar?</p>
<p>Hey Atsız! Çöküyor eski bir direk. Baksan da dünyaya titremeyerek Hepimiz beraber haykırsak gerek Ey bela dehrinde pişen dalgalar!.</p><div><img src="main-20.jpg" alt=""/></div>
<p>Dumanlı gözlerim bir hayâl arar, Tan vakti ufukta güneş yanmadan. Her güzel dakikam geçer çabucak, Tadını içip de gönül kanmadan.</p>
<p>Benim de çok tatlı bir dünüm vardı, Bir ela gözleri süzgünüm vardı.</p>
<p>Ömrümde bir gecem, bir günüm vardı, Onu da usandım artık anmadan.</p>
<p>Gün olur, ufuklar gönlümü sıkar, &#160;&#160;&#160;&#160;&#160;i</p>
<p>Gün olur ki gönlüm âhımdan bıkar.</p>
<p>Şu yollar hep aynı gurbete çıkar, Bir pınar başında durup konmadan.</p>
<p>Ömründe gülmedin, rahat bulmadın. Ölsen de nola ki anılmaz adın...</p>
<p>Hey Atsız! Yirmi beş yılda kocadın, Başında saçların beyazlanmadan.</p><div><img src="main-21.jpg" alt=""/></div>
<p>Kılıç da, hançer de yaralar ama O keskin bakışın yarası değil. Beni bir kez yere çalan bu felek, Bir dahi toprağa vurası değil.</p>
<p>Hey bu ne denizdir, görünmez dibi, Şu dağlar dumanlı başımız gibi, Üstünde esse de kasırga, tipi Neyleyim, gönlümün borası değil. <span style="text-decoration:underline;">j</span></p>
<p>Gönüller vermiştir sana varını, Diyemem: &quot;A yosma düşün yarını&quot;, Sen böyle güzelken günâhlarını, Korkarım Tanrı da sorası değil.</p>
<p>Demişsin kim: &quot;Bana vız gelir Atsız, Kendisi kabadır, sözleri tatsız&quot; Ben senin hakkından gelirdim a kız, Neyleyim şimdicek sırası değil!</p><div><img src="main-22.jpg" alt=""/></div>
<p>Burada güneş açmıyor, Ümit kuşu uçmuyor, Yol yok, kervan göçmüyor, Dakikalar geçmiyor.</p>
<p>Bir kadının melali,</p>
<p>Bir yavrunun hayâli, Bir evin öksüz hâl, Gözlerimden kaçmıyor.</p>
<p>Döndüm vuslat yolundan, Yandım firkat çölünden. Tanrı rahmet selinden, Bir damlacık saçmıyor.</p>
<p>Karardı gündüzlerim, I Kış oluyor yazlarım, Dumanlanan gözlerim, Uzak yakın seçmiyor.^</p>
<p>Bir gönülüm: Muratsız. Bir kartalım: Kanatsız.</p>
<p>Kendinden geçse Atsız, Dakikalar geçmiyor...</p>
<h2><a id="bookmark2"></a><span style="font-weight:bold;">5 - SESLENİŞ</span></h2>
<p>Yalnızım, ne kadar aranıp dursam Başucumda seni bulamıyorum. Güneşten vazgeçip susuz olsam da Seninle olmadan olamıyorum.</p>
<p>Şu yollar bilmem ki dağ mı, ova mı? Gitsem bulur muyum kendi yuvamı? Kuş! Yolun nereye? Bizim eve mi? Sen götür, ben haber salamıyorum.</p>
<p>Her gece orda bir yaslanan mı var? Sessizce kirpiği ıslanan mı var? Uzaktan bana bir seslenen mi var?</p>
<p>Ne diyor? Sesini alamıyorum.</p>
<p>Acaba yaşlı mı kara gözlerin?</p>
<p>İçimde bir derin yara gözlerin... &#160;&#160;|</p>
<p>Daldı mı uzak bir yere gözlerin?</p>
<p>Görmüyor, bilmiyor, bilemiyorum.</p>
<p>Günleri sayarım, geceler iner;</p>
<p>Beklerim geceyi, yıldızlar söner;</p>
<p>Gizli bir yaram var, durmayıp kanar;</p>
<p>Neresi? Bulup da silemiyorum.</p>
<p>Ulaşsa da sana yolların ucu</p>
<p>Varmağa yetmiyor Atsız'ın gücü.</p>
<p>İçimde dururken bu kadar acı</p>
<p>Hala yaşıyorum, ölemiyorum.</p>
<p>Bu dünyada karar olmaz, Gelir geçer bahar demi. Yaman olsa kahpe felek, Omuz silkip gülemem mi?</p>
<p>Günler bana tuzak olsa, Geri dönmek yasak olsa, Yollar nice uzak olsa, Bir gün geri gelemem mi?</p>
<p>Dünya beni saysın hiçe, Varsın olsun dağlar yüce. &quot;&#160;Felekte var bin bir gece, Bir tekini çalamam mı?</p>
<p>Ölüm değil bize tasa, Biz kartalız, hayat ökse. Yavuz düşman kılıç çalsa Yumruğumla çelemem mi?</p>
<p>Kırgız atım yağız olsa, Yol gösteren yıldız olsa. Bahtiyarlık bir kız olsa, Silâh çekip alamam mı?</p>
<p>Bahtiyarlık benim tasam, Fakat o bir zehirli sam.</p>
<p>Bir şey bile yapamasam,</p>
<p>Ercesine ölemem mi?</p>
</body>
</html>