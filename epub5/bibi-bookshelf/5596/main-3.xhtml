<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">VARSAĞILAR</span></h1>
<h2><a id="bookmark1"></a><span style="font-weight:bold;">- 1 -</span></h2>
<p>Gel be dilber zevk edelim, Orda yalnız ne yatarsın?</p>
<p>Acı şarap kadehime, Dudağından bal katarsın.</p>
<p>Kızlar bana bakarsa da, Yasemin, gül kokarsa da, Yarın gönül bıkarsa da, Bugün için sen yetersin.</p>
<p>Dudakların: O ne meydir! Bu sendeki nice huydur? Gönlüm nişan, kaşın yaydır, Kirpiğinle ok atarsın.</p>
<p>Desem sana: &quot;Sevişelim!&quot; Dersin: &quot;Hayır, konuşalım!&quot; Desem: &quot;Kız gel öpüşelim!&quot; O dem hemen kaş çatarsın.</p>
<p>Yarın bir savaş olursa, Meydanda kan, baş olursa,</p>
<p>&quot;Atsız&quot;a bir iş olursa, Kız yine sen yas tutarsın...</p>
<p>Gel bre hey, senin ile</p>
<p>Mey içelim azar azar. Kahpe felek alnımıza Ne dilerse onu yazar.</p>
<p>Yazın bahçeler sazlanır, Yâr dudağı kirazlanır. Çağırırsan yâr nazlanır. Çağırmazsan tutup kızar.</p>
<p>Ele girmez bir kuşsa da, Bize binde bir düşse de, Yâr gerdanı gümüşse de, Deli gönül bir gün bezer.</p>
<p>Haydi, durma &quot;dolu&quot; doldur, Sağrağını göğe kaldır, Bu günlerin tadı baldır, Yarın kahpe felek bozar!</p>
<p>Çaldı gurbet rebâbını, Bitirdi aşk kitabını, “Atsız&quot; ecel şarabını Elbet bir gün içip sızar...</p>
<p>Burada her dem güneş açmaz, Bazı olur hava puslu.</p>
<p>Bugün yine oldu bahar, Geldi bir hoş bülbül sesli.</p>
<p>Üzerinden akıyor naz, Paylaşacak benimle koz. Dedim: &quot;Adın Şirin mi kız?’’ Güldü, dedi: &quot;Hayır, Aslı.’’</p>
<p>Dedim ki: &quot;Hey bre yosma! Bir sözüm var, ama küsme, Bir başlasın, böyle susma, Ya saz yahut cilve faslı...’’</p>
<p>Dedi: &quot;Sonra için yanar, Bakışımdan gönlün kanar. Dudağımdan başın döner, iyisi mi, otur uslu!’’</p>
<p>Dedim: &quot;Dilber! Tavrın yüce. Etme, konuş akıllıca.</p>
<p>Gönül benzer bir kılıca, Kanlanmazsa kalır paslı.’’</p>
<p>Dedi: &quot;Kılıç kına girsin! Ben güneşim, sen de karsın! Dayanamazsın, erirsin, Sevdiklerin kalır yaslı...’’</p>
<p>O güzel kız sattı beni, Bir hıçkırık tuttu beni, Yalnız koyup gitti beni, Salınarak nazlı nazlı.</p>
<p>Gönül orman... Uçtu kuşu. Bu ormanın bitti işi.</p>
<p>&quot;Atsız&quot; dağdı, geldi kışı Başı duman, gözü sisli...</p>
<p>Erlik günü geldiğinde, Yiğitlere şan görünür. Yığın yığın harcanmaya, Nice yüz bin can görünür.</p>
<p>Kopunca bir büyük savaş, Er tez gider, korkak yavaş. Yüreksize akçayla aş. Erlere meydan görünür.</p>
<p>Bir gün olur yılda, ayda, Birleşiriz hep Altay'da.</p>
<p>Güz ayında, kurultayda, Başı börklü han görünür.</p>
<p>Atsız der ki: Ne var canda?</p>
<p>Yatarız taze çimende. Rus'un adı her gecende, Gözlerime kan görünür.</p><div><img src="main-23.jpg" alt=""/></div>
<h2><a id="bookmark2"></a><span style="font-weight:bold;">GEL BUYRUĞU</span></h2>
<p>Tanrının &quot;gel&quot; buyruğu tatlılıkla erince Ona doğru can kuşu nice uçmasın, nice? Ne yaşamak tasası, ne dünyanın yasası, Ne de bir kaygı kalır can yükünü derince.</p>
<p>Bu dirlik bir kılıçsa ölüm onun kınıdır; İkisini birlikte verirler bir verince.</p>
<p>Ecel dedikleri şey erlerin kevseridir; Gözünü kırpmadan iç, içme çağı erince.</p>
<p>Bir yumunca gözünü, kaybedince özünü, Çalamazsın sazını öyle inceden ince.</p>
<p>Ne güneş kalır, ne ay; ne ırmaklar akar, ne çay; Dünyaya gelmedin say yağız yere girince.</p>
<p>Bildiğin neyse unut, Tanrı'ya kavuştun tut, Bir gün ölüm meleği seni yere serince.</p>
<p>Su gördüğün ne varsa birer birer küçük damladır, Bir denize akıyor hepsi yerli yerince.</p>
<p>Bitiş gördüğün baştır, mezar beşiğe aştır, Ölü diriye eştir, düşün biraz derince.</p>
<p>Atsız! Ölüm gerekmek teninde can yaşarken, Sen burada olmazsın ölüm kanat gerince...</p><div><img src="main-24.jpg" alt=""/></div>
<h2><a id="bookmark3"></a><span style="font-weight:bold;">HATIRALAR</span></h2>
<p>Bir anda uzun yıllar aşar hâtıralarla; İnsan ona derler ki yaşar hâtıralarla, Mâzideki kanlar, düşünüşler ve sedâlar İnsan denilen fertleri birbirine bağlar! Geçmişle bütün bağları çözmek ne ağırdır, Hayvanların ancak dünü, mâzisi sağırdır.</p>
<p>Mâziyi unutsak bile mâzi kökümüzdür, En tatlı gülen yüz bize mâzideki yüzdür. Geçmişte yatar şanlı zaferler, nice haklar! Tuğrul Beğ'i, Alp Arslan'ı mâzi bize saklar! Mâzideki bir şanlı fasıldır Kılıç Arslan! Kâfirlere bir sor ki nasıldır Kılıç Arslan! İnsanları yüksekte tutan: Hâtıralardır! Can verdiğimiz şanlı vatan: Hâtıralardır! Bilmezsen eğer geçmişi, toprakları git, kaz; Otlarla böceklerde dünün yâdı bulunmaz, İnsansa bütün yâdı aşar hâtıralarla. İnsan ona derler ki yaşar hâtıralarla...</p><div><img src="main-25.jpg" alt=""/></div>
<h2><a id="bookmark4"></a><span style="font-weight:bold;">AYRILIK</span></h2>
<p>Sevdiğim, kemençede titretiyorken yayı, Bülbül sustu, unuttu o eski ağlamayı. Öyle sandım ki gökte kızıllık sardı ayı, Sevdiğim, kemençede inletiyorken yayı...</p>
<p>Ağaçların dalları saygılarla eğildi, İçimden çarpıntıyı, gözümden yaşı sildi, Böceklerin sesleri birdenbire kesildi, Sevdiğim, kemençede söyletiyorken yayı...</p>
<p>Ayın on dördü gökte yavaşça yükselince, Bir bağlama başladı önceden ince ince...</p>
<p>Birdenbire gürleşip kemençeye karıştı, Biri coşkun bir öfke, biri bir yalvarıştı. Birini inletirken bir kadının elleri, Birinde bir erkeğin kırılmış emelleri... Sonra kemençe sustu... Yalnız kaldı bağlama, Çalkalanarak diyor ki: &quot;Boşunadır, ağlama!&quot; Kemençen, bağlamam ve. Gönüllerimiz kırıktır;</p>
<p>Her tatlı sevişmenin sonu bir ayrılıktır...</p>
<p>Gök onun kadar derin, o gök kadar berraktı, Biraz sonra nazik ay bizi yalnız bıraktı...</p>
<p>Bu ayrılık çağının hicranını bir düşün, Beni hala yakıyor tadı en son öpüşün!?...</p>
<p>Hazin hıçkırıkları bırakılmış bir kızın, Hatırlattı bütün o eski ayrılıkları.</p>
<p>Söndürür neşesini gönlümüzdeki hızın, Bırakılmış bir kızın hazin hıçkırıkları...</p>
<h2><a id="bookmark5"></a><span style="font-weight:bold;">YALNIZLIK</span></h2>
<p>Yine akımda bugün sen varsın, Yine derdinle hayalim hasta. Bürüsün kalbimi derdin sarsın; Bir ümit var bu tükenmez yasta.</p>
<p>Bir yaram var! Ona merhem vurman, Bir hayaldir ki gönülden taşıyor. Ayırırken bizi yollar ve zaman, Sana kalbim daha çok yaklaşıyor.</p>
<p>Nerde bilmem o geçen günlerimiz? Artık onlar yeniden gelmeyecek. Nerde kırlar, uzayan yol ve deniz, O öten kuş, o güzel pembe çiçek?</p>
<p>Göklerin ziyneti mes'ut kuşlar Ötüşürlerdi yağarken yağmur. Şimdi onlar da melül olmuşlar, Çünkü artık ne ışık var, ne de nur.</p>
<p>Dinledik rüzgârı sessiz sessiz Okuyorken bize bir gamlı kitap. Suya çizmişti gümüşten bir iz, Yükselirken gece dağdan mehtap.</p>
<p>Şimdi hülyaya gömülmüş ölüyüm; Ne gelen var, ne giden var, ne soran. Istırap yaylasıyım gam çölüyüm; Esiyor sadece gönlümde boran.</p>
<p>Bir hayal âlemi ardında; uzak, Sisli iklimlere sürdüm, gittim. Varlığım burada sönüp kaybolacak...</p>
<p>Belki ben şimdiden öldüm... Bittim...</p>
<div>
<h2><a id="bookmark6"></a><span style="font-weight:bold;">KORKU</span></h2>
</div>
<div>
<p>Bir lahza uzaktan seni görmem,</p>
</div>
<div>
<p>Hasretle yanan bağrıma bir damla su oldu.</p>
</div>
<div>
<p>Sensiz geçerek ruhu karartan koca bir yıl,</p>
</div>
<div><div>
<p>Hissiz ve hayatsız bir ölüm uykusu oldu.</p>
<p>Ömrümdeki en korkulu endişe ve duygu,</p>
<p>Sensiz yaşamak korkusu oldu...</p><img src="main-26.jpg" alt=""/></div>
</div>
<h2><a id="bookmark7"></a><span style="font-weight:bold;">AY YÜZLÜ GÜZEL KONÇUY</span></h2>
<p>Mestim bugün aşkınla ay yüzlü güzel konçuy, Gönlümde esip çınla, ay yüzlü güzel konçuy.</p>
<p>Şevkinle serab ettin, aşkınla harab ettin, Payında türab ettin, ay yüzlü güzel konçuy.</p>
<p>Sensiz yaşamak boştur, birlikte ölüm hoştur, Coştum, daha çok coştur, ay yüzlü konçuy.</p>
<p>Sevginle geçip serden, bildim yaralar nerden; Eyvah kara gözlerden, ay yüzlü güzel konçuy.</p>
<p>Zulmetteki mahımsın, gönlümdeki ahımsın, Ömrümde günahımsın, ay yüzlü güzel konçuy.</p>
<p>Lebler sücü, bir tas ver; hem neş'e ve hem yas ver;</p>
<p>Hançer mi o kirpikler, ay yüzlü güzel konçuy.</p>
<p>Almış beni albızlar, gönlümde yaran sızlar, Kurban sana Atsızlar, ay yüzlü güzel konçuy...</p><div><img src="main-27.jpg" alt=""/></div>
<h2><a id="bookmark8"></a><span style="font-weight:bold;">GERİ GELEN MEKTUP</span></h2>
<p>Ruhun mu ateş, yoksa o gözler mi alevden? Bilmem, bu yanardağ ne biçim korla tutuştu? Pervane olan, kendini gizler mi alevden?</p>
<p>Sen istedin, ondan bu gönül zorla tutuştu...</p>
<p>Gün senden ışık alsa da bir renge bürünse; Ay secde edip çehrene, yerlerde sürünse; Her şey silinip kayboluyorken nazarımdan, Yalnız o yeşil gözlerinin nuru görünse...</p>
<p>Ey sen ki, kül ettin beni onmaz yakışınla, Ey sen ki, gönüller tutuşur her bakışınla!... Hançer gibi keskin ve çiçekler gibi ince, Çehren bana uğrunda ölüm hazzı verince,</p>
<p>Gönlümdeki azgın devi rüzgârlara attım; Gözlerle günah işlemenin zevkini tattım. Gözler ki, birer parçasıdır senden İlah'ın, Gözler ki, senin en katı zulmün ve silahın,</p>
<p>Vur şanlı silahınla, gönül mülkü düzelsin; Sen öldürüyorken de, vururken de güzelsin!</p>
<p>Bir başka füsun fışkırıyor sanki yüzünden, Bir yüz ki, yapılmış dişi kaplanla hüzünden...</p>
<p>Hasret sana ey yirmi yılın taze baharı, Vaslınla da dinmez yine bağrımdaki ağrı.</p>
<p>Dinmez! Gönülün, tapmanın, aşkın sesidir bu Dinmez! Ebedi özleyişin bestesidir bu!</p>
<p>Hasret çekerek uğruna ölmek kolaydı, Görmek seni ukbadan eğer mümkün olaydı.</p>
<p>Dünyayı boğup mahşere döndürse denizler, Tek bendeki volkanları söndürse denizler.</p>
<p>Hala yaşıyor gizlenerek ruhuma &quot;Kaabil&quot;, İmkânı bulunsaydı, bütün ömre mukabil Sırretmeye elden seni, bir perde olurdum. Toprak gibi her çiğnediğin yerde olurdum.</p>
<p>Mehtaplı yüzün Tanrı'yı kıskandırıyordun, En hisli şiirden de örülmez bu güzellik. Yaklaşması güç, senden uzaklaşması zordur; Kalbin işidir, gözle görülmez bu güzellik!</p><div><img src="main-28.jpg" alt=""/></div>
<h2><a id="bookmark9"></a><span style="font-weight:bold;">MUTLAK SEVECEKSİN</span></h2>
<p>Kalbin benim olsun diyorum, çünkü mukadder... Cismin sana yetmez mi? Çabuk kalbini sök, ver! Yoktur öte âlemde de kurtulmaya bir yer! Mutlak seveceksin beni, bundan kaçamazsın....</p>
<p>Ram ol bana, ruhun yeni bir âleme girsin. Yazmış kaderin: Aşkıma ömrünce esirsin! Aklınla, şuurunla, hayâlinle bilirsin.</p>
<p>Mutlak seveceksin beni, bundan kaçamazsın..</p>
<p>Sevda gibi bir gizli emel ruhuna sinmiş; Bir haz ki hayâlden bile üstün ve derinmiş.</p>
<p>Gökten gelerek gönlüne rüzgâr gibi inmiş, Bir sır ki bu, ölsen bile asla açamazsın...</p>
<p>Anlatması imkansız olan öyle bir an ki, Hülyadaki ses varlığının Bilyesi sanki... Bak emrediyor: Daldığın alemden uyan ki, Mutlak seveceksin beni, bundan kaçamazsın..</p><div><img src="main-29.jpg" alt=""/></div>
<h2><a id="bookmark10"></a><span style="font-weight:bold;">YAŞAYAN TÜRKÇÜLERE AĞIT</span></h2>
<p>Bir mahşere binlerce kader tutsağı gelmiş, Titrek ve metin cümle adımlar ona doğru... Gitmekte bütün kafile, meçhule yönelmiş, Nerden gelerek hangi karanlık sona doğru?</p>
<p>Her şey kopuyor istemeden kendi yerinden; Herkes geliyor, sonra da herkes gidecektir, Milyonla asır geçse de arzın üzerinden, Bir kere giden bir daha ses vermeyecektir.</p>
<p>Meçhul kaderin çizdiği yoldan gideceksin; Bilmem ki bu meçhulleri hep Tanrı mı yazmış</p><div>
<p>Öyleyse bırak, ruh bütün işkenceyi çeksin, Bin bir kere ölmeksizin insan yaşamazmış...</p><img src="main-30.jpg" alt=""/></div>
<h2><a id="bookmark11"></a><span style="font-weight:bold;">DÖRTLÜKLER</span></h2>
<p>Üç ömre bedel kırk yedi yıl gün gibi geçti, Dünyadaki her zevke dedim: Yok kadar azmış. Bir başka hayat, başka cihan özlüyorum ben, Bildim ki ölümden öte gerçek olamazmış...</p>
<p>***</p>
<p>Yürür gün doğmadan yollarda her gün Sakat, sessiz ve aksak bir hayalet.</p>
<p>İçerden: Bir ziyan olmuş ömürdür, Dışardan: Neymiş artık var, hayal et.</p>
<p>*** &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;.........................................i</p>
<p>Kimi sessiz yaşayıp öyle göçer;</p>
<p>Kimi teşyi olunur kollarda...</p>
<p>Biri vardır: yaşamış fırtınalı;</p>
<p>Kalacaktır tükenip yollarda...</p>
<p>......................................................***</p>
<p>Ne güzeldir anarak Tunga Er efsanesini Yürümek...</p>
<p>Ruh olup, ordu olup Tanrıdağ'ın çevresini Bürümek...</p>
<p>........................ &#160;&#160;&#160;&#160;&#160;***</p>
<p>Beşeriyet denilen fertlerde</p>
<p>Var mıdır olmayan ahmak ve alık?</p>
<p>Bu cihan sanki salaş bir sahne</p>
<p>Ve piyes maskaralık, maskaralık...</p>
<p>***</p>
<p>Darmadağınık ve perişan aklım, Beni sersem ediyor bunca acı. Çare yok: Yazdı ezelden Yaradan, Çare yok: Sade ölümdür ilacı...</p>
<h2><a id="bookmark12"></a><span style="font-weight:bold;">KADER</span></h2>
<p>Dünyada gerçi olmadı bir şeyde kârımız Ukbâda belki olsa gerek itibârımız.</p>
<p>Ağyar gül kopardı dikenden demet demet, Hâr oldu bağrımızda çiçek yüzlü yârimiz. Yükseldi arşa neşvesi dünun, esâfilin; Toprakta gizli kaldı bizim âh ü zârımız.</p>
<p>Baş eğmedik edâniye ikbâl ü câh için; Mâziye, ırka, sancağadır iftihârımız.</p>
<p>Şâd olmamak olur mu, Kızıl Elma semtine Bir gün dönerse râyet-i âli-tebârımız.</p>
<p>Hiçbir emel gönülde karar etmiyor bugün, Ermektedir, şitâya hazin sonbahârımız. Hakanların dikilmeli Altay'da tuğları, Varsın cihanda olmaya görsün mezarımız.</p><div><img src="main-31.jpg" alt=""/></div>
<h2><a id="bookmark13"></a><span style="font-weight:bold;">AFŞIN’A AĞIT</span></h2>
<p>Ne ümitlerle gelip dünyaya En güzel ismi takındın: Afşın! Böyle erken bırakıp gitme neden? Kaç bahar, kaç yılı doldurdu yaşın?</p>
<p>Kaldı senden bize bir gamlı seda... Bir vedadır o seda, sade veda!</p><div><img src="main-32.jpg" alt=""/></div>
<h2><a id="bookmark14"></a><span style="font-weight:bold;">SONA DOĞRU</span></h2>
<p>Bilsin cihan ki ben bu cihanın nesindeyim, Bir ülkünün mehabetinin zirvesindeyim. Dünya denen mezellete dalsın her isteyen, Ben ırkımın şeref taşan efsanesindeyim. Herkese bir özleyişle yaşar... Ben de öylece</p>
<p>Altaylar'ın ve Tanrıdağ'ın çevresindeyim.</p>
<p>Merdanelikle şöyle bakıp ayrılıklara</p>
<p>Son menzilin hüzün dolu kâşanesindeyim. Artık veda zamanına pek fazla kalmadı; i Yorgun ve kimsesiz ölümün bahçesindeyim</p><div><img src="main-33.jpg" alt=""/></div>
<h2><a id="bookmark15"></a><span style="font-weight:bold;">ZİNDAN</span></h2>
<p>Burda güneş açmıyor, Ümit kuşu uçmuyor, Yol yok, kervan göçmüyor, Dakikalar geçmiyor...</p>
<p>Bir kadının meali,</p>
<p>Bir yavrunun hayali,</p>
<p>Bir evin öksüz hali, Gözlerimden kaçmıyor...</p>
<p>Döndüm vuslat yolundan, Yandım firkat çölünden, Tanrı rahmet selinden Bir damlacık saçmıyor...</p>
<p>Karardı gündüzlerim, Kış oluyor yazlarım, Dumanlanan gözlerim, Uzak yakın seçmiyor...</p>
<p>Bir gönülüm: muratsız;</p>
<p>Bir kartalım: kanatsız; Kendinden geçse Atsız Dakikalar geçmiyor...</p><div><img src="main-34.jpg" alt=""/></div>
</body>
</html>