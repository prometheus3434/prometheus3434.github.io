<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435298">17</a></h2>

    <p>Pitt, Ottawa'ya giderken Giordino onu uçaktan arayıp esrarengiz yat hakkında öğrendiklerini bildirdi.</p>

    <p>“Herhangi bir kuşku yok mu?” diye sordu Pitt.</p>

    <p>“Bence hayır. Ölüm sahnesinden kaçan yatın Dorsett ailesine ait olduğu kesin.”</p>

    <p>“Esrar giderek yoğunlaşıyor.”</p>

    <p>“Amiral donanmadan Pasifik Okyanusunun orta ve doğusunda bir araştırma yapmalarını istedi. Yat bulunup izlendi. Hawai'de kısa bir duraklamadan sonra senin hedefine doğru yola çıkmış.”</p>

    <p>“Kunghit Adasına mı? O zaman bir taşla iki kuş vururum.”</p>

    <p>"Bu sabah acınacak klişeler yumurtluyorsun."</p>

    <p>"Yat neye benziyor?"</p>

    <p>“Daha önce benzerini hiç görmediğin bir şeye. Kesinlikle bir uzay çağı tasarımı.”</p>

    <p>"Gözümü dört açarım," diye söz verdi Pitt.</p>

    <p>“Boşuna konuştuğumu biliyorum ama başına bir bela açma.”</p>

    <p>“Paraya ihtiyacım olursa haber veririm,” diyen Pitt güldü. Albert Cassius Giordino gibi bir dostu olduğuna memnundu.</p>

    <p>Pitt uçaktan inip bir araba kiraladıktan sonra Kanada'nın başkenti Ottowa'ya girdi. Hava buzdolabı içinde olduğundan daha soğuktu. Yerde kalmış olan kar tabakası üzerindeki tek renk çamların yeşiliydi. Rideau Nehrinden geçerken altındaki suya baktı. Önce Ottawa Nehrine, oradan da büyük St. Lawrence'e karışan nehir bir buz tabakasının altından akıyordu. Kanada inanılmaz derecede güzel bir ülke, diye düşündü Pitt, ama sert kışları bir daha dönmemek üzere daha kuzeye çekilse çok iyi olurdu.</p>

    <p>Pitt, Ottawa Nehri üzerinden küçük Hull kentine girerken haritaya bakıp bazı devlet dairelerinin bulunduğu üç binalık gruba giden yolu ezberlemeye çalıştı. Aradığı bina Kanada Çevre Koruma Dairesiydi. Bahçe kapısındaki bir güvenlik memuru kendisine yolu tarif ettikten sonra içeri girmesi için işaret etti. Pitt arabayı ziyaretçi otoparkına bırakıp binaya girdi. Çok geçmeden Kanada Çevre Koruma Dairesine Çıkmak üzere asansöre binmişti.</p>

    <p>Emeklilik yaşı gelmiş bir resepsiyon memuru onu zorlama bir gülümsemeyle karşıladı. "Buyrun?"</p>

    <p>“Adım Pitt. Bay Edward Posey'le randevum vardı.”</p>

    <p>“Bir dakika.” Kadın bir numara çevirip geldiğini bildirdi, sonra başını salladı. "Koridordan geçip en sondaki odaya gireceksiniz."</p>

    <p>Pitt kadına teşekkür edip söyleneni yaptı. Kendisini kapıda karşılayan kızıl saçlı güzel bir sekreter onu Posey'in odasına soktu. Masanın başında oturan kısa boylu, gözlüklü ve sakallı adam kalkıp Pitt'in elini sıktı. "Yeniden görüştüğümüze çok memnun oldum, Dirk. Görüşmeyeli ne kadar olmuştu?"</p>

    <p>“On bir yıl. 1989 baharındaydı.”</p>

    <p>“Evet, Baffin Adası yakınlarındaki petrol yatağını bulduğunda rapor verirken karşılaşmıştık.”</p>

    <p>“Senden bir iyilik istiyorum, Ed.”</p>

    <p>Posey koltuğu gösterdi. "Otur hele. Senin için ne yapabilirim?"</p>

    <p>"Kunghit Adasındaki madencilik faaliyetlerini incelemek için izin istiyorum."</p>

    <p>“Dorsett Şirketinden mi söz ediyorsun?”</p>

    <p>Pitt başını salladı. "Evet. NUMA onların maden çıkarma teknolojilerinin tâ Antarktika'ya kadar deniz canlılarını etkilediğine inanıyor."</p>

    <p>Posey düşünceli bir tavırla baktı. "Bunun o Avustralya turist gemisi ve ölü yolcularıyla bir ilgisi var mı?"</p>

    <p>“Şu anda kesin bir şey söylemek olanaksız.”</p>

    <p>“Ama bir şeylerden kuşkulanıyorsunuz, öyle mi?”</p>

    <p>“Evet.”</p>

    <p>“Kanada Doğal Kaynaklar Dairesi ile konuşman gerek.”</p>

    <p>“Sanmıyorum. Eğer sizin devletinizin işleyişi bizimki gibiyse, maden şirketince kiralanmış bir arazide araştırma yapmak için Parlamento'dan yasa çıkması gerekir. Böylesi bir durumda da Dorsett bunu çıkarttırmayacak kadar güçlüdür.”</p>

    <p>“Çıkışı olmayan bir labirente girmiş gibisin.”</p>

    <p>“Bir çıkış yolu var, eğer sen işbirliğine yanaşırsan.”</p>

    <p>Posey huzursuz görünüyordu. "Sana Dorsett'in madeninde araştırma izni veremem, hele de çevreye yasadışı zarar verildiğinin kesin kanıtı yoksa."</p>

    <p>“Olabilir, ama lahana burunlu somon balıklarının üreme alışkanlıklarını kontrol için benim hizmetimden yararlanabilirsin.”</p>

    <p>"Üreme mevsimi bitmek üzere. Üstelik lahana burunlu somon balığı diye bir şey duymuş değilim."</p>

    <p>“Ben de.”</p>

    <p>“Madendeki güvenliği asla kandıramazsın. Dorsett piyasanın en iyilerini işe alır. Eski İngiliz komandoları ve emekli Amerikan Özel Kuvvet üyelerini.”</p>

    <p>“Maden alanının parmaklıklarından tırmanacak değilim. Aradığımı Kunghit Adası koylarında teknemle dolaşırken aletlerimle de saptayabilirim."</p>

    <p>“Araştırma teknesiyle mi?"</p>

    <p>“Ben yerel bir kano düşünüyordum."</p>

    <p>“Kanoyu falan unut. Kunghit çevresindeki sular çok tehlikelidir. Pasifik'ten gelen dalgalar kıyıyı hallaç pamuğu gibi atar."</p>

    <p>“Güvenli değilmiş gibi konuşuyorsun."</p>

    <p>“Denizde ölmezsen, Dorsett'in adamları seni mutlaka temizlerler.”</p>

    <p>"Öyleyse daha büyük bir tekne ve bir de zıpkın kullanırım."</p>

    <p>“Neden Kanadalı çevre mühendislerinden bir ekiple gidip kuşkulu bir durum varsa saptamıyorsun?”</p>

    <p>Pitt başını salladı. "Boşuna zaman kaybı. Dorsett'in ustabaşısı onlar gidene kadar madeni kapatır. Farkettirmeden araştırmanın başka yolu yok bunun."</p>

    <p>Posey bir an pencereden baktı, sonra omuzlarını silkti. "Tamam, senin Kanada Çevre Koruma Dairesiyle, Kunghit Adası çevresindeki yosun ormanlarını incelemeni sağlarım. Madencilik operasyonlarında denize karışan atıkların yosunlara zararlı olup olmadığını inceleyeceksin. Bu uygun mu?"</p>

    <p>“Teşekkür ederim. Kaç para alacağım?"</p>

    <p>Posey şakanın altında kalmadı. "Kusura bakma ama bütçede sen yoksun. Ancak seni en yakın kafeteryada bir hamburger ısmarlamaya razı edilebilirim sanıyorum."</p>

    <p>“Kabul.”</p>

    <p>“Bir şey daha var. Bu işe tek başına mı kalkışacaksın?”</p>

    <p>“Bir kişi iki kişi kadar kuşku çekmez.”</p>

    <p>“Bu durumda değil,” dedi Posey. "Yanına rehber olarak yerel Kızılderililerden birini almanı salık veririm. Böylece daha resmi bir havan olur. Kanada Çevre Koruma Dairesi kirlenmeyi önlemek ve ormanları korumak için kabilelerle sıkı bir işbirliği içindedir. Devlet adına çalışan bir araştırmacı ve yerel bir balıkçı Dorsett güvenliğinin kuşkularını giderir."</p>

    <p>“Aklında biri var mı?”</p>

    <p>“Mason Broadmoor. Çok becerikli biridir. Onu pek çok çevre projesinde kullanmışımdır.”</p>

    <p>“Mason Broadmoor adında bir Kızılderili mi?”</p>

    <p>“İngiliz Columbia'sının Kraliçe Charlotte Adasında yaşayan Haidalılardandır. Çoğu kuşaklar önce İngiliz adları almışlardır. Çok iyi balıkçılardır ve Kunghit Adası sularını çok iyi tanırlar.”</p>

    <p>“Broadmoor balıkçı mıdır?”</p>

    <p>“Sayılmaz. Ama çok yaratıcıdır.”</p>

    <p>“Ne yaratıcısı?”</p>

    <p>Posey bir an duraksadı, masasındaki bazı kâğıtları düzeltti, sonra saf saf Pitt'in yüzüne baktı.</p>

    <p>“Mason Broadmoor totem oymacısıdır.”</p>
  </div>
</body>
</html>
