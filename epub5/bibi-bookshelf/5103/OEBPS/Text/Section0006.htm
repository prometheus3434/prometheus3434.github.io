<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435285">5</a></h2>

    <p>Pitt önündeki geniş ekranda Antarktika Yarımadası ve çevresindeki adaların bilgisayarca canlandırılan uydu görüntüsünü inceliyordu. Arkasına yaslandı ve bir an gözlerini dinlendirdi, sonra güneş bulutların arasından görünürken kaptan köprüsünün renkli camından dışarı baktı. Güney Yarıküresinde bir yaz akşamıydı ve saat gecenin on biriydi, bu mevsimde gün ışığı hemen hemen hiç eksik olmuyordu.</p>

    <p>Kutup Kraliçesi yolcuları yemek yemişler ve tayfalarla bilim adamlarının boşalttıkları kamaralara yerleştirilmişlerdi. Doktor her birini muayeneden geçirmiş ve kalıcı bir hasar bulmamıştı. Bir iki kişi nezleydi ama zatürree yoktu. Van Fleet gemi revirinin iki kat üstündeki laboratuvarında Seymour Adasından getirdikleri ayıbalıkları ve penguenler üzerinde otopsi yapıyordu. Üç ceset ise profesyonel bir patologa teslim edilene kadar buzlar içinde saklanacaktı.</p>

    <p>Pitt gözlerini Buz Avcısı'nın dev çifte burnu üzerinde dolaştırdı.</p>

    <p>Gemi öyle süslü bir araştırma teknesi değildi, oşinograflarla çalışan deniz mühendislerinin ortak çalışmasıyla bilgisayar tasarımlı ilk bilimsel gemiydi. Büyük motorlarını ve yedek makinelerini taşıyan iki gövde berinde üstyapısında her türlü teknik gelişmeye ve fütüristik yeniliklere sahipti. Gemideki mürettebatın ve deniz bilim adamlarının yaşama yerleri, en lüks turist gemilerinin kamaralarıyla boy ölçüşebilirdi. NUMA'nın müdürü Amiral James Sandecker geminin yapımında ilk bilgisayar tasarımından Grönland çevresindeki ilk turuna kadar yer almıştı. Sandecker yeni elisıkı Kongre'den para kopartmanın ustasıydı ve Buz Avcısı'nın yapımıyla donatılmasında hiçbir masraftan kaçınmamıştı. Gemi hiç kuşkusuz o güne kadar inşa edilmiş en esaslı kutup araştırma teknesiydi.</p>

    <p>Pitt dikkatini yine uydudan yansıtılan görüntüye yöneltti.</p>

    <p>Hemen hemen hiçbir yorgunluk hissetmiyordu. Uzun ve yorucu, ama duygu yüklü bir gün geçirmişti. Yirmi kişiden fazlasını kurtarmaktan mutluydu ama göz alabildiğince geniş bir alanda gördüğü ölü penguenlere üzülmüştü. Bu her türlü anlayışın ötesinde bir felaketti. Mantığa karşı çıkan iğrenç bir varlık.</p>

    <p>Giordino ile Kaptan Dempsey'in asansörden inmeleriyle düşünceleri yarıda kesildi.</p>

    <p>Dempsey, "Uydu kameralarında Kutup Kraliçesi'nden iz var mı?" diye sordu.</p>

    <p>“Kar her türlü görüntüyü bulanıklaştırıyor, kesin bir şey söylemek olanaksız.”</p>

    <p>“Ya telsiz bağlantısı?”</p>

    <p>Pitt başını salladı. "Gemi sanki uzaydan gelen yaratıklar tarafından kaçırılmış gibi. Haberleşme odası hiçbir başarı sağlayamadı. Hah, bu arada Arjantin araştırma istasyonuyla telsiz bağlantısı da kesildi." Dempsey, "Başlarına ne gelmişse, bir imdat çağrısı yapamayacak kadar kısa süre gerçekleşmiş olmalı," dedi.</p>

    <p>“Van Fleet ve Fletcher ölüm nedeni konusunda bir ipucu buldular mı?” diye sordu Pitt.</p>

    <p>İlk muayenelerden hayvanların enselerindeki damarların patladığı ve kanamaya neden olduğu anlaşılıyor. Bunun ötesinde hiçbir şey söyleyemem.</p>

    <p>Giordino, "Kutup Kraliçesi eğer yakınlarda bir yerde veya Weddell Denizinin dibinde değilse bir gemi kaçırma olayıyla karşı karşıya olabiliriz," dedi.</p>

    <p>Dempsey basit bir hesap yaptı. "On sekiz millik hızını göz önüne alırsak teröristler Kutup Kraliçesi'ni şimdi Buenos Aires yolunun yarısına kadar götürmüşlerdir."</p>

    <p>Olası bir senaryo değil, dedi Pitt. "Teröristlerin Antarktika'da bir turist gemisini kaçırmaları için bir tek neden düşünemiyorum."</p>

    <p>“Peki, senin tahminin ne?”</p>

    <p>“Bence ya motorları bozuldu ya da iki yüz kilometre kadar ilerimizde dönüp duruyorlar.” Pitt hiç kuşkusu yokmuş gibi konuşmuştu. Dempsey, Pitt'in yüzüne baktı. "Bizim bilmediğimiz bir şey mi biliyorsun?"</p>

    <p>Turistleri ve mağara dışındaki tayfayı öldüren her neyse, iddiaya girerim ki o turist gemisindeki herkesi öldürmüştür.</p>

    <p>Hiç de hoş bir düşünce değil, dedi Giordino. "Ama bu, geminin turistleri neden almaya gelmediğini açıklar."</p>

    <p>Dempsey, "Yirmi kilometre ilerde kıyıya çıkarılması programlanan yolcuları unutmayalım," diye hatırlattı.</p>

    <p>Bu iş giderek berbatlaşıyor, dedi Giordino.</p>

    <p>Pitt monitördeki görüntüye bakarak, "Al ile ben ikinci grubu havadan ararız," dedi. "Eğer izlerine rastlayamazsak, yola devam edip Arjantin araştırma istasyonuna bakarız. Onlar da ölmüş olabilirler."</p>

    <p>“Bu felakete ne neden olmuş olabilir?” diye Dempsey sordu.</p>

    <p>Pitt ellerini iki yana açtı. "Denizde ve deniz çevresindeki bilinen ölüm nedenleri bu bilmeceye uymuyor. Doğal felaketler dünya çevresinde büyük balık ölümlerine neden olurlar. Yüzey suyundaki ısı farklılıkları veya kızıl akıntılar gibi durumlar, ama bunlar burada yok."</p>

    <p>“Geriye insan yapısı kirlenme kalıyor.”</p>

    <p>Bu da çok güç, dedi Pitt. "Binlerce kilometre çevrede kirlenme yapacak, bilinen bir sanayi kaynağı yok. Böylesine kısa bir zamanda, özellikle karada olan o kadar çok sayıda pengueni öldürecek radyoaktif ve kimyasal atık da olamaz. Bence daha önce kimsenin karşılaşmadığı bir tehditle yüz yüzeyiz."</p>

    <p>Giordino ceketinin cebinden kocaman bir puro çıkardı. Puro Amiral Sandecker'in kendi stokundandı ve özel olarak üretilmişti. Giordino on yıldır hiç yakalanmadan amiralin purolarını aşırmayı başarmıştı.</p>

    <p>Puroyu yakarak, "Pekâlâ, ne yapıyoruz?" diye sordu Dempsey puronun dumanına burun kıvırdı. "Kutup Kraliçesinin sahibi olan Ruppert-Sanders Şirketine durumu haber vererek hava araştırması başlattılar. Turistleri bir İngiliz bilimsel araştırma istasyonunun havaalanı olan King George Adasına nakletmemizi istediler. Oradan Avustralya'ya taşıyacaklarmış." Giordino, "Kutup Kraliçesi'ni aramamızdan önce mi, sonra mı,” diye sordu.</p>

    <p>“Önce canlılar gelir,” dedi Dempsey. Geminin kaptanı olarak karar onundu. "Ben Buz Avcısını adaya doğru götürürken siz de Hunter’la araştırma yaparsınız. Yolcuları indirdikten sonra gemiyi ararız Giordino sırıttı. "O zamana kadar Weddell Denizi buradan Cape Town'a kadar bütün kurtarma gemilerinin cirit attığı bir yer olur."</p>

    <p>"O bizim sorunumuz değil," dedi Dempsey. "NUMA gemi kurtarma işinde değildir."</p>
  </div>
</body>
</html>
