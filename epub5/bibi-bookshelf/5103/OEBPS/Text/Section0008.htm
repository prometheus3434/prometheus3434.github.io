<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435286">6</a></h2>

    <p>Pitt ile Giordino, Buz Avcısı'nın mürettebatının çoğu daha uykudayken saat dörtte havalandılar. Hava sakinleşmiş, deniz duru, gökyüzü berraklaşmıştı. Pitt'in yönettiği helikopteri Kutup Kraliçesinin ikinci turist grubunu aramadan önce eski balina istasyonuna yöneltti.</p>

    <p>Ölü penguenlerin üzerinden geçerken Pitt üzülmekten kurtulamadı. O komik küçük kuşların cesetleri göz alabildiğine örtüyordu her yanı.</p>

    <p>Adelie penguenleri topraklarına çok bağlıydılar, Antartika Yarımadasının diğer üreme bölgelerinden buraya gelen olmazdı.</p>

    <p>Korkunç ölümden kurtulan üç beş penguenin Seymour Adasının o zamanlar büyük olan nüfusunu tekrar eski haline getirmesi için epeyi zaman gerekecekti. Neyse ki bu büyük kayıp, türü tehlikeye atacak boyda değildi.</p>

    <p>Pitt kıyı çizgisinin elli metre üzerinde uçarak karaya inenlerin konaklayabilecekleri yerleri aramaya başladı. Giordino da diğer yandan denizdeki buzdağları arasında Kutup Kraliçesi'ni arıyor, zaman zaman kucağındaki haritaya bir işaret yapıyordu.</p>

    <p>Giordino, "Weddell Denizindeki her buzdağı için on sentim olsaydı General Motors'u satın alabilirdim," diye söylendi.</p>

    <p>Pitt, Larsen buz kütlesinden kopup rüzgâr ve akıntıyla daha ılık sulara gelen donmuş kütlelerden oluşmuş labirente baktı. Bunlar burada daha küçük parçalara ayrılıyor ve sayıları binleri buluyordu. Üç tanesi küçük birer ülke boyundaydılar. Bazıları üç yüz metre kalınlığındaydı ve su yüzeyinden üç katlı bir bina gibi yükseliyorlardı. Bu yüzen dağların buzları geçmiş çağların karlarının donmasıyla oluşmuştu ve yüzyıllardır kopup kopup denize ve sonunda erimeye doğru gidiyorlardı.</p>

    <p>“Bence onun yanı sıra Ford ve Chrysler'i de alabilirsin.”</p>

    <p>“Kutup Kraliçesi bu binlerce buzdağından birine çarpmışsa anında denizin dibini boylamıştır.”</p>

    <p>Giordino haritaya bir işaret daha yapıp saatiyle hızlarını ölçtü. "Balina istasyonuna yirmi kilometre kaldı ve turist gemisinden eser yok."</p>

    <p>Pitt başını salladı. "İnsana benzer bir şey de."</p>

    <p>Maeve Fletcher ikinci grubu fok kolonisine indireceklerini söylemişti.</p>

    <p>Pitt aşağıyı işaret ederek, "Foklar orada," dedi. "Sekiz yüz tane kadar. Hepsi de ölü."</p>

    <p>Adam helikopteri yana çevirirken Giordino yerinde doğrulup baktı. Dev foklar kıyıda, bir kilometrelik alanda duruyorlardı. Elli metre yukardan uyuyor gibiydiler ama dikkatle bakınca hiçbirinin kıpırdamadığı görülüyordu.</p>

    <p>İkinci grup gemiden ayrılamamış gibi görünüyor, dedi Giordino. Görecek başka bir şey olmadığından Pitt helikopteri yine kıyı çizisi üzerine çevirdi. "Bundan sonraki durak, Arjantin araştırma istasyonu."</p>

    <p>“Onu da her an görebiliriz.”</p>

    <p>“Doğrusu hiç de hevesle bekliyorum diyemem.”</p>

    <p>“Her şeye iyi yanından bak,” dedi Giordino. "Belki de çekip memleketlerine gitmişlerdir."</p>

    <p>“Seninki hayal. İstasyon hava bilimleri için önemli çalışmalar yapar. Antarktika'daki ozon deliğinin durumunu ve değişikliklerini ölçen beş sabit istasyondan biridir.</p>

    <p>Ozon tabakasının son durumu ne?</p>

    <p>"Kuzey ve Güney yarıkürelerinde iyice zayıflıyor. Kutuptaki delik açıldıktan sonra, güneydeki amip biçimindeki delik kutup rüzgârlarının aksi yönünde genişleyerek Şili ve Arjantin'in üstüne kadar yayıldı. Yeni Zelanda'nın Güney Adası üzerine de geldi. O bölgelerdeki bitki ve hayvan yaşamı bugüne kadar kaydedilmiş en zararlı ultraviyole ışınlarına maruz kaldılar. Bu da güneş yağını bol bol harcayacağız demektir."</p>

    <p>Sorun o değil diye Pitt devam etti. "Ultraviyole dozu az olsa da, patatesten şeftaliye kadar tüm tarım ürünlerine zarar verir. Ozon miktarı yüzde bir, iki daha düşecek olursa dünya çapında bir tarım ürünü eksikliği yaşanacaktır."</p>

    <p>Çok karanlık bir tablo çiziyorsun.</p>

    <p>Bu sadece arka planı, dedi Pitt. "Buna küresel ısınmayı ve artan volkanik faaliyetleri de eklersen, insanların önümüzdeki iki yüz yıl içinde deniz düzeyinin otuz ile doksan metre yükseldiğini göreceklerini anlarsın</p>

    <p>İşte! diye Giordino arkadaşının sözünü kesti. "Bir üsten çok, eski zamanın bir sınır kasabasını andırıyor."</p>

    <p>Arjantin araştırma istasyonu on binadan oluşuyordu. Binaların çelik çerçeveleri ve kubbe biçimli damları vardı. Duvarlar rüzgâr ve dondurucu soğuğa karşı izolasyon maddesiyle doldurulmuştu. Çatılardaki antenler kışın ağaçların yapraksız dallarını andırıyordu. Pitt binaların çevresini dolanırken Giordino da telsizle aşağıyla konuşmaya çalıştı.</p>

    <p>Sonunda kulaklıklarını çıkarırken, "Bir keşişin kapı zili kadar sessiz," dedi.</p>

    <p>Pitt helikopteri altı binanın en büyüğünün yakınında yere indirdi Karların içinde yarı yarıya gömülmüş iki kar aracıyla bir traktör görülüyordu. Ne bir ayak izi vardı, ne de bacalarda duman yükseliyordu. Dubanın tütmemesi, insan olmaması ya da canlı insan olmaması demekti.</p>

    <p>Küreklerimizi alsak iyi olacak, dedi Pitt. "Yolumuzu açmak zorunda kalacağız sanırım."</p>

    <p>En kötüsünden korkmak için hayal gücüne gerek yoktu. Helikopterden inip dizlerine kadar yükselen karın içinden ana binaya doğru yürüdüler. Kapıya iki metre kadar kar yığılmıştı. Yirmi dakika sonra kapıyı aralayacak kadar karı küreklemişlerdi.</p>

    <p>Giordino hafifçe eğilip Pitt'i selamladı. "Siz önden buyrun."</p>

    <p>Pitt, Giordino'nun cesaretinden bir an bile kuşkulanmazdı. Kısa boylu İtalyan korku nedir bilmezdi. Giordino arkadan ve yandan gelebilecek herhangi bir tehlikeye karşı kendisini korurken Pitt ilerledi. Birbirlerinin peşisıra, soğuk engelleme görevi gören tünele girip iç kapıya yürüdüler. Uzun bir koridoru aşınca yemek salonuna girdiler. Giordino duvardaki termometreye baktı.</p>

    <p>Burası sıfırın altında, diye mırıldandı.</p>

    <p>İlk sakini bulmak için fazla aramalarına gerek kalmadı.</p>

    <p>Adamın garip yanı hiç de ölüye benzememesiydi. Masalardan birine tutunmuş, yere çömelmişti, sanki kendilerini beklermiş gibi açık ve kıpırtısız gözlerle Pitt ile Giordino'ya bakıyordu. Hareketsizliğinde doğal olmayan bir şey vardı. Adam çıplak kafalıydı. Bu tecrit edilmiş yerlerde aylarca, hatta kimi zaman yıllarca kalan bilim adamlarının çoğu gibi günlük traşını ihmal etmişti ve sakalı göğsüne kadar iniyordu. Ancak ne yazık ki görkemli sakal kusunca pislenmişti. Adamın ürkütücü yanı, Pitt'i korkudan titreten yanı, beyaz bir mermer gibi donmuş olan yüzündeki korku ve ıstırap ifadesiydi. Anlatılamayacak kadar çirkinleşmişti adamın yüzü.</p>

    <p>Gözleri fırlamış, ağzı son bir çığlık atıyormuş gibi çarpılmıştı. Bu insanın çok büyük bir dehşet ve acı içinde öldüğü kesindi. Masayı kavramış olan beyaz parmakların tırnakları kırılmıştı. Üçünden buzlaşmış kan damlamıştı. Pitt doktor değildi, olmayı da aklından geçirmemişti ama bu adamın ölüm sertliği içinde olmadığını anlıyordu, kaskatı donmuştu.</p>

    <p>Giordino mutfağa girip yarım dakika sonra döndü. "İki de orada var," dedi.</p>

    <p>“En kötü korkularım gerçekleşti,” dedi Pitt. "İstasyondan biri kurtulmuş olsaydı, yedek motorları çalıştırıp jeneratörleri işletir elektrikle ısıtırdı."</p>

    <p>Giordino öteki binalara giden koridorlara baktı. "Ben burada fazla kalmak istemiyorum. Bu buz sarayını ve ölüleri bırakıp helikoptere dönelim ve Buz Avcısı’nı arayalım."</p>

    <p>Pitt kurnazca baktı arkadaşına. "Yani senin demek istediğin Kaptan Dempsey'in kucağına atıp Arjantin yetkililerine kutup araştırma istasyonundaki bütün bilim adamlarının esrarengiz bir şekilde öte dünyaya göçtüklerini bildirmeyi kendisine bırakalım."</p>

    <p>Giordino masum bir tavırla omuzlarını silkti. "Bence mantıklısı bu.' "Sağ kalan biri olup olmadığını aramadan buradan sıvışırsan bir daha ömrün boyunca vicdan azabı çekersin."</p>

    <p>Yaşayan ve soluk alan insanlara karşı bir sevgim varsa, kalbim benim mi sanki?</p>

    <p>Jeneratör odasını bul, yedek motorları çalıştır, istasyona elektrik ver. Sonra haberleşme merkezine gidip Dempsey'e raporunu gönder. Ben de istasyonu dolaşacağım.</p>

    <p>Pitt, Arjantinli bilim adamlarını öldükleri yerlerde buldu. Hepsinin de yüzlerinde aşırı bir ıstırabın belirtileri vardı. Pitt on altı ceset saydı. Herkes kusmuş, gözleri fırlamış, ağızları açık kalmıştı. Korku içinde büyük acılar çekerek ölmüşler ve öylece donmuşlardı. "</p>

    <p>Cesetlerin tümü garip ve doğal olmayan durumlardaydı. Hiçbiri yere düşmüş gibi yatmıyordu. Çoğu sanki aniden dengelerini kaybetmişlerde bir yerlere tutunmaya çalışıyorlarmış gibiydi. Birkaçı yerdeki halıları kavramışlardı; bir ikisi ellerini başlarının iki yanına bastırıyorlardı. Herhangi bir iz bulma umuduyla elleri çekmeye çalıştıysa da, bunlar kulak ve şakaklara yapışmış gibiydiler. Kusma olayı ölümün mikroplu bir hastalıktan veya yiyecekten meydana geldiğini gösterir gibiydi. Ama Pitt bunun doğru olmadığını düşündü. Hiçbir bulaşıcı hastalık veya yiyecek zehirlemesi böylesine hızlı öldürücü olamazdı. Haberleşme odasına doğru giderken aklında bir teori belirmeye başlamıştı. İçeri girdiğinde karşısına taş heykel gibi bir masanın üzerinde oturan ölü çıktı.</p>

    <p>“O oraya nasıl gitti?" diye sordu.</p>

    <p>“Ben koydum," dedi telsiz başında oturan Giordino. "Odadaki tek iskemlede oturuyordu ve sanırım benim iskemleye ondan çok ihtiyacım vardı."</p>

    <p>“On yedi kişi oldu."</p>

    <p>“Sayı giderek artıyor.”</p>

    <p>“Dempsey'e erişebildin mi?”</p>

    <p>“Beklemede. Konuşmak ister misin?”</p>

    <p>Pitt, Giordino'nun üzerinden eğilip kendisini yeryüzünün herhangi bir noktasına bağlayabilen uydu telefonuna, "Ben Pitt, orada mısın, kaptan?" dedi.</p>

    <p>“Dinliyorum, Dirk.”</p>

    <p>“Al sana burada bulduklarımızı anlattı mı?”</p>

    <p>“Kısaca. Hiçbir canlı olmadığını bildirince Arjantinlilere haber vereceğim.”</p>

    <p>“Haber verebilirsin. Dolaplarda ya da yatağın altında birileri yoksa onyedi ceset saydım."</p>

    <p>“On yedi. Tamam. Ölüm nedenini saptayabildin mi?" Hayır, öyle ev tıp rehberlerinde bulunabilecek belirtiler yok. Patologu beklemek zorunda kalacağız."</p>

    <p>Fletcher ve Van Fleet penguen ve foklarda ölüm nedeninin bir virüs ya da kimyasal bir kirlenme olmadığını saptadıklarını bilmek ilginizi çekebilir."</p>

    <p>“İstasyondaki herkes ölmeden önce kusmuş. Bunun nedenini sor.”</p>

    <p>"Sorarım. İkinci turist grubundan eser var mı?</p>

    <p>“Hayır, &nbsp;hala gemide olmalılar."</p>

    <p>“Çok garip.”</p>

    <p>“Foklar da ölmüşlerdi. Bu felaketin nerelere kadar uzandığını saptayabildin mi?”</p>

    <p>Sizin iki yüz kilometre güneyinizdeki Jason Yarımadasındaki İngiliz istasyonu ve Hope Burnu açıklarında demirlemiş olan ABD turist gemisi herhangi bir olağanüstü durum veya kitlesel hayvan ölümü bildirmediler. Weddell Denizinde ölü yunus sürüsünü de hesaba katarak Seymour Adasındaki balina istasyonu merkez olmak üzere doksan kilometre yarıçapında bir ölüm dairesi diyebilirim.</p>

    <p>“Biz artık yola çıkıp Kutup Kraliçesi'ni arayacağız.”</p>

    <p>“Gemiye dönecek kadar yedek yakıtı unutmayın da.”</p>

    <p>Giordino istasyonun telsizini kapattı, sonra koşar adımla oradan uzaklaştılar. İstasyondan havalanırken Giordino önündeki haritaya baktı.</p>

    <p>“Nereye gidiyoruz?”</p>

    <p>“En doğru olanı Buz Avcısı'nın bilgisayarının belirlediği alanı aramaktır.”</p>

    <p>Giordino kuşkuyla baktı Pitt'e. "Gemimizin veri analizi, senin turist gemisinin yarımadada veya yakınlardaki bir adada karaya vurduğu fikrine uymuyor ama."</p>

    <p>“Evet, Dempsey'in beyin kutusunun Kutup Kraliçesi'ni Weddell Denizinde daireler çiziyor olduğunu gösterdiğinin farkındayım.” "Aranızda bir çatışma mı var acaba?"</p>

    <p>“Bir bilgisayarın elektronik bir fikir ileri sürerken sadece kendisine verilen verileri analiz edebileceğini söyleyebiliriz.”</p>

    <p>“Nereye gidiyoruz öyleyse?”</p>

    <p>"Önce buradan adanın ucundaki Moody Burnuna kadar olan adaları arayacağız. Oradan doğuya dönüp Buz Avcısı'na varana kadar denizi araştıracağız. Gemiyi balina istasyonundan kuzeye doğru yönelirken düşün. Felaket ya da hastalık ikinci grubu kıyıya çıkarmadan bastırıyor. Bu sularda buzdağları yüzünden kaptan gemiyi otomatik pilota bağlamış olamaz. Çarpma olasılığı çok fazla. Dümene kendi geçecektir ve gemiyi büyük bir olasılıkla sancak veya iskele köprülerinden önlerindeki konsoldan yönetecektir."</p>

    <p>“Eh buraya kadar tamam. Ya sonra?”</p>

    <p>“Mürettebat öldüğünde gemi Seymour Adasının kıyılarındaydı. Simdi haritanı çıkar ve kuzeydoğuya doğru iki yüz kilometrelik bir çizgi çiz ve onu otuz kilometrelik bir yayla kesiştir. Sonra bana nerede olduğunu ve o rotayı hangi adaların kestiğini söyle.”</p>

    <p>Giordino denileni yapmadan önce Pitt'e baktı. "Bilgisayar neden aynı sonuca varmadı peki?"</p>

    <p>“Çünkü Dempsey bir kaptan olarak rüzgâr ve akıntılarla daha çok ilgileniyordu. Ve usta bir denizci gibi o da, ölmek üzere olan bir kaptanın son eyleminin gemisini kurtarmak olacağını düşündü. Bu da Kutup Kraliçesi'ni kayalık bir kıyıya bindirmekten kurtarıp denizin nisbi güvenliğine çevirmek ve buzdağı tehlikesini göze almak demekti.”</p>

    <p>“Sen öyle olmadığını düşünüyorsun ama.”</p>

    <p>“Araştırma istasyonundaki cesetlerin durumunu gördükten sonra, hayır. O zavallıların değil sağlam bir karar vermek, bir tepki gösterecek bile zamanları olmamıştı. Turist gemisi kaptanı, gemi kıyıya paralel bir rota izlerken kusmuğu arasında öldü. Gemi süvarileri ve mürettebatı da öldüklerinden, Kutup Kraliçesi ya bir adaya bindirene kadar yoluna devam etti, ya bir buzdağına çarpıp battı ya da yakıtı bitene kadar Güney Atlantik'te ilerleyip seyir yolları dışında başıboş dolaşmaya devam ediyor.”</p>

    <p>Giordino, "Sen hiç profesyonel bir falcı olmayı düşündün mü?" diye sordu.</p>

    <p>“Beş dakika öncesine kadar, hayır.”</p>

    <p>Giordino içini çekerek arkadaşının istediği rotayı çizdi. Sonra Pitt'e göstermek için haritayı tabloya dayadı. "Eğer sezgilerin doğruysa, Kutup Kraliçesi'nin burası ile Kuzey Atlantik arasında karaya çarpacağı tek yer üç kaya parçasından oluşan üç adacıktır."</p>

    <p>“Adları ne?”</p>

    <p>“Tehlike Adaları."</p>

    <p>“Bir korsan romanından çıkmış gibi desene.”</p>

    <p>Giordino kıyı referans kitabını açtı. "Gemiler bunların uzağından geçerlermiş. Dalgalı sularda yükselen yüksek bazalt oluşumları. Adalara çarpan gemilerin listesi var." Pitt'e baktı. "Çocukların oynayacağı bir yer değil yani."</p>
  </div>
</body>
</html>
