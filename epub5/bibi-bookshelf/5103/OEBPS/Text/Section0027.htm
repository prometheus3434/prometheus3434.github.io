<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435306">25</a></h2>

    <p>Bütün bir öğleden sonra, rüzgâr sürekli olarak kuzeydoğudan esti. Rüzgâr sertti ama bir metrelik dalgalarda fazla bir köpük de yakıyordu. Rüzgârla birlikte başlayan sağanak, görüşü beş kilometren aza indirmişti. Denizcilerin çoğu için hava berbattı. Ancak ilk yıllarını Kuzey Denizinde gemilerin güvertelerini arşınlayarak geçiren kaptan Ian Briscoe gibi İngiliz denizcileri için bu evinde olmaktan farksızdı.</p>

    <p>İçerde ıslanmamayı tercih eden subaylarının aksine Briscoe gemisinin köprü kanadı üzerindeydi ve sanki radarda farkedilmeyen hayalet bir gemiyi görmeyi bekliyormuş gibi dimdik ileri bakıyordu.</p>

    <p>Isının donma derecesinin epey üzerinde olduğuna dikkat etmişti. Zaman zaman kızıl sakalından süzülüp boynuna giren damlalar dışında yağmurluğu içinde hiçbir rahatsızlık hissetmemekteydi. Briscoe'nun komutasında HMS Bridlington destroyeri, Vancouver'de iki hafta Kanada donanmasına ait gemilerle yapılan manevralardan sonra Hong Kong yoluyla İngiltere'ye dönmekteydi.</p>

    <p>Dümen köşkünün kapısı açıldı ve Yüzbaşı Samuel Angus başını dışarı uzattı. "Hava koşullarına meydan okumayı iki dakikalığına bırakıp içeri gelebilir miydiniz, efendim?"</p>

    <p>“Sen neden dışarı gelmiyorsun, evlat?” diye gürledi Briscoe. "Siz gençler çok yumuşaksınız. Kötü havayı takdir edemiyorsunuz."</p>

    <p>"Lütfen, kaptan," diye yalvardı Angus. "Radarda yaklaşan bir uçak göründü."</p>

    <p>Briscoe köprünün ucuna yürüyüp dümen köşküne girdi. "Bunda garipsenecek bir şey yok ki. Geminin üzerinden düzinelerce uçak geçti diyebiliriz."</p>

    <p>Ama bu bir helikopter, efendim. Amerika kıtasından iki bin beş yüz kilometre açıkta ve Hawaii ile aramızda hiçbir askeri gemi yok. "Yolunu kaybetmiş bir sersem olmalı. Pilota mesaj gönderip nerede olduğunu öğrenmek isteyip istemediğini sor."</p>

    <p>“Onunla ilişki kurdum, efendim. Ama sadece Rusça konuşuyor.”</p>

    <p>“Onu anlayacak kim var?”</p>

    <p>“Doktor Yüzbaşı Rudolph. Rusçası çok iyidir.”</p>

    <p>“Onu köprüye çağır.”</p>

    <p>Üç dakika sonra sarı saçlı, kısa boylu bir adam kaptan koltuğunda oturan Briscoe'ya yaklaştı. "Beni çağırtmışsınız, kaptan."</p>

    <p>Briscoe başını salladı. "Fırtınada dolanan bir helikopter var. Telsize git ve neden bu ıssız denizin ortasında uçtuğunu sor."</p>

    <p>Yüzbaşı Angus bir kulaklık çıkarıp Rudolph'a uzattı. "Frekans hazır. Sadece konuşacaksın."</p>

    <p>Rudolph kulaklığı başına geçirip küçük mikrofona doğru konuştu, Briscoe ile Angus sabırla beklediler. Rudolph sonunda kaptana döndü. "Adam çok sıkıntılı, sözleri neredeyse anlaşılmayacak kadar karışık. Anladığım kadarıyla bir Rus balina avcısı filosundan geliyormuş."</p>

    <p>“O zaman görevini yapıyordur.”</p>

    <p>Rudolph başını salladı. "Sık sık 'hepsi öldüler' diyor ve Bridlingfon'da helikopter pisti olup olmadığını soruyor. Pist varsa buraya inecekmiş."</p>

    <p>Olanaksız, diye homurdandı Briscoe. "Ona donanmanın askeri gemilere yabancı uçakların inmesini yasakladığını söyle."</p>

    <p>Rudolph mesajı tekrarlarken helikopterin motorlarının sesi duyuldu; helikopter iskele yönünde yarım kilometre ilerde ve denizden sadece yirmi metre yükseklikteyken yağmur bulutunun arasından çıktı. Adam isteri krizine tutulmak üzere. Güverteye ineceğini, istersek kendisine ateş açabileceğimizi söylüyor."</p>

    <p>"Lanet olsun! Gemimi havaya uçuracak bir terörist eksikti!"</p>

    <p>Angus, "Okyanusun bu bölümünde pek terörist dolaşmaz," dedi.</p>

    <p>"Evet ve Soğuk Savaş da biteli on yıl oldu. Bütün bunları biliyorum." Rudolph, "Sizin için bir değeri var mı bilmem ama bence pilot çok korkmuş. Sesinde bir tehdit sezemedim," dedi.</p>

    <p>Briscoe bir süre konuşmadan durdu, sonra geminin dahili telefonunun bir düğmesine bastı. "Radar, dinlemede misin?"</p>

    <p>“Evet, efendim.”</p>

    <p>“Bölgede herhangi bir gemi var mı?”</p>

    <p>“Bir büyük ve dört küçük tekne görüyorum, iki-yedi-iki derece, uzaklık doksan beş kilometre.</p>

    <p>Briscoe başka bir düğmeye bastı. "Haberleşme?"</p>

    <p>“Evet, efendim?”</p>

    <p>“Doksan beş kilometre batımızdaki bir Rus balina filosuyla ilişki kurmaya çalış. Çevirmen gerekirse gemi doktoru Rusça biliyor.” Briscoe, Rudolph'a baktı. "Ona inme izni verildiğini söyleyebilirsin."</p>

    <p>Rudolph'un mesajı iletmesi üzerine helikopterin arka güvertede piste yönelmesini izlediler.</p>

    <p>Briscoe'nun deneyimli gözlerine göre pilot uçağı çok kötü kullan yor, sert rüzgârı hesaba katmıyordu. "Sersem herif sinir krizi geçiriyormuş gibi uçuyor," diye söylendi. Angus'a döndü. "Hız kes ve konuğumuzu karşılamak üzere silahlı bir heyet çıkar. Eğer gemimde bir sıyrık bile olursa vurun."</p>

    <p>Angus gülümseyerek kaptanın ardından Rudolph'a göz kırptı Paylaştıkları bu anda herhangi bir saygısızlık yoktu. Denizcilerin tümü bir kaptan olarak Briscoe'ya hayrandılar. Donanmada, kaptanı denizde görevi amiralliğe tercih eden fazla gemi olmadığını bilirlerdi. Helikopter, hafif nakliye ve hava keşiflerinde kullanılan Ka32 Helix Rus donanma helikopterinin daha küçük bir modeliydi. Balıkçı filosu için balinaların yerini saptamakta kullanılan helikopter, şiddetle bakıma ihtiyaç gösteriyordu. Motor kapağından yağ sızmaktaydı ve gövdesinin boyaları dökülmüştü.</p>

    <p>Helikopter dalgalarda sallanan güvertenin üç metre üzerine geldiğinde İngilizler çelik küpeştenin arkasında beklediler. Pilot motorun devrini zamanından önce düşürünce helikopter güverteye düşer gibi kondu, tekrar havalandı ve sonra oturdu. Pilot kontağı kapattı, pervaneler yavaşlayarak durdu.</p>

    <p>Pilot kapıyı açıp Bridlington'un dev radar çanağına, sonra da kendisine gelen beş silahlı denizciye baktı. Güverteye atladığı anda kollar kendisini kavradı ve açık bir kapıdan içeri soktu.</p>

    <p>Geminin birinci süvarisi Binbaşı Roger Avondale de karşılama heyetine katılmıştı ve Yüzbaşı Angus'la bir kenarda duruyordu. Doktor Yüzbaşı Rudolph, Briscoe'nun hemen yanında çevirmenlik yapmak üzere beklemekteydi. Rus pilotunun irileşmiş gözbebeklerinden yorgunlukla karışık uyuşmuş bir korku okuyordu. Briscoe, Rudolph'a başını salladı. "Ona ne hakla canı istediği zaman yabancı bir savaş gemisine inebileceğini sandığını sor."</p>

    <p>Avondale, "Neden yalnız uçtuğunu da sorabilirsin," dedi. "Balinaları tek başına izlemesi pek olası değildir."</p>

    <p>Rudolph'la pilot üç dakika süren karşılıklı bir konuşmaya giriştiler. Gemi doktoru sonra dönüp anlattı. "Adı Fyodor Gorimykin. Nikolavevsk limanından bir balıkçı filosu için balina gözcülüğü yapıyor. Hikâyesine göre kendisi ve yardımcı pilotu avcı gemileri için araştırma..."</p>

    <p>“Avcı gemileri mi?" diye sordu Angus.</p>

    <p>“Altmış beş metre boyunda hızlı tekneler,” diye Briscoe açıkladı. “Balinalar patlayıcı zıpkınlarla avlanır. Ölen balina batmaması için havayla şişirilir ve üzerine yerini belli eden bir verici cihaz yerleştirilir. Avcı gemisi avlanmaya devam eder. Daha sonra avlarını toplayıp fabrika gemisine çekerler."</p>

    <p>Avondale, "Birkaç yıl önce Odessa'da bir fabrika gemisinin kaptanıyla bir iki kadeh içmiştim," dedi. "Gemi yaklaşık iki yüz metre uzunluğunda, yüksek teknolojili balina işleme araç gereci, laboratuvarları ve esaslı bir hastanesi olan müthiş bir şeydi. Yüz tonluk bir balinayı vinçte gemiye çekip yağlarını muz soyar gibi çıkararak dönen bir kazanda pişiriyorlar. Yağ çıktıktan sonra kalan her şey toz haline getirilip hayvan yemi olarak torbalanıyor. Ve bu iş yarım saatte tamamlanıyor."</p>

    <p>"Bırakın da adamın hikâyesini dinleyelim," dedi Briscoe.</p>

    <p>"Bir sürü bulamayınca fabrika gemisi Aleksandr Gorchakov'a dönmüş. Gemiye inince herkesi ve hatta yakınlardaki avcı gemisindekileri bile ölü bulduklarına yemin ediyor."</p>

    <p>"Yardımcı pilotu ve gözlemcisi ne olmuş?" "Adam paniğe kapılıp onları almadan havalandığını söylüyor."</p>

    <p>"Nereye gitmek niyetindeymiş?"</p>

    <p>Rudolph, Rusa soruyu sorup yanıtını bekledi. "Yakıtı bitene kadar o kitlesel ölümden uzaklaşmak istemiş sadece."</p>

    <p>"Ona arkadaşlarını öldürenin ne olduğunu sor." Rudolph adamla konuştuktan sonra omuzlarını silkti. "Bilmiyor. Tek bildiği yüzlerinde ıstırap ifadesi olduğu ve hepsinin kusarak öldükleri."</p>

    <p>"Eğer bir mezarlık dolusu hayalet görmüşe benzemeseydi, adamın patolojik bir yalancı olduğunu söylerdim," dedi Briscoe.</p>

    <p>Avondale kaptana baktı. "Ona inanacak mıyız, efendim?"</p>

    <p>Briscoe bir an düşünüp sonra başını salladı. "Hızı on mil artırın sonra Pasifik Donanma Komutanlığını arayıp durumu bildirin ve inceleme yapmak üzere rota değiştirdiğimizi söyleyin."</p>

    <p>Harekete geçilmeden önce köprü hoparlör sisteminden tanıdık bir ses duyuldu. "Köprü, radar konuşuyor."</p>

    <p>“Devam et, radar,” dedi Briscoe.</p>

    <p>“Kaptan, izlememizi istediğiniz o gemiler...”</p>

    <p>“Evet, ne oldu?”</p>

    <p>“Gemiler hareket etmiyorlar ama radardan kaybolmaya başladılar.”</p>

    <p>"Radar sağlam mı?"</p>

    <p>“Evet, efendim.”</p>

    <p>Briscoe'nun yüzünde şaşkın bir ifade belirdi. "'Kaybolma' ile ne demek istiyorsun?"</p>

    <p>“Kaybolmak, efendim. Bence o gemiler batıyorlar.”</p>

    <p>Bridlington, Rus balıkçı filosunun son bilinen yerine geldiğinde gemilerden tek iz yoktu. Briscoe araştırma yapılmasını emretti ve çok geçmeden geniş bir yağ lekesi gördüler. Yağın içinde küme küme kalıntılar vardı. Rus helikopter pilotu geminin kenarına koştu, denizde bir şeyi göstererek ağlamaya başladı.</p>

    <p>Avondale köprü kanadından Rudolph'a, "Ne diyor bu?" diye seslendi. "Gemisinin battığını, bütün arkadaşlarının, ikinci pilotun ve gözlemcinin öldüklerini söylüyor."</p>

    <p>“O işaret ettiği ne öyle?”</p>

    <p>Rudolph eğilip denize baktı, sonra başını kaldırdı. "Üzerinde Aleksandr Gorchakov yazan bir can yeleği."</p>

    <p>Dürbünle bakan Angus, "Bir ceset görüyorum," diye seslendi "Hayır, dört ceset. Çevrelerinde köpekbalıkları dolaşıyor."</p>

    <p>Briscoe, "Bofors toplarını ateşleyin," dedi. "Cesetlerin incelenmesi için parçalanmaması gerekiyor. Bir filika gönderin. Bir yerde birileri mümkün olduğu kadar çok kanıt isteyecektir."</p>

    <p>Çifte kırk milimetrelik Bofors topları ateşe başlarken Avondale, Angus'a döndü. "Bana sorarsan çok garip şeyler oluyor. Sen ne dersin?"</p>

    <p>Angus gülerek baktı birinci süvariye. "İki yüz yıl öldürüldükten sonra balinalar artık intikamlarını aldılar derim."</p>
  </div>
</body>
</html>
