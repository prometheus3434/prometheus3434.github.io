<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435313">31</a></h2>

    <p>İnanılmaz hızlarda denizde otuz saat geçirdikten sonra güçlü turbo dizel motorlarının sesi hafifledi ve yat yavaşlayarak dalgalar arasında ağır ağır salınmaya başladı. Yeni Zelanda kıyıları çoktan geride kalmıştı. Kuzeyde ve batıda kara bulutlar şimşeklerle aydınlanıyor, gök gürlüyordu. Güney ve doğudaysa gök açık ve maviydi.</p>

    <p>Pitt'le Giordino geceyi ve ertesi günün yarısını makine dairesinin arkasındaki küçük ikmal deposunda geçirmişlerdi. Zeminde, ancak dizlerini çenelerine çekip oturacak kadar yer vardı. Pitt zamanının büyük bir kısmını uyanık geçirmiş, motorların dönüşünü ve tekneye çarpan dalgaların sesini dinlemişti. Giordino kapıyı menteşelerinden kopartıp çıkarınca karşısına silahlarını göbeğine doğrultmuş dört kişi çıkmıştı. Yenilgiye uğramış bir şekilde yere çökmüş ve kapı yerine takılmadan uyumuştu.</p>

    <p>Pitt içine düştükleri durumdan sadece kendini suçluyorsa da, asanda ona herhangi bir suç yüklenemezdi. John Merchant'ı unutmaması gerekirdi. Onların Maeve'i pençelerine geçirmek için duydukları o fanatik isteği yanlış hesapladığından gafil avlanmıştı. Giordino'yla kendisi birer piyondan başka bir şey değillerdi.</p>

    <p>Pitt, kendilerinin neden sağ bırakıldıklarını düşündüğü sırada kapı gacırdayarak açıldı ve eşikte John Merchant göründü. Pitt intikam tanrısını görünce otomatik olarak saate baktı. Sabah on biri yirmi geçiyordu.</p>

    <p>“Geminize binme zamanı geldi,” dedi Merchant.</p>

    <p>“Tekne mi değiştiriyoruz?"</p>

    <p>“Bir bakıma öyle denebilir.”</p>

    <p>“Ondaki servisin bundan iyi olacağını umarım, diyen Giordino tembelce atıldı. "Tabii siz bagajımızla meşgul olursunuz."</p>

    <p>Merchant, Giordino'ya bakıp omuzlarını silkti. "Lütfen acele edin beyler. Bay Dorsett bekletilmekten hoşlanmaz."</p>

    <p>Çevrelerinde kendilerine zarar verecek ama öldürmeyecek şekil, de silahlı bir grupla arka güverteye çıktılar. Hafif bir rüzgârın getirdiği bulutlardan ilk yağmur damlaları boşanmaya başladığında iki adam da gözlerini kırpıştırdılar.</p>

    <p>Dorsett gümüş tabaklar içinde lezzetli şeylerin serildiği bir masanın başında oturuyordu. Yanındaki iki adamdan biri, işareti üzerine şarap kadehini doldurmak, diğeri kullandığı çatal bıçağı değiştirmek için beklemekteydiler. Babalarının iki yanına oturmuş olan Boudicca ile Deirdre iki adam getirildiklerinde kahvaltılarından başlarını kaldırmadılar. Pitt, Maeve'i arandıysa da kadın görünürlerde yoktu. Dorsett havyarlı ekmek dilimini ısırarak, "Bizden ayrılacağınız için üzülüyorum," dedi.</p>

    <p>"Ne yazık ki birlikte kahvaltı edemeyeceğiz."</p>

    <p>"Havyarı boykot etmeniz gerektiğini bilmiyor musunuz?" dedi Pitt. "Kaçak avcılar mersin balığının soyunu tükettiler."</p>

    <p>Dorsett duygusuzca omuzlarını silkti. "O zaman da bir iki dolar pahalıya malolur."</p>

    <p>Pitt yaklaşan fırtınadan kabarmaya başlayan bomboş denize baktı. "Bir başka tekneye aktarılacağımızı söylemişlerdi."</p>

    <p>“Evet, doğru.”</p>

    <p>“Nerede bu tekne.”</p>

    <p>“Hemen yanımızda.”</p>

    <p>Anlıyorum, dedi Pitt. "Bizi denize bırakacaksınız."</p>

    <p>Dorsett bir oto tamircisinin yağlı ellerini sildiği incelikle ağzını sildi. "Böyle motorsuz ve küçük bir tekne verdiğim için özür dilerim ama elimde bundan başkası yoktu."</p>

    <p>“Çok sadistçe. Istırap çekeceğimizi düşünmek bile size zevk veriyor.” Giordino yatın üst güvertesindeki iki yüksek performanslı motora baktı. "Bu davranışınız karşısında ezildik."</p>

    <p>"Size sağ kalma fırsatı tanıdığım için bana minnet duymalısınız." Pitt kaşlarını çattı. "Deniz trafiğinden yoksun bir bölgede ve fırtınalın hemen önüne bırakılmak... En azından vasiyetnamelerimizi yazmak için birer kâğıt kalem vermeliydiniz."</p>

    <p>“Konuşmamız sona ermiştir. Elveda Bay Pitt, iyi yolculuklar, Bay Giordino. “Giordino başını John Merchant'tan yana salladı. "Bu NUMA sefillerini teknelerine bindirin."</p>

    <p>Merchant küpeştede açık duran bir kapıyı işaret etti.</p>

    <p>Pitt güvertenin kenarına yürüyüp suya baktı. Yatın yanında küçük bir yarım şişirilebilir bot duruyordu. Üç metre boyunda ve iki metre enindeki botun sağlam görünen fiberglas bir gövdesi vardı. Ancak ortadaki alan dört kişilikti ve botun geri kalanı şişirilebilen bir tüptü. Teknenin bir zamanlar dıştan takma motoru vardı herhalde. Kontrol kabloları hâlâ orta, konsoldan sarkmaktaydı, içinde Pitt'in deri ceketini giymiş biri vardı.</p>

    <p>Buz gibi bir öfke hissetti Pitt. Merchant'ı kaptan ceketinin yakasından tutup sanki saman çöpüymüş gibi bir yana savurdu. Kimse önünü kesemeden kahvaltı sofrasına kadar yürüdü. "Maeve olamaz!"</p>

    <p>Dorsett neşeden çok uzak bir gülümsemeyle baktı karşısındaki adama. "Atasının adını aldı, şimdi de onun gibi acı çeksin bakalım."</p>

    <p>"Seni orospu çocuğu!" diye bağırdı Pitt hayvani bir nefretle. "Seni." Ancak daha fazla konuşamadı. Merchant'ın adamlarından biri otomatik tüfeğinin dipçiğini Pitt'in böbreği üzerine indirdi.</p>

    <p>Pitt dev bir sancı dalgası altında ezilecekken öfkesi kendisini ayakta tuttu. Öne savruldu, masa örtüsünü iki eliyle yakalayıp havaya doğru çekti. Kadehler, çatallar, bıçaklar, tabaklar büyük bir gürültüyle güverteye yuvarlandı. Pitt, Dorsett'in üzerine atlarken ona sadece vurmak ya da boğarak öldürmek istiyor değildi. Adamı yaralamak için bir tek fırsatı olduğunu biliyordu. İşaret parmaklarını uzattı ve adamlar beline atılmadan bastırdı. Çılgına dönmüş olan Boudicca, Pitt'in boyana sert bir darbe indirdiyse de, isabet ettiremedi, sadece omzuna vurdu. Pitt'in parmaklarından biri hedefini şaşırdı ve Dorsett'in alnına çarptı. Diğeri tam isabet etmiş olmalıydı ki vahşi bir çığlık duyuldu</p>

    <p>Sonra üzerine yağan yumrukları hissetti ve ardından ortalık zifiri karanlığa büründü.</p>

    <p>Pitt kendine geldiğinde dipsiz bir kuyuda ya da yeraltının derinliklerinde bir mağarada olduğunu sandı. En azından sadece ebedi karanlığın olduğu bir mağarada. Umutsuzluk içinde el yordamıyla yolunu bulmaya çalıştıysa da bu bir labirentte olmaktan farksızdı. Kendisinden çok uzaklarda, göz açıp kapayıncaya kadarlık bir zamanda ilerde soluk bir ışık gördü. Ona doğru uzandı ve onun gökyüzünde hızla akan kara bulutlara dönüştüğünü farketti. "Şükürler olsun, ölü dirildi." Giordino'nun sesi trafik gürültüsünün arasından, çok uzaklardan gelir gibiydi. "Ve havaya bakılırsa ölmek için tam zamanı."</p>

    <p>Pitt bilincine kavuşurken o korkunç labirente dönmeyi istedi. Vücudunun her santimetrekaresi ağrıdan zonkluyordu. Kafatasından dizlerine kadar kırılmadık tek kemiği kalmamış gibiydi. Doğrulmaya çalıştı ama hareketi tamamlayamadan inleyerek yarı yolda durdu. Maeve erkeğin yanağına dokundu, kolunu hafifçe omuzları altına soktu. "Kıpırdamazsan daha az acı çekersin."</p>

    <p>Pitt kadının yüzüne baktı. Gök mavisi gözleri sevgi ve kaygıyla irileşmişti. Erkek, karşısındaki kadın sanki büyü yapıyormuş gibi sevgisinin kendisini tül gibi sardığını hissediyordu. Ağrıları damarlarından çekilmiş, kaybolmuştu.</p>

    <p>“İşleri berbat ettim, değil mi?”</p>

    <p>Maeve sarı saçlarını erkeğin yüzüne sürterek ağır ağır başını salladı. "Hayır, öyle düşünme. Ben olmasaydım sen de burada olmayacaktın." Giordino atıldı. "Merchant'ın adamları seni yattan atmadan önce iyice patakladılar."</p>

    <p>Pitt güçlükle doğruldu. "Ya Dorsett?"</p>

    <p>“Gözlerinden birini iyice benzettin sanırım, meşin parçasını yerine taktığında bir korsandan farkı kalmayacaktır. Şimdi sadece bir düello sonucunda edindiği yara iziyle bir çengel ele ihtiyacı kaldı.”</p>

    <p>Maeve, "Boudicca'yla Deirdre kavga sırasında onu içeri taşımışlardı," dedi. "Merchant babamın yarasının ağırlığını bilseydi kimbilir sana neler yapardı."</p>

    <p>Pitt şişmiş ve yarı yarıya kapanmış gözlerle bomboş denize baktı. “Gittiler mi?"'</p>

    <p>Fırtınadan kaçmadan önce bizi batırmaya çalıştılar, dedi Giordino. "Neyse ki, yatın burnu teknenin şişme yanına rastladı ve kaydı. Yine de az daha alabora oluyorduk."</p>

    <p>Pitt, Maeve'e döndü. "Demek ninenin ninesinin ninesi gibi denizin insafına bıraktılar bizi?"</p>

    <p>Maeve garip bir şekilde baktı erkeğe. "Onu nereden biliyorsun? Ben sana anlatmamıştım ki?"</p>

    <p>“Ben yaşamımın sonuna kadar birlikte olmak istediğim kadınları her zaman araştırırım.”</p>

    <p>Giordino kuzeybatıyı gösterdi. "Hoş, o da çok kısa olacak ya. Lisedeki meteoroloji dersimden yanlış hatırlamıyorsam buralarda tayfun ya da siklon adı verilen bir fırtınanın tam önünde bulunuyoruz."</p>

    <p>Kara bulutlar ve gökgürültüsü eşliğinde çakan şimşekler, denize bakıp da giderek artan rüzgârın uğultusunu dinleyen Pitt'in tüm cesaretini kıracak boyuttaydı. Yaşam ve ölüm arasındaki mesafe artık bir kâğıt inceliğindeydi. Güneş daha şimdiden kaybolmuş, deniz griye dönüşmüştü. Küçük teknenin bir girdabın içinde kaybolmasına sadece dakikalar kalmıştı.</p>

    <p>Pitt daha fazla duraksamadı. "İlk işimiz bir çıpa yapmak," diyerek Maeve'e döndü. "Deri ceketimle biraz ip ve bizi dalgalar arasında alabora olmaktan alıkoyacak bir ağırlık olması gerek."</p>

    <p>Maeve tek kelime söylemeden ceketi çıkarırken Giordino da oturacak yerlerin altındaki dolapları araştırmaya başladı. Çok geçmeden biri beş, diğeri üç metrelik iki naylon ip ve paslı bir çengel buldu. Pitt ceketin içine herkesin ayakkabılarını, çengeli, bulduğu öteberiyi ve eski motor parçalarını doldurdu. Sonra fermuarı çekti, kollarını çevresinde doladı ve hepsini kısa naylon iple bağladı. İpin ucunu da eski konsol tablosunu tutan ayağa sıkıca tutturup torbayı denize attı.</p>

    <p>Yere yatın, dedi. "İpi belinize bağlayın ki, alabora olup denize düşersek tekneden kopmayalım."</p>

    <p>Daha sonra ufukta yükselip alçalan ürkütücü boyutlardaki dalgalara baktı. Deniz aynı zamanda hem güzel, hem de çirkindi. Mor ve siyah karışımı bulutlar arasında şimşekler çakıyor, binlerce davul birden çalınıyormuş gibi gök gürlüyordu. Fırtına olanca dehşetiyle ve denizi kaynayan bir köpük kazanına çeviren bir yağmurla başladı.</p>

    <p>Dalgalar çok geçmeden yedi metreye yükselip tekneyi bir o yana bir bu yana savurmaya başladılar. Deniz küçücük tekneye ve zavallı yolcularına karşı ürkütücü saldırısını iki katına çıkarırken rüzgâr da şiddetini artırmıştı. Tekne bir yükseliyor, bir iki dev dalga arasına düşüyordu. Havayla deniz arasında kesin bir çizgi yoktu. Birinin nerede başlayıp diğerinin nerede son bulduğunu bilemiyorlardı. Yaptıkları çıpa mucizevi bir şekilde kopup gitmemişti. Görevini yapıp tekneye asılıyor ve çılgına dönmüş denizin tekneyi alabora edip içindekileri öldürücü sulara dökmesini engelliyordu. Dalgalar üzerlerine çöküp teknenin içini köpüklü sularla doldurduğunda, çekim merkezini suyun daha aşağısına çektiği için hafif bir denge daha sağlamaktaydılar.</p>

    <p>Teknenin küçüklüğü bir bakıma iyi bir şeydi. İki yanındaki lastik tüpler nedeniyle tıpkı bir mantar gibi batmıyordu. Fırtına çok şiddetliyse de sağlam gövdesi parçalanmazdı ve eğer çıpa görevini yaparsa alabora olmayacaktı. Kasırga şiddetinde rüzgârlara dayanan palmiyeler gibi o da dayanacaktı. Bundan sonraki yirmi dört dakika yirmi dört saat gibi geçti. Pitt fırtınanın kendilerini yenmiş olmamasına inanamıyordu.</p>

    <p>Ard arda gelen su duvarları tekneye dökülürken, tekne bir sonraki dalganın üstüne çıkana kadar üçü de boğulacak gibi oluyorlardı.</p>

    <p>Suyu boşaltmaya gerek yoktu. Gövdeyi dolduran su kendilerini alabora olmaktan alıkoyuyordu. Bir an lastik tüplerin üstünden suya kaymamak için mücadele ediyorlar, bir an sonra iki dalga arasına düşerken havaya fırlamamaya çalışıyorlardı.</p>

    <p>Pitt ile Giordino aralarına aldıkları Maeve'i tek kollarıyla sımsıkı tutarken, tekneden dışarı fırlamamak için bacaklarını kenarlara dayayıp geriyorlardı. Biri suya düşecek olursa kurtarılması olanaksızdı. Bu denizde hiç kimse sağ kalamazdı. Yağmur görüşü bir iki metreye indirmişti, suya düşen bir anda gözden kaybolurdu.</p>

    <p>Bir şimşek çaktığında, Pitt, Maeve'e baktı. Kadın cehenneme düştüğüne inanmış gibi görünüyordu ve deniz tuttuğu için kendini berbat hissettiği belliydi. Pitt onu birkaç sözle avutmak isterdi ama rüzgârın uğultusu arasında sesini duyurmasına imkân yoktu. Dorsett adına lanetler okuyordu. Maeve ailesinin cinayetlerine ortak olmayı reddeden iyi bir insandı. Bu yüzden torunlarından ve kızından onları öldürecek kadar nefret eden bir babaya sahip olmak korkunç bir şeydi. Haksızlıktı bu. Pitt yaşadığı sürece Maeve ölemezdi, ölmemeliydi. Kadının omzunu sevgiyle sıktıktan sonra Giordino'ya döndü.</p>

    <p>Giordino'nun yüzünde kayıtsız bir ifade vardı. Böylesi bir cehennemdeki bu kayıtsızlığı Pitt'e güven veriyordu. Arkadaşının gözlerinde ne olacaksa olacak, diye yazıyordu. Giordino'nun dayanıklılığının sınırı yoktu. Pitt, onun tekneyi ve Maeve'i bırakmadan kendini ölüme kadar zorlayacağını biliyordu. Denize asla teslim olmayacaktı.</p>

    <p>Sanki aynı şeyleri düşünüyormuşçasına Giordino da o anda nasıl olduğunu merak ettiği için Pitt'e baktı. Arkadaşının kararlılığı ve dayanıklılığı da Giordino'yu şaşırtırdı. Arkadaşı tehlike ve felaketler içinde yaşayıp gelişirdi. Dalgaların insanı sersemleten darbelerinin farkında değilmiş gibi duran Pitt; sonunu bekleyen ve bu çılgın deniz karşısında yapacak tek şeyi kalmamış bir insana asla benzemiyordu. Yüzüne kırbaçlamasına inen yağmur altında gözleri çok uzaklara çevrilmişti. Sanki hangar evindeydi ve zihni kendisinden kopmuş, boşlukta dolaşıyordu. Giordino onun denizin üstünde veya altında olsun, kendi ortamını yaşayan bir insan olduğunu çok kez görmüştü. Karanlık gelip geçti. Hiç sona ermeyecek bir işkence gecesiydi sanki. Sık sık tepeden tırnağa kadar ıslanıyorlardı ve soğuktan her yanları uyuşmuştu. Soğuk binlerce bıçak gibi saplanıyordu vücutlarına. Şafak sökerken neredeyse güçlerinin sonuna gelmiştiler. Gün ışığını özlemişlerdi ama gündüz de korkunç denizi, eski bir siyah beyaz filmdeymişçesine garip bir gri ışıkla aydınlatıyordu.</p>

    <p>Deniz çılgına dönmeden önce Maeve başını lastik tüplere yaslamış ve çocuklarını görmeden ölmemek için dua etmişti. Onların babasının elindeki geleceklerini düşünmek bile korkunçtu. İlk başlarda yaşamında hiç olmadığı kadar korkmuştu. Fakat sonra omuzlarındaki ve sırtındaki kolların bir an bile gevşemeyeceğini anlamaya başladıkça korkusu da azalmaya başlamıştı. İki adamın kendilerine olan güvenleri olağanüstüydü ve güçleri kadının vücuduna doluyor gibiydi. Kendisini böylesine koruyan iki erkeğin yanında bir şafağı daha görebilme umudu içinde yeşerip büyümeye başladı.</p>

    <p>Pitt onun kadar iyimser değildi. Güçlerinin tükenmekte olduğunu biliyordu. En kötü düşmanları yorgunluk ve vücut ısılarının düşmesiydi. Ya inatları kırılacaktı ya da fırtınanın şiddeti. Artık boğulmama dışında başka bir şeye güçleri kalmamıştı. Her şeyle mücadele etmişlerdi ve kesin yorgunluk hemen köşenin ardındaydı. Ancak yine de kendisi bu çabalamanın boşunalığını kabul etmeyi reddediyordu.</p>
  </div>
</body>
</html>
