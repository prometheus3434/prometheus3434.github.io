<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435314">32</a></h2>

    <p>Ama Pitt, Maeve ve Giordino ölmediler.</p>

    <p>Akşam olurken rüzgâr biraz hafiflemiş, ondan hemen sonra da deniz durulmaya başlamıştı. Onlar bilmiyorlarsa da tayfun önceki rotasını değiştirmiş ve güneydoğuya, Antarktika'ya yönelmişti. Rüzgârın hızı 150 kilometreden 60 kilometrenin altına düşerken dalgaların en yüksek ve en alçak noktaları arasındaki mesafe üç metreye inmişti. Yağmur da iyice hafifleyerek sise dönüşmüştü. Deniz yeniden karanlıklarla örtülmeden önce aniden başları üzerinde beliren bir martı sanki tekneyi hâlâ yüzerken gördüğüne şaşırmış gibi çığlıklar atmıştı.</p>

    <p>Bir saat sonra gökyüzü bulutlardan temizlenmiş, rüzgâr bir yelkenliyi bile itemeyecek kadar azalmıştı. Sanki tüm o kötü anlar gece gelmiş ve sabahın ilk ışıklarıyla kaybolmuş kötü bir rüyaydı. Doğaya karşı mücadelede sadece bir savaşı kazanmışlardı. Vahşi deniz ve zalim rüzgârlar onları derinliklere çekememişti. Fırtına öldürücü öfkesiyle yok edemediği şeyi bağışlamayla ödüllendirmişti.</p>

    <p>Maeve, adeta mistik bir şey, diye düşündü. Eğer kaderlerinde ölmek varsa bu fırtınadan sağ çıkmamaları gerekiyordu. Bir amaç uğruna sağ bırakıldıklarına inanıyordu artık.</p>

    <p>Ertesi sabah deniz bir havuz kadar dümdüzdü. Sis çoktan çekilip gitmiş, görüş mesafesi ufka kadar uzanmıştı. Deniz şimdi çılgıncasına çırpınışıyla elde edemediğini sakinliğiyle kazanmaya çalışıyordu. Son kırk sekiz saattir özledikleri güneş sabah uyandıklarında acımasız bir insafsızlıkla kendilerini yakmaktaydı.</p>

    <p>Doğrulmaya çalışan Pitt, bütün vücudunda sancı dalgaları uyandıran John Merchant'ın adamlarından yediği dayağı deniz tamamlamıştı. Güneşin sudaki aksine gözlerini kırpıştırarak, olduğu yerde oturdu. Artık teknenin içinde yatıp beklemekten başka yapacak şeyleri yoktu. Neyi bekleyeceklerdi ama? Ufukta bir geminin belirip dümenini kendilerine kırmasını mı? Denizin ölü bir bölgesinde, gemi yollarının çok uzağında akıntıya kapılmış gitmekteydiler.</p>

    <p>Arthur Dorsett onları bırakma noktasını çok kurnazca seçmişti. Eğer ilahi bir mucizeyle tayfundan sağ kurtulurlarsa susuzluk ve açlıktan öleceklerdi. Ancak Pitt o çektiklerinden sonra kimsenin ölmesine izin vermeyecekti. Arthur Dorsett'i öldürmek için sağ kalmaya yemin etti. İntikamını alacaktı. Ölümü onun kadar hak eden pek az insan var. Pitt, Dorsett'le bir daha karşılaşırsa kendi ahlak kurallarını bir yana bakmaya yemin etti. Boudicca'yla Deirdre'yi de unutmuyordu. Onlar da Maeve'e yaptıklarının bedelini ödeyeceklerdi.</p>

    <p>Her şey o kadar sakin ki, dedi Maeve. Pitt'e sarılmıştı. Pitt kadının ürperdiğini hissediyordu. "Fırtına kafamın içinde hâlâ devam ediyor sanki."</p>

    <p>Pitt biriken tuzu silerken hiç olmazsa gözlerinin şişinin indiğine sevindi. Sonra yorgunlukla perdelenmiş o mavi gözlere baktı ve onların kendisine bakarken parıldamaya başladığını gördü. "Dalgalar araban doğan Venüs," diye mırıldandı.</p>

    <p>Maeve doğrulup tuzdan kaskatı kesilen saçlarını tuttu. "Kendini Venüs gibi hissetmiyorum," dedi. "Ve Venüs'e de hiç benzermiyorurrı „ Kazağını kaldırıp güvenlik için bağlanan ipin sürtünmesindeen oiUşan kırmızı izlere dokundu.</p>

    <p>Giordino'nun gözlerinden biri açıldı. "Eğer susup da uyumama izin vermezseniz, bu otelin müdürünü çağırıp şikâyet edeceğim."</p>

    <p>Maeve neşeli bir sesle, "Havuza girip sonra da bir kahvaltı edeceğiz," dedi. "Sen de bize katılsana."</p>

    <p>Konuşmaktan bile yorulmuş görünen Giordino, "Ben oda servisini çağırmayı tercih ederim," dedi Pitt.</p>

    <p>“Moralimiz iyiyken sağ kalabilmek için bir şeyler bulmayı öneririm,” dedi Pitt.</p>

    <p>Maeve masum bir tavırla, "Kurtulma şansımız nedir?" diye sordu. "Hiç," dedi Pitt. "Babanın bizi denizin en ıssız köşesine bıraktığına bahse girebilirsin. Amiral Sandecker ve NUMA'dakiler başımıza gelenlerden habersizler. Bunu öğrenseler de nerede arayacaklarını bilemezler. Ecelimizle öleceğimiz güne kadar yaşamak istiyorsak bunu dışardan yardım almadan yapmak zorundayız."</p>

    <p>İlk işleri çıpalarını denizden çekip Pitt'in ceketinin içindeki ayakkabılarını ve diğer eşyayı çıkarmaktı. Ondan sonra işe yarar olsun olmasın ilerde kullanabilecekleri bütün eşyanın bir envanterini çıkardılar. Pitt sonunda minibüsle suya gömülmeden önce pantolonumun içine soktuğu küçük paketi çıkardı.</p>

    <p>“Teknede ne buldun?” diye sordu Giordino'ya.</p>

    <p>“Bir samanlık kapısını açacak kadar bile malzeme yok. Üç anahtar, bir tornavida, bir yakıt pompası, dört buji, çeşitli vida ve somunlar, iki paçavra, tahta bir kürek, naylon bir tekne örtüsü ve yolculuğa keyif katacak küçük bir şey.”</p>

    <p>“Neymiş o?”</p>

    <p>Giordino küçük elpompasını gösterdi. "Tüpleri şişirmek için pompa."</p>

    <p>“Küreğin boyu ne kadar?”</p>

    <p>“Bir metreden biraz uzun.”</p>

    <p>“Bir yelkeni asacak kadar değil yani.”</p>

    <p>“Doğru, ama onu bir şekilde tente olarak kullanabiliriz.”</p>

    <p>Maeve, "Eğer yağmur yağarsa naylon örtü yağmur suyu toplamak için de işimize yarar," dedi.</p>

    <p>Pitt kadına baktı. "Senin üzerinde yararlı olabilecek bir şey var mı?"</p>

    <p>Maeve başını salladı. "Sadece giyim eşyası. Frankenstein ablam beni bu sala bir ruj bile vermeden atıverdi."</p>

    <p>Pitt küçük su geçirmez paketini açıp içinden bir çakı, çok eski bir izci pusulası, bir kutu kibrit, sigara paketi boyunda bir ilk yardım çantası ve yedek şarjörlü bir .25 kalibrelik cep Mauser otomatik tabancası çıkardı.</p>

    <p>Maeve küçük tabancaya baktı. "John Merchant ve babamı öldürebilirdin."</p>

    <p>“O güvenlik ordusuyla buna fazla şansım olmazdı.”</p>

    <p>“Hep böyle bir takım taşır mısın yanında?”</p>

    <p>“İzcilik günlerimden beri.”</p>

    <p>“Bu ıssızlığın ortasında kimi vurmaya niyet ediyorsun?”</p>

    <p>“Kimi değil, neyi. Eğer yakına gelirse bir kuş.”</p>

    <p>“Savunmasız bir kuşu öldürür müsün?”</p>

    <p>Pitt kadına baktı. "Ne yapayım, açlıktan ölmekten hiç hoşlanmam." Giordino tüplere hava bastıktan sonra tente üzerinde çalıştı. Pitt de teknenin her santimetrekaresini dikkatle inceleyerek bir hasar bulunup bulunmadığını kontrol etti. Tekne dört yaşındaydı ve Dorsett'in yatı, iskelesi olmayan bir kumsalda demirlediğinde kıyıya çıkmak için kullanılmıştı. Biraz eskimişti ama çok sağlamdı. Tek eksiği arkasındaki motoruydu.</p>

    <p>Pitt ikisini de, giderek artan susuzluklarını unutturmak için bütün gün küçük küçük işlerde çalıştırdı. Cesaretlerinin kırılmaması uğruna her şeyi yapmaya kararlıydı. Kendisi de fazla uzun dayanamayacakları biliyorlardı. Bir kere Giordino'yla Sahra'da çölde yedi gün geçirmişlerdi. Ama oradaki kuru sıcaktı; buradaysa rutubet canlarını içlerinden emip çekiyordu.</p>

    <p>Giordino, naylon örtüyü konsolun üstüne diktiği küreğin ucuna ve iki lastik tüpünün kenarlarına bağlayarak bir tente yapmıştı. Tentenin eğimini öyle ayarlamıştı ki, üzerine yağan yağmur suyu bir kenardan Maeve'in oturacak yerlerden birinin altında bulduğu buz kutusuna dolacaktı. Kadın uzun zamandır kullanılmış olan buz kutusunu iyice temizlemiş ve teknenin içini yaşanabilir bir yer yapmaya çalışmıştı. Pitt'se naylon ipin liflerini ayırmış, bunları birbirlerine bağlayarak bir olta yapmıştı.</p>

    <p>İki bin kilometrelik alandaki tek besin kaynağı balıktı. Eğer balık yakalayamazlarsa açlıktan ölürlerdi. Pitt kemerinin kancasından bir iğne yapıp oltanın ucuna taktı. Oltanın öteki ucunu iki eliyle tutabilmek için İngiliz anahtarlarından birinin ortasına bağlamıştı. Bütün sorun balıkların nasıl yakalanacağıydı. Pitt tüplerin üzerinden eğilip güneş gelmemesi için elleriyle gözlerini maskeleyip suyun içine baktı.</p>

    <p>Meraklı konuklar teknenin gölgesi altına toplanmaya başlamışlardı bile. Denizlerde gemilerle ya da suyu karıştıran güçlü motorlarla dolaşanlar genelde derin denizlerde canlı olmadığından şikâyet ederler. Ancak suyun yüzeyine yakın ve ses çıkarmadan gidenler için su çok geçmeden derinliklerin öte yanında yaşananların seyredilebileceği bir pencere olabilir.</p>

    <p>Pitt'in küçük parmağı boyunda balık sürüleri teknenin altında dolaşıp durmaktaydılar. Bir iki büyükçe uskumru zaman zaman sürüye dalıyor, küçük balıklardan birini kapıyordu. Bir de küçük bir köpekbalığı vardı.</p>

    <p>“Yem olarak ne kullanacaksın?” diye sordu Maeve.</p>

    <p>“Kendimi.”</p>

    <p>“Ne demek istiyorsun?”</p>

    <p>“Seyret ve öğren.”</p>

    <p>Pitt bıçağını çıkarıp paçasını sıvayarak bacağının arkasından küçük bir parça et keserken Maeve saklayamadığı bir korkuyla onu seyretti. Adam et parçasını oltaya taktı. Bunu öylesine sıradan bir şeymiş gibi yapmıştı ki, Giordino olanı yerdeki kan damlalarını görene kadar yetmemişti bile.</p>

    <p>“Tornavidan hazır mı?" diye sordu Pitt.</p>

    <p>Giordino kaldırıp gösterdi. "Ben de seni mi ameliyat edeceğim?"</p>

    <p>“Teknenin altında küçük bir köpekbalığı var. Onu suyun yüzeyine çıkması için kandıracağım. Ben balığı yakalayınca sen de tornavidayı başına, gözlerinin arasına saplarsın."</p>

    <p>Maeve ürkmüştü. "Herhalde tekneye bir de köpekbalığı alacak değilsin," dedi.</p>

    <p>“Nerede bizde o şans.” Pitt tişörtünden bir parça kopartıp kanayan yaraya sardı.</p>

    <p>Giordino yanında eğilirken Pitt yemi suya indirdi. Önce uskumrular çevresinde dolandıysa da, Pitt oltayı sallayınca kaçıştılar. Sonra küçük balıklar bir ısırık almak için yaklaştılar ama kan kokusunu alan köpekbalığının o yana yönelmesi üzerine onlar da kaçıştılar. Balık yaklaştıkça Pitt oltayı biraz daha yukarı kaldırıyordu.</p>

    <p>Giordino da tornavidayı bir hançer gibi havaya kaldırmış, denizin içine bakmaktaydı. Köpekbalığı birden teknenin yanında beliriverdi. Tornavida hayvanın başına saplandı. Başka bir insanın elinde köpekbalığının iskeletini delemeyecek olan tornavida Giordino'nun elinde sapına kadar hayvanın kafasına gömülmüştü.</p>

    <p>Pitt uzanıp kolunu hayvanın beline dolayarak sudan çekerken Giordino bir darbe daha indirdi. Pitt kucağında bir buçuk metrelik köpekbalığıyla teknenin içine düştü. Bacaklarıyla kuyruğa sımsıkı sarılıp hayvanı kolunun altından bırakmadı.</p>

    <p>Vahşi çeneler havaya açılıp kapanıyordu. Yüzünden sadece birkaç santim ötedeki üçgen dişleri gören Maeve korkuyla bağırarak konsolun arkasına sığındı.</p>

    <p>Giordino sanki bir timsahla güreşiyormuş gibi olanca gücüyle balığın üzerine abandı. Balık bir an saldırganca davrandıysa da, az sonra garip bir şekilde sakinleşti. On dakika süren boşuna çabalamadan sonra bir daha kıpırdamadı. İki arkadaş hayvanın üzerinden kayıp bir sure soluklandılar. Pitt bir sancı denizinde yüzüyor gibiydi.</p>

    <p>“Onu sen kes,” dedi Giordino'ya. "Ben bir kedi yavrusu kadar bitkin hissediyorum kendimi."</p>

    <p>“Sen rahatına bak.” Giordino'nun sesinde sabır ve sıcak bir anlayış vardı. "Yattaki dayaktan ve fırtınadan sonra komaya girmiş olmamana şaşmak gerekir aslında."</p>

    <p>Giordino, Pitt'in çakısıyla ve Maeve'in deniz zoologu olarak ettiği yardımlarla hayvanın ciğerini usta darbelerle çıkarıp midesini yardı ve içinde birkaç tane yeni yenmiş uskumru buldu. Maeve ona derinin iç tarafından etleri nasıl keseceğini gösterdi.</p>

    <p>“Önce ciğeri yiyelim,” dedi Maeve. "Hemen çürümeye başlar yoksa, ayrıca balığın en besleyici parçasıdır."</p>

    <p>Giordino elini ve çakıyı suda yıkarken, "Ya eti?" diye sordu. "O ne kadar zamanda çürür?"</p>

    <p>“Elimizde okyanus dolusu tuz var. Eti uzun parçalar halinde doğra. Sonra kurutmak için teknenin kenarlarına ser. Kururken teknede kristalleşmiş tuzu al ve ete sür.</p>

    <p>“Ben çocukken ciğerden nefret ederdim,” dedi Giordino. "Onu çiğ yiyecek kadar aç değilim."</p>

    <p>“Kendini zorla,” dedi Pitt. "Önemli olan fırsat varken güçlü kalmamız. Karnımızı doyurmak için bir şeyler bulduk. Şimdi asıl sorun su bulmakta."</p>

    <p>Gece garip bir sessizlik getirmişti. Yarım ay kuzey ufkuna doğru gümüşten bir yol oluşturuyordu deniz üzerinde. Yıldızlarla bezenmiş gökyüzünde bir kuşun öttüğünü duyuyor ama kendisini göremiyorlardı. Güney enlemlerinin soğuk havası güneşin batışıyla birlikte kendini hissettirince susuzlukları bir süre için unutulmuş, başka şeyler düşünmeye başlamışlardı.</p>

    <p>Pitt bütün öğleden sonra dinlendiğinden şimdi uyanıktı, bulutlara bakarak havayı tahmine ve yönlerini saptamaya çalışıyordu. Güneş battıktan sonra yıldızları inceledi. Wellington'dan yola çıktıktan sonra kapatıldıkları depo kamarasında eski pusulasını kullanarak yatın otuz saat boyunca iki-dört-sıfır rotasında güneybatıya gittiğini saptamıştı, john Merchant'ın yatın 120 kilometre yaptığını söylediğini hatırlıyordu. Hız ve saatin çarpımı kendisine Wellington'dan ayrıldıklarından tekneye atılana kadar 3600 kilometre yol yaptıklarını ortaya koyuyordu. Bu da, Tasman Denizinin güneyinde, Tasmanya'nın alt kıyılarıyla Yeni Zellanda arasında olmaları demekti. Bundan sonraki sorun, fırtınanın kendilerini nereye attığını hesaplamaktı. Bunu en küçük bir doğruluk payıyla bile tahmin çok güçtü. Pitt'in bildiği tek şey fırtınanın kuzey-batıdan esmiş olduğuydu. Kırk sekiz saatte kendilerini güneydoğudan karayı hiç göremeyecek kadar uzaklaştırmış olabilirdi. Diğer projelerdeki deneyimlerinden Hint Okyanusunun bu kısmında rüzgârların doğunun güneyinden estiğini biliyordu. Eğer kırk ve ellinci enlemler arasındaysalar akıntı kendilerini hiçbir geminin geçmediği Güney Atlantik'in ıssızlığına taşıyacaktı. O zaman önlerindeki ilk kara parçası yaklaşık on üç bin kilometre ötedeki Güney Amerika'nın en güney ucuydu.</p>

    <p>Nasıl hesap ederse etsin, sağ kalma kararlılıkları ne kadar güçlü olursa olsun, şansları yardım etse bile bir daha karaya ayak basma olasılıkları çok azdı.</p>
  </div>
</body>
</html>
