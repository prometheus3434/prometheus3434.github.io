<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435320">38</a></h2>

    <p>“Yolun sonuna geldik artık,” diye düşündü Pitt. Bir insan bundan fazla bir şey yapamazdı. Bu, kahramanca bir mücadelenin, geleceğin ahularının ve sevgilerinin ve onlardan her birinden alınacak zevklerin sonuydu. Sonları su içinde balıklara yem olmaktı. Maeve bir daha oğullarını göremeyecekti. Annesi, babası ve NUMA'daki arkadaşları Pitt'in ardından yas tutacaklardı. Giordino'nun anma ayinine her biri birer güzellik kraliçesi olabilecek pek çok yaslı kadın katılacaktı.</p>

    <p>Onları pek çok beladan sağsalim çıkaran küçük tekne neredeyse dikişlerinden sökülmekteydi. Gövdenin dibindeki çatlak, tekneyi yükselten her dalgayla biraz daha uzuyordu. Gövde parçalanıp dağılınca şişme tüplere tutunup su yüzünde kalabilirlerdi ama bu da her an yanlarında olan köpekbalıkları karşısında çaresiz olmaları demekti.</p>

    <p>Arkada dümende olan Pitt şimdi su boşaltma işleminin artık alışıldık sesini dinliyordu. Sabah güneşi altın renginden alev alev yanan sarıya dönüşürken ufku bir daha araştırdı şişmiş yeşil gözleriyle.</p>

    <p>Ama boşunaydı. Ne bir kara parçası, ne bir gemi, ne de bir uçak vardı. Yirmi kilometre güneydoğudaki birkaç küçük bulut dışında Pitt'in dünyası Merih ovaları kadar ıssızdı.</p>

    <p>Bir deniz ürünleri lokantası açacak kadar balık yakaladıktan sonra açlık artık sorun değildi. Su stokları iyi kullanılırsa daha altı yedi gün yeterdi. Onları yıkan şey yorgunluk, uykusuzluk ve teknenin batmaması için sürekli su boşaltmaktı. Ellerinde bir şişe veya bir tas olmadığından suyu avuçlarıyla boşaltıyorlardı. Pitt sonunda sugeçirmez paketinden uydurma bir tas yapıp iki yanına İngiliz anahtarlarını geçirerek her defasında bir litre su alacak bir şey yaptı. Önceleri nöbetleşe dörder saat çalışıyorlardı. Maeve de elinden geleni yapıyordu ama iki erkeğin gücü yoktu kendisinde. Nöbetler daha sonra güçlerine göre bölündü. Maeve üç saat sonra boşaltma işini Pitt'e bıraktı. Pitt beş saat mücadele etti. Ondan sonra gelen Giordino ise sekiz saat geçmeden tası elinden bırakmadı.</p>

    <p>Yarık genişledikçe su artık sızmıyor, fıskiye gibi fışkırıyordu. Deniz atılabileceğinden daha hızlı doluyordu şimdi.</p>

    <p>Pitt zihninin içinde, "Arthur Dorsett'e lanetler olsun!" diye haykırıyordu. "Kahrolsun Boudicca! Kahrolsun Deirdre!" Maeve ve kendisi Dorsett'in fanatik imparatorluk hayallerine büyük bir tehdit oluşturmuyorlardı. İkisi birleşse bile onu engelleyemez, hatta yavaşlatamazlardı bile. Onları denize salıvermek sadistlikten başka bir şey değildi.</p>

    <p>Maeve uykusunda döndü, kendi kendine mırıldanarak başını kaldırıp yarı baygın bir halde Pitt'e baktı. "Sıra bana geldi mi?"</p>

    <p>Pitt, "Daha beş saat var," diyerek gülümserken yalan söylemişti. Sen uyumana bak." teknenin de, kendilerinin de sonları karanlık bastıktan sonra gelecekti. Pitt saatine bakınca güneşin batışına sadece dört buçuk saat kaldığını gördü.</p>

    <p>&nbsp;Giordino'nun bileğini tutup, "Sıra bende," dedi. Giordino direnmedi. Uyuyamayacak kadar bitkin bir halde lastik tüpe dayandı.</p>

    <p>Yelken naylonu su girmesini nispeten önlediği için Pitt bir süre kadar giren su kadarını dışarı atabildi. Öğleden sonraya kadar mekanik bir şekilde, zaman duygusunu tümüyle kaybedip güneşi adeta görmeyerek çalıştı. Bir robot gibiydi, kollarındaki ve sırtındaki ağrıyı hissetmiyordu, sanki bir uyuşturucunun etkisine kapılmış gibi devam ediyordu.</p>

    <p>Maeve uyuşukluktan kurtulmuştu. Doğrulup Pitt'in arkasındaki ufka baktı. "Palmiyeler ne güzel, değil mi?" diye mırıldandı.</p>

    <p>Öyle. Pitt kadının hayal gördüğünü düşünerek gülümsedi. "Ama Palmiye altında durmamalısın. Düşen hindistancevizleri insanı öldürebilir."</p>

    <p>"Ben bir zamanlar Fiji'deyken tekinin park etmiş bir arabanın camını kırdığını görmüştüm."</p>

    <p>Pitt, Maeve'i ormanda yolunu kaybetmiş, evinin yolunu bulma umudu kalmamış küçük bir kıza benzetti. Onu avutmak için yapabileceği bir şey olsun isterdi. Ancak, Tanrı'nın denizinde kimsenin yapabileceği bir şey yoktu.</p>

    <p>"Sence biraz daha iskeleye dönmemiz daha doğru olmaz mı?"</p>

    <p>Kadın transa girmiş gibi bakıyordu. "Evet. Adanın yanından geçip gitmek istemezsin herhalde."</p>

    <p>Pitt'in gözleri kasıldı. Dönüp arkasına baktı. On altı gündür denizde güneşe bakıp yönünü saptamaktan gözleri öylesine yorgundu ki ancak birkaç saniye açık tutabilmişti. Teknenin burnunun ötesinde sadece yeşil-mavi dalgaları görebilmişti.</p>

    <p>Kadına döndü. "Artık tekneyi kontrol edemeyiz," diye anlattı. "ye keni alıp su sızıntısını azaltmak için teknenin altına gerdim."</p>

    <p>Lütfen, diye yalvardı Maeve. "O kadar yakın ki. Oraya çıkıp bir kaç dakikalığına bile olsa kuru toprakta yürüyemez miyiz?"</p>

    <p>Bunu o kadar sakin söylemişti ki, Pitt içinin titrediğini hissetti. Gerçekten bir şey görüyor olabilir miydi? Mantığı Maeve'in hayalinin kendisine oyun oynadığını söylüyordu. Ama çaresizlikle karışık bir umut kıvılcımıyla dizleri üstünde doğrulup dengesini kaybetmemek için tüplere tutundu. Tam o anda tekne bir dalganın üstünde yükselince kısa bir an ufku görebildi.</p>

    <p>Denizin üstünde yükselen palmiye kaplı tepeler yoktu.</p>

    <p>Pitt kolunu Maeve'in omuzlarına attı. Onu sağlam ve yürekli biri olarak hatırlıyordu. Oysa şimdi öylesine küçük ve narin görünüyordu ki. Ancak yüzünde de daha önce olmayan bir parıltı vardı. Pitt o zaman kadının denize değil havaya bakmakta olduğunu farketti.</p>

    <p>İlk kez olarak teknenin üzerinde uçan kuşu gördü o anda. Ellerini gözlerine siper edip baktı. Kanat açıklığı bir metre kadar olan yeşil ve kırmızı tüylü bir kuş. Üst gagası kıvrık ve sivri uçlu. Daha renkli papağan ailesinden çirkince bir kuşa benziyordu.</p>

    <p>Sen de gördün işte, dedi Maeve. "Atalarımı Gladyatör Adasına götüren kea kuşu bu. Güney denizlerinde gemileri batan denizciler kea kuşlarının kendilerini güvenli limanlara götürdüklerini iddia ederler."</p>

    <p>Pitt kuşun hareketlerini izliyordu. Kuş sanki dinleniyormuş gibi duruyor, teknenin çevresini dolanıyordu. Sonra soluğunu toplayarak güneydoğu yönünde kanat çırpmaya başladı. Pitt kuşun gittiği yönü pusulasında saptayarak dümeni o yana kırdı.</p>

    <p>Papağanlar denizlerde uzaklara giden martılara benzemezler, diye düşünüyordu. Belki kuş yolunu kaybetmiş olabilirdi. Ama bunun anlamı yoktu. Pençelerini sağlam yerlere geçirmekten hoşlanan bir kuş görünürlerdeki tek yüzen nesneye konmak için bir hareket yapmamıştı. Bu da bilinmeyen bir çiftleşme alanına doğru güdüsel uçuşunda yorgun olmadığını gösterirdi. Kuş nerede olduğunu ve nereye gittiğini biliyordu. Planına uygun biçimde uçuyor olabilirdi. Belki de bir adadan diğerine yol alıyordu. Pitt onun uçtuğu yükseklikten kendilerinin görmediği bir şey gördüğüne emindi.</p>

    <p>Adam kontrol konsoluna emekleyip tutunarak ayağa kalktı. Gözeni kısarak yine güneydoğuya baktı.</p>

    <p>Ufukta kara parçalarını andıran bulutları görmeye artık alışmıştı, fakat bu kez farklıydı. Ufukta bir tek bulut sabit duruyor, diğerleri onun yanından geçiyorlardı. Bulut denizden yükseliyordu ama kütlesi ok gibiydi. Bulutu oluşturan şey, güneşin kızgın hale getirdiği kumdan yükselen buharın daha soğuk hava tabakasına rastlayınca yoğunlaşmasıydı.</p>

    <p>Pitt adanın en az beş saatlik uzaklıkta olduğunu anlayınca kendini heyecanına bırakmadı. Yelkeni açsalar bile tekneye dolan suyla oraya erişmeleri olanaksızdı. Ardından buranın milyonlarca yıllık volkanik faaliyetten sonra deniz üstüne çıkmış ve sonra zamanla yeşil örtüyle kaplanmış bir ada olmadığını anlayınca umutları yeniden güçlenmeye başladı. Karşısındaki, tropikal bölgenin bu kadar güneyinde, her nasılsa üzerinde birkaç ağaç yetişmiş olan alçak ve düz bir kayalıktı.</p>

    <p>Açıkça seçilebilen ağaçlar kayaların yarıklarındaki küçük kumluk banklarda yetişmişti. Pitt adanın ilk göründüğünden daha yakın olduğunu farketti. Ada sadece sekiz dokuz kilometre ilerdeydi. Pitt adanın yönünü saptayınca kea kuşunun gittiği yön olduğunu anladı. Ondan sonra rüzgârı ve akıntıyı hesaplayarak adanın kuzey ucuna yakın geçeceklerini tahmin etti Maeve'in hayalinde gördüğü gibi iskele yönünde güneydoğuya doğru gitmeleri gerekiyordu. "Küçükhanım ödülü kazandı," dedi Pitt. "Kara göründü." Maeve'le Giordino ayağa kalkarak Pitt'e tutunup uzaktaki kurtuluş umutlarına baktılar. "Hayal değil bu!" diye güldü Giordino.</p>

    <p>Maeve, Pitt'in kulağına, "Kea kuşunun bizi güvenli bir limana kavuracağını söylemiştim," diye fısıldadı.</p>

    <p>Pitt kendini sevince kapıp koyvermek niyetinde değildi, oraya varmadık. Eğer kıyıya ayak basmak istiyorsak yelkeni yerine takıp çılgınlar gibi su boşaltmalıyız."</p>

    <p>Giordino'yla aralarındaki uzaklığa bakınca yüzü birden ciddileşti "Olanaksız," dedi. "Tekne yarı yola varmadan ikiye ayrılacaktır."</p>
  </div>
</body>
</html>
