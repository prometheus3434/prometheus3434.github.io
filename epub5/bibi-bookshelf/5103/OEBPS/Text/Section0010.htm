<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435288">8</a></h2>

    <p>Pitt sularla birlikte güverteye savruldu. Dalga üzerinden geçerken güdüsel bir hareketle soluğunu tuttu. Suyla birlikte girdaba savrulmamak için konsolun ayağını sıkı sıkı kavradı. Maskesinin dışında ancak su kabarcıkları ve köpükleri görebiliyordu. Kutup giysisine karşın soğuk etine batan milyonlarca iğneydi sanki. Canını kurtarmak için konsola sıkı sıkı sarıldığından kolları kopacak gibi oluyordu.</p>

    <p>Kutup Kraliçesi dalganın altından çıkarken burnu iskeleye doğru on derece daha çevrilmişti. Ölmeyi reddediyordu, son anına kadar denizle boğuşmaya kararlıydı. Pitt'in başı yine su yüzüne çıktı. Derin bir soluk alıp sular arasından çevresini görmeye çalıştı. Kayalık tüküreceği kadar yakındı artık. Öylesine yakındı ki, suyun kayaya çarpmasından oluşan köpükler bulut gibi geminin üzerinde patlıyordu.</p>

    <p>Burundaki jet motoru geminin yükünü taşırken arka pervaneler de suya gömülerek onu kayadan uzaklaştırıyordu. Tanrı'nın yardımıyla burun farkedilemeyecek kadar yavaşça bir hızla denize doğru dönmekteydi.</p>

    <p>Giordino yukardan, "Kurtuluyor!" diye seslendi.</p>

    <p>“Daha kurtulmadık.” Pitt suya dalışından bu yana ilk kez konuşa, bilmişti. Gözünü bir sonraki dalga dizisinden ayırmıyordu.</p>

    <p>Denizin Kutup Kraliçesi'yle işi henüz bitmemişti. Kaptan köprüsü yeni dalgayla tekrar örtülürken Pitt başını eğdi. Aynı anda kayalıklardan geri dönen bir dalga da ekspres treni hızıyla çarpmıştı bordasına. İki darbeyi aynı anda yiyen tekne birden havalandı, çifte pervaneleri sulardan kurtuldu ve bir an güneşi yansıttı. Sonra bir sonraki dalganın çukuruna düştü.</p>

    <p>Dalgalar bir yanından girip öte yanından çıkıyorlardı ama artık hepsini sırtındaki suları savuran bir köpek gibi savuruyordu. Aç deniz onu bir başka sefer eline geçirebilirdi, ne var ki, büyük bir olasılıkla sonu ancak otuz yıl sonra hurdacıların elinde gelecekti. O gün o vahşi sulardan kurtulmuştu artık.</p>

    <p>“Başardın! Başardın!” diye bağırdı Giordino sanki gözlerine inanamıyormuş gibi.</p>

    <p>Pitt köprü küpeştesine yaslandığı anda ayakta duramayacak kadar yorgun olduğunu farketti. O zaman sağ kalçasındaki sancının farkına vardı. Dev dalga geldiğinde bir gece lambasının demirine çarptığını hatırladı. Dalgıç elbisesi yüzünden görünmüyordu ama etlerinin mosmor olduğuna emindi.</p>

    <p>Pitt kontrolleri Weddell Denizine doğru rotaya sokup belirledikten sonra dönerek kara bir sütun gibi yükselen kayalığa baktı. Dik uçurumun soğuk yüzünde sanki kurbanı elinden alınmış olmasına kızan öfkeli bir ifade vardı.</p>

    <p>Pitt başını köprü üzerinde uçan turkuvaz helikoptere kaldırdı. "Yakıt durumun nedir?" diye sordu Giordino'ya.</p>

    <p>“Buz Avcısı'na ulaşacak kadar var.”</p>

    <p>“Hemen yola koyulsan iyi edersin.”</p>

    <p>“Eğer terkedilmiş bir geminin kumandasını ele alıp en yakın limana götürürsen kurtarma sigortası koşullarına göre birkaç milyon dolar alabileceğinden haberin var mı?”</p>

    <p>Pitt güldü. "Amiral Sandecker ve ABD devleti yoksul ve namuslu bir bürokratın o parayı almasına izin verirler mi sanıyorsun?"</p>

    <p>“Vermezler sanırım. Senin için ne yapabilirim?”</p>

    <p>“Dempsey'e yerimi bildir ve ona istediği yerde buluşabileceğimizi söyle."</p>

    <p>Görüşürüz. Giordino, Pitt'in koca turist gemisinde tek başına olduğu hakkında bir şaka yapacaktı ama birden durumu kavradı. Ölüler gemisinde tek canlı olduğunu bilmenin pek neşe veren bir yanı olmasa gerekirdi. Helikopterin burnunu çevirirken bir an bile gıpta etmiyordu arkadaşına.</p>

    <p>Turkuvaz helikopter buz denizinin üzerinden alçaktan uçarken Pitt başlığını çıkarıp ufukta altın bir nokta olana kadar ardından baktı. Boş gemiye bakarken içini bir yalnızlık duygusu sarmıştı. O cansız güvertelere ne kadar baktığını bilemedi. Orada vakit geçirmek için dururken beyni bomboştu.</p>

    <p>Gemiye çarpan dalgaların sesinden ve motorların tekdüze çalışmasından başka bir ses bekliyordu. Belki de beklediği, insanların varlığını belirtecek bir ses, bir kahkaha, bir konuşmaydı. Belki geminin rüzgârda savrulan bayraklarından başka bir kıpırtı bekliyordu. Daha doğrusu bulacaklarından korkuyordu. Arjantin araştırma istasyonundaki sahne yeniden tekrarlanıyordu. Üst güvertelerde serilmiş yatan yolcular ve mürettebat aşağıda bulacaklarının sadece birer örneğiydi.</p>

    <p>Pitt sonunda kendini toparlayarak kaptan köşküne girdi. Motorlara yarı yol verdi ve Buz Avcısı'nın rotasıyla kesişecek bir rota tutturdu. Sonra koordinatları seyir bilgisayarına girip gemiyi otomatik kontrole sokarak buzdağlarına çarpmaması için radara bağladı. Geminin artık tehlikede olmadığına kanaat getirince kaptan köşkünden çıktı.</p>

    <p>Güvertelerde denizciler çoğunlukla çalışırlarken ölmüşlerdi. İkisi boya yaparken, birkaçı da kurtarma filikalarının yanıbaşında ölmüştü. Sekiz turistin cesedinden onların da kıyıyı seyrettikleri anlaşılıyordu. Pitt bir koridordan geçerken revire baktı. Orası da, egzersiz salonu da boştu. Halıyla kaplı merdivenden geminin altı dairesinin bulunduğu güverteye indi. Biri dışında hepsi boştu. Sonra başka bir ceset fark etti. Bu salonda bir köşesinde halının üzerinde oturan bir kadındı. Çenesini dizlerine dayamış, elleriyle başını sarmıştı. Şık bir kısa kollu deri ceket ve yün pantolon giymişti, diğerleri gibi çarpılmış konumda değildi, kusmuşta görünmüyordu.</p>

    <p>Pitt'in sinirleri omurgasına kadar soğuk bir ürperti göndererek tepki gösterdi. Kalbi hızla çarpıyordu. İlk şoku atlattıktan sonra yavaş yavaş o tarafa doğru yürüdü.</p>

    <p>O uzandı ve hafifçe parmak ucu ile yanağına dokundu, hissetiği sıcaklık ile inanılmaz bir rahatlama duydu. Onu yavaşça omuzlarından onu salladı ve göz kapaklarının titreyerek açıldığını gördü.</p>

    <p>İlk başta onu sersemlemiş ve anlamayan baktı ve sonra onu gözleri açtı, ona kollarını uzattı ve soluk soluğa. "Yaşıyorsun!"</p>

    <p>Dudaklarına bir gülümseme yayılırken yumuşak bir sesle "Seni de görmekten ne kadar mutlu oldum biliyormusun." dedi Pitt .</p>

    <p>Aniden, geri çekilerek. "Hayır, hayır, gerçek olamaz. Her kez öldü. " dedi.</p>

    <p>“Benden korkmana gerek yok," dedi Pitt sakinleştirici bir sesle.</p>

    <p>Kadın ağlamaktan çevreleri kıpkırmızı kesilmiş kahverengi gözlerle baktı erkeğe. Yüzü pürüzsüzdü ama çok beyazdı. Saçları kızıl bakır rengindeydi. Bir mankenin çıkık elmacık kemikleriyle, dolgun dudaklarına sahipti. Gözleri bir an birleşti, sonra Pitt bakışlarını aşağıya indirdi. Kadının oturuş biçimine rağmen vücudunun çok güzel olduğu anlaşılıyordu. Çıplak kolları bir kadın için fazla adaleliydi. Karşısındaki de ballarını kendisine dikince Pitt uzun donuyla bir kadının karşısında durduğunu hatırladı ve utandı.</p>

    <p>“Neden giyinik değilsin,” diye kadın mırıldandı.</p>

    <p>Bu meraktan değil, korkudan kaynaklanan bir soruydu. Pitt açıklamaya girmedi. "Önce sen kim olduğunu ve herkes ölürken senin naili sağ kaldığını söyle," dedi.</p>

    <p>Kadın olduğu yerde yıkılacak gibi göründüğünden Pitt onu kucaklayıp kaldırdı, masanın yanındaki deri koltuklardan birine oturttu. Sonra bara gidip bir kadeh viski doldurdu.</p>

    <p>“İç bunu,” diye kadehi kadının ağzına dayadı.</p>

    <p>“Ben içki içmem.”</p>

    <p>“İlaç olarak iç. Birkaç damla al.”</p>

    <p>Kadın viskiyi öksürmeden içebildi ama boğazı yanarken yüzünü buruşturdu. Derin derin birkaç soluk aldıktan sonra erkeğin duygu dolu yeşil gözlerine baktı ve onun iyi niyetini hissetti.</p>

    <p>“Adım Deirdre Dorsett,” dedi.</p>

    <p>“Devam et. Yolculardan biri misin?”</p>

    <p>Kadın başını salladı. "Hayır. Ben dinlenme salonunda piyano çalıp şarkı okurdum."</p>

    <p>“Sweet Lorraine'i çalan sendin demek?”</p>

    <p>“Şokun tepkisi. Herkesin öldüğünü görmenin şoku, sıranın bana geldiğini görmenin şoku. Yaşadığıma hâlâ inanamıyorum.”</p>

    <p>“Felaket olduğunda neredeydin?”</p>

    <p>Kadın yakınlarında yatan dört çifte baktı. "Kırmızı elbiseli hanımla sarı saçlı kocası ellinci evlilik yıldönümlerini kutluyorlardı. Onların özel Partisinden önceki akşam mutfak personeli punç kâsesinin ortasına yırtmak üzere buzdan bir kalp oymuşlardı. Fred... yani barmen şampanyayı açarken garson Marta da mutfaktan kristal kâseyi getirdi.</p>

    <p>“Ben de buzluktan buz heykelciği getirmeye gitmiştim."</p>

    <p>“Yani sen buzluktaydın?”</p>

    <p>Kadın sessizce başını salladı.</p>

    <p>“Kapıyı arkandan kapatıp kapatmadığını hatırlıyor musun?”</p>

    <p>"Kapı otomatik olarak kapanırdı."</p>

    <p>“Buz heykelciği tek başına taşıyabilecek miydin?”</p>

    <p>“Çok büyük değildi. Küçük bir saksı kadardı.”</p>

    <p>“Sonra ne yaptın?”</p>

    <p>Kadın gözlerini yumdu, sonra ellerini üzerlerine bastırdı. "Ben sadece birkaç dakika kaldım. Dışarı çıktığımda herkes ölmüştü."</p>

    <p>“Tam olarak kaç dakika kaldığını söyleyebilir misin?”</p>

    <p>Kadın ellerini çekmeden başını salladı. "Bu soruları neden soruyorsun?"</p>

    <p>“Savcı gibi görünmek istemem. Ama lütfen, önemli bir şey bu.”</p>

    <p>Kadın ellerini ağır ağır indirip boş gözlerle masaya baktı. "Bilemiyorum. Orada ne kadar kaldığımı bilemiyorum. Hatırladığım tek şey ellerimin donmaması için buz heykelciği bir iki havluya sardığım."</p>

    <p>“Çok şanslıymışsın,” dedi Pitt. "Doğru olan zamanda doğru olan yerde bulunmanın klasik örneği bu. Eğer buzluktan iki dakika önce çıksaydın diğerleri gibi ölecektin sen de. Gemiye zamanında vardığım için de şanslısın."</p>

    <p>“Sen tayfalardan mısın? Seni daha önce hiç görmemiştim.”</p>

    <p>Kadının Kutup Kraliçesi'nin Tehlike Adalarına çarpmak üzere olduğunu bilmediği belliydi. "Özür dilerim, kendimi tanıtmadım. Adım Dirk Pitt. Bir araştırma grubundanım. Sizden bir grubu Seymour Adasında bulduk ve telsizlerimize yanıt vermediğiniz için sizi aramaya çıktık."</p>

    <p>Maeve Fletcher'in grubu olmalı, dedi kadın. "Onlar da ölmüştür."</p>

    <p>"Sadece iki yolcu ve onları kıyıya çıkaran denizci öldü. Bayan Fletcher ile diğerleri yaşıyor."</p>

    <p>Kızın yüzünde kısa bir an, bir Broadway oyuncusunu kıskandıracak pek çok ifade gelip geçti. Şok yerini öfkeye, sonra da mutluluğa bıraktı. Gözleri parıldarken rahatladığı görülüyordu. "Maeve'in iyi olduğuna sevindim," dedi.</p>

    <p>Camdan içeri giren güneş, kadının omuzlarına kadar inen saçlarını aydınlatırken Pitt onun parfümünün kokusunu duydu. Kadında bir değişiklik olmuştu. Genç değildi ama otuz yaşlarının başlarında, güçlü bir kişiliğe sahip, kendine güvenen bir insandı. Pitt ona karşı içindeki isteği hissedince kendi kendine kızdı. Bunun sırası değil, diye düşündü. Kadının, yüzündeki ifadeyi görmemesi için başını çevirdi.</p>

    <p>Kadın çevresini göstererek, "Neden?" diye sordu. "Neden öldüler?"</p>

    <p>Pitt yaşamları zalimce koparılıp alınmadan önce özel bir anı yaşayan sekiz arkadaşa baktı. "Bundan pek emin değilim, fakat sanırım bir fikrim var."</p>
  </div>
</body>
</html>
