<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435300">19</a></h2>

    <p>İngiliz Columbia'sının Shearwater Havaalanı yakınlarındaki suçüstü yakıt istasyonu önünde yan taraflarına beyaz harflerle CHINOOK KARGO yazılı çilek kırmızısı bir deniz uçağı durmaktaydı. Eski moda meşin bir pilot ceketi giymiş kısa boylu, kumral bir adam kanat depolarına yakıt dolduruyordu. Pilot rıhtımda sırtında büyük bir torba, elinde de büyük siyah bir çanta olduğu halde yürüyen adama baktı. Rıhtımdaki adamın ayağında blucin, sırtında kayakçı ceketi, başındaysa kovboy şapkası vardı. Yabancı uçağın yanında durup başını kaldırınca pilot geniş kenarlı şapkayı işaret etti.</p>

    <p>“Stetson mu?”</p>

    <p>"Hayır, Teksas, Austin'de Manny Gammage tarafından özel yapılmıştır."</p>

    <p>Yabancı deniz uçağını gözden geçirdi. Uçak 1970'den önce yapılmış gibiydi. "Bir De Havilland, değil mi?"</p>

    <p>Pilot başını salladı. "De Havilland Beaver, en iyi orman uçaklarından biridir."</p>

    <p>“Eski ama iyi.”</p>

    <p>“1967 Kanada yapımı. Yüz metre suda dört bin kilo yükle havalanır. Kuzeyin Beygiri derler bunlara. Hâlâ uçan yüz tane kadar vardır.”</p>

    <p>"Artık büyük radyal motorlara pek rastlanmıyor."</p>

    <p>Pilot aniden, "Sen Ed Posey'in arkadaşı mısın?" diye sordu.</p>

    <p>“Evet,” dedi Pitt, kendini tanıştırmadı.</p>

    <p>“Bugün hava biraz rüzgârlı.”</p>

    <p>“Yirmi mil kadar olmalı.”</p>

    <p>“Sen pilot musun?”</p>

    <p>“Eh, birkaç saat uçmuşluğum var.”</p>

    <p>“Malcolm Stokes.”</p>

    <p>“Dirk Pitt.”</p>

    <p>“Black Water Adasına uçmak istiyormuşsunuz.”</p>

    <p>Pitt başını salladı. "Ed Posey bana orada Mason Broadmoor adında bir totem yontucusu bulabileceğimi söylemişti."</p>

    <p>“Mason'u tanırım. Köyü Kunghit Adası karşısındaki Moresby Adasının alt ucundadır.”</p>

    <p>“Uçuş ne kadar sürer?”</p>

    <p>“Bir buçuk saat. Öğle yemeğine orada olursun.”</p>

    <p>“Güzel.”</p>

    <p>Stokes kara çantayı gösterdi. "Orada ne var, trombon mu?"</p>

    <p>"Hidrofon, sualtı seslerini dinlemek için kullanılan bir alet."</p>

    <p>Pitt eşyalarını uçağa yerleştirirken Stokes da yakıt deposunu kapatıp hortumu yerine bıraktı. Halatları çözüp kokpite doğru yürüdü.</p>

    <p>Önde oturmak ister misin? diye sordu.</p>

    <p>Pitt kendi kendine gülümsedi. Kargo bölümünde yolcu koltuğu görmemişti. "Olur."</p>

    <p>Pitt yardımcı pilot koltuğuna oturdu, Stokes tek radyal motoru ısıtıp göstergelerini kontrol etti. Akıntı uçağı rıhtımdan üç metre kadar sürüklemişti bile. Stokes kanalda başka motor veya uçak olmadığını görünce levyeyi ileri itip havalandı. Pitt ise Hiram Yaeger'in Washington'dan ayrılmadan önce verdiği raporu düşünüyordu.</p>

    <p>Kraliçe Charlotte adaları 150 adadan oluşuyordu ve Kanada anakarasına paralel olarak 160 kilometre doğuya uzanmaktaydı. Adaların toplam yüzölçümü 9584 kilometrekareydi ve 5890 kişilik nüfusunun çoğunu, adalara on sekizinci yüzyılda yerleşen Haida kızılderilileri oluşturmaktaydı. Haidalar adadaki çok miktarda kızılağaçtan kanolar ve dev sütunlar üzerinde duran evler yaparlar. Ayrıca ağacı totem yontmak, kutu, kapkacak ve maske yapmak için kullanırlardı.</p>

    <p>Ekonomi keresteciliğe ve balıkçılığa olduğu kadar bakır, kömür ve demir madenciliğine dayanırdı. Dorsett Madencilik Şirketi araştırmacıları 1997'de takımadaların en güneyindeki Kunghit Adasında bir kimberlit damarı bulmuşlardı. Bir deneme kuyusu kazıldıktan sonra 52 kiloluk bir örnekte 98 elmas bulunmuştu. Kunghit Adası, Güney Moresby Milli Parkına aitse de, hükümet adayı şirkete kiralamıştı. Dorsett bunun üzerinde büyük bir kazı başlatmış ve adayı bütün ziyaretçilere ve kampçılara kapatmıştı. New York'lu C. Dirgo Şirketi madenin 2 milyar dolarlık elmas sağlayabileceğini tahmin etmişti.</p>

    <p>Stokes, Pitt'in düşüncelerini yarıda kesti. "Artık meraklı gözlerden uzak olduğumuza göre senin NUMA'dan Dirk Pitt olduğundan nasıl emin olabilirim?"</p>

    <p>“Bunu soracak yetkin var mı?”</p>

    <p>Stokes cebinden meşin bir cüzdan çıkarıp açtı. "Kanada Atlı Polis Kriminal Müdürlüğü."</p>

    <p>“Şu halde Müfettiş Stokes'la konuşuyorum.”</p>

    <p>“Evet, efendim.”</p>

    <p>“Ne görmek isterdiniz? Kredi kartı, sürücü ehliyeti, NUMA kimliği, kan bağışı kartı?”</p>

    <p>“Bir gemi enkazıyla ilişki bir tek soruya yanıt verin.”</p>

    <p>“Sorun bakalım.”</p>

    <p>"İrlanda İmparatoriçesi?'</p>

    <p>Pitt arkasına yaslanıp sırıttı. 1914'te Rimousk kasabasının iki mil açığında St. Lawrence Nehrinde bir kömür şilebiyle çarpıştıktan sonra batan Kanada ve Pasifik transatlantiği. Ölü sayısı binden fazlaydı ve çoğu İngiltere'de bir toplantıya giden Selamet Ordusu üyeleriydi. Geni elli metre suyun altında yatmaktadır. NUMA 1989 Mayısında üzerinde keşif yapmıştır."</p>

    <p>“Çok iyi. Söylediğin kişi olmalısın.”</p>

    <p>“Neden polis?” diye sordu Pitt. "Posey kriminal bir soruşturmadan söz etmemişti."</p>

    <p>“Ed'in işi değildi o. Senin Kunghit Adası çevresini araştırma isteğin normal olarak bana geldi. Ben son dokuz aydır Dorsett elmas madenini gözetleyen beş kişilik ekipten biriyim.”</p>

    <p>“Belirli bir neden var mı?”</p>

    <p>“Yasadışı göçmenler. Dorsett'in madende çalıştırmak için kaçak Çinli soktuğundan kuşkulanıyoruz.”</p>

    <p>“Neden Çinli? Neden yerel Kanadalıları kullanmıyor?”</p>

    <p>“Dorsett'in işçileri suç örgütlerinden satın alıp köle olarak kullandığı sanıyoruz. Vergiden, sigortadan, emeklilik ödentisinden ve sendika ücretinden ne kadar kâr ettiğini sen hesap et.”</p>

    <p>“Sen Kanada polisini temsil ediyorsun. Oraya gidip de işçilerin kâğıtlarını kontrol etmene ne engel var?”</p>

    <p>Dorsett operasyonlarını korumak için bir dizi bürokrat ve Parlamento üyesi satın aldı. Madeni her kontrole kalktığımızda 'karşımıza yüzlerce yasal engel koyan bir avukat sürüsü çıkıyor. Belgelenmiş kanıt olmadan yapabileceğimiz hiçbir şey yok.”</p>

    <p>Pitt, "İçimde neden sanki kullanılıyormuşum gibi saçma bir duygu var?" diye söylendi.</p>

    <p>“Senin ortaya çıkışın bizim için büyük bir şans oldu, Bay Pitt.”</p>

    <p>“Dur tahmin edeyim. Siz polisler gitmeye cesaret edemediğiniz yere benim gireceğimi umuyorsunuz.”</p>

    <p>“Sen Amerikalısın. Eğer özel bir malikâneye izinsiz girersen yapılabilecek en kötü şey seni sınırdışı etmektir. Biz yakalanırsak politik bir pislik çıkar ortaya. Ayrıca ben ve ekibimin düşüneceğimiz emekliliğimiz de var.”</p>

    <p>“Hiç kuşkusuz.”</p>

    <p>“Eğer istersen bana Shearwater'e geri dönmemi emredebilirsin.”</p>

    <p>"Hedefimin iyi balıkla dolu bir nehir olmasını yeğlesem de, denizde ölen insanlar var. Ben buraya, bundan Dorsett Şirketinin sorumlu olup olmadığını öğrenmeye geldim."</p>

    <p>Stokes, "Bilinmeyen akustik bir nedenle bazı gemilerin içindekilerinin öldüklerini duymuştum," dedi. "Ayrı nedenlerle aynı avın peşindeyiz sanırım."</p>

    <p>“Bütün iş Dorsett'i daha fazla masum insan ölmeden enselemek.”</p>

    <p>"Planını sorabilir miyim?"</p>

    <p>“Karmaşık bir şey değil. Mason Broadmoor'u bana rehberlik için tuttuktan sonra, eğer bir itirazı yoksa beni adaya çıkarmasını isteyeceğim."</p>

    <p>"Mason'u tanıyorsam bunu seve seve yapacaktır. Kardeşi bir yıl önce ada yakınlarında balık tutarken Dorsett'in güvenlik botlarından biri oradan uzaklaşmasını emretti. Ailesi kuşaklar boyunca o sularda avlandığından adam gitmeyi reddetti. Onu dövüp teknesini yaktılar. Soruşturma yaptığımızda Dorsett'in güvenlik personeli Broadmoor'un teknesinin havaya uçtuğunu ve kendilerinin de onu kurtardıklarını söylediler."</p>

    <p>Şimdi sıra sende, dedi Pitt. "Ben sana nasıl yardımcı olabilirim?" Stokes pencereden, ortasında çıplak bir alan bulunan ormanlık adayı gösterdi. "Kunghit Adası. Uçaklarının inebilmesi için küçük bir pist açtılar. Motorda arıza varmış gibi yapacağım ve oraya ineceğiz. Ben motorla uğraşırken sen güvenlik memurlarına sualtı serüvenlerini anlatırsın."</p>

    <p>Pitt kuşkuyla baktı Stokes'a. "Bundan ne elde etmeyi umuyorsun?"</p>

    <p>"İnmek için nedenlerim var. Bir; iniş ve çıkışta kameralar tarafından yakından resimlerimizin çekilmesi."</p>

    <p>“Bende burada davetsiz konuklardan hoşlanmadıkları izlenimini uyandırdın. Bizi kurşuna dizmeyeceklerini nereden biliyorsun?“</p>

    <p>"Neden iki. Amirlerim böyle bir olayın gerçekleşmesini umuyorlar. 0 zaman adayı hemen kapatacaklar."</p>

    <p>“Doğal olarak.”</p>

    <p>“Üçüncü neden. Madenlerde çalışan gizli bir ajanımız var. Biz oradayken onun bilgi verebileceğini umuyoruz.”</p>

    <p>“Entrika içinde entrika desene.”</p>

    <p>“Eğer en kötüsü olur da, bize bir sigara ve gözbağı ikram ederlerse onlara polis olduğumu söyleyeceğim. En esaslı memurlarından birini aramak için bir polis ordusunun adaya doluşması onları hiç memnun etmeyecektir.”</p>

    <p>“Amirlerine ve ekibine adaya ineceğimizi bildirdin, değil mi?”</p>

    <p>Stokes kırılmış göründü. "Herhangi bir kaybolma, akşam gazetecinin çıkışına denk düşecek şekilde planlandı. Merak etme, Dorsett'in maden yetkilileri kötü reklamdan nefret ederler."</p>

    <p>Kanada polisinin bu planlama dehasını ne zaman gerçekleştireniz? Stokes yine adayı gösterdi. "Beş dakikaya kadar inişe geçeceğim."</p>

    <p>Adam yakıt karışımını inceltti ve 450 beygirgücündeki Pratt Whitney R985 Wasp motorunu yakıtsız bıraktı; motor öksürmeye başladı. Telsizden madenin üzerinden uzaklaşmaları için uyarı gelmeye başlamıştı. "Motor arızalandı," dedi Stokes. "Acil iniş yapmak zorundayım. Rahatsız ettiğim için özür dilerim ama yapacak başka bir şeyim yok.” Sonra telsizi kapattı.</p>

    <p>“Habersiz inmekten nefret etmiyor musun?” diye sordu Pitt.</p>

    <p>Ama Stokes uçağı indirmekle meşgul olduğundan yanıt vermedi Motor durmadan öksürüyor ve hemen hemen hiç dönmüyordu. Stokes uçağın altındaki iki geniş kızağın ön tarafındaki iki tekerleği indirip pisti önüne aldı. Onun tam kontrole sahip olmadığını gören Pitt birden gerginleşti. Stokes iyi bir pilottu ama uzman sayılmazdı. İniş sert oldu ve az daha takla atıyorlardı.</p>

    <p>Uçak pistin hangarı önünde durduğu anda çevresi mavi savaş üniformalı, ellerinde Maeve16 silahları bulunan sekiz, on kişi tarafından sarılmıştı. Otuz yaşlarında kasklı biri uçağın kızaklarından birine çıkıp kapıyı açtı. Uçağa girerek kokpite yürüdü. Pitt adamın elinin dokuz milimetrelik otomatik tabancasının kılıfında olduğuna dikkat etti.</p>

    <p>“Burası özel bir yerdir ve izinsiz indiniz.”</p>

    <p>“Özür dilerim,” dedi Stokes. "Ama yakıt filtresi tıkandı. Bu ay ikinci kez oluyor. Yakıt diye verdikleri kötü maldan."</p>

    <p>“Onarımını ne kadarda yapıp gidebilirsin?”</p>

    <p>“Yirmi dakika.”</p>

    <p>“Lütfen acele edin,” dedi güvenlik memuru. "Uçağın yanından ayrılmak yok."</p>

    <p>“Tuvalete gidebilir miyim?” diye sordu Pitt.</p>

    <p>Adam Pitt'i süzdü, sonra başını salladı. "Hangarda bir tuvalet var. Adamlarımdan biri seni götürür."</p>

    <p>“Size minnettarım,” dedi Pitt ıstırap çeken bir sesle. Uçaktan atlayıp hangara doğru yürürken arkasına bir memur takıldı. Pitt madeni barakaya girince sanki tuvaletin kapısını göstermesini istermiş gibi nöbetçiye döndü. Aslında bu bir numaraydı; tuvaletin kapısını tahmin etmişti ama o kısa andan yararlanarak hangardaki uçağı incelemek istenişti</p>

    <p>Bu, iş dünyasının en son jetlerinden bir olan Gulfstream 5'ti. Zenginlerin ve ünlülerin büyük bir hevesle satın alıp uçtukları daha önceki Learjet'in aksine çok genişti ve çok uzun boylu insanların bile ayakta vurabilecekleri kadar yüksekti. 11.000 metrede saatte 924 kilometre hızla uçardı, menzili 6300 deniz miliydi ve BMW ile Rolls Royce ortak yapımı olan iki turbojet motoru vardı.</p>

    <p>Dorsett ulaşım filosu için hiçbir masraftan kaçınmıyor, diye düşündü. Böyle bir uçak en aşağı 33 milyon dolar ederdi.</p>

    <p>Hangarın kapısının hemen yanında iki lacivert helikopter duruyordu. Pitt onların McDonnell Douglas 530 MD olduklarını anlamıştı; sessiz uçan ve anormal manevralarda dengesini koruyabilen askeri uçaklardandı. Kokpitin altındaki yuvalara birer çift 7.62'lik makineli tüfek yerleştirilmişti. Ayrıca helikopterler gözlem araç gereçleriyle donanmıştı. Bunlar elmas kaçakçılarını ya da adaya izinsiz gelenleri saptamak için özel yapılmış olmalılardı.</p>

    <p>Pitt tuvaletten çıkınca nöbetçi kendisine bir büroya girmesini işaret etti. Masa başında iyi giyinmiş, ufak tefek, zayıf ve şeytani bakışlı bir adam oturuyordu. Adam önündeki bilgisayar monitöründen başını kaldırıp Pitt'e baktı.</p>

    <p>Adım John Merchant, bu madenin güvenlik şefiyim. Adam Avustralya aksanıyla konuşuyordu. "Kimliğinizi görebilir miyim?"</p>

    <p>Pitt NUMA kimliğini uzatıp bekledi.</p>

    <p>“Dirk Pitt.“ Merchant adı bir daha tekrarladı. "Dirk Pitt. Sen birkaç yıl önce Sonora Çölünde büyük bir inka hazinesi bulan kişi değil misin?"</p>

    <p>"O ekibin içindeydim."</p>

    <p>“Kunghit'e neden geldin?”</p>

    <p>“Bunu pilota sorsanız daha iyi edersiniz. Uçağı kıymetli madeninize indiren odur. Ben sadece yolcuyum.”</p>

    <p>“Malcolm Stokes, Kanada Emniyetinde müfettiştir. Aynı zamanda Criminal Soruşturma Müdürlüğündendir.” Merchant bilgisayarını işaret etti. "Onun hakkında kocaman bir dosyam var. Sözkonusu olan sensin."</p>

    <p>“Çok titiz çalışıyorsunuz, “dedi Pitt. "Kanada hükümetiyle yakın ilişkiniz göz önüne alındığında herhalde benim yerel yosun ve balıklar üzerinde kimyasal kirlenme konusunu araştırmak üzere geldiğimi biliyorsunuz. Belgelerimi görmek ister misiniz?"</p>

    <p>“Bende kopyaları var.”</p>

    <p>Pitt, Merchant'a inanmak isterdi, ama Posey'i de güvenini sarsmayacak kadar iyi tanırdı. Merchant'ın yalan söylediğine karar verdi. Suçlayanın, bilinecek her şeyi bildiğine kurbanı inandırmasının eski bir Gestapo numarası olduğunu bilirdi. "O zaman neden soruyorsun ki?"</p>

    <p>“Yalan söyleme huyun olup olmadığını anlamak için.”</p>

    <p>“Yoksa bir suç işlediğimden mi kuşkulanılıyor?”</p>

    <p>“Benim görevim elmas kaçakçılarını taşları Avrupa veya Ortadoğu aracılarına götürmelerinden önce yakalamaktır. Buraya davet edilmeden geldiğin için nedenlerini araştırmak zorundayım.”</p>

    <p>Pitt cam bir dolabın kapağından hemen arkasında, elinde silahıyla duran nöbetçinin aksini gördü. "Benim kimliğimi ve Kraliçe Charlotte adalarına gelme nedenimi bildiğinize göre elmas kaçakçısı olduğuma ciddi biçimde inanamazsınız." Pitt ayağa kalktı. "Konuşmamızdan memnun kaldım, ancak burada daha fazla kalmak için bir neden görmüyorum."</p>

    <p>“Özür dilerim ama geçici olarak bir süre burada kalacaksınız.”</p>

    <p>“Buna yetkiniz yok.”</p>

    <p>“Sahte nedenlerle özel bir malikâneye girdiğinize göre sizi tutuklamaya hakkım var.”</p>

    <p>Durum iyi değil, diye düşündü Pitt. Merchant biraz daha derine iner de onu Dorsett kız kardeşler ve Kutup Kraliçesi ile ilişkilendirirse o zaman ne kadar yaratıcı olursa olsun hiçbir yalan orada bulunmasını açıklayamazdı. "Ya Stokes? Onun polis olduğunu söylediğinize göre neden beni ona teslim etmiyorsunuz?"</p>

    <p>“Sizi onun amirlerine teslim etmeyi yeğlerim,” dedi Merchant neşeli bir sesle. "Ama önce bu durumu daha yakından incelemek isterim."</p>

    <p>Pitt madenden sağ çıkamayacağından emindi artık. "Stokes gidebilecek mi?"</p>

    <p>“Uçağında yaptığı gereksiz onarımlar biter bitmez. Onun çevreyi gözetlemek için başvurduğu ilkel yöntemleri gülerek izliyorum.”</p>

    <p>"Benim tutuklandığımı bildirecektir."</p>

    <p>“Bundan hiç kuşkum yok.”</p>

    <p>Hangarın dışında uçak motorunun sesi geldi. Stokes yolcusunu almadan kalkmaya zorlanmış olmalıydı. Pitt eğer bir hareket yapacaksa otuz saniyelik zamanı olduğunu düşündü. Masanın üzerinde içi izmarit dolu bir kültablası görmüş ve Merchant'ın sigara içtiğini tahmin etmişti. Yenilgiyi kabullenmiş gibi ellerini iki yana açtı. "Eğer istemediğim halde burada tutulacaksam bir sigara içebilir miyim?"</p>

    <p>Elbette. Merchant tablayı ileri itti. "Ben de size eşlik edebilirim."</p>

    <p>Pitt sigarayı yıllarca önce bırakmıştı. Gömleğinin sol cebine elini sokar gibi yaptı. Sağ elini yumruk yapıp sol eliyle kavradı. Sonra yıldırım gibi bir hareketle, tek kolunu çekip diğeriyle daha fazla güç kazanmak için iterek, sağ dirseğini arkasındaki güvenlik görevlisinin karnına indirdi. Nöbetçi iki büklüm oldu.</p>

    <p>Merchant'ın tepki zamanı müthişti. Tek hareketle belindeki kılıftan küçük bir dokuz milimetrelik otomatik tabanca çıkardı ve emniyetini açtı. Ancak tabanca masanın altından çıkmadan şimdi Pitt'in elinde olan nöbetçinin tüfeğinin burnuna dayanmış olduğunu gördü.</p>

    <p>Güvenlik şefi sanki ucunda hiç ışık olmayan bir tünele bakıyormuş gibi hissetti kendini.</p>

    <p>Tabancasını yavaşça masanın üzerine bıraktı. "Bu senin için çok kötü olacak," dedi.</p>

    <p>Pitt tabancayı alıp cebine attı. "Yemeğe kalamayacağım için özür dilerim, ama uçağımı kaçırmak istemiyorum."</p>

    <p>Daha sonra bir anda dışarı fırlayıp hangarın içinde koşmaya başladı. Tüfeği bir çöp tenekesine attı, dış kapıdan çıkıp da nöbetçilerin arasına girince hızını kesti. Ona kuşkuyla baktılarsa da patronlarının gitmesine izin verdiğini tahmin ettiler. Stokes uçağı hareket ettirirken arkadaşının kızaklardan birine atlayıp kapıyı açmasına ses çıkarmadılar. Pitt kendini içeri attı.</p>

    <p>Pitt kokpite girdiğinde Stokes'un şaşkınlıktan gözleri irileşmişti "Aman Tanrım! Sen nereden çıktın?"</p>

    <p>“Trafik pek yoğundu,” diye Pitt soluk soluğa söylendi.</p>

    <p>“Beni seni almadan kalkmaya zorladılar.”</p>

    <p>“Gizli ajanına ne oldu?”</p>

    <p>“Göremedim. Uçağın çevresindeki güvenlik çok sıkıydı.”</p>

    <p>“Dorsett'in güvenlik şefi John Merchant adında biri. Senin polis olduğunu biliyor.”</p>

    <p>“Eh, orman pilotluğum da sona erdi desene.”</p>

    <p>Pitt yan camı açıp arkasına baktı. Güvenlik personeli karıncalar gibi oradan oraya koşuşturuyorlardı. Birden midesinde düğümlenmeye neden olan bir şey gördü. "Onları çok kızdırdım sanırım."</p>

    <p>“Söylediğin bir şeyden mi?”</p>

    <p>Pitt camı kapattı. "Doğrusunu istersen nöbetçilerden birini dövdüm ve güvenlik şefinin tabancasını çaldım."</p>

    <p>“Eh, bu kadarı yeter.”</p>

    <p>“Silahlı helikopterlerle arkamızdan geleceklerdir.”</p>

    <p>“O tipi bilirim. Bu hurda otobüsten kırk mil daha hızlıdır. Shearwater'e varmadan yakalanırız.”</p>

    <p>“Bizi tanık önünde düşüremezler,” dedi Pitt. "Moresby Adasının insan yaşayan bölümüne ne kadar var?"</p>

    <p>“Mason Broadmoor'un köyü. Black Water koyunda, buradan altmış kilometre kadar kuzeyde. Eğer oraya varabilirsek köyün balıkçı filosunun ortasına inebilirim.”</p>

    <p>Pitt ateş gibi parıldayan gözlerle baktı Stokes'a. "Acele et öyleyse."</p>
  </div>
</body>
</html>
