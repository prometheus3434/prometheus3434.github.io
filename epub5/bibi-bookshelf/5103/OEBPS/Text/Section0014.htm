<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435293">12</a></h2>

    <p>Albay Leigh Hunt zemin kattaki odasında masası başında oturmuş, Walter Reed'in üst katlarındaki daha resmi idari odalardan nefret ederdi, Cutty Sark şişesine bakıyordu. Dışarda Washington'a karanlık çökmüş, sokak ışıkları yanmış, trafik yoğunluğu azalmaya başlamıştı. Kuzeybatının soğuk sularından çıkarılan beş balıkçının cesedi üzerinde yapılan otopsiler sona ermişti ve albay evine, kedisinin yanına dönmek üzereydi. Gitmeden önce ya son bir telefon etmek ya da bir kadeh içki içmek gibi seçenekleri vardı önünde. Sonunda ikisini de aynı zamanda yapmaya karar verdi.</p>

    <p>Bir eliyle kahve bardağına içkiyi doldururken diğeriyle numarayı tuşladı. İki kere çaldıktan sonra sert bir ses, "Albay Hunt, umarım sizsiniz," dedi.</p>

    <p>“Benim. Nereden bildiniz?”</p>

    <p>“İçimden bir ses şu anda telefon edeceğinizi söyledi.”</p>

    <p>“Donanmayla konuşmak her zaman bir zevktir.”</p>

    <p>“Bana ne söyleyeceksiniz?” diye sordu Sandecker.</p>

    <p>“Bir, bu cesetlerin denizin ortasında, bir balıkçı teknesinde bulunduğundan emin misiniz?”</p>

    <p>“Evet.”</p>

    <p>“Ve buraya gönderdiğiniz dört fokla, iki yunus?”</p>

    <p>“Başka nerede bulunabilirdi ki?”</p>

    <p>“Daha önce deniz canlıları üzerinde hiç otopsi yapmamıştım.”</p>

    <p>"İnsanlar, yunuslar ve foklar hep memelidirler."</p>

    <p>“Sayın amiralim, elinizde çok garip bir olay var.”</p>

    <p>“Ölüm nedenleri neymiş?”</p>

    <p>Hunt bardağı yarıladı. "Klinik olarak, ortaokuldaki tabiat bilgisi dersinden örs, çekiç ve üzengi diye hatırlayabileceğiniz orta kulak osiküler zincirinin kopması ve kulaklardaki bir gürlemenin beyin damarını patlatarak kafatasının arka kısmındaki ön ve orta kafatası boşluğuna kan dolması."</p>

    <p>“Lütfen bunu daha basitçe söyleyebilir misiniz?”</p>

    <p>“Enfarktüs terimini bilir misiniz?”</p>

    <p>“Argoya benziyor.”</p>

    <p>“Enfarktüs bir organ ya da dokudaki ölü hücrelerin, örneğin bir hava kabarcığı gibi engel oluşturup kanın dolaşımına engel olmasıdır."</p>

    <p>“Bu şey gövdelerin neresinde yer almıştı?"</p>

    <p>“Kulakta. Çok şiddetli çarpma benzeri bir olayın meydana gelmesi durumunda olduğu gibi. Örneğin, derin suya dalınca havanın hidrolik basıncı su dış kanala girince kulak zarını patlatır."</p>

    <p>“Bu sonuca nasıl vardınız?”</p>

    <p>“Standart araştırmalarıma ek olarak manyetik rezonans görüntüleme ve bilgisayar tomografisi kullanarak.”</p>

    <p>“Peki, bu rahatsızlığın başlangıç belirtileri nedir?”</p>

    <p>“Yunuslar ve foklar için bir şey söyleyemem ama insanlar için kesin bir şey söyleyebilirim. Ani ve şiddetli baş dönmesi, denge kaybı, kusma, aşırı baş ağrısı ve kasılma. Beş dakika sonra da ölüm. Bunu dev boyutlu bir inmeye benzetebilirsiniz.”</p>

    <p>“Bu travmaya neden olan şeyi söyleyebilir misiniz?”</p>

    <p>Hunt duraksadı. "Kesin olarak değil."</p>

    <p>Sandecker hayır yanıtını kabul edecek insan değildi. "Bir tahminde bulunun."</p>

    <p>“Eh, madem beni sıkıştırdınız, söyleyeyim: Balıkçılarınız, foklarınız ve yunuslarınız çok şiddetli bir ses dalgasıyla karşılaşmışlar.”</p>

    <p>&nbsp;</p>

    <p>22 Ocak 2000 Howland Adası Yakınları, Güney Pasifik Honolulu'dan Yeni Gine'deki Jayapura limanına gitmekte olan Endonezya bandıralı Mentawai şilebinin küpeştesinde toplanan denizciler için okyanusun ortasındaki garip görünüşlü tekne olağanüstüydü. Ningpo yapısı Çin yelkenlisi doğudan burnuna çarpan bir metrelik dalgalarla yükselip alçalıyor, parlak renkli yelkenleri güneybatı rüzgârla doluyor, cilalı tahtaları doğan güneşin altında parıldıyordu. Gemiyi sislerden ve fırtınalı denizlerden korumak için burnunun iki kenarın kocaman birer göz çizilmişti.</p>

    <p>Adını son Çin ana kraliçesi Tzuhsi'den alan tekne, Akademi ödü lüne hiç aday olmayan ama gümüş perdenin en çok iş yapan filmleri nin yıldızı Garret Converse'in ikinci eviydi. Uzunluğu yirmi dört, eni ait, metre olan tekne baştan aşağı kadar tik ve sedir ağacından yapılmıştı Converse, mürettebat için akla gelen her türlü lüks ve en yeni seyir teknolojisiyle donatmıştı teknesini. Masraftan kaçınmamıştı. Pek az yat böylesine komple olabilirdi. Errol Flynn gibi usta bir yatçı olan Converse, Tzuhsi ile Newport Beach'ten dünya turuna çıkmıştı.</p>

    <p>Şimdi de Pasifik'teki son ayağını tamamlarken Howland Adasının elli kilometre açığından geçiyordu, ki burası 1937'de uçağıyla dünya turu yaparken Amelia Earhart'ın kaybolduğu yerdi.</p>

    <p>Ayrı yönlerde giden iki gemi karşılaştıklarında Converse diğerini telsiziyle selamladı. "Yat Tzuhsi'den selamlar. Sen kimsin?" "Honolulu'dan Mentawai şilebi. Nereye gidiyorsun?"</p>

    <p>“Christmas Adasına, oradan da California'ya.”</p>

    <p>“Yolun açık olsun."</p>

    <p>“Senin de, dedi Converse.”</p>

    <p>Mentawai'nin kaptanı, uzaklaşan yata bakarak birinci süvarisine, "Pasifik'in bu kadar açıklarında bir yatla karşılaşacağım hiç aklıma gelmezdi," dedi.</p>

    <p>İki tekne birbirlerini geçtikten on sekiz dakika sonra Sidney'e traktör ve tarım araçları götürmekte olan ABD konteyner şilebi bir imdat çağrısı aldı. Telsiz odası geniş kaptan köprüsünün hemen yanında olduğundan, operatör sabah nöbetini tutan ikinci süvariyle yerinden kalkmadan konuşabiliyordu.</p>

    <p>“Endonezya bandıralı Mentawai şilebinden bir imdat çağrısı aldım, efendim.”</p>

    <p>İkinci süvari George Hudson telefonu kaldırıp bir numara çevirdi"Kaptan, bir imdat çağrısı aldık."</p>

    <p>Kamarasında kahvaltısından ilk lokmayı almak üzere olan Kaptan jason Kelsey, "Pekâlâ, Bay Hudson. Hemen geliyorum. Geminin yerimi saptamaya çalışın," dedi.</p>

    <p>Kelsey yumurtalarıyla sucuğunu yiyip kahvesini içti ve kısa koridordan geçerek doğru telsiz odasına gitti.</p>

    <p>Operatörün yüzünde çok garip bir ifade vardı. "İlginç bir mesaj, saptan." Kelsey'e kâğıdı uzattı.</p>

    <p>Kelsey kâğıdı okuduktan sonra telsizciye dikkatle baktı. "Bunu gönderdiklerine emin misin?"</p>

    <p>“Evet, efendim. Mesajı çok net aldım.”</p>

    <p>Kelsey kâğıdı yüksek sesle okudu. "Bütün gemiler hemen gelin. Howland Adasının kırk kilometre güney-güneybatısında Mentawai şilebi. Hemen gelin. Herkes ölüyor." Kaptan başını kaldırdı. "Bu kadar mı? Koordinatlar yok mu?"</p>

    <p>Telsizci başını salladı. "Birden kesildi ve bir daha bağlantı sağlayamadım, efendim."</p>

    <p>O zaman telsiz yönlendirme sistemini kullanamayız. Kelsey ikinci süvarisine döndü. "Bay Hudson, Mentawai'nin bildirdiği yere doğru bir rota saptayın, koordinatları bilmiyorsak da, radarla yerini bulabiliriz belki de."</p>

    <p>Hudson harita masası üzerinde çifte cetveli ve pergeliyle çalışmaya koyuldu. Kelsey başmakiniste Rio Grande'ye tam yol vermesini emretti. Birinci Süvari Hank Sherman düğmelerini ilikleyip esneyerek kaptan köprüsünde belirdi.</p>

    <p>“İmdat çağrısı mı?” diye sordu Kelsey'e.</p>

    <p>Kaptan gülümseyerek not defterini uzattı. "Bu gemide de haber Çok çabuk yayılıyor."</p>

    <p>Hudson harita masasından başını kaldırdı. "Mentawai yaklaşık altmış beş kilometre uzakta, bir-üç-iki rotasında."</p>

    <p>Kelsey konsola geçip koordinatları tuşladı. Büyük konteyner gemisi hemen 132 dereceye doğru yeni rotasına girdi.</p>

    <p>Telsizciye, "Yanıt veren başka gemiler var mı?"</p>

    <p>“Yanıt veren tek gemi biziz, efendim.”</p>

    <p>Kelsey güverteye baktı. "İki saate kadar oraya varırız." Sherman şaşkın şaşkın kâğıda bakıyordu. "Eğer bu bir şaka değilse, oraya gittiğimizde cesetten başka bir şey bulamayacağız sanırım. Mentawai'yi sabah saat sekizden birkaç dakika sonra buldular.</p>

    <p>Kendi hızıyla yoluna devam eden Kutup Kraliçesi'nin aksine Endonezya şilebi sulara kapılmış sürükleniyor gibiydi. Sakin bir görünümü vardı. Çifte bacasından dumanlar çıkmasına rağmen güverteler bomboştu ve Rio Grande'nin köprüsünden hoparlörle yapılan çağrıya bir yanıt veren çıkmamıştı.</p>

    <p>“Bir mezar kadar sessiz,” dedi Sherman.</p>

    <p>“Aman Tanrım! Çevresi ölü balıklarla kaplı,” dedi Kelsey.</p>

    <p>“Ben bu işten hiç hoşlanmadım.”</p>

    <p>Kelsey, "Yanına bir ekip alıp gemiye çık," dedi.</p>

    <p>“Başüstüne, efendim.”</p>

    <p>İkinci Süvari Hudson dürbünle denizi tarıyordu. "İskele tarafında on mil kadar ilerde bir gemi daha var," dedi.</p>

    <p>“Bu yana doğru mu geliyor?”</p>

    <p>“Hayır, efendim. Uzaklaşıyor gibi.”</p>

    <p>“Çok garip. Tehlikede olan bir gemiden neden kaçsın ki?”</p>

    <p>“Lüks bir yata benziyor. Monako veya Hong Kong'da görünen türden bir yat.”</p>

    <p>Kelsey telsiz odasının kapısına yürüdü. "Şu uzaktaki yatı ara bakalım."</p>

    <p>Telsizci birkaç dakika sonra başını salladı. "Ses vermiyor. Ya telsizleri kapalı ya da bizi duymazdan geliyorlar."</p>

    <p>Sherman'ın ekibinin bindiği filika denize inmiş, şilebe doğru yol alıyordu. Birkaç dakika sonra tekneye yanaşıp ucu çengelli çubuklarıyla tutunarak merdivenlerini kurdular. Sherman üç dört dakika sonra güvertedeki cansız insanların üzerine eğiliyordu. Sonra da köprü altındaki bir kapıdan içeri girdi.</p>

    <p>Kendisini dört denizci izlemiş, diğer ikisi motoru tekneden biraz uzaklaştırarak beklemeye başlamışlardı. Sherman geminin içine girdikten sonra gerçeklerin ötesinde bir diyarda dolaşıyormuş hissine kapılmıştı. Kaptandan miçoya kadar herkes ölüydü ve cesetler oldukları yere yığılmışlardı. Telsizcinin gözleri fırlamıştı ve sanki düşmekten korkuyormuş gibi sımsıkı sarılmıştı telsizine.</p>

    <p>Sherman yirmi dakika sonra Mentawai'nin telsizcisini itip yerine oturarak Rio Grande'yi aradı. "Kaptan Kelsey?"</p>

    <p>“Sizi dinliyorum, Bay Sherman. Ne buldunuz?”</p>

    <p>“Hepsi ölmüş, efendim. Başmakinistin kamarasındaki iki papağan ve geminin köpeği de.”</p>

    <p>“Ölüm nedeni hakkında bir ipucu var mı?”</p>

    <p>“İlk akla gelen şey yemek zehirlenmesi. Ölmeden önce kusmuşlar.”</p>

    <p>"Zehirli gaza karşı dikkatli olun."</p>

    <p>Kelsey bu beklenmedik durumu düşündü bir an. Sonra, "Filikayı geri gönderin," dedi. "Gemiyi yönetmeniz için beş kişi daha göndereceğim. En yakın liman Samoa adalarında Apia'dır. Gemiyi oradaki yetkililere teslim ederiz."</p>

    <p>“Ya cesetler ne olacak? Onları bu tropik sıcağında açıkta bırakamayız."</p>

    <p>Kelsey hiç duraksamadan, "Buzluğa koyun," dedi. "Otopsi yapılana kadar... "</p>

    <p>Ancak tam o anda Mentawai'nin gövdesi aşağıdakilerden gelen bir patlamayla sarsılınca sesi kesildi. Ambar kapakları havaya fırlarken içerden alevler yükseldi. Gemi sudan dışarı fırlar gibi olup sancak tarafına yattı. Kaptan köşkünün çatısı çökerken bir gümbürtü daha duyuldu.</p>

    <p>Mentawai sancak tarafına hızla yatarken Kelsey dehşet içinde gemiyi seyrediyordu. "Batıyor," diye bağırdı telsize. "Çabuk suya atlayın!" Sarsıntının şiddetinden sersemlemiş olan Sherman güvertede yatıyordu. Başını kaldırdı, eğik duran güvertedeki parçalanmış telsiz odasının bir köşesine kaydı ve kaptan köşkünden giren sulara şaşkın şaşkın baktı. Sersemlemiş kafası için hiçbir anlamı olmayan bir görüntüydü bu. Son bir soluk alıp ayağa kalkmaya çalıştıysa da, çok geç kalmıştı. Kısa bir sürede yeşil ve ılık sulara gömülmüştü.</p>

    <p>Kelsey ile Rio Grande mürettebatı, Mentawai'nin paslı bir madeni kaplumbağayı andıran tersine dönmüş gövdesine bakıyorlardı. Gövdenin altında parçalanan bottaki iki adam dışında Sherman'ın ekibi geminin içinde sıkışıp kalmışlardı. Hiçbiri suya atlayamamıştı. Su içeri dolunca şilep sanki denizin çözümlenememiş sırlarından biri olmakta acele ediyormuşçasına bir anda gözden kayboldu.</p>

    <p>Rio Grande'de kimse şilebin bu kadar çabuk batabileceğine inanamıyordu. Kelsey yüzünde dehşet ifadesiyle bir süre hiç kıpırdamadan arkadaşlarını denizin derinliklerine çeken enkaza baktı. Kafasının içinde beliren küçük bir fikir aniden büyüyerek içinde bulunduğu şokun dışına taşmıştı. O ölüm girdabından bakışlarını ayırdı, dürbünü alıp uzakta gözden kaybolmakta olan yata baktı. Mavi gökyüzü ve yeşil denizde bembeyaz bir noktaya dönmüş olan yat hızla uzaklaşıyordu. Esrarengiz tekne imdat çağrısına kulak vermemekle kalmamış, geçip gitmişti ve şimdi de felaket yerinden bilerek kaçmaktaydı.</p>

    <p>Her kimsen lanet olsun sana, diye söylendi Kaptan Kelsey. "Lanet olsun!"</p>

    <p>&nbsp;</p>

    <p>Otuz bir gün sonra Palmira atolündeki Cooper Adası yerlilerinden Ramini Tantoa sabah uyandığında âdeti olduğu üzere Doğu lagününün ılık sularında yüzmeye gitti. Ancak kulübesinden daha iki adım atmıştı ki, gece her nasılsa dış kayalıklar arasından geçebilen büyük bir Çin teknesinin karaya vurmuş olduğunu gördü. Teknenin burnu kumlara saplanmıştı, kıçını ise lagünün yumuşak dalgaları hafifçe okşamaktaydı.</p>

    <p>Tantoa seslendiyse de kendisine karşılık veren olmadı. Tekne terkedilmiş görünüyordu. Bütün yelkenleri çekilmişti ve hafif rüzgârda ağır ağır dalgalanıyordu, kıçındaki de ABD bayrağıydı. Tik ağacı gövdesi sanki güneşte solacak zaman bulamamış gibi parlaktı. Tantoa yarı yarıya kuma gömülmüş gövdeye bakarken burundaki boyalı gözler kendisiler gibiydi.</p>

    <p>Tantoa sonunda cesaretini toplayıp tekneye girdi. Ana güverte bomboştu. Her şey yerli yerindeydi. Güvertede dağınık hiçbir şey yoktu.</p>

    <p>Tantoa ceset bulmayı bekleyerek teknenin içine girdi. Ama orası da çok düzenliydi ve bir tek kişi bile yoktu.</p>

    <p>Hiçbir tekne tek başına Çin'den oraya kadar gelmiş olamazdı. Yerli, birden ürkütücü şeyler düşünmeye başladı. Hayalet tayfaların yönettiği bir tekne... Korkuyla hemen yukarı çıkıp kendini sıcak kumların üstüne attı. Bu durumu Cooper Adasının küçük köyünün heyetine bildirmek zorundaydı. Tantoa uzun uzun koştuktan sonra korkunç bir hayaletin kendisini izleyip istemediğini anlamak için arkasına baktı.</p>

    <p>Ama geminin çevresindeki kumsal bomboştu. Sadece teknenin gözleri kötü kötü bakıyorlardı kendisine. Tantoa köye doğru koşarken bir daha arkasına bakmadı.</p>
  </div>
</body>
</html>
