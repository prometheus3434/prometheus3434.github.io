<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435312">30</a></h2>

    <p>Pitt o ilk çaresizlik anlarında üzerine neredeyse elle tutulacak yoğunlukta bir yenilgi dalgasının çöktüğünü hissediyordu. Hiç zahmetsizce tuzağa düşürülmüş olmaları, Maeve'in babasının eline geçmesi.</p>

    <p>Dorsett'in adamlarının NUMA içindeki ajanlarının önceden uyarması sonunda kendilerinden önce Ocean Angler'e varmışlar, Pitt'le diğerlerini ele geçirene kadar her nasılsa kaptanı ve mürettebatı etkisiz hale getirmişlerdi. Arthur Dorsett'in sıradışı bir şey yapacağı oldukça kesindi. Pitt bunu tahmin etmeli ve alternatif bir plan geliştirmeliydi ama kurnaz elmas kralını küçümsemişti. Büyük bir kentten taş atımı uzaklıkta koca bir gemiyi korsanlıkla ele geçirebileceği Pitt'in aklına bile gelmemişti.</p>

    <p>Üniformalı insanlardan oluşan küçük ordunun saklandıkları yerlerden çıktıklarını görünce tüm umutlarının yıkıldığını anladı Pitt. Kiminin elinde coplar, kiminde lastik mermi atan silahlar vardı. Ama Giordino yanıbaşında olduğuna göre her şeyin sonu gelmiş olamazdı. Bu korkunç şoka nasıl tepki gösterdiğini anlamak için Giordino'ya baktı. Görebildiği kadarıyla Giordino sıkıcı bir ders dinliyor gibiydi. Hiç tepki göstermemişti. Merchant'a sanki tabut ölçüsünü alırmış gibi bakıyordu ki, Pitt bunun Merchant'ın ona bakışından pek farklı olmadığını düşündü.</p>

    <p>Pitt kolunu cesareti kırılmaya başlamış olan Maeve'in beline attı. Kadının mavi gözleri, tüm dünyasının yıkıldığını bilen bir insanın umutsuz, irileşmiş ve donuk gözleriydi artık. Başını eğerek avuçlarının arasına aldı, omuzları çöktü. Kendisi için değil, artık aldatıldığından emin olan babasının oğullarına yapacakları için korkuyordu.</p>

    <p>Merchant'ın başının sarılı olduğunu gören Pitt, "Mürettebatı ne yaptınız?" diye sordu.</p>

    <p>“Gemide bulunan beş kişi kamaralarında kalmaya ikna edildiler."</p>

    <p>"Sadece beş mi?"</p>

    <p>“Evet. Diğerleri Bay Dorsett'in Wellington'un en iyi otelinde şereflerine verdiği bir davete gittiler. Derin denizlerin kahraman araştırmacılarına saygıda kusur etmemek gerekir. Bir maden şirketi olarak Dorsett, deniz dibinde keşfedilecek madenlerle ilgilenir.”</p>

    <p>“İyi hazırlanmışsınız, dedi Pitt buz gibi bir sesle. "NUMA'da geleceğimizi size kim bildirdi?"</p>

    <p>“Bir jeolog. Adını bilmiyorum. Bay Dorsett'e sizin sualtı maden projeleriniz hakkında bilgi verir. Dünyanın çeşitli yerlerindeki şirket ve Hükümetlerden gizli bilgiler veren pek çok kişiden biridir.”</p>

    <p>“Bir ticari casusluk ağı.”</p>

    <p>“Çok da iyidir. Sizi Washington'da Langley Havaalanından kalktığınızdan beri izliyoruz.”</p>

    <p>Çevrelerini saran adamlar kendilerini engelleyecek bir harekette bulunmamışlardı. "Kelepçe yok mu?" diye sordu Pitt.</p>

    <p>Adamlarıma bir tek emir verildi: Siz ve arkadaşınız kaçmaya çalışırsanız sadece Bayan Dorsett'e saldırıp yaralayacaklar. Merchant'ın ince dudakları aralanınca dişleri güneşte parladı. "Benim isteğimle değil kuşkusuz. Emir doğrudan doğruya Bayan Boudicca Dorsett'ten geldi."</p>

    <p>“Tatlı bir kadın, “dedi Pitt. "Çocukken herhalde bebeklerine işkence ederdi."</p>

    <p>“Sizin için gayet ilginç planları var, Bay Pitt.”</p>

    <p>“Başın nasıl senin?”</p>

    <p>“Sizi yakalamak için okyanusu aşmama engel olacak kadar ağır değil.”</p>

    <p>“Bu heyecana dayanamayacağım. Buradan nereye gidiyoruz?”</p>

    <p>“Bay Dorsett az sonra gelecek. Onun yatına nakledileceksiniz.”</p>

    <p>“Onun yüzer villasının Kunghit Adasında olduğunu sanıyordum.”</p>

    <p>"Birkaç gün öncesine kadar öyleydi." Merchant gülümseyerek gözlüğünü çıkarıp küçük bir bez parçasıyla camlarını titizlikle temizledi. Dorsett yatının su jetlerine bağlı dört turbo dizel motoru 18.000 beygirgücündedir ve 80 tonluk tekneye saatte 120 kilometre hız verir.</p>

    <p>“Bay Dorsett'in çok yüksek zevk sahibi bir insan olduğunu göreceksiniz.”</p>

    <p>“Aslında herhalde bir manastır keşişinin adres defteri kadar ilginç kişiliği vardır,” dedi Giordino. "Elmas sayma dışında eğlenmek için ne yapar?"</p>

    <p>Merchant'ın Giordino'ya bakan gözlerinde ani bir kıvılcım parladı gülümsemesi solduysa da hemen kendini topladı.</p>

    <p>“Mizahın da bir bedeli vardır, beyler. Bayan Dorsett'in de söyleyebileceği gibi, babası alaycı zekâdan pek hoşlanmaz. Yarın bu saatte gülecek çok az şey bulacağınızı söyleyebilirim.”</p>

    <p>Arthur Dorsett, Pitt'in hayalinde olan insana hiç benzemiyordu Pitt dünyanın en zengin adamlarından biri olan insanın, hele böyle güzel üç kızı olunca, epey yakışıklı ve belirgin derecede zarif bir insan olmasını beklerdi. Ancak yatın salonunda karşısında duran adam yeraltı mağarasından çıkmış bir Töton canavarından farksızdı. Dorsett, Pitt'ten yarım baş daha uzun ve iki kere daha genişti. Bu, masa başında oturmaktan mutlu olacak bir insan değildi. Pitt, Boudicca'nın o kara ve boş gözleri kimden aldığını görebiliyordu. Dorsett'in yüzünde derin çizgiler vardı ve kaba, yara izleri dolu elleri onları pisletmekten korkmadığını gösteriyordu. Bıyığı uzundu ve kıllarına öğle yemeğinin parçaları yapışmış kalmıştı. Ancak, Pitt için Dorsett'in uluslararası statüsüne en uymayan yeri, eski bir piyanonun tuşları kadar sarı dişleriydi. Kapalı bir ağız bu çirkinliği saklayabilirdi ama adam konuşmadığı zamanlar bile dudakları dişlerini örtmüyordu.</p>

    <p>Dorsett mermer tablalı masanın önünde duruyordu. Bir yanında blucin pantolonlu, üstündeki gömleği belde düğümlenmiş olan Boudicca'yla üzerine kareli etekle, beyaz balıkçı yaka kazak giymiş duran Deirdre vardı. Masanın üstünde oturup kollarını kavuşturmuş olan Dorsett iğrenç bir kocakarı gibi sırıtıyordu. Kötü bakışları Pitt'le Giordino'nun her yanını, saçlarından ayakkabı bağlarına kadar, didik didik edercesine incelemekteydi. Dorsett, Maeve'in yanında duran ve eli koltuk altındaki tabancasını tutan Merchant'a döndü. "Aferin, John. Her hareketlerini önceden bildin." Kaşlarını kaldırıp bakışlarını önündeki hâlâ ıslak duran iki adama diktikten sonra, ıslak saçları alnına ve yanaklarına yapışmış olan Maeve'e döndü. Merchant'a, "Fakat her şey istediğin gibi olmamış galiba," dedi. "Suya düşmüşler gibi bir halleri var."</p>

    <p>"Kaçınılmazı suya atlayıp kaçmayı deneyerek geciktirdiler." Merchant'ın kendine güveni ve kendini önemsemesi gözlerinde yansıyordu. "Sonunda elime düştüler ama."</p>

    <p>Rıhtım güvenlik memurlarıyla bir sorun oldu mu?”</p>

    <p>"Görüşmeler ve tazminat konusu halledildi. Yatınız Ocean Angle’e yanaşınca kamaralarında tuttuğumuz beş tayfayı salıverdik. NUMA yetkililerinin yapacakları herhangi bir şikâyetin yerel yetkililerce bürokratik bir kayıtsızlıkla karşılanacağından eminim. Ülke, ekonomisine yaptığı katkıdan dolayı Dorsett Madenciliğe çok şey borçludur."</p>

    <p>“Sana ve adamlarına takdirlerimi bildiririm. Hepinize büyük bir ikramiye verilecektir.”</p>

    <p>"Çok iyisiniz, efendim."</p>

    <p>“Lütfen bizi yalnız bırak şimdi.”</p>

    <p>Merchant kuşkuyla Pitt'le Giordino'dan yana baktı. "Bunlar çok dikkatli gözetlenmesi gereken insanlar," dedi.</p>

    <p>“Yatı ele geçirmeye mi çalışacaklarını sanıyorsun?" Dorsett güldü. "Silahlı iki düzine adama karşılık iki savunmasız kişi mi? Yoksa suya atlayıp kıyıya yüzmeye kalkışacaklarını mı düşünüyorsun?" Dorsett pencereden Yeni Zelanda'nın giderek uzaklaşmakta olan Güney Adasının kıyılarını gösterdi. "Köpekbalıklarıyla dolu kırk kilometrelik denizden mi? Hiç sanmam."</p>

    <p>Merchant elini tabancasından çekti, spor ceketinin düğmelerini ilikledi ve sessiz adımlarla kapıya doğru yürüdü. "Benim görevim sizi ve çıkarlarınızı korumaktır. Bunu da çok ciddiye alırım."</p>

    <p>“Çalışmanı takdir ediyorum.” Dorsett birden sabırsızlanmıştı. Merchant çıkar çıkmaz Maeve babasına, "Bana Sean'la Michael'in kahrolası maden müdüründen bir zarar görüp görmediklerini söylemeni istiyorum," dedi.</p>

    <p>Boudicca tek kelime söylemeden öne çıktı, Pitt'in sevgiden kaynaklandığını sandığı bir hareketle elini uzattı ve Maeve'in suratına öyle bir tokat indirdi ki, Maeve'in ayakları yerden kesildi. Pitt kadını tutarken Giordino iki kadının arasına girdi.</p>

    <p>Boudicca'dan çok kısa olan Giordino kadının yüzüne bakarken yüksek bir binaya bakıyormuş gibi oldu. Boudicca'nın iri göğüslerinin altından bakmak zorunda kaldığından sahne biraz da komikti. "Ne güzel bir karşılama."</p>

    <p>Pitt arkadaşının yüzündeki o bakışı çok iyi bilirdi. Giordino insan yüzlerinin ve karakterlerinin çok dikkatli bir yargıcıydı. Pitt'in kaçırmış olduğu çok küçük bir garipliği görmüş olmalıydı. Giordino kendi hesabınca doğru olan bir tehlikeyi göze alıyordu. Boudicca'yı tepeden tırnağa süzerken kurnazca sırıttı. "Seninle bir bahse girerim," dedi.</p>

    <p>“Bahis mi?”</p>

    <p>“Evet. Bacaklarını ve koltukaltlarını traş etmediğine bahse girerim.” Şoktan çok, meraktan doğan bir anlık bir sessizlik çöktü salona. Boudicca'nın yüzü öfkeyle kasıldı, vurmak için elini geri çekti. Giordino çok sakindi, tokadı bekliyor, ama savuşturmak için hiçbir hareket yapmıyordu.</p>

    <p>Boudicca, Giordino'ya pek çok Olimpiyat boksörününkinden daha sert bir yumruk indirdi. Yumruğu Giordino'nun yanağına ve çenesine isabet etmişti. Bu, bir kadından beklenmeyecek sertlikteydi ve pek çok erkeği nakavt etmeye yeterliydi. Boudicca'nın aynı öfkeyle vurduğu erkeklerden çoğu yirmi dört saat kendilerine gelememişlerdi. Giordino'nun başı yana savrulurken bir adım geri attı, sanki kendine gelmeye çalışırmış gibi başını salladı ve pahalı halının üzerine dişlerinden birini tükürdü. Akıl almaz bir davranışla öne yürüyüp yine Boudicca'nın fırlak göğüslerinin altına geldi. Yüzünde düşmanlık, bakışlarında intikamdan eser yoktu. "Eğer sende sportmenlikten eser olsaydı bir deneme de benim yapmama izin verirdin," dedi.</p>

    <p>Boudicca acımış olan elini ovuştururken şaşkınlık içindeydi. Kontrol edemediği öfkesinin yerini soğuk bir düşmanlık alırken gözlerinde bir çıngıraklı yılanın bakışı belirdi. Soğuk bir sesle, "Sen aptalın birisin," dedi.</p>

    <p>Ellerini uzatıp Giordino'nun boynunun çevresinde kavuşturdu. Giordino yumrukları iki yanına sallanmış bir halde duruyor, kadını durdurmak için bir şey yapmıyordu. Yüzünde renk kalmamış, gözleri fırlamaya başlamıştı. Ne var ki hâlâ kendini savunacak bir hareket yapmıyor, yüzünde hiçbir kötülük belirtisi olmadan kadına bakıyordu.</p>

    <p>Pitt, Boudicca'nın ellerindeki gücü hatırlıyordu; kollarındaki ezikler hâlâ geçmemişti. Giordino'nun karakterine uymayan pasifliğini anlamayarak Boudicca'nın dizkapağına bir tekme indirmeye hazırlandığı sırada Dorsett'in sesi işitildi.</p>

    <p>“Bırak onu! Ellerini bir sıçanla kirletme!”</p>

    <p>Parkta bir heykel kadar hareketsiz duran Giordino, Boudicca boynunu bırakınca geri bir adım attı.</p>

    <p>“Gelecek sefer pis postunu kurtarmak için babamı bulamayacaksın.” Giordino boynunda morarmaya başlayan yerleri ovuşturarak, "Hiç profesyonel olmayı düşündün mü?" dedi. "Senin gibilere iş veren bir lunaparkçı tanıyorum... "</p>

    <p>Pitt elini Giordino'nun omzuna koydu. "Yeni bir maç anlaşması imzalamadan önce Bay Dorsett'in söyleyeceklerini dinleyelim."</p>

    <p>“Sen arkadaşından akıllısın,” dedi Dorsett.</p>

    <p>“Sadece acıdan ve katillerle uğraşmaktan kaçınmak için.”</p>

    <p>“Beni sıradan bir katil olarak mı görüyorsun?”</p>

    <p>“Yüzlerce insanı öldürmekten sorumlu olduğuna göre, evet."</p>

    <p>Dorsett omuzlarını silkerek masasının başına geçip oturdu. "Ne yazık ki, bu gerekliydi."</p>

    <p>Pitt, Dorsett'e duyduğu öfkeden ateşlenmiş gibiydi. "Masum insanların canlarına kıymak için bir tek neden göremiyorum."</p>

    <p>"Üçüncü Dünyada her yıl milyonlarca insan açlık, hastalık ve savaş yüzünden ölürken neden birkaç yüz kişinin ölümü uykularını kaçırıyor ki?"</p>

    <p>“Öyle yetiştirildiğim için,” dedi Pitt. "Annem bana yaşamın bir nimet olduğunu öğretmişti."</p>

    <p>"Yaşam bir maldan başka bir şey değildir. İnsanlar kullanıldıktan sonra atılan veya artık işe yaramadıkları zaman yok edilen eskimiş aletlerden farksızdırlar. Ahlak ve ilke yükü altında ezilen senin gibi insanlara acırım. Sizler asla olmamış ve olmayacak kusursuz bir dürıya serabını kovalama lanetine uğramışsınızdır."</p>

    <p>Pitt karşısındaki adamın çılgın olduğunu anlıyordu. "Siz de bir serabın ardında öleceksiniz."</p>

    <p>Dorsett neşesizce gülümsedi. "Yanılıyorsunuz, Bay Pitt. Zamanım gelmeden önce onu avuçlarımın içinde tutacağım."</p>

    <p>“Sizin hastalıklı ve çarpık bir yaşam felsefeniz var.”</p>

    <p>“Şimdiye kadar işime çok yaradı.”</p>

    <p>“Ultrasonik madencilik yöntemlerinizin neden olduğu ölümleri durdurmamak için mazeretiniz nedir?”</p>

    <p>“Daha fazla elmas çıkarmak, başka ne olacak”? Dorsett kavanoz içindeki örneğe bakar gibi baktı Pitt'e. "Birkaç haftaya kadar milyonlarca kadını bir dilencinin bile alabileceği fiyatlarla elmas sahibi ederek mutlu kılacağım."</p>

    <p>“Bana pek yardımsever biri olarak görünmemiştiniz.”</p>

    <p>Elmas aslında bir karbon parçasından başka bir şey değildir. Tek yararlı yanları insanın bildiği en sert nesne olmalarıdır. Bu nitelikleriyle madenler işlenebilir ve kayalar delinebilir. Elmas (Diamond) adının Yunancadan geldiğini bilir miydiniz, Bay Pitt? Yılmaz demektir. Yunanlılar ve daha sonra Romalılar onları vahşi hayvanlardan ve insan düşmanlarından korunmak için takarlardı. Ama kadınları bugünküler gibi elmasa hayran değillerdi. Elmas kötü ruhları kovmak için olduğu kadar zina testi olarak da kullanılırdı. Güzelliğine gelince, aynı parıltıyı kristalle de elde edebilirsiniz. Dorsett elmaslardan söz ederken bakışları titremiyordu ama boynunun kenarındaki damarın nabız gibi atması konu hakkındaki duygularını açığa vuruyordu. Pek az insanın başarabileceği daha yüksek bir düzeye geçmiş gibi konuşuyordu.</p>

    <p>İlk elmas taşlı nişan yüzüğünün 1477 yılında Avusturya Arşidükü Ferdinand tarafından Burgonyalı Mary'ye verildiğini ve 'aşk damarı'nın beyinden doğrudan doğruya sol elin üçüncü parmağına uzandığı inancının Mısır'dan çıktığını bilir miydiniz?</p>

    <p>Pitt saklamaya gerek duymadığı bir horgörüyle baktı adama. "Ben elmasa değer yaratmak için Güney Afrika, Rusya ve Avustralya'daki dekarınızda yontulmamış taşların büyük miktarlarda tutulduğunu biliyorum. De Beers'in başında olduğu bir kartelin fiyatları belirlediğini de biliyorum. Bir adamın bütün karteli karşısına alarak elmas piyasasında düşüşü nasıl sağlayacağını anlamıyorum."</p>

    <p>“Kartel benim beklediğimi yapacaktır. Tarihe bakılınca, elmas üreten bir şirket veya ülke onları atlayıp da mallarını serbest piyasaya sürmeye başlamışsa kartelin fiyatları düşürdüğü görülür. Rekabet yapamayan devlet veya şirket bu işten kazançlı çıkamayacağını görünce yine sürüye döner. Ben kartelin bu hareketini tekrarlayacağına güveniyorum. Benim kazanca aldırmadan bir dolarlık elması piyasaya iki sente sürdüğümü farkettiklerinde tepki gösteremeyecekleri kadar geç olacaktır. Piyasa çökecektir.”</p>

    <p>“Düşen bir piyasaya hakim olmanın kârı nedir?”</p>

    <p>“Ben piyasaya hakim olmakla ilgilenmiyorum, Bay Pitt. Ben elmas konusunu ortadan kaldırmak istiyorum.”</p>

    <p>Pitt, Dorsett'in bakışlarının kendi üzerinde değil de, sanki sadece onun görebildiği bir şeye bakıyormuş gibi başının ötesinde bir noktaya dikildiğine dikkat etmişti. "Eğer yanlış anlamıyorsam, bindiğiniz dalı kesiyorsunuz."</p>

    <p>“Öyle anlaşılıyor, değil mi?” Dorsett parmağını Pitt'e uzattı. "Herkesin hatta en yakınlarımın ve kızlarımın bile öyle sanmasını istemiştim. Ama ben bu işten çok büyük bir para vurmayı bekliyorum."</p>

    <p>Pitt meraklanmıştı. "Nasıl?"</p>

    <p>Dorsett şeytani bir gülümsemeyle çirkin dişlerini daha da ortaya çıkardı. "Bunun yanıtı elmasta değil, renkli mücevher taşı piyasasındadır. "</p>

    <p>“Tanrım, şimdi anladım," dedi Maeve. "Sen renkli taş piyasasını ele geçirmeye çalışıyorsun."</p>

    <p>Islak elbiseleri ve vücudunu saran korkunun etkisiyle ürperdi. Pitt ıslak deri ceketini çıkarıp kadının omuzlarına koydu.</p>

    <p>Dorsett başını salladı. "Evet. Son yirmi yıldır akıllı baban elmas üretimini artırıp depolarını çoğaltırken sessizce büyük, renkli mücevher taşı madenlerini satın aldı. Çok karmaşık şirketler ağı sayesinde şu anda piyasanın yüzde seksenini gizlice elimde bulundurmaktayım.”</p>

    <p>"Renkli mücevherler derken herhalde yakut ve zümrütlerden söz ediyorsunuzdur," dedi Pitt.</p>

    <p>“Evet, aralarında safir, topaz ve ametist de olan daha pek çok tür. Bunların hemen hemen hepsi elmastan daha az bulunur. Bazıları o kadar nadirdir ki, mücevhere dönüştürülmeyip koleksiyoncular tarafından alınırlar.</p>

    <p>Pitt, "Renkli taşların fiyatları neden elmasınkiler gibi yükselmedi?" diye sordu.</p>

    <p>Çünkü elmas karteli onları her zaman gölgeye itebildi. De Beers on yıllardır çok büyük araştırmalar yaparak uluslararası pazarları incelettirmektedir. Elmasları reklam etmek ve ebedi bir değer imajı yaratmak için milyonlarca dolar harcanmıştır. De Beers fiyatları sabit tutmak için giderek artan miktara ayak uyduracak bir talep yaratmaya çalışmıştır. Bir erkeğin bir kadına olan aşkını elmas armağan ederek göstereceği imajı 'Elmas Ebedidir' sloganıyla doruğuna ulaşmıştır. Dorsett odanın içinde dolaşmaya başladı. "Renkli taş üretimi hepsi de rekabet halinde olan binlerce dağınık üreticinin elinde olduğundan renkli taşların sürümünü artıracak birleşmiş bir organizasyon kurulamamıştır. Ben elmas fiyatlarını yıktıktan sonra bunu değiştirmeye kararlıyım."</p>

    <p>“Şu halde bu işe balıklama atladınız.”</p>

    <p>“Sadece renkli taş üretmekle kalmayacağım. De Beers'in aksine onları yontacak ve kendi mağazalarımın aracılığıyla perakende piyasasına süreceğim. Safirler zümrütler ve yakutlar ebedi olmayabilir, ama ben işimi tamamladığımda onları takan bir kadın kendini tanrıça gibi hissedecektir. Mücevherat yeni bir görkeme kavuşacaktır. Ünlü Rönesans kuyumcusu Benvenuıo Cellini bile yakut ve zümrütü elmastan daha mükemmel olarak nitelemiştir.”</p>

    <p>Bu akıllara durgunluk verici bir kavramdı. Pitt bir sonraki sorusunu sormadan önce dikkatle düşündü. "On yıllardır kadınlar, elmasların yaşam boyu sürecek bir ilişkiyle inkâr edilemez bir bağı olduğu fikrini kabullenmişlerdir. İsteklerini elmaslardan renkli taşlara yönelebilecekler midir?"</p>

    <p>“Neden olmasın?” Dorsett, Pitt'in kuşkusuna şaşırmıştı. "Elmas nişan yüzüğü fikri 1880'li yılların sonunda kök salmıştır. Sosyal davranışları değiştirmek için sadece bir strateji gereklidir. Benim otuz ülkede şubeleri olan yaratıcı reklam şirketim, kartelin yıkılmasıyla uluslararası bir promosyon kampanyasına başlayacaktır. Benim işim tamamlandığında renkli taşlar prestije kavuşacak, elmaslar sadece fon için kullanılır olacaktır."</p>

    <p>Pitt, Boudicca'ya, Deirdre'ye ve Maeve'e baktı. "Pek çok erkek gibi ben de bir kadının özel düşünce ve duygularını bilemem, ama onları elmasların en iyi arkadaş olmadığına inandırmanın güç olacağını biliyorum."</p>

    <p>Dorsett güldü. "Kadınlar için pahalı taşları alanlar erkeklerdir. Erkekler sevgililerini aşklarıyla etkilemek istedikleri kadar değere de çok önem verirler. Erkekleri yakut ve zümrütlerin elmastan elli kat değerli olduğuna inandırabilirsen onları satın alacaklardır."</p>

    <p>“Doğru mu bu?” diye sordu Pitt. "Bir zümrütün kıyaslanabilecek bir elmastan daha nadir olduğu gerçek mi?"</p>

    <p>Dorsett başını salladı. "Elmas kaynakları zamanla kuruyunca aralarındaki fark daha da açılacaktır. Aslında sadece Utah'da bir iki madenden çıkarılan kırmızı zümrüdün bir milyon kere daha nadir olduğu söylenebilir."</p>

    <p>“Bir pazarı batırırken diğerini ele geçirmekle kârdan başka şeyleri de amaçlıyor olmalısınız.”</p>

    <p>“Sadece 'kâr' değil, azizim Pitt. Tarihte duyulmamış bir düzeyde kâr. Burada on milyarlarca dolardan söz ediyoruz.”</p>

    <p>Pitt bu inanılmaz rakam karşısında şaşkına dönmüştü. "Renkli taşların fiyatını iki katına çıkarmadan böyle bir para elde edemezsiniz."</p>

    <p>“Dört katına demek gerçeğe daha yakın olur. Kuşkusuz, bu artış bir gecede olmayacaktır.”</p>

    <p>Pitt, Dorsett'in önüne kadar yürümüş, kendisinden daha uzun boylu adamın yüzüne bakıyordu. "Sizin Kral Midas'ı oynamak istemeniz beni ilgilendirmiyor," dedi. "Elmas fiyatlarıyla istediğinizi yapabilirsiniz. Ama Tanrı aşkına madenlerinizdeki ultrasonik kazı işine son verin. Müdürlerinize telefon edip bütün operasyonu kesmelerini söyleyin Daha fazla cana malolmadan yapın bunu." Salona garip sessizlik çöktü. Bütün gözler Dorsett'in böylesine bir meydan okumaya göstereceği tepkiye çevrildi. Adam uzun uzun Pitt'e baktıktan sonra Maeve'e döndü.</p>

    <p>“Arkadaşın çok sabırsız. Beni de, kararlılığımı da bilmiyor. Sonra yine Pitt'e döndü. "Elmas karteline saldırı yirmi bir gün sonra, şubatın yirmi ikisinde başlayacak. Bunun başarılı olması için madenlerimin o güne kadar çıkaracağı en ufacık bir kırıntıya dahi ihtiyacım var. Dünyanın her tarafındaki televizyonlarda ve gazetelerde yer ayrıldı. Hiçbir değişiklik olamaz. Birkaç sefil ölecekse ölsün, beni hiç ilgilendirmez."</p>

    <p>Çıldırmış, diye düşündü Pitt. Dorsett'in kömür karası gözlerindeki o ürkütücü kötülük başka bir şekilde tanımlanamazdı. Çılgınlık ve vicdan azabı duymamak. Vicdanı olmayan bir insandı bu. Pitt ona bakarken bile derisinin büzüldüğünü hissediyordu. Arthur Dorsett'in kaç kişinin ölümünden sorumlu olduğunu merak etti.</p>

    <p>Madenleri ses dalgalarıyla kazmaya başlamadan önce zengin ve güçlü olmak için yolunun üzerinde duran kaç kişiyi öldürmüştü? Soğuk ve sakin bir sesle, "Cinayetlerinin hesabını vereceksin, Dorsett," dedi. "Neden olduğun bu katlanılmaz acı ve ıstırabın bedelini ödeyeceksin."</p>

    <p>"Benim intikam meleğim kim olacak?" diye alay etti Dorsett. "Sen mi? Bay Giordino mu? Ben Tanrı'dan gelecek bir misillemeye inanmam. Çok uzak bir olasılık bu. Emin olabileceğim tek şey, senin bunu görecek kadar yaşayamayacağındır, Bay Pitt."</p>

    <p>“Tanıkları kafalarından vur ve cesetlerini denize at... Senin politikan bu mu?”</p>

    <p>“Sizi ve Bay Giordino'yu kafanızdan vurmak mı? Bu kadar kaba, bayağı ve aynı zamanda merhametli bir şey aklımın ucundan bile geçmez. Denize atılmak mı? Evet, bunu kesin olarak kabul edebilirsiniz. Ama şunu garanti edebilirim, siz de, arkadaşınız da yavaş ve çok vahşi, bir ölümle terkedeceksiniz dünyayı."</p>
  </div>
</body>
</html>
