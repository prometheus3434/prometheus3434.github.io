<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435295">14</a></h2>

    <p>Çift motorlu Buccaneer jeti Washington'un güneydoğusundaki Andrews Hava Kuvvetleri Üssünün sessiz bir köşesine indi. Yüksek rütbeli Hava Kuvvetleri subayları için lüks döşenmiş olan uçak, en modern savaş uçağı kadar hıza sahipti.</p>

    <p>Hava Kuvvetleri başçavuşu giysileri içindeki kabin memuru bagajlarını, beklemekte olan sürücülü arabaya taşırken Pitt de Amiral Sandecker'in Washington'daki forsuna şaşmaktan kendini alamıyordu. Doğrusu amiralin bu uçağı NUMA işinde kullanmak için kimleri nasıl ikna ettiğini çok merak ediyordu.</p>

    <p>Giordino yol boyunca uyurken Pitt de kent binalarına görmeyen gözlerle bakmaktaydı. Yoğun trafik başlamıştı; dış mahallelere giden caddeler ve köprüler tıklım tıklım doluydu. Neyse ki, kendileri aksi yönde gitmekteydiler.</p>

    <p>Pitt, Buz Avcısı'ndan havalandıktan hemen sonra inmediği için kendine lanetler okuyordu. Eğer Giordino kadının mesajını doğru yorumlamışsa Maeve'in başı dertte demekti. Kendinden yardım isterken onu terketmiş olma olasılığı vicdanını çok rahatsız ediyordu. Sandecker'in uzun kolu, melankolisinin üzerine uzanıp suçluluk düşüncelerine bir örtü örtüverdi. Pitt, NUMA'da geçirdiği yıllar boyunca bir kere olsun kişisel sorunlarını kurumun işleri üzerinde görmemişti. Punta Arenas'tan uçarlarken son sözü Giordino söylemişti.</p>

    <p>Çapkınlık edecek zaman değil. İnsanlar ve deniz canlıları Kitle halinde ölüyorlar. Bu kötülüğü ne kadar çabuk sona erdirirsek, o kadar çok kişi sağ kalıp vergilerini ödeyebileceklerdir. Unut o kadını şimdi. Bu iş sona erince bir yıl izin alıp onu arayabilirsin. Giordino, Oxford'da hitabet öğretmenliği yapamazdı kuşkusuz, ama bu, sağduyuyla dolu defterler doldurmasına engel değildi. Pitt pes edip Maeve'i aklından çıkarmaya çalıştıysa da pek başarılı olamadı. Kadının anısı zamanla daha güzelleşecek bir portre gibi kaldı zihninde.</p>

    <p>Araba NUMA'nın merkezinin bulunduğu yüksek ve yeşil camlarla kaplı binaya yaklaşıyordu. Ziyaretçi otoparkı televizyon naklen yayın arabalarıyla doluydu.</p>

    <p>Sürücü, "Sizi yeraltı garajından sokacağım, akbabalar gelişinizi bekliyorlar," dedi. "Televizyoncular, turist gemisi kıyımı için haber açlığı içinde. Avustralyalılar olayı örtbas etmeye çalıştılarsa de sağ kalan yolcular Şili'ye varıp da konuştuklarında kıyamet koptu.”</p>

    <p>“Sizlerin kendilerini ve gemiyi nasıl kurtardığınızı anlata anlata bitiremediler. İki genç kadının elmas kralı Arthur Dorsett'in kızları olması boyalı basını doğal olarak çılgına çevirdi."</p>

    <p>“Demek şimdi buna kıyım diyorlar, öyle mi? “diye sordu Pitt.</p>

    <p>Araba, özel bir asansöre giden küçük bir antrenin önündeki güvenlik görevlisinin yanına durdu. Giriş defterini imzalayıp oruncu kata çıktılar. Kapılar açıldığında Hiram Yaeger'in NUMA'nın geniş veri sistemi ağını yönettiği salondaydılar.</p>

    <p>Yaeger odanın ortasındaki atnalı biçimindeki masanın başında oturduğu yerden başını kaldırıp gülümsedi. Bugün üzerinde tulum yerine neredeyse parça parça olmuş solgun bir Levis ceket vardı. Hemen ayağa fırlayıp iki adamın ellerini hararetle sıktı. "Siz ik eşkıyayı burada görmek gerçekten çok iyi bir şey. Siz gideli beri burası terkedilmiş bir lunapark kadar sıkıcıydı."</p>

    <p>“Ayağının altının sallanmadığı bir yerde olmak her zaman iyidir,” dedi Pitt</p>

    <p>Yaeger, Giordino'ya bakıp sırıttı. "Gittiğinden daha berbat görünüyorsun."</p>

    <p>“Ayaklarım üşüyor da ondan.”</p>

    <p>Pitt elektronik sistemler ve teknisyenlerle dolu odaya baktı. "Amiralle Rudi Gunn buralarda mı?"</p>

    <p>Özel toplantı odasında sizi bekliyorlar, dedi Yaeger. "Al'la önce oraya gideceğinizi sanmıştık."</p>

    <p>“Ben toplantıya oturmadan seninle görüşmek istedim.”</p>

    <p>“Neden?”</p>

    <p>“Deniz canavarları hakkında sahip olduğun verileri görmek istiyorum.”</p>

    <p>Yaeger'in kaşları havalandı. "Deniz canavarı mı dedin?"</p>

    <p>Pitt başını salladı. "Beni çok ilgilendiriyorlar. Ama nedenini söyleyemem."</p>

    <p>“Deniz ve göl canavarları hakkında elimde dağlar kadar malzeme olduğunu söylesem şaşarsın.”</p>

    <p>“Loch Ness ve Champlain Gölünde yüzen efsane yaratıklarını unut. Ben denizdekilerle ilgileniyorum.”</p>

    <p>Yaeger omuzlarını silkti. "Canavarlar genelde göllerde görüldüklerden işim yüzde seksen azaldı demektir. Yarın sabah masanın üzende şişkin bir dosya bulursun."</p>

    <p>“Teşekkür ederim, Hiram. Her zamanki gibi minnettarım sana.” Giordino saatine baktı. "Amiral bizi en yakın direğe asmadan gitsek iyi olacak."</p>

    <p>Yaeger yandaki kapıyı gösterdi. "Merdivenden çıkarız."</p>

    <p>Pitt'le diğerleri toplantı odasına girdiklerinde Sandecker'le Gunn ölüm olayının bildirildiği yeri holografik harita üzerinde incelemektiler. Amiralle Gunn iki adamı karşıladılar. Gunn, Pitt'le Giordino'yu ayrıntılar için sıkıştırdıysa da, her ikisi de çok yorgun olduklarından onların ancak birer özetini verebildiler.</p>

    <p>Sandecker, Gunn onları sıkıştırmaması gerektiğini bilirdi. Raporlar daha sonra da yazılırdı. Boş koltukları göstererek, "Oturun da işe başlayalım," dedi.</p>

    <p>Gunn masanın öteki ucunda havada uçar gibi duran mavi kürelerden birini gösterdi. "En son ölüm yeri. On sekiz kişilik mürettebatıyla Mentawai adında bir Endonezya şilebi."</p>

    <p>Pitt amirale döndü. "Başka bir gemiden ekip çıktıktan sonra patlayan şilep mi?"</p>

    <p>“Evet. Buz Avcısı'ndayken de söylediğim gibi herhangi bir zarara uğramayan bir petrol tankeri, aktör Garret Converse, tayfası ve lüks yatının da geçip gittiğini görmüş. Yat ve içindekilerden bir daha hiçbir haber alınamadı.”</p>

    <p>“Uyduda da bir şey yok mu?” diye sordu Giordino.</p>

    <p>Hava bulutluydu, kızılötesi kameralar yat gibi küçük bir şeyi seçemediler.</p>

    <p>Bir nokta daha var, dedi Gunn. "Mentawai'yi bulan Amerikan konteyner gemisinin kaptanı lüks bir yatın hızla olay yerinden uzaklaştığını bildirdi. Mahkemede yemin edemezmiş ama kendisi olay yerine varmadan yatın Mentawai'ye yakın olduğunu söylüyor. Patlayıcı yerleştirenlerin de yatın tayfaları olduğuna inanıyor."</p>

    <p>"Kaptanın epey canlı bir hayalgücü varmış sanırım," dedi Yaeger.</p>

    <p>“Bu adamın hayal görmüş olması olanaksız. Kaptan Jason Kelsey beceri ve dürüstlüğüyle tanınan, sorumluluk sahibi bir denizcidir.”</p>

    <p>"Yatın tanımını yapabilmiş mi?" diye sordu Pitt.</p>

    <p>“Kelsey dikkatini ona çevirdiğinde yat teşhis edilemeyecek kadar uzaklaşmıştı. Ancak ikinci süvarisi araları fazla açılmadan dürbünle bakmış. Neyse ki kendisi, limandayken gemi ve tekne resimleri yapan amatör bir ressammış.”</p>

    <p>“Resmini mi çizmiş yani?”</p>

    <p>“Yat kendisinden uzaklaşıyormuş, genelde ancak arkadan görmüş, ama becerisini kullanarak gövdeyi tekne yapımcılarını bulabileceğimiz derecede çizebilmiş.”</p>

    <p>Sandecker bir puro yakıp Giordino'ya, "Al, bu işi sen üstlen," dedi. Giordino, Sandecker'inkinin eşi olan bir puro çıkardı, parmakları pasında yuvarladıktan sonra bir kibritle yaktı. "Duş alıp üstümü değişlikten sonra hemen işe başlarım."</p>

    <p>Giordino'nun amiralin purolarını aşırmadaki ustalığı Sandecker'i şaşkına çevirirdi. Bu kedifare oyunu yıllardır devam ediyordu ve Sandecker esrarı çözemediği gibi Giordino'dan bir açıklama istemeyecek kadar da gururluydu. Amirali çılgına çeviren bir şey de, puro envanterinin hiç açık vermemesiydi.</p>

    <p>Bir kâğıt üzerinde bir şeyler çiziktiren &nbsp;Pitt başını kaldırmadan Yaeger'e, "Hiram, benim ses dalgaları fikrimin geçerliliği var mı?" diye sordu.</p>

    <p>“Hem de çok. Akustik uzmanları hâlâ ayrıntılı bir kuram üzerinde çalışıyorlar, ama anladığım kadarıyla biz su altında yol alan ve birkaç unsurdan oluşan bir katili arıyoruz. İncelenecek çok şey var. Birincisi bu yoğun enerjiyi üretecek kaynak. İkincisi, bunun kaynaktan deniz yoluyla nasıl yayıldığı. Üçüncüsü, akustik enerjiyi alan hedef veya yapı. Ve dördüncüsü, insan ve hayvan hücreleri üzerindeki fizyolojik etki.”</p>

    <p>“Öldürebilen yüksek yoğunluktaki ses dalgalarını kabul edebilir misin?” diye sordu Pitt.</p>

    <p>Yaeger omuzlarını silkti. "Bu konuda sağlam bir dayanağımız yok, ama elimizde olan tek şey de bu. Öldürebilecek kadar yoğun ses dalgası sıradan bir ses kaynağından çıkamaz. Ve yoğun bir kaynak bile eğer ses odaklanmamışsa uzak bir mesafeden ölüme neden olamaz."</p>

    <p>"Çok uzak mesafelerden geldikten sonra yüksek yoğunluktaki sesin ve aşırı titreşimli enerjinin otuz kilometre içinde her canlıyı öldürebilmesi inanılır gibi değil."</p>

    <p>Sandecker, "Bu ses dalgalarının kaynağı hakkında bir fikriniz var mı?" diye sordu.</p>

    <p>“Doğrusunu isterseniz, var.”</p>

    <p>"Bir tek ses kaynağı böylesine büyük ölümlere neden olabilir mi?” diye sordu Gunn.</p>

    <p>“Hayır, zaten işin püf noktası da orada,"" dedi Yaeger. "</p>

    <p>"Denizin altında ve üstünde bu ölçüde bir kıyıma neden olacak şeyi okyanusun karşı tarafındaki pek çok farklı kaynakta aramalıyız."</p>

    <p>" Önündeki kâğıtları karıştırarak birini seçti. Sonra uzaktan kumandaya basıp bir kod tuşladı. Holografik haritanın karşı köşelerinde dört yeşil ışık belirdi.</p>

    <p>Soğuk Savaş sırasında Sovyet denizaltılarını izlemek için Deniz Kuvvetlerinin okyanuslara yerleştirdiği hidrofon sistemleriyle bu öldürücü ses dalgalarının Pasifik Okyanusunun dört köşesinden yayıldığını saptadık. Yaeger masa başında oturan herkese birer basılı harita dağıttı. "Birincisi ve en güçlüsü, Tasmanya ile Yeni Zelanda'nın Güney Adası arasındaki derin okyanus volkanik dağlarının su üstündeki ucu olan Gladyatör Adasından geliyor. İkincisi Bering Denizinde Kamçatka Yarımadasının açıklarındaki Komandorskie adaları üzerinde."</p>

    <p>“Bu epey kuzeyde,” dedi Sandecker.</p>

    <p>“Rusların kazanacak neleri olabilir ki,” diye Giordino söylendi.</p>

    <p>“Sonra üçüncü noktayı Kanada'da İngiliz Columbia'sı açıklarında Kunghit Adasında buluyoruz. Hidrofonların saptadığı dördüncü nokta da Isla de Pascua ya da daha iyi bilinen adıyla Paskalya Adası.”</p>

    <p>“Bir trapez biçimi çıkıyor ortaya,” dedi Gunn.</p>

    <p>Giordino doğruldu. "Ne?"</p>

    <p>“Trapez, hiçbir iki tarafı paralel olmayan bir dörtgen.”</p>

    <p>Pitt kalkıp üç boyutlu haritanın içine kadar yürüdü. "Akustik kaynakların hepsinin de adalarda olması ilginç," dedi. Dönüp Yaeger'e baktı. "Verilerinden emin misin? Elektronik sisteminin hidrofonlardan aldığı bilgileri doğru olarak izlediğinden kuşkun yok mu?"</p>

    <p>Yaeger sanki kalbinden bıçaklanmış gibi Pitt'e baktı, "İstatistik analizlerimiz akustik ağı ve okyanuslardaki değişimlerin ışınlarda meydana getireceği sapmaları göz önüne alır."</p>

    <p>“Özür dilerim. Adalarda yerleşim var mı peki?”</p>

    <p>Yaeger, Pitt'e küçük bir dosya uzattı. "Adalar hakkındaki ansiklopedik bilgiler burada. Jeoloji, bitki örtüsü, iskân durumu. Glatyatör adası özel mülkiyette. Diğer üçü maden aramak üzere yabancı hükümetlerden kiralanmış. Buraların yasak bölge oldukları söyleniyor."</p>

    <p>Giordino, "Ses bu kadar uzak mesafelerden sualtından nasıl iletiliyor?” diye sordu.</p>

    <p>"Yüksek frekanslı ses, deniz suyundaki tuz tarafından hemen emilir ancak alçak frekanslı akustik dalgalar tuzların moleküler yapısının etkilenmezler ve binlerce kilometre uzaklıklara gittikleri saptanmıştır. Senaryonun bundan sonrası biraz bulanık. Henüz anlamadığımız bir nedenle yüksek yoğunluklu, alçak frekanslı ve farklı kaynaklardan çıkan ses dalgaları su üstüne çıkarak 'birleşme bölgesi' denilen noktada odaklanıyorlar. Yani ses dalgalarının birleşip yayıldıkları bir alan."</p>

    <p>Sandecker gözlüğünü ışığa tutup temizledi. "Ve biz bu birleşme noktasının ortasında olan bir gemideysek?"</p>

    <p>Eğer bir tek ses kaynağından gelen titreşimi alıyorsak küçük bir tınlama duyar ve hafif bir baş ağrısına tutulabiliriz. Ama dört kaynaktan gelen dalga aynı noktada birleşince yoğunluk artar, gemide titreşimler olur ve ses enerjisi iç organlarımıza zarar vererek bizleri birkaç dakikada öldürür.</p>

    <p>Giordino, "Felaket noktalarının farklılıklarını göz önüne alırsak bu Şey denizde herhangi bir noktayı vurabilir," dedi.</p>

    <p>“Ya da kıyılarda,” dedi Pitt.</p>

    <p>Yaeger, "Ses dalgalarının nerede birleştiklerini hesaplamaya çalışıyoruz ama bu kolay değil. Şu anda yapabileceğimiz en iyi şey akıntıları, deniz derinliklerini ve su ısısını saptamak. Bütün bunlar ses dalgacının yolunu etkileyen şeylerdir."</p>

    <p>Pitt, "Maden arama şirketleri dışında adaların ortak özellikleri nedir?" diye sordu.</p>

    <p>Giordino purosunun ucuna baktı. "Gizli bir nükleer veya konvansiyonel silah deneme alanları olabilir mi?"</p>

    <p>“Hiçbiri,” dedi Yaeger.</p>

    <p>“O halde ne?” diye Sandecker sordu.</p>

    <p>“Elmas.”</p>

    <p>Sandecker, Yaeger'e baktı. "Elmas mı?"</p>

    <p>“Evet, efendim. Dört adadaki madenlerin ya sahibi ya da işleticisi Sidney'de Dorsett Madencilik Şirketi. De Beers'ten sonra dünyanın en büyük ikinci elmas üreticisi.”</p>

    <p>Pitt birden midesine bir yumruk yemiş gibi oldu. "Şirketin başkanı Arthur Dorsett. Al'la benim Antarktika'da kurtardığımız iki kadının babasıdır."</p>

    <p>Gunn birden durumu anlamıştı. "Doğru. Deirdre Dorsett. Peki, ya Maeve Fletcher?"</p>

    <p>Deirdre'nin kız kardeşi, anneannesinin bir atasının soyadını almış. Sandecker, Pitt'e döndü. "Bu bence basit bir rastlantıdan öte bir şey." Giordino, "Dünyanın en zengin elmas tüccarlarından birinin sevgili kızlarını öldürmesine ramak kaldığını öğrenince ne diyeceğini merak ediyorum doğrusu."</p>

    <p>Gunn, "Dorsett'in madencilik operasyonu akustik ölümlere neden olmuşsa bu bizim lehimize bir nokta yaratır," dedi. "Dirk ve Al adama gidip soru sorabilirler. Adam minnettar bir baba rolü oynamak durumundadır. "</p>

    <p>Sandecker, "Benim bildiğim kadarıyla Arthur Dorsett bir keşişten bile içine kapanık yaşar. De Beers madenlerinde olduğu gibi mülkleri hırsızlık ve kaçakçılığa karşı çok sıkı korunma altındadır. Hiç insan içine çıkmaz ve medyayla bir tek kere bile görüşmüş değildir. Biz çok özel bir insandan söz ediyoruz burada. Kızlarının yaşamının kurtarılması bu adamda bir etki yapmayacaktır bence."</p>

    <p>Yaeger holografik haritadaki mavi noktaları gösterdi. "Ama oralarda insanlar ölüyorlar. Operasyonlarının bundan sorumlu olabileceğini duyunca mantığın sesini dinler herhalde."</p>

    <p>Sandecker, "Arthur Dorsett çok büyük bir güce sahip bir yabancıdır," dedi. "Kanıt bulana kadar onu masum olarak görmemiz gerekir. Şu anda bildiğimiz kadarıyla bir doğa felaketiyle de karşı karşıya olabiliriz. Ve bizler resmi kanallar yoluyla çalışmak zorundayız. Bu da benim işim. Ben işe, Dışişleri Bakanlığı ve Avustralya büyükelçisiyle başlayacağım. Onlar Arthur Dorsett'le bir diyalog kurup araştırmada işbirliği yapmasını isteyebilirler."</p>

    <p>"Ama bu haftalar alabilir," dedi Yaeger.</p>

    <p>"Neden zamandan tasarruf edip bu cinayetlerin ardında onun madencilik operasyonlarının olup olmadığını araştırmıyoruz?" diye sordu Giordino.</p>

    <p>Pitt alaylı bir sesle, "Onun elmas madenlerinden birine gidip de elmasları nasıl çıkardığını sorabilirsin," dedi. Giordino, Sandecker'e döndü. "Bu Dorsett dediğiniz kadar paranoyak biriyse bizimle oyun oynayamaz."</p>

    <p>"Tamam," dedi Yaeger. "Cinayetleri en kısa zamanda önleyebilmek için diplomatik yöntemleri bekleyemeyiz. Gizli operasyona girmeliyiz." Pitt, "Elmas madenlerinde araştırma yapmak kolay iş değildir," dedi. "Madenler çok iyi korunur. Elmas madenleri çevresindeki güvenlik çok yoğundur. Yüksek teknolojili sistemleri aşmak uzmanlık gerektirir."</p>

    <p>"Özel Kuvvet ekibi mi?" diye sordu Yaeger.</p>

    <p>Sandecker başını salladı. "Özel yetki olmadan imkânsız." i "Peki, ya Başkan?"</p>

    <p>Ona gitmek için çok erken, dedi amiral. "Ulusal güvenliğe gerçek bir tehdit yönelmeden olmaz."</p>

    <p>Pitt haritaya baktı. "Dördü içinde en uygunu Kunghit Adası görünüyor. İngiliz Columbia'sında olduğundan kapımızın eşiği sayılır. Kendi başımıza araştırma yapmamak için bir neden görmüyorum."</p>

    <p>Sandecker, Pitt'e kurnazca bir ifadeyle baktı. "Sanırım kuzey komşumuzun bir müdahaleyi görmezden geleceğini düşünmüyorsundur?"</p>

    <p>Neden olmasın? NUMA onlara birkaç yıl önce Baffin Adası açıklarında gayet kârlı bir petrol yatağı bulmuştu. Kunghit Adası çevresinde bir iki fotoğraf çekmemize bir şey diyeceklerini hiç sanmam.</p>

    <p>Sandecker purosundan bir nefes çekti. "Peki. Ne gerekiyorsa yap. Ama Dorsett'in güvenliği tarafından yakalanırsan beni aramaya kalkışma, çünkü telefonu kimse açmayacaktır."</p>
  </div>
</body>
</html>
