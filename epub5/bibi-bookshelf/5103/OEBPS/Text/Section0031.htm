<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435311">29</a></h2>

    <p>Pitt, NUMA uçağının camından bakarken Wellington bundan daha güzel bir yerde kurulamazdı, diye düşünüyordu. Bir körfezin ortasında kurulan ve adalarla korunan kent, dünyanın en iyi limanlarından birine sahipti. Pitt son on yılda Yeni Zelanda'nın başkentine dördüncü kez geliyordu ve daha bir kere sağanak yağmursuz ya da rüzgârsız görmüş değildi.</p>

    <p>Amiral Sandecker, Pitt'in isteğine istemeye istemeye razı gelmişti. Arthur Dorsett'i çok tehlikeli bir insan, hiç vicdan azabı duymadan öldüren gözü doymaz bir sosyopat olarak görürdü. Pitt ve Giordino'nun Maeve'le birlikte Yeni Zelanda'ya gidip kurtarma üssü olarak araştırma gemisini almalarını bu girişimde hiç kimsenin yaşamının tehlikeye atılmaması koşuluyla kabul etmişti. Pitt, Ocean Angler gemisi Gladyatör Adasından güvenli bir uzaklıkta demir attığında, tehlikeyi yaşayacak üç kişinin sadece kendileri olacağını bildiğinden onun bu koşulu da seve seve kabul etmişti. Niyeti lagüne girmek için bir denizaltı aracı kullanmak, sonra karaya çıkıp Maeve'in çocuklarını alıp gemiye dönmekti. Pitt, planlarının hiçbir teknik yanı olmadığını düşündü. Kıyıya çıktıktan sonra her şey Maeve'e bağlıydı.</p>

    <p>Pitt yanıbaşında Gulfstream jetini kullanan Giordino'ya baktı. İriyarı dostu sanki kumsalda bir palmiyenin altında yatıyormuşçasına rahattı. İlkokulda bir kavgada karşılaştıklarından bu yana iyi arkadaştılar. Lisede ve sonra da Hava Kuvvetleri Akademisinde aynı futbol takımında oynamışlardı. Pitt, California senatörü olan babasının etkinliğini kullanarak arkadaşını yanından hiç ayırmamıştı. Dirk ve Al aynı uçuş okulunda eğitim görmüşler, Vietnam'da aynı taktik filoda görev almışlardı. Ancak kadın konusunda çok farklıydılar. Giordino çeşitli serüvenlere girip çıkmaktan zevk alırken Pitt daha uzun süreli ilişkilerden mutlu olurdu.</p>

    <p>Pitt yerinden kalktı, arka tarafa geçip Maeve'e baktı. Kadın uzun yol boyunca pek huzursuz uyumuştu ve yüzünden yorgunluk akıyordu. Gözleri kapalıydı ama dar koltukta sık sık yer değiştirmesi derin bir uykuya dalamadığını gösteriyordu. Pitt uzanıp hafifçe dürtükledi. "Wellington'a inmek üzereyiz."</p>

    <p>Kadının masmavi gözleri açıldı. "Uyanığım."</p>

    <p>“Nasılsın?”</p>

    <p>Maeve doğrulurken başını salladı. "Hazır ve istekli."</p>

    <p>Giordino uçağı hiç sarsmadan yere indirdi. Pistten çıkıp özel uçaklar park yerine doğru yol aldı. Omzu üzerinden Pitt'e, "NUMA aracını görüyor musun?" diye seslendi.</p>

    <p>NUMA'nın beyaz ve turkuvaz renkleri görünürde yoktu. "Geç kalmış olmalı," dedi Pitt. "Ya da biz erken geldik."</p>

    <p>“On beş dakika erken geldik.”</p>

    <p>Bir havaalanı kamyoneti Giordino'ya ardından gelmesini işaret etti. Uçağın kanatları iki yandaki uçakların kanatlarıyla aynı hizaya gelince Giordino motorları susturdu.</p>

    <p>Pitt yolcu kapısını açıp yere iki basamaklı merdiveni yerleştirdi, Maeve ardından inip uyuşmuş eklem ve kaslarını harekete geçirmek için yürümeye başladı. Esnerken, "Gemiden bizi karşılayacaklarım sanmıştım," dedi.</p>

    <p>“Yolda olmalılar.”</p>

    <p>Giordino eşyalarını arkadaşına uzattı, uçağın kapısını kapattı ve ani bir sağanak başlayınca Pitt ve Maeve'le kanadın altına sığındı. Sağanak başladığı gibi bitti ve bulutlar arasından güneş göründü. Birkaç dakika sonra da kenarlarında LİMAN DOLMUŞU yazılı küçük bir Toyota minibüsü yanlarında durdu. Sürücü atlayıp uçağa yaklaştı.</p>

    <p>“İçinizden birinin adı Dirk Pitt mi?”</p>

    <p>“Benim.”</p>

    <p>“Adım Carl Marvin. Geç kaldığım için özür dilerim. Ocean Angler'in kıyı arabasının aküsü boşaldığından liman idaresinden bunu almak zorunda kaldım. Umarım sizi çok bekletmemişimdir.”</p>

    <p>“Sadece on dakika,” dedi Pitt.</p>

    <p>Marvin çantalarını minibüsün arkasına yükleyip yolcuları biner binmez yola koyuldu.</p>

    <p>Pitt'le Maeve genç âşıklar gibi yan yana oturup el ele tutuşarak alçak sesle konuşmaya başladılar. Giordino onların önüne, sürücünün arkasına oturdu. Yol boyunca Amiral Sandecker'in Pentagon'dan ödünç aldığı Gladyatör Adasının bir hava fotoğrafını inceledi.</p>

    <p>Zaman çabuk geçti ve çok geçmeden anayoldan çıkıp kente yakın olan liman bölgesine girdiler. Çoğu Asya şirketlerine ait uluslararası şilepler dev depoların önlerine bağlanmışlardı. Kimse binaların, gemilerin ve dev vinçlerin arasından geçen sürücüye dikkat etmiyordu. Sürücü ise sık sık dikiz aynasından yolcularına bakmaktaydı.</p>

    <p>Ön cama doğru elini sallayarak, "Ocean Angler bir sonraki deponun öteki yanında," dedi.</p>

    <p>“Bindiğimizde hemen yola çıkabilecek mi?” diye Pitt sordu.</p>

    <p>“Hepsi sizi bekliyor.”</p>

    <p>Giordino düşünceli bir tavırla sürücünün ensesine baktı. "Senin gemideki görevin nedir?"</p>

    <p>“Benim mi? Ben film ekibinde fotoğrafçıyım.”</p>

    <p>“Kaptan Dempsey'in emrinde çalışmaktan memnun musun?”</p>

    <p>“Esaslı bir beyefendi. Bilim adamlarına ve çalışmalarına çok önem veriyor.”</p>

    <p>Giordino başını kaldırınca Marvin'in dikiz aynasına bakmakta olduğunu gördü. Adam yeniden dikkatini yola verirken Giordino ona gülümsedi. Sonra önündeki koltuğun sırtıyla korunarak elindeki kâğıt parçasına bir şeyler yazıp öndeki adama göstermeden Pitt'in kucağına attı.</p>

    <p>Maeve ile konuşmakta olan Pitt, Giordino ile sürücünün konuşmasını dinlememişti. Kâğıdı açıp mesajı okudu:</p>

    <p>BU HERİF SAHTEKÂR.</p>

    <p>Pitt öne eğilip sürücüye hissettirmeden sıradan bir şeyden söz edermiş gibi, "Neyin var senin?" diye sordu.</p>

    <p>Giordino döndü, çok hafif bir sesle, "Dostumuz Ocean Angler'den değil," dedi.</p>

    <p>“Dinliyorum.”</p>

    <p>“Ona bir oyun oynayıp geminin kaptanının Dempsey olduğunu söylettim.”</p>

    <p>“Paul Dempsey, Buz Avcısı'nın kaptanıdır. Angler'in kaptanı Joe Russ'tır.”</p>

    <p>“Bir tutarsızlık daha var. Sen, ben ve Rudi Gunn, NUMA'nın programlanmış araştırma projelerini ve bunlara ayrılan personeli Antarktika'ya gitmeden önce hep birlikte incelemiştik.”</p>

    <p>“Ee?”</p>

    <p>“Öndeki dostumuz sadece sahte bir Teksas aksanına sahip olmakla kalmayıp Ocean Angler'in film ekibinde fotoğrafçı olduğunu söylüyor. Anlarsın ya.”</p>

    <p>“Anladım. Projede film ekibi yoktu. Teknede deniz dibini araştıracak sonar teknisyenleriyle jeofizik ekibi vardı sadece.”</p>

    <p>Giordino camdan bakıp da üzerinde DORSETT MADENCİLİK yazar, büyük depo binasını görünce, "Ve bu herif bizi doğruca cehenneme götürüyor," dedi.</p>

    <p>Gerçekten de sürücü arabayı açık kapılardan ve Dorsett Madencimin üniformalı iki bekçisinin arasından bahçeye sokmuştu bile. İki bekçi hemen minibüsün ardından içeri girip kapıyı kapatan düğmeye bastılar.</p>

    <p>“Tuzağa düşürüldüğümüzü söyleyebilirim,” dedi Pitt.</p>

    <p>“Saldırı planı nedir?” diye artık sesini alçaltmaya gerek duymayan Giordino sordu.</p>

    <p>Bir görüşme yapacak zaman yoktu. Minibüs loş depo içinde ilerliyordu. "Dostumuz Carl'ı safdışı et ve buradan çıkalım."</p>

    <p>Giordino bir an bile beklemedi. İki adım atıp adının Cari Marvin olduğunu söyleyen adamı arkadan boyunduruğa aldı. İnanılmaz bir hızla adamı kavradı, minibüsün kapısını açtı ve kaldırıp dışarı fırlattı.</p>

    <p>Sanki ne yapacaklarını çoktan prova etmişler gibi Pitt sürücü koltuğuna geçerek gaz pedalını kökledi. Minibüs aynı anda, silahlı bir grubun üzerine fırlayarak hepsini bir hortumun ardındaki yapraklar gibi ortalığa fırlattı. Minibüsün hemen önünde Japonya'dan gelme elektrikli mutfak aletleriyle dolu karton kutuların bulunduğu iki yığın vardı. Pitt'in yüzünde çarpışmak üzere olduğunu gösteren hiçbir ifade yoktu. Kutular bir havan mermisinin şarapnelleri gibi çevreye saçıldı. Adam iki yana yığılı eşya arasındaki geniş yola girip kocaman bir madeni kapıya doğru hızlandı ve direksiyonun üzerine eğildi. Toyota kapıyı yuvasından kopartıp fırlatarak depodan çıktı, Pitt yükleme vincinin ayaklarından birine çarpmamak için direksiyonu hızla çevirdi.</p>

    <p>Rıhtımın bu kısmı boştu. Demir atmış veya yük boşaltan herhangi bir gemi yoktu. Rıhtımın bir bölümünde onarım yapmakta olan bir ekip uzun bir barakanın önünde öğle yemeklerini yemekteydiler. Pitt üzerlerine gelen minibüsü görünce donup kalmış olan adamlara çarpmamak için kornaya basarak direksiyonu çevirdi. Minibüs engelin çevresinden dolanırken arka tamponu orayı tutan direğe çarptı ve barikat savrularak oturan adamların kaçışmasına neden oldu.</p>

    <p>“Özür dilerim!” diye bağırdı Pitt hızla oradan uzaklaşırken.</p>

    <p>Daha dikkatli davranmamakla hata ettiğini anlayan Pitt, sahte sürücünün akıllarını karıştırmak için dolambaçlı bir yol seçtiğini çok geç kavramıştı. Kente giden caddenin hangi yönde olduğunu bilemiyordu.</p>

    <p>Birden önüne dikilen bir kamyon ve uzun bir treyler çıkışını engelimi. Pitt dev kamyona çarpmamak için çılgıncasına çevirdi direksiyonu. Metalik bir ses duyuldu; cam şangırtısı ve madeni gacırtılarla minibüsün yan tarafı kamyonun burnuna sürtündü. Sağ yanı tümüyle parçalanan minibüs kontrolden çıktı. Pitt direksiyonu toparladı. Darbenin şiddetinden radyatör yerinden fırlamış ve motora bağlı hortumlar gevşemişti. Tek sorun bu değildi. Sağ lastik de patlamıştı.</p>

    <p>Giordino, "Önüne çıkan her şeye çarpmak zorunda mısın?" diye sordu. Minibüsün zarar görmemiş yanında yerde oturuyordu. İri kollarıyla Maeve'i kucaklamıştı.</p>

    <p>“Çok düşüncesizlik ettim,” dedi Pitt. "Yaralanan var mı?"</p>

    <p>“Bir tecavüz davasını kazanmaya yeterli olacak kadar yaralıyım,” diye Maeve atıldı.</p>

    <p>Giordino başının kenarındaki yumruyu ovuşturarak Maeve'e baktı. "Baban müthişmiş doğrusu. Bizim geleceğimizi biliyordu ve sürpriz bir karşılama hazırladı."</p>

    <p>“NUMA'da biri onun hesabına çalışıyor olmalı,” dedi Pitt. Maeve'e baktı. "Sen değilsindir umarım."</p>

    <p>“Ben değilim.”</p>

    <p>Giordino minibüsün gerisine yürüyüp arkalarından gelen olup olmadığına baktı. İki siyah kamyonet arkalarına düşmüştü.</p>

    <p>Radyatör devreden çıkınca motor hızla ısınmış, kaputun altından buharlar yükselmeye başlamıştı. Pitt'in harap aracın üzerinde hemen hemen hiç kontrolü kalmamıştı. İkisi de dışa dönmüş olan ön tekerlekler arabayı karşıt taraflara çekmek için uğraşıyorlardı. Birden önlerindeki depo arasında dar bir sokak çıktı. Pitt hemen direksiyonu o yöne çevirerek.</p>

    <p>“Yolun sonu,” dedi.</p>

    <p>Giordino öne, sonra arkasına baktı. "Bunu onlar da biliyorlar. Zaferlerini kutlamak için durdular."</p>

    <p>“Maeve?”</p>

    <p>Maeve minibüsün önüne yürüdü. "Efendim?"</p>

    <p>“Soluğunu ne kadar tutabilirsin?”</p>

    <p>“Bilmem, belki de bir dakika.”</p>

    <p>“Al? Ne yapıyorlar?”</p>

    <p>“Ellerinde sopalarla buraya doğru yürüyorlar.”</p>

    <p>“Bizi sağ istiyorlar. Pekâlâ, oturun ve sıkı tutunun.”</p>

    <p>“Ne yapacaksın?” diye sordu Maeve.</p>

    <p>“Yüzmeye gidiyoruz. Al, bütün camları aç. Bu nesnenin tuğla gibi batmasını istiyorum.”</p>

    <p>Umarım su sıcaktır, dedi Giordino. "Soğuk sudan nefret ederim." Pitt, Maeve'e, "Birkaç kere derin soluk al ve içine mümkün olduğunca oksijen doldur," dedi. "Soluğunu boşalt ve suya girerken yine derin bir soluk al."</p>

    <p>Maeve, "Suyun altında senden hızlı yüzeceğime bahse girerim," dedi. Pitt kadına hayran kalmıştı. "Bunu deneme şansın önünde işte.”</p>

    <p>“Sakın hava cebi olmasını bekleme. Sağındaki camdan çık ve minibüsün içi su dolunca iskelenin altına yüz."</p>

    <p>Pitt sürücü koltuğunun altına uzandı, çantasının fermuarını açıp aldığı naylona sarılı bir paketi pantolonun ön tarafına soktu.</p>

    <p>“Ne yapıyorsun?” diye sordu Maeve.</p>

    <p>“Acil torbam. Onu almadan evden asla çıkmam.”</p>

    <p>“Neredeyse geldiler,” dedi Giordino.</p>

    <p>Pitt deri ceketini giydi, fermuarı boğazına kadar çekti, dönüp direksiyonu kavradı.</p>

    <p>Minibüs daha ağır olan ön tarafı suya büyük bir şapırtıyla girerken yavaş çekimde düşüyormuş gibiydi. Ön cam içeri çöküp de sular dolarken Pitt'in duyduğu son şey sıcak motorun suyla temas edince tıslaması oldu.</p>

    <p>Minibüs bir an suyun üzerinde durur gibi oldu, sonra körfezin yeşil sularına gömüldü. Dorsett'in adamları iskelenin kenarına koşup aşağı bakınca sadece bir buhar bulutu, kabarcıklar ve giderek yayılan bir yağ lekesi gördüler. Çarpmanın etkisiyle oluşan dalgalar iskelenin altına vuruyordu.</p>

    <p>Pitt rıhtıma büyük şileplerin yanaşmasından suyun derinliğinin en az on beş metre olduğunu tahmin etmişti. Minibüs tekerlekleri alta gelmek üzere rıhtımın dibindeki kumlara oturunca ortalığı bulanık bir su kapladı. Pitt minibüsün arkasına doğru yüzüp Giordino ile Maeve'in dışarı çıktıklarından emin oldu. Sonra açıklıktan dışarı yüzüp insanın gözlerini kör eden kumlu suya girdi. Açıklığa çıktığında görüş beklediğinden iyi, su da bir iki derece daha soğuktu. Gelen akıntının getirdiği nispeten temiz suda iskelenin altındaki kazıkları görebiliyordu. Görüş mesafesini yirmi metre kadar tahmin etti.</p>

    <p>Dört metre önünde Maeve'le Giordino'nun güçlü kulaçlarla yüzmekte olduklarını farketti. İskelenin altına girince sular birden karardı ve arkadaşları gözden kayboldular. Ciğerleri de havasızlıktan kasılmaya başlamıştı. Pitt yüzeye doğru çıkarken başını sert bir yere çarpmamak için kolunu kaldırmıştı. Sonunda küçük bir pislik birikintisinin ortasından dışarı çıktı başı. Tuzlu havayı içine çekti, dönüp bakınca Maeve'le Giordino'nun hemen arkasında olduklarını gördü.</p>

    <p>Yanlarına gidip de gülümsediğini görünce Maeve'e duyduğu hayranlık daha da arttı. Kadın seslerinin başları üstündeki Dorsett'in adamları tarafından duyulacağını düşünerek alçak sesle, "Gösteriş yap bakalım," dedi. "Beni geçmek için herhalde az daha boğulacaktın." "Yaşlıysam da, daha ölmedim," diye mırıldandı Pitt.</p>

    <p>“Bizi gören olmadı sanırım, dedi Giordino.”</p>

    <p>Pitt rıhtımı işaret etti. "İskele altından güvenli bir yer bulana kadar yüzmekten başka çaremiz yok."</p>

    <p>“En yakın gemiye çıkmaya ne dersin?”</p>

    <p>Maeve kuşkulu görünüyordu. Uzun sarı saçları, ardında bir havuzdaki altın renkli sazlar gibiydi. "Babamın adamları izimizi bulurlarsa gemi tayfasıyla bizi teslim ettirene kadar uğraşırlar." Giordino kadına baktı. "Yani tayfalar bizi yerel yetkililer gelene kadar tutmazlar mı?"</p>

    <p>Pitt başını salladı. "Eğer bir geminin kaptanı ya da rıhtım polisinin başı olsan yarı yarıya boğulmuş üç sıçana mı, yoksa Arthur Dorsett'i temsil eden birine mi inanırdın?"</p>

    <p>“Herhalde bize değil, dedi Giordino.”</p>

    <p>“Ocean Angler'e bir varabilseydik.”</p>

    <p>“Bizim gitmemizi bekleyecekleri ilk yer orasıdır,” dedi Maeve.</p>

    <p>“Oraya bir varabilsek Dorsett'in adamları bizi almaya çalışmanın kolay olmadığını görürlerdi,” diye Pitt kadına güvence verdi.</p>

    <p>Giordino, "Ocean Angler'in nereye yanaşmış olduğu hakkında en küçük bir fikrimiz yok ki," dedi.</p>

    <p>Pitt kınayan bir ifadeyle baktı arkadaşına. "Ayık olduğun zaman senden nefret ediyorum."</p>

    <p>Maeve, "Gövdesi turkuvaz, kamara bölmesi Buz Avcısı gibi beyaz olan bir tekne mi?" diye sordu.</p>

    <p>“Bütün NUMA gemileri aynı renktir, dedi Giordino.”</p>

    <p>“Öyleyse onu gördüm. 16 numaralı iskeleye bağlı.”</p>

    <p>“Pes. 16 numaralı iskele nerede?”</p>

    <p>“Kuzeye doğru dördüncü,” dedi Pitt.</p>

    <p>“Sen nereden biliyorsun?”</p>

    <p>“Depolar üzerindeki numaralar. 20 numaralı iskeleden denize uçmadan önce 19'u görmüştüm.”</p>

    <p>Eh, madem yerimizi ve yönümüzü saptadık, yola çıkalım, dedi Giordino. "Eğer birazcık akılları varsa minibüste ceset aramak için dalgıç indirirler."</p>

    <p>Kazık direklerinden uzak durun, dedi Pitt. "Yüzeyin hemen altında jilet kadar keskin kabuklu midyeler vardır."</p>

    <p>Sen onun için mi deri ceketle yüzüyorsun? diye sordu Maeve. "İnsanın kiminle karşılaşacağı belli olmaz."</p>

    <p>Gözle göremedikleri için araştırma gemisine varana dek ne kadar yüzeceklerini kestirmek olanaksızdı. Güçlerini harcamamaya çalışarak kazık labirenti arasında kulaç atmaya başladılar. 20 numaralı iskeleye vardılar, ondan sonra bütün yükleme iskelelerini birbirlerine bağlayan anayolun altından geçip kuzeye yöneldiler. Maeve iskelenin altındaki suya akseden turkuvaz gövdeyi görünce, "Başardık!" dedi.</p>

    <p>“Dereyi görmeden paçaları sıvama,” dedi Pitt. "İskele babanın adamlarıyla kaynıyor olabilir."</p>

    <p>Geminin gövdesi iskelenin sadece iki metre ötesindeydi. Pitt geminin iskelesinin altına kadar yüzdü, kazıkları birbirine bağlayan yatay kirişlerden birine tutunup sudan dışarı yükseldi. Başını rıhtımın üstüne çıkarıp çevresine bakındı.</p>

    <p>Gemi iskelesinin çevresi boştu ama iskele bölgesine en yakın girişin önünde bir Dorsett güvenlik aracı vardı. Pitt kargo konteynerleri önünde dört kişi saydı. Ocean Angler'in hemen yanında da birkaç araba park etmiş bekliyordu.</p>

    <p>Pitt yine suya gömüldü. "Arkadaşlarımız seksen metre kadar ilerde girişi gözetliyorlar," dedi. "Gemiye binmemizi engelleyemeyecek kadar uzaktalar."</p>

    <p>Daha fazla konuşmaya gerek yoktu. Pitt ikisini de üzerinde durduğu kirişe çıkardı. Sonra önde Maeve olmak üzere hep birlikte sudan çıkıp gemi iskelesine atladılar ve koşarak içine girdiler.</p>

    <p>Geminin güvenliğine girdikten sonra Pitt'in içgüdüleri çalışmaya başlamıştı. Bir hata işlemişti ve bunu düzeltmesi olanaksızdı. Nöbet tutan adamların sanki parkta gezinirlermiş gibi ağır ağır Ocean Angler'e yürüdüklerini görünce durumu anlamıştı. Bağrışma veya karışıklık yoktu. Sanki avlarının gelip gemiye girmelerini bekler gibiydiler. Pitt kimsenin olmadığı güvertelere bakınca büyük bir aksiliğin olduğunu farketti. Mürettebatın bir kısmı güvertede çalışıyor olmalıydı. Robot denizaltılar, sonar teçhizatı, araştırma sistemlerini denizin dibine indiren büyük vinç sağlam bir şekilde bağlanmış beklemekteydi. Bir kapı açılıp da güverteye tanıdık biri çıkınca hiç akla gelmeyenin gerçekleştiğini anladı.</p>

    <p>Bir daha görüştüğümüze ne kadar memnun olduğumu bilemeziniz, Bay Pitt, dedi John Merchant. "Siz hiç pes etmezsiniz, değil mi?"</p>
  </div>
</body>
</html>
