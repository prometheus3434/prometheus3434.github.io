<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435326">44</a></h2>

    <p>Paris dışında, camla kaplı modern bir binanın onuncu katında on dört kişilik grup, abanoz ağacından çok uzun bir masanın başında toplantı halindeydiler. Çokuluslu Ticaret Konseyi ki sadece Vakıf olarak anılırdı. Müdürlerinin hepsi kusursuz giyimliydi; hepsi müthiş zengindi ve hiç gülmezlerdi. Vakfın amacı tek bir küresel ekonomik hükümet yaratmaktı. Müdürler normalde yılda üç kere toplanırlarsa da, bugün yaygın operasyonlarına yönelen beklenmedik en son tehdidi görüşmek üzere acil bir toplantıda biraraya gelmişlerdi. Odadaki insanlar çok büyük uluslararası şirketleri ve devletlerin yüksek düzeylerini temsil ediyorlardı. Güney Afrika kartelinden sadece bir üye kaliteli elmas satışıyla ilgiliydi. Antwerpli bir Belçikalı sanayici ve Yeni Delhi'den bir inşaatçı Vakfın, kendi nükleer imha sistemlerim yaratmaya çalışan İslami Köktendinci Blok'a kaçak sanayi elması akımını sağlayan üyeleriydi. Bu küçük sanayi elmasları yeraltı kanalından bloka satılır, onlar da bu tür sistemleri inşa için gerekli hassas alet ve malzemeyi yaparlardı. Daha iri ve daha egzotik elmaslar Türkiye, Batı Avrupa, Latin Amerika ve bazı Güney Asya ülkelerinde huzursuzluk kaynaklarını finanse etmek için kullanılmaktaydı.</p>

    <p>Medya bu insanların hepsini tanırdı, hepsi kendi alanlarında tanınmış kişilerdi, ama hiçbirinin Vakıfla olan ilgisi bilinmezdi. Bu sadece odadakilerin ve çok yakınlarının bildikleri bir sırdı.</p>

    <p>Okyanusları ve kıtaları aşarlar, en olmayacak yerlerde ağlarını kurarlar ve akıl almayacak kârlar elde ederlerdi.</p>

    <p>Seçtikleri başkanları bir Alman bankasının milyarder başkanı, elmas piyasasının karşı karşıya bulunduğu durumu anlatırken hiç ses çıkarmadan dikkatle dinliyorlardı. Çıplak kafalı adam masa çevresinde herkesin anladığı akıcı bir İngilizceyle konuşmaktaydı. "Beyler, Arthur Dorsett yüzünden operasyonlarımızın önemli bir alanında büyük bir krizle karşı karşıyayız. İstihbarat servislerimizin bildirdiğine göre elmas piyasasını karanlık günler beklemektedir. Dorsett eğer piyasaya ucuz fiyatla yüz ton elmas çıkarırsa Vakfın bu kısmı tümüyle çökecektir."</p>

    <p>Kızıldeniz'de petrol zengini bir ülkenin şeyhi, "Bu iş ne zaman olacakmış?" diye sordu.</p>

    <p>“İyi haber alan kaynaklara göre Dorsett'in elmas stokunun yüzde sekseni bir haftadan kısa sürede perakende mağazalarında satışa çıkacakmış.”</p>

    <p>Büyük bir elektronik imparatorluğunun Japon yöneticisi, "Ne kaybederiz?" diye sordu.</p>

    <p>“Başlangıç olarak on üç milyar İsviçre frangı.”</p>

    <p>“Aman tanrım!” diyerek dünyanın en büyük moda evlerinden birinin Fransız başkanı masaya yumruğunu indirdi. "Bu Avustralyalı Neandertalin böyle bir şeyi yapacak gücü var mı?"</p>

    <p>Başkan başını salladı. "Gelen raporlara göre sırtını stokuna dayamış,”</p>

    <p>Eski bir Amerika dışişleri bakanı, "Dorsett'in kartel dışında çalışmasına izin verilmemeliydi," dedi.</p>

    <p>Başka bir üye, "Olan olmuş bir kere," dedi. "Demek eski bilinen mücevher dünyası kalmayacak artık?"</p>

    <p>Japon işadamı, "Taşlarını mağazalarına göndermeden, kendisine engel olmanın yolu yok mu?" diye sordu.</p>

    <p>“Onun stokunu iyi bir fiyatla satın almak için birini gönderdim.”</p>

    <p>"Yanıt aldın mı?"</p>

    <p>“Henüz alamadım.”</p>

    <p>“Kimi gönderdin?” diye sordu başkan.</p>

    <p>“Gabe Strouser. Saygın bir uluslararası elmas tüccarıdır.”</p>

    <p>Belçikalı, "İyi biridir ve iyi pazarlıkçıdır," dedi. "Kendisiyle iş ilişkilerimiz olmuştu. Dorsett'i yola getirecek tek kişi odur."</p>

    <p>Konteyner şileplerinden filosu olan İtalyan, duygusuz bir tavırla omuzlarını silkti. "Hatırladığım kadarıyla elmas satışları 1980'lerde çok önemli bir düşüş göstermişti. Amerika'yla Japonya'da büyük ekonomik durgunluklar olmuş ve talep düşmüştü. Doksanlarda talep artınca fiyatlar yine yükselmişti. Tarihin tekerrürü mümkün değil mi?"</p>

    <p>Başkan arkasına yaslanıp kollarını kavuşturdu. "Ne demek istediğini anladım. Ama bu kez çok soğuk rüzgârlar esiyor ve geçimi elmasa bağlı olan herkes bunun etkisini görecektir. Dorsett'in tüm önemli elmas müşterisi ülkelerde yüz milyon dolarlık bir reklam ve promosyon kampanyası bütçesine sahip olduğunu öğrendik. Tahmin ettiğimiz gibi bir dolarlık malı birkaç sente satarsa, yüksek değerler geçmişte kalacak, çünkü halk ellerindekinin cam olduğuna inandıracaktır. "</p>

    <p>Büyük bir Güneydoğu Asya havayolu baş yöneticisi, "Dorsett'in bu garip stratejisinin ardında ne var?" diye sordu. "Adam aptal değil herhalde."</p>

    <p>“Aslanın, avının yarısını yedikten sonra uyumasını bekleyen bir çakal kadar aptaldır o,” dedi Alman başkan. "Bankacılık alanındaki kaynaklarım bana Dorsett'in büyük renkli taş çıkarılan madenlerin yüzde yetmiş, seksenini satın aldığını öğrenmişler."</p>

    <p>“Şeytani derecede basit,” dedi Japon elektronik kralı. "Yakut ve zümrütün fiyatını tavana vurdurtmadan elmasların altından halıyı çekivermek."</p>

    <p>Sibirya'da kapatılmış olan alüminyum ve bakır madenlerini hiç denecek bir fiyata alıp sonra Batı teknolojisiyle tekrar açan bir Rus girişimci kuşkuluydu. "Bence bu Batı'da bir deyiminiz vardı. Peter'i soyup Paul'a vermekten farklı değil. Elmastaki kaybını gerçekten diğer taşlardan çıkarabileceğini umuyor mu?"</p>

    <p>Başkanın işareti üzerine cevabı Japon verdi. "Başkanımızın isteği üzerine mali analizcimden rakamları veri sistemlerimizden geçirmesini istedim. Arthur Dorsett, Dorsett Şirketi ve Dorsett perakende mağazaları en az 20 milyar dolar kazanacaktır. Eğer ekonomide bir yükselme olursa bu rakam 24 milyar dolara erişebilecektir. "</p>

    <p>Bir basım imparatorluğunun sahibi olan İngiliz, "Aman Tanrım!" dedi. "24 milyar dolarlık bir kârla ne yapacağımı asla bilemem."</p>

    <p>Alman güldü. "Ben seni satın almak için kullanırdım."</p>

    <p>“O paranın çok küçük bir kısmına bile Devonshire'daki çiftliğime dönmeye hazırım.”</p>

    <p>Eski bir dışişleri bakanı, Amerika'nın en zengin ailelerinden birinin başı ve Vakfın kurucusu olan ABD üyesi, "Dorsett'in elmas stokunun şu anda nerede olduğunu biliyor muyuz?" diye sordu.</p>

    <p>Güney Afrikalı, "Beklediği güne çok az kaldığına göre bir kısmı mağazalarda, diğerleri de mağazalara teslim edilmek üzere yoldadır herhalde."</p>

    <p>Başkan İtalyan nakliye ve Asyalı havayolu şirketleri temsilcilerine baktı. "Sizler Dorsett'in nakliye yöntemleri konusunda bir şey biliyor musunuz?"</p>

    <p>İtalyan, "Elmaslarını denizden nakledeceğini hiç sanmam," dedi. "Gemi bir limana girdikten sonra, onları yerlerine kadar karadan götürmek zorunda kalacaktır."</p>

    <p>“Ben Dorsett olsaydım taşlarımı hava yoluyla gönderirdim,” dedi Asyalı. "Böylece dünyanın hemen hemen tüm kentlerinde derhal dağılma girerdim."</p>

    <p>Belçikalı sanayici, "Uçaklarından bir ikisini durdurabiliriz belki," dedi. "Ancak uçuş programını bilmeden tümünü engellemek imkânsızdır."</p>

    <p>Asyalı başını salladı. "Bence bir uçağı engelleyebileceğini bile düşünmek iyimserlik olur. Dorsett herhalde Avustralya'da bir filo tutmuştur. Bence inekler kaçtıktan sonra kapıyı kapatmaya çalışıyoruz biz."</p>

    <p>Başkan, Güney Afrika elmas kartelini temsil eden üyeye döndü "Büyük oyun sona erdi sanırım. Elmasların yapay olarak yaratılan değerleri ebedi değilmiş anlaşılan."</p>

    <p>Güney Afrikalı düşkırıklığını göstermek yerine gülümsedi. "Daha önce de böyle şeylerle karşılaşmıştık. Müdürler kurulum ve ben bunu küçük bir engel olarak görüyoruz. Elmaslar ebedidir, beyler. Safir, zümrüt ve yakutun çekiciliği sona erdikten sonra kalite taşların değeri yine artacaktır. Kartel, Vakfa karşı yükümlülüklerini diğer madenleri aracılığıyla ödeyecektir. Piyasanın geri dönmesini beklerken oturacak değiliz."</p>

    <p>Başkanın özel sekreteri odaya girip kulağına bir şeyler mırıldandı. Başkan, Güney Afrikalıya döndü. "Arthur Dorsett'le görüşmesi için gönderdiğin elçinin yanıtı bir paket olarak gelmiş."</p>

    <p>“Strouser'in doğrudan doğruya benimle ilişkiye geçmemesi çok garip doğrusu.”</p>

    <p>“Paketin getirilmesini istedim,” dedi başkan. "Bay Stroser'in Arthur Dorsett'le görüşmesinde başarılı olup olmadığını hepimiz merak ediyoruz sanırım."</p>

    <p>Sekreter birkaç dakika sonra kırmızı-yeşil kurdeleyle sarılı dört köşe bir paket getirdi. Başkan, Güney Afrikalıya işaret etti. Sekreter kutuyu adamın önüne bıraktı.</p>

    <p>Kurdele açıldı, kapak kaldırıldı ve Güney Afrikalı kutunun içine baktı. Birden yüzü bembeyaz kesildi, iskemlesini devirerek ayağa kalktı, koşup bir pencere açtı ve kustu.</p>

    <p>Şaşkına dönen diğerleri koşup kutunun içine baktılar. Bir ikisi Güney Afrikalı gibi yaptı, servet sahibi olma yolunda zalim cinayetler işlenmesini emreden diğerleriyse Gabe Strouser'in kanlı başına, irileşmiş gözlerine ve ağzından dökülen elmaslara herhangi bir tepki göstermeden baktılar.</p>

    <p>Japon boğazına kadar yükselen safrasını güç tutarak, "Strouser'in görüşmesinin başarısız olduğu anlaşılıyor," dedi.</p>

    <p>Başkan birkaç dakikada kendini toparlayıp Vakfın güvenlik şefini çağırarak başı kaldırmasını söyledi. Sonra yerlerine dönmüş olan üyelere, "Bu gördüğümüzün bir sır olarak kalmasını rica ediyorum," dedi.</p>

    <p>Öfkeden yüzü kızaran Rus, "Ya o Dorsett kasabı ne olacak?" diye sordu. "Vakfı temsil eden kişileri öldürmesi cezasız kalamaz."</p>

    <p>"Evet," dedi Hintli. "İntikam her şeyden önce gelmelidir."</p>

    <p>"Sert davranışlar yanlıştır," dedi başkan. "İntikamla kendimizden geçip dikkatleri üzerimize çekmek akıllıca bir davranış olmaz.</p>

    <p>Dorsett'i cezalandırmak için atacağımız yanlış bir adım, tüm faaliyetlerimizin gözler önüne serilmesine neden olur. Bence Arthur Dorsett'i bambaşka bir yönden yıkmak gerekir."</p>

    <p>Hollandalı, "Başkanımız haklı," diye atıldı. "Şu anda Dorsett'i sınırlamalı ve sendelediği an saldırmalıyız. Onun karakterinde bir insan, yakın gelecekte nasıl olsa büyük bir yanlışlık yapacaktır."</p>

    <p>Senin tavsiyen nedir?</p>

    <p>"Bir kenarda durup beklemek."</p>

    <p>Başkan kaşlarını çattı. "Anlamıyorum. Ben saldırıya geçmemiz istendiğini sanıyordum."</p>

    <p>Hollandalı fikrini açıkladı. "Elmas stokunu piyasaya sürmek Dorsett'in yedek varlığını ortadan kaldıracaktır. Renkli taş fiyatını yükseltip kâra geçmesi bir yılını alır. Bu arada biz elmas piyasasını elimizde tutar, stokumuza sahip olur ve Dorsett gibi, renkli taş üretiminin geri kalan kısmını ele geçiririz. Sanayi casuslarım bana Dorsett'in daha ender bulunan taşları gözardı edip halkça daha iyi bilinen taşlar üzerinde yoğunlaştığını bildirdiler."</p>

    <p>Bize daha seyrek bulunan taşlardan bir örnek verebilir misiniz? "Alexandrit, çarovit ve kızıl beril örneğin."</p>

    <p>Başkan çevresine bakındı. "Fikirleriniz, beyler."</p>

    <p>İngiliz yayıncı yumruklarını sıkarak öne eğildi. "Çok iyi bir fikir. Elmas uzmanımız, Dorsett'i kendi oyunuyla vurup elmasların düşen değerlerini lehimize çevirecek bir yol bulmuş."</p>

    <p>“O zaman, hepimiz aynı fikirdeyiz, değil mi?” diye sordu başkan. Bütün eller havaya kalktı.</p>

    <p>&nbsp;</p>
  </div>
</body>
</html>
