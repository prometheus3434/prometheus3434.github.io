<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435289">9</a></h2>

    <p>Buz Avcısı radar ekranından kaybolup da sancak tarafında belirdiğinde Pitt yorgunluğuyla mücadele ediyordu. Kutup Kraliçesi'ni başka bir canlı bulma umuduyla baştan aşağı boşuna aradıktan sonra Deirdre Dorsett'i nöbete bırakıp biraz kestirmişti. Kısa bir dinlenmeden sonra capcanlı olan insanlar vardır. Pitt onlardan değildi. Rüyalar dünyasındaki yirmi dakika, yirmi dört saatlik stres ve yorgunluktan sonra ne bedenini, ne de kafasını dinlendirirdi. Kalktığında yattığından beterdi. Helikopterlerden atlayıp fırtınalı denizlerle boğuşmak için çok yaşlıyım artık, diye düşündü. Yirmi yaşındayken yüksek binaların tepesinden atlayabileceğini hissederdi. Otuzunda ancak birkaç katlı binaları gözüne kestirirdi. Ne kadar geride kalmıştı o günler? Ağrı içindeki kaslarına ve eklemlerine bakılırsa herhalde aradan seksen doksan yıl geçmiş olmalıydı.</p>

    <p>NUMA ve Amiral Sandecker için çok uzun zamandır çalışıyordu. Çalışma saatleri daha kısa bir mesleğe geçme zamanı gelmişti artık. Belki de bir Tahiti kumsalında palmiye yapraklarından şapka yapmak falan gibi bir iş. Ama başını sallayıp yorgunluğun verdiği bu saçma düşüncelerden kurtuldu ve otomatik kontrol sistemini STOP'a getirdi. Buz Avcısı'ndaki Dempsey'le konuşup sistemi kapattığını ve birkaç kişinin gelip geminin yönetimini ele almasını istedi, sonra uydu telefonuyla Amiral Sandecker'i aradı.</p>

    <p>NUMA merkezindeki santral memuru kendisini hemen Sandecker'in özel hattına bağlamıştı. Birbirlerinden dünyanın üçte biri kadar Uzaklıktaysalar da Antarktika'da saat Washington'dan sadece bir saat ileriydi.</p>

    <p>“İyi akşamlar, amiralim.”</p>

    <p>“Senden haber bekliyordum.”</p>

    <p>“Çok sıkıntılı anlar yaşadık.”</p>

    <p>“Giordino ile gemiyi bulup nasıl kurtardığını Dempsey'den dinledim.”</p>

    <p>"Size ayrıntıları verebilirim artık."</p>

    <p>“Buz Avcısı ile randevulaştın mı?”</p>

    <p>“Evet, efendim. Kaptan Dempsey şu anda sancak tarafımdan birkaç yüz metre ilerde. Gemiyi yönetecek bir ekip gönderip tek kurtulan kişiyi almak için bir filika indiriyor.”</p>

    <p>“Kaç ölü var?”</p>

    <p>“Gemiyi ilk aramamdan sonra tayfaların beşi dışında hepsini buldum. Yolcu listesinden anladığım kadarıyla toplam 202 kişiden sadece 20 yolcu ve 2 tayfa sağ.”</p>

    <p>“180 ölü var desene.”</p>

    <p>“Hesap edebildiğim kadarıyla öyle, efendim.”</p>

    <p>“Gemi Avustralya bandıralı olduğundan Avustralya hükümeti büyük bir araştırma başlatıyor. Sizin güneybatınızda Duse Körfezinde havaalanı olan bir İngiliz araştırma istasyonu var. Kaptan Dempsey'e oraya gidip kurtulanları karaya çıkarmasını emrettim. Geminin sahip olduğu şirket onları Sidney'e götürmek için bir Oantas jeti kiraladı.”</p>

    <p>"Yolcu ve tayfaların cesetleri ne olacak?"</p>

    <p>“Onlar araştırma istasyonunda buzla korunup askeri bir uçakla Avustralya'ya götürülecek. Orada otopsileri yapılacak.”</p>

    <p>Pitt amirale Giordino ile Kutup Kraliçesi'ni Tehlike Adalarında batmak üzere bulduklarını anlatıp ne yapmaları gerektiğini sordu. "Ruppert&amp;Saunders Şirketi onu Adelaide'ye götürecek bir ekip gönderiyor, ayrıca Avustralya hükümetinin bir araştırma ekibi de limana girmeden önce gemiyi baştan aşağı araştıracak."</p>

    <p>“Kurtarma tazminatı isteyebilirsiniz. NUMA gemiyi mutlak bir felaketten kurtardığı için en az 20 milyon dolar ödüle hak kazanmıştır.”</p>

    <p>“Hak kazansak da, kazanmasak da gemilerini kurtardığımız için bir sent bile istemeyeceğiz. Pitt,” Sandecker'in sesindeki tatmini hissediyordu."Ben gelecekte sularında yapacağımız araştırmalar için işbirliği ve yardım olarak Avustralya hükümetinden onun kat kat fazlasını çıkarmasını bilirim."</p>

    <p>Amiralin bunak olduğunu kimse iddia edemezdi. Pitt içini çekerek, "Niccolo Machiavelli'nin sizden alacağı dersler vardı doğrusu," dedi. "Bölgendeki deniz canlılarının ölüm oranının azaldığını öğrenmek seni memnun edecektir sanırım. Balıkçılar ve araştırma istasyonu gemileri, son kırk sekiz saatte aşırı bir ölüm oranına rastlamadıklarını bildirdiler. Onları öldüren her neyse yoluna devam etmiş. Şimdi Fiji Adaları kıyılarına vuran çok sayıda balık ve deniz kaplumbağası raporları almaya başladık."</p>

    <p>“Bu bulaşıcı hastalık canlıymış gibi sanki.”</p>

    <p>Bir yerde kalmıyor, dedi Sandecker. "Bilginlerimiz olası nedenleri sistematik bir şekilde inceleyip katili saptayamazlarsa hayatımızda bir daha deniz canlısı göremeyeceğiz."</p>

    <p>“Laboratuvar dehalarımızın bu konuda herhangi bir kuşkuları var mı?”</p>

    <p>“Henüz yok. Buz Avcısın’daki biyologların bir şey bulacaklarını umuyorduk.”</p>

    <p>“Eğer benden sır saklamıyorlarsa, henüz bir şey bulamadılar.”</p>

    <p>“Senin bu konuda bir fikrin var mı?” diye sordu Sandecker. "Kapımızın önünde en az iki yüz kişilik bir kalabalık oluşturan medyaya atacağım etli bir kemik parçası falan yani?"</p>

    <p>Pitt gülümsedi. Aralarında özel bir anlaşma vardı önemli hiçbir genel uydu telefonundan konuşmazlardı. Hava yoluyla iletilen görüşmeler herkese açıktı. Medyadan söz etmek Pitt'in o konuya girmemesi için bir uyarıydı. "Esaslı bir haber için ağızları sulanıyor, değil mi?"</p>

    <p>“Boyalı basın Antarktik üçgeninin ölüler gemisini dillerine doladılar bile.”</p>

    <p>“Ciddi misiniz?”</p>

    <p>“Sana haberleri fakslarım.”</p>

    <p>“Benim varsayımlarım onları düşkırıklığına uğratacaktır sanırım.”</p>

    <p>"Benimle paylaşmak ister miydin?"</p>

    <p>Bir duraklama oldu. "Bence rüzgârların taşıdığı bilinmeyen bir virüs olabilir."</p>

    <p>“Virüs,” diye tekrarladı Sandecker. "Çok özgün bir fikir olmadığını söylemeliyim."</p>

    <p>“Biraz garip geldiğini kabul ederim. Bir dişçi koltuğunda otururken akustik tavandaki delikleri saymak kadar mantıklı.”</p>

    <p>Sandecker, Pitt'in saçma sözlerine şaşmışsa bile bunu belli etmedi. Bu tür boş sözlere alışkınmış gibi içini çekti. "Bence araştırmayı bilim adamlarına bıraksak daha iyi olacak," dedi. "Onlar konuyu senden daha iyi kavramışlar sanırım."</p>

    <p>“Özür dilerim, amiralim, kafam yerinde değil.”</p>

    <p>“Siste dolanan biri gibi konuşuyorsun. Dempsey'den ekip gelir gelmez hemen Buz Avcısı'na dön ve uyu.”</p>

    <p>“Anlayışlı olduğunuz için teşekkür ederim.”</p>

    <p>“Daha sonra konuşuruz.” Amiral Sandecker telefonu kapattı.</p>

    <p>Kaptan köprüsünde olan Deirdre Dorsett, Buz Avcısı'nın küpeştesine dayanırken Maeve Fletcher'i görünce elini sallamaya başladı. Cesetlerle dolu bir gemide tek insan olma sıkıntısından birden kurtulunca sevinçten kahkahalar atmaya başladı.</p>

    <p>“Maeve!” diye bağırdı.</p>

    <p>Maeve suyun ötesinden bakıp kendisine seslenen bu kadın sesinin nereden geldiğini anlamaya çalıştı. Sonra köprüde kendisine el sallayan kişiyi gördü. Bir an şaşkın şaşkın baktı. Sonra Deirdre'yi tanıyınca gece mezarlıkta dolaşırken omzuna dokunulmuş birinin ifadesi oturdu yüzüne.</p>

    <p>Sorgu dolu bir sesle, "Deirdre, sen misin?" diye bağırdı.</p>

    <p>“Ölümden dönen biri böyle mi karşılanır?”</p>

    <p>“Sen... burada... yaşıyorsun, ha?”</p>

    <p>Maeve, seni sağ gördüğüme ne kadar sevindiğimi asla bilemezsin. Maeve, Buz Avcısı'nın indirilen filikasını işaret etti. "Sana geliyorum."</p>

    <p>“Bekliyorum.” Deirdre gülümseyerek kaptan köşküne girdi. Pitt de o sırada Dempsey'le telsiz konuşmasını bitirmişti.</p>

    <p>“Dempsey, Maeve'in buraya geldiğini söyledi.”</p>

    <p>Deirdre başını salladı. "Beni görünce çok şaşırdı."</p>

    <p>Deirdre'nin kendi boyunda olduğunu farkeden Pitt, "Şanslı bir rastlantı," dedi. "Mürettebattan sağ kalanlar iki arkadaş olsun." Deirdre omuzlarını silkti. "Biz pek arkadaş sayılmayız."</p>

    <p>“Yani birbirinizden hoşlanmaz mısınız?”</p>

    <p>Arada başka şeyler var, Bay Pitt, dedi kadın. "Soyadlarımız farklıdır ama Maeve Fletcher'le kardeşiz."</p>
  </div>
</body>
</html>
