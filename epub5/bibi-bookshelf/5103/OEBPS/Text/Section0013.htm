<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1><a name="_Toc361435291">2. BÖLÜM: RÜYALARIN GELDİĞİ YER</a></h1>

    <h2 id="sigil_toc_id_4"><a name="_Toc361435292">11</a></h2>

    <p>Amiral Sandecker büyük toplantı odasını pek seyrek olarak; ancak NUMA'yı ziyaret eden kongre üyeleri, yabancı ve Amerikalı saygın bilim adamları için kullanırdı. NUMA işleri için kendi bürosunun yanındaki daha küçük olan salonu tercih ederdi. Burası NUMA müdürleriyle gayri resmi ama gizli toplantılar yaptığı gözden uzak bir yerdeydi. Sandecker'le müdürleri Eire Gölü dibinden çıkarılmış eski bir yelkenlinin ahşap gövdesinden yapılma üç metrelik masa çevresinde meşin koltuklarda otururlardı. Masa Victorya döneminden kalmış konsoluyla geniş bir şöminenin önündeydi.</p>

    <p>NUMA binasının diğer modern dekorlu odalarına hiç benzemeyen salon Londra'da bir centilmen kulübünden getirilmiş gibiydi.</p>

    <p>Duvarlar ve tavan saten parlaklığındaki tik ağacındandı ve duvarlarda süslü Çerçeveler içinde Birleşik Devletler deniz savaşlarının tabloları asılıydı.</p>

    <p>Sandecker'in emekliliğinden sonra eski bir ABD Başkanı kendisini deniz araştırmalarında bu yeni kurumu oluşturması için seçmişti. Kurum aralarında Pitt ve Giordino'nun bulunduğu sekiz on kişiyle kiralık bir depoda işe başlamıştı. Sandecker dünyanın oşinografi enstitülerinin kıskandığı bu kurumu, iki bin kişinin çalıştığı ve bütçesi Kongre tarafından itirazsız kabul edilen dev bir kuruluşa dönüştürmüştü.</p>

    <p>Amiral yaşıyla mücadele içindeydi. Altmışlı yaşların başında olmasına rağmen her gün jogging yapar, ağırlık kaldırır, kendisini terletecek ve kalp atışlarını hızlandıracak hiçbir hareketten kaçınmazdı.</p>

    <p>Sandecker'in de kötü huyu puro içmekti. Kendisi için özel hazırlanmış olan iri purolardan günde on tane içerdi. Toplantı odasına ateşler içindeki bir sahneye giren sihirbaz gibi dumanlarla sarılı olarak girerdi.</p>

    <p>Şimdi de masanın başına doğru yürürken sağında ve solunda oturan iki adamı başıyla selamladı. "Sizi beklettiğim için özür dilerim beyler, ama çok önemli olmasaydı kalmanızı istemezdim."</p>

    <p>NUMA'nın bilgisayar ağı başkanı ve dünyanın deniz bilimleri konulu en büyük veri kütüphanesinin şefi olan Hiram Yaeger iskemlesini iki ayağı üzerinde arkaya yaslayıp başını salladı. Çözümlenecek bir sorun olduğunda Sandecker ilk önce Yaeger'le işe başlardı. Saçlarını atkuyruğu biçiminde arkasında toplamış olan Yaeger, karısı ve kızlarıyla başkentin lüks bir semtinde otururdu ve bir BMW'si vardı. "Ya sizin davetinize gelecektim ya da karımı baleye götürecektim, başka bir seçeneğim yoktu," dedi.</p>

    <p>NUMA'nın müdür yardımcısı ve Sandecker'den sonra gelen adam olan Rudi Gunn güldü. "Her iki durumda da kaybedecektin desene." Dirk Pitt, Sandecker'in baş bela avcısıysa, Gunn da örgütçü dehasıydı. Sandecker meşin koltuklardan birine oturdu, purosunun külünü bir deniz hayvanı kabuğuna silkerek Weddell Denizi ve Antarktika Yarımadasını gösteren haritayı masaya yaydı. Parmağını daire şeklindeki işaretin üzerine koyarak, "Beyler, Weddell Denizindeki son durumu biliyorsunuz," dedi. "Bir numaralı daire Buz Avcısı'nın ölü yunusları bulduğu yerdir. İki, Güney Orkney Adası güneyinde fokların öldüğü yer. Üç numara olan Seymour Adası ise insanların, penguenlerin ve fokların kitle ölümlerinin görüldüğü yer. Dört numara da felaket geldiğinde Kutup Kraliçesi'nin yaklaşık olarak bulunduğu nokta."</p>

    <p>Yaeger dairenin çevresine baktı. "Yarıçapı doksan kilometre kadar."</p>

    <p>"Hoş bir şey değil." Gunn'un alnında bir kırışık belirmişti. "Bu Çinkof Adası yakınındaki ölüm bölgesinin en az iki katı kadar."</p>

    <p>Orada üç bin deniz aslanı ve beş balıkçı ölmüştü," dedi Sandecer Masanın üstündeki küçük bir kumanda aletini aldı, karşı duvara doğrultup bir düğmeye bastı. Tavandan ağır ağır bir ekran indi. Başka bir düğmeye basınca Pasifik Okyanusunun bilgisayarca yapılan üç boyutlu bir fotoğrafı belirdi. Haritanın çeşitli yerlerinde neon mavisi oklarla insanlar ve balıklar dolaşıyor gibiydi. Seymour Adası açıklarında ve Alaska yakınlarındaki renklerde insan figürleri vardı. "Üç gün öncesine kadar bütün ölümler Pasifik'teydi," dedi Sandecker. "Ama Seymour Adası ve çevresinin dışında şimdi Güney Atlantik'te de başladı."</p>

    <p>Gunn, "Son dört ay içinde sekiz kere oldu," dedi. "Olaylar giderek sıklaşıyor."</p>

    <p>Sandecker purosunun ucuna baktı. "Ve kaynak hakkında bir tek ipucu bile yok elimizde."</p>

    <p>Yaeger ellerini iki yana açtı. "Bilgisayarda yüzlerce farklı senaryo denedim. Ama bilmecenin çözümüne yaklaşamadım bile. Bilinen bir şey aniden belli bir alandaki bütün canlıları öldürüp sonra hiç iz bırakmadan kaybolamaz."</p>

    <p>“Otuz bilim adamı şu anda bunun üzerinde çalışıyorlar,” dedi Gunn. "Ve hâlâ bir kaynak bulmaktan çok uzağız."</p>

    <p>Sandecker, "Sahil Güvenliğin, Çirikof Adası açıklarında teknelerinde ölü bulduğu beş balıkçının otopsisinden bir şey çıkmadı mı?" diye sordu.</p>

    <p>“İlk otopsi bulgularına göre herhangi bir zehir izi yok. Ne yenilen, ne solunan bir zehir, ne de tıpça bilinen hızlı seyirli bir hastalık. Walter Reed Askeri Tıp Merkezinde Albay Hunt raporunu tamamlayınca sizi arayacak.”</p>

    <p>“Lanet olsun!” diye bağırdı Sandecker. "Bunları bir şey öldürdü. Kaptan, kaptan köşkünde dümeni tutarken öldü. Tayfalar öldüklerinde ağ çekiyorlardı, insanlar nedensiz yere ölmezler, özellikle de yirmi otuz yaşlarındaki sağlıklı insanlar..."</p>

    <p>Yaeger başını salladı. "Belki de yanlış bir yere bakıyoruz. Ortada aklımıza gelmedik bir şey vardır belki de."</p>

    <p>Sandecker tavana doğru yükselen puro dumanına baktı. Kartlarını nadiren aynı anda açardı "Toplantıdan az önce Dirk'le konuşuyordum,” dedi.</p>

    <p>“O tarafta yeni bir şey var mı?” diye sordu Gunn.</p>

    <p>“Buz Avcısı'ndaki biyologlardan yok ama Dirk'in çok uzak bir ihtimal de olsa, hiçbirimizin aklına gelmeyen bir varsayımı var. “</p>

    <p>"Duymak isterdim," dedi Yaeger.</p>

    <p>“Bir tür kirlenmeden söz etti.”</p>

    <p>Gunn kuşkulu gözlerle Sandecker'e baktı. "Bizim kaçırdığımız ne tür bir kirlenme olabilir?"</p>

    <p>Sandecker dürbününden bakan bir keskin nişancı gibi sırıttı. "Gürültü."</p>

    <p>“Gürültü mü? Ne gürültüsü?”</p>

    <p>Suyun altında yüzlerce, belki de millerce gidebilen ve sonra yüzeye çıkıp belli bir yarıçap içindeki her şeyi öldüren öldürücü ses dalgaları olabileceğini düşünüyor.</p>

    <p>Yaeger şakacı bir insan değildi ancak bu kez dayanamayıp güldü. "Korkarım Pitt bir şeyleri biraz fazlaca kaçırdı bu sefer," dedi.</p>

    <p>Ancak Gunn'un yüzünde kuşkudan eser yoktu. Bir an Pasifik Okyanusu haritasına baktı. "Dirk bir şey yakaladı sanırım," dedi. Yaeger'in gözleri kısıldı. "Sahi mi?"</p>

    <p>Evet. Sualtı akustiği aradığımız şey olabilir.</p>

    <p>Bir oya daha sahip olduğuma sevindim, dedi Sandecker. "Bunu bana ilk söylediğinde yorgunluktan saçmaladığını sandım. Ama kuramını düşündükçe bunun olabileceğine inanıyorum."</p>

    <p>Yaeger, "Duyduğuma göre Pitt, Kutup Kraliçesi'ni kayalara çarpmaktan tek başına kurtarmış."</p>

    <p>Gunn başını salladı. "Doğru. Al kendisini helikopterden indirdikten sonra gemiyi gerçek bir felaketten kurtardı."</p>

    <p>“Yine ölü balıkçılara dönelim,” dedi Sandecker. "Cesetlerini yerel Alaska yetkililerine ne zaman vermek zorundayız?"</p>

    <p>“Onların bizde olduğunu öğrendiklerinden beş dakika sonra,” dedi Gunn. "Balıkçı teknesinin Alaska Körfezine doğru sürüklendiğini gören Sahil Güvenlik botu Kodiak'a gidince bunu anlatacaktır."</p>

    <p>Kaptanları mürettebatı ağızlarını açmamasını tembih etmiş olsa bile mi?” dedi Sandecker.</p>

    <p>“Savaşta değiliz, amiralim. Sahil Güvenlik kuzey sularında çok saygındır. Yaşamlarını kurtarmakla görevli oldukları insanlara karşı gerçekleri saklamak gibi bir duruma ortak olmaktan hoşlanmayacaklardır. Yukon meyhanelerinde iki tek attıktan sonra olayı her önlerine gelene anlatacaklardır.”</p>

    <p>Sandecker içini çekti. "Haklısın sanırım. Binbaşı Maclntyre gizlilik konusundan pek hoşnut değildi. Bizzat savunma bakanından emir alınca cesetleri NUMA bilginlerine teslim etmeye razı gelmişti."</p>

    <p>Yaeger, Sandecker'e bilmiş bilmiş baktı. "Acaba savunma bakanına kim erişti dersiniz?"</p>

    <p>Sandecker sinsi sinsi güldü. "Kendisine durumun ciddiyetini anlattıktan sonra işbirliğine yanaşmıştı."</p>

    <p>Ölülerin ve diğer balıkçıların aileleri ölümler kendilerine haber verilmeden bir hafta önce otopsi yapıldığını öğrenince kıyamet kopacak, dedi Yaeger.</p>

    <p>Hele otopsi için Washington'a götürüldüklerini duyunca, dedi Gunn. "Ancak Kutup Kraliçesi felaketini gizlemek olanaksız. Bu gece dünyanın her yerindeki baş haber bu olacaktır."</p>

    <p>Sandecker, Yaeger'e döndü. "Hiram, sen kütüphanene gir ve sualtı akustiği konusunda bulabildiğin her şeyi çıkar. Su içinde yüksek enerjili ses dalgasıyla ticari veya askeri bütün deneyleri, bunların insanlar ve sualtı memelileri üzerindeki etkilerini araştır."</p>

    <p>“Hemen işe başlıyorum.”</p>

    <p>Gunn'la Yaeger dışarı çıktıktan sonra Sandecker olduğu yerde kalıp purosunu içmeye devam etti. Bakışları tabloların birinden ötekine gidiyordu. Sonra gözlerini kapatıp düşüncelerini toparlamaya çalıştı. Kafasını karıştıran şey durumun belirsizliğiydi. Bir süre sonra gözerini açıp Pasifik Okyanusunun bilgisayarca yapılmış haritasına baktı.</p>

    <p>Odaya yüksek sesle, "Bundan sonra nereye?" diye sordu. "Bundan sonra kimi öldürecek?"</p>
  </div>
</body>
</html>
