<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435342">58</a></h2>

    <p>Hobart'taki hastanenin bütün hemşirelerinin kendisine söyledikleri gibi Pitt şanslıydı. Delinmiş bağırsağındaki peritonitten kurtulduktan ve içinde kalmış olan kurşun çıkarıldıktan sonra artık canlılar arasına katıldığını hissetmeye başlamıştı. Ciğeri de havayla dolunca artık rahat soluk alabiliyor ve açlıktan ölecek bir ormancı gibi yiyordu.</p>

    <p>Giordino ile Sandecker, Pitt'in iyileşeceğine inana kadar yanında kaldılar. Amiral ve Giordino ondan sonra Maeve'in oğullarını Melbourne'a, babalarına götürdüler. Adam da Maeve'in cenazesine katılmak için Melbourne'da bulunuyordu. Sapına kadar Avustralyalı ve hayvan yetiştiriciliği üzerine diploması olan adam, Sandecker ve Giordino'ya çocukları iyi yetiştireceğine söz verdi. Strouser ve Oğulları Şirketinin Dorsett Madencilik Şirketini iyi yöneteceğinden emin olmasına rağmen ikizlerin haklarını korumak için birkaç da avukat tutmuştu. Oğlanların iyi olduğuna ve Pitt'in de yakında memleketine dönebileceğine inanan amiral ve Giordino, Washington'a döndüler. Sandecker, Honolulu'yu korkunç bir felaketten kurtarmak için tek başına savaş veren bir insan olarak heyecanla karşılandı ve onuruna birbiri ardına şölenler verildi.</p>

    <p>Başkan'ın ya da Wilber Hutton'un NUMA'nın başına başka birini geçirme planları hakkında söylentiler de sona ermişti. Başkentte Beyaz Saray'daki yönetim gittikten çok sonra bile amiralin sevgili NUMA'sının başında olacağı söyleniyordu.</p>

    <p>Doktor odaya girdiğinde Pitt'i pencereden özlemle Hobart'ın ortasından geçen Derwent Nehrine bakarken buldu. "Yatakta olmanız gerekirdi."</p>

    <p>Pitt adama baktı. "O berbat yatakta geçirdiğim günler sona erdi. Cezamı çektim. Artık buradan çıkma zamanım geldi."</p>

    <p>Doktor kurnazca gülümsedi. "Biliyorsunuz, elbiseniz yok. Buraya geldiğinizde üstünüzde olan paçavralar çöpe atılmıştı."</p>

    <p>“O zaman bu budala hastane gömleğinin üzerine bornozumu giyer giderim.”</p>

    <p>“Sizinle tartışmanın diğer hastalarımın zamanını çalmak olduğunu anlıyorum,” diyen doktor omuzlarını silkti. "Vücudunuzun hâlâ çalışıyor olması bir mucize zaten. Bu kadar yara izi taşıyan başka bir insan görmemiştim. Hemşirenin size uygun bir şeyler bulmasını söyleyeceğim, yoksa Amerikalı bir turist kılığına girmekten tutuklanabilirsiniz. "</p>

    <p>Pitt bu kez NUMA jetinde değil, United Airlines'ın ticari uçağıyla uçacaktı. Gözleri neredeyse Pitt'inkiler kadar yeşil olan bir hostes, onun yerini aradığını görünce yanına geldi. "Koltuğunuzu gösterebilir miyim, efendim?"</p>

    <p>Pitt hastaneden taksiyle havaalanına gelmeden, aynada kendini uzun uzun süzmüştü. Eğer yürüyen ölüler rolünün bulunduğu bir film çekilseydi yönetmen kendisini anında işe alırdı: Alnında kızıl bir yara izi, kanlı ve boş bakışlı gözler; süzülmüş, balmumu renginde bir yüz, doksan yaşında romatizmalı bir insanın yürüyüşü. Derisi yanıklardan leke lekeydi, kaşları hiç yoktu ve bir zamanların o kıvırcık saçları şimdi koyun kırpıcısının elinden çıkmışa benziyordu.</p>

    <p>“Lütfen, teşekkür ederim”.</p>

    <p>Hostes pencere yanında bir koltuğu gösterdi. "Siz Bay Pitt misiniz?"</p>

    <p>"Şu anda başka biri olmak isterdim, ama evet, Pitt benim."</p>

    <p>“Talihli bir insansınız.”</p>

    <p>“Hemşireler de öyle dediler.”</p>

    <p>“Hayır, öyle demek istemedim. Sizi düşünen arkadaşlarınız var. Mürettebata sizin bizimle uçacağınız ve rahat etmeniz için elimizden gelen her şeyi yapmamız bildirildi.”</p>

    <p>Sandecker onun hastaneden kaçıp doğruca havaalanına gittiğini ve Washington'a bilet aldığını nereden biliyordu acaba?</p>

    <p>Ancak hosteslere fazla bir iş çıkarmadı. Yol boyunca çoğunlukla uyudu ve tekerleklerin yere çarpmasıyla Dulles Havaalanına geldiklerini anladı.</p>

    <p>Pitt uçak otobüsüyle terminale geldiğinde kendisini karşılayan kimse olmadığını görünce hem şaşırmış, hem de düşkırıklığına uğramıştı. Sandecker uçak mürettebatına haber verdiğine göre uçağın ne zaman geleceğini de biliyor olmalıydı. Taksi durağına yürürken kendisini Giordino bile beklemiyordu. Gözden ırak olan, gönülden de ırak olur, bunun başka bir açıklaması yok, diye düşündü.</p>

    <p>Taksiden inip hangarına girdiğinde saat akşamın sekizi olmuştu. Araba koleksiyonunun cilalı gövdelerinde ve krom parçalarında yansıyan ışıkları yaktı.</p>

    <p>Tam karşısında, neredeyse tavana kadar yükselen bir nesne evden ayrıldığında orada değildi.</p>

    <p>Pitt bir süre hayranlıkla baktı totem direğine. En üstte kanatları açık ve çok ustaca oyulmuş bir kartal vardı. Sonra altında bir ayı ve yavrusu, bir karga, bir kurbağa, bir kurt, bir deniz yaratığı ve en altta da Pitt'e benzeyen bir insan yüzü vardı. Kurdun kulağına bir not iliştirilmişti.</p>

    <p><i>"Kutsal adamızın bozulmasını önlemekteki katkılarınızın takdirinin belirtisi olarak lütfen Haida halkının sizin şerefinize hazırlattığı bu sütunu kabul edin. Dorsett madeni kapatılmıştır; çok geçmeden hayvanlar ve bitkiler kendilerinin olan yere kavuşacaklardır. Siz artık Haida'nın saygın bir üyesisiniz.</i></p>

    <p><i>Dostunuz, Mason Broadmoor."</i></p>

    <p>Pitt çok duygulanmıştı. Böyle bir sanat şaheserinin verilmesi büyük bir ayrıcalıktı. Broadmoor'la halkına bu cömert armağanları için minnettardı.</p>

    <p>Totemin arka tarafına yürürken kalbi duracak gibi oldu. Yeşil gözleri şaşkınlıkla bulutlandı. Bu, sonra yerini bir boşluğa ve ardından da kedere bıraktı. Klasik arabalarının arasında Harika Maeve duruyordu.</p>

    <p>Yorgun, bitkin, eskimişti ama yine de bütün güzelliğiyle karşısındaydı. Pitt sadık teknenin o patlamadan nasıl kurtulup Washigton'a sağsalim getirildiğine şaşmıştı. Biri bir mucize yaratmış gibiydi. Hayal görmediğinden emin olmak için yürüyüp elini teknenin burnuna uzattı.</p>

    <p>Parmakları gövdeye dokunduğu anda hangarın arka tarafında duran Pullmann yolcu vagonunun arkasından, otomobillerin arka koltuklarından ve yukardaki dairesinden insanlar çıkmaya başladı. Çevresi birden, "Hoşgeldin," ve "Sürpriz," diye bağıran tanıdık yüzlerle doldu.</p>

    <p>Giordino yaralarına dikkat ederek arkadaşını kucakladı. Duygularını gösteren bir insan olmadığından elini hararetle sıktı ve gözüne yaşlar dolunca başını çevirdi.</p>

    <p>Rudi Gunn, Hiram Yaeger, NUMA'daki diğer kırk dost ve meslektaşı da oradaydılar. Babası Georgia Senatörü George Pitt ve annesi Barbara oğullarının zayıflığından dehşete düşmüşlerse de, sanki sapasağlam görünüyormuş gibi davranıyorlardı.</p>

    <p>Pitt kendilerine sadakatle hizmet eden küçük tekneye baktı. Hiç duraksamadan Giordino'ya dönerek, "Bunu nasıl başardın?" diye sordu.</p>

    <p>Giordino gülümsedi. "Amiralle seni Tasmanya'da hastaneye bırakmamızdan sonra ben yeni bir yükle adaya döndüm. Kıyı üzerinden geçerken Harika Maeve'in ayakta kalmış olduğunu gördüm. İki Avustralyalı istihkâmcıyı koya indirdim. Tekneyi, helikopterden sarkıttığım iplere bağladılar. Onu tepeye çektim, orada parçalara ayırdık. Sonra hepsini Tasmanya'ya götürdüm ve bir uçakla buraya getirdim. NUMA ekibiyle parçaları monte edip senin gelişine hazırladık."</p>

    <p>“Sen iyi bir dostsun. Sana borcumu asla ödeyemem.”</p>

    <p>“Sana borçlu olan benim,” dedi Giordino.</p>

    <p>Maeve'in Melboume'daki cenazesine gelemediğim için çok üzüldüm. "Amiral ve ben çocuklarla babalarının yanındaydık. Senin istediğin gibi, tabut toprağa indirilirken ‘Moon River'i çaldılar."</p>

    <p>“Konuşmayı kim yaptı?”</p>

    <p>“Amiral senin yazdıklarını okudu. Gözü kuru olan tek kişi bile yoktu. 'Ya Rodney York."</p>

    <p>“York'un seyir defteriyle mektuplarını bir kuryeyle Londra'ya gönderdik. Dul eşi hâlâ Falmouth Körfezinde yaşıyor. Yetmiş yaşlarında tatlı bir kadın. Onunla seyir defteri eline geçtikten sonra telefonda konuştum. York'un nasıl öldüğünü öğrenince çok mutlu oldu. Kalıntılarını memlekete getirmek için hazırlık yapıyorlar. "Sonunda hikâyeyi öğrenmesine memnun oldum," dedi Pitt.</p>

    <p>“Benden bu düşünceliliğin için sana teşekkür etmemi istedi.”</p>

    <p>Parti gece yarısından sonraya kadar devam etti. Sonunda Pitt'in ayakta duracak hali kalmayınca annesi oğlundan biraz dinlenmesini rica etti. Hepsi kendisine iyi geceler ve acil şifalar dileyerek birer birer ayrıldılar.</p>

    <p>Sandecker, "Sakın iyice düzelmeden işe gelme," dedi. "NUMA sensiz de idare edebilir."</p>

    <p>“Bir aya kadar üzerinde çalışmak istediğim bir proje var.”</p>

    <p>“Neymiş o?”</p>

    <p>Pitt sırıttı. "Lagünde su durulmaya başlayınca Gladyatör Adasında olmak istiyorum."</p>

    <p>“Orada ne bulacaksın ki?”</p>

    <p>“Adı Basil'dir.”</p>

    <p>Sandecker şaşkın şaşkın baktı Pitt'in yüzüne. "Basil de kim oluyor?"</p>

    <p>"Bir deniz canavarı. Lagün temizlendikten sonra üreme alanına döneceğine eminim."</p>

    <p>Sandecker, Pitt'in omzuna elini dayayıp hayalet gördüğünü söyleyen bir çocuğa bakar gibi baktı. "Hele bir dinlen de, sonra konuşuruz." Amiral dönüp söylenerek yürürken Kongre Üyesi Loren Smith, Pitt'in yanına gelerek elini tuttu.</p>

    <p>“Benim kalmamı ister miydin?” diye sordu kadın.</p>

    <p>Pitt kadını alnından öptü. "Teşekkür ederim, ama bir süre yalnız kalsam daha iyi olacak sanırım."</p>

    <p>Sandecker, Loren'i evine götürmeyi teklif etmişti. Pitt'in evine taksiyle gelmiş olan kadın teklifi memnunlukla kabul etti. Kente varana kadar hiç konuşmadılar.</p>

    <p>Loren, "Dirk'i hiç bu kadar ruhsuz görmemiştim," dedi. "Gözlerindeki ateş bile kaybolmuş."</p>

    <p>“Düzelecektir. Bir iki hafta sonra eski benliğine kavuşur.”</p>

    <p>“Pitt'in bu serüvenci rolünü oynamak için biraz yaşlı olduğunu hiç düşündün mü?”</p>

    <p>“Onu masa başında otururken hayal edemiyorum. Pitt denizleri dolaşmaktan asla vazgeçmeyecektir.”</p>

    <p>“Onu buna iten ne acaba?”</p>

    <p>“Bazı erkekler huzursuz doğarlar,” dedi Sandecker. "Dirk için her saat çözülecek bir esrar, her gün üstesinden gelinecek bir meydan okuma vardır."</p>

    <p>Loren, amirale baktı. "Ona gıpta ediyorsun, değil mi?"</p>

    <p>Sandecker başını salladı. "Elbette. Sen de ediyorsun."</p>

    <p>“Neden acaba?”</p>

    <p>“Çok basit. Hepimizin içinde bir parça Dirk Pitt vardır.”</p>

    <p>Herkes gittikten sonra Pitt, Maeve ve Giordino'yla Felaket Adasında yaptığı tekneye bindi. Orada uzun bir süre anılarıyla baş başa oturdu.</p>

    <p>Sabahın ilk ışıkları ev dediği paslı hangarın çatısını aydınlattığında o hâlâ Harika Maeve'de oturmuş düşünmekteydi.</p>

    <p>SON</p>
  </div>
</body>
</html>
