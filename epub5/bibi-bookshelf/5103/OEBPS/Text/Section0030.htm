<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1><a name="_Toc361435309">3. BÖLÜM: ELMASLAR... BÜYÜK HAYAL 30 Ocak 2000</a></h1>

    <p><i>Tasman Denizi, Gladyatör Adası</i></p>

    <h2 id="sigil_toc_id_5"><a name="_Toc361435310">28</a></h2>

    <p>Dorsett malikânesi adanın iki sönmüş yanardağı arasındaki sırta inşa edilmişti. Ön tarafı elmas madeninin hareketli limanı haline dönmüş olan lagüne bakıyordu. Her iki volkan kuyusundaki iki maden Charles ve Mary Dorsett'in evlendikten sonra İngiltere'ye döndükleri günden beri sürekli faaliyet halindeydi. Aile imparatorluğunun o zamandan başladığını iddia edenler varsa da, durumu daha yakından bilenler imparatorluğun gerçekte Betsy Fletcher'in taşları bulup çocuklarına oynamaları için verdiği güne dayandığını söylemekteydiler. Palmiye dallarından çatısıyla kütüklerden yapılma ilk ev Anson Dorsett tarafından yıkılmıştı. Sonraki kuşaklar tarafından onarılmış olan ve sonunda Arthur Dorsett'e kalan büyük malikâneyi çizip yaptırtan da oydu. Binanın planı klasikti, merkezi bir bahçe çevresinde, kapıları bahçeye açılan ve hepsi de antika eşyayla döşenmiş otuz oda. Gözle gözlen tek modern şey büyük bir uydu anten çanağı ve orta avludaki modern yüzme havuzuydu. Arthur Dorsett telefonu kapattı, çalışma basından çıkıp Deirdre'nin bikiniyle tropik güneşinin altında durduğu havuz başına yürüdü.</p>

    <p>“Memurlarım sakın seni böyle görmesinler,” diye homurdandı. Deirdre başını hafifçe kaldırıp vücuduna baktı. "Ben bir sorun görmüyorum. Sutyenimi giymişim işte."</p>

    <p>“Kadınların tecavüze uğramalarına hiç şaşmamak gerek.”</p>

    <p>“Herhalde çuvalla dolaşmamı istemezsin,” diye alay etti Deirdre "Az önce Washington'la Konuştum," dedi Arthur Dorsett. "Kız kardeşin kaybolmuş."</p>

    <p>Deirdre şaşkın bir halde doğruldu, gözlerini güneşten korumak için elini kaldırdı. "Kaynakların güvenilir kişiler mi? Ben en iyi özel dedektifleri tutmuştum, hepsi de eski Gizli Servis ajanlarıydı."</p>

    <p>“Haber doğrulandı. Görevlerini başaramadılar ve Maeve'i bir araba kovalaması sonunda kaybettiler.”</p>

    <p>“Maeve profesyonel dedektiflere izini kaybettirecek kadar kurnaz değildir.”</p>

    <p>“Söylediklerine göre kendisine yardım eden biri varmış.”</p>

    <p>Deirdre'nin dudakları büzüldü. "Dur da tahmin edeyim: Dirk Pitt." Dorsett başını salladı. "Hangi taşı kaldırsan altından bu herif çıkıyor. Boudicca onu Kunghit'te ele geçirmişti ama parmakları arasından sıvışmayı başardı."</p>

    <p>“Maeve'i kurtardığı zaman onun tehlikeli olduğunu hissetmiştim. Kutup Kraliçesi'nin rotasını kayalara çarpacak şekilde ayarladıktan sonra, helikopterle gemiden alınma planlarımı kesintiye uğrattığında onun ne kadar tehlikeli olduğunu anlamalıydım. Ondan, sonradan kurtulduğumuzu sanmıştım ama bu kere Kanada'daki madene geleceği aklımın ucundan bile geçmemişti.”</p>

    <p>Dorsett verandanın çatısını tutan sütunlardan birinin yanında duran güzel bir Çinli kıza işaret etti. Kız eteklerinde uzun yırtmaçlar olan ipekli bir elbise giymişti.</p>

    <p>“Bana bir cin getir. Büyük bardakta olsun.”</p>

    <p>Deirdre kendi boş kadehini kaldırdı. "Bana bir rom Collins daha."</p>

    <p>Kız içkileri getirmek için koşarken Deirdre babasının kızın poposuna baktığını gördü. "Baba, yanımızda çalışanlarla yatmaktan vazgeçmelisin artık. Dünya senin durumunda ve zenginliğinde bir insandan çok başka şeyler bekler."</p>

    <p>“Sınıfın çok ötesinde olan bazı şeyler vardır.”</p>

    <p>“Maeve'i ne yapacağız? Dirk Pitt'le NUMA'dan arkadaşlarını ikizleri kurtarması için kandırmış olmalı.”</p>

    <p>Dorsett gözlerini Çinli hizmetçiden ayırdı. "Çok becerikli biri olabilir, ama Gladyatör Adasına Kunghit'e girdiği gibi kolay kolay giremeyeceğini öğrenecektir."</p>

    <p>“Maeve adayı hepimizden iyi tanıyor. O bir yolunu bulur.”</p>

    <p>Dorsett avlunun kemerli kapısından madenleri işaret etti. "Kıyıya çıkabilseler bile eve iki yüz metreden fazla yaklaşamazlar."</p>

    <p>Deirdre şeytanca gülümsedi. "Sıcak bir karşılama hazırlamak uygun olacaktır."</p>

    <p>“Hayır, sevgili kızım, Gladyatör Adasında sıcak bir karşılama olmayacak.”</p>

    <p>“Daha büyük bir planın var desene.”</p>

    <p>Dorsett başını salladı. "Maeve'in yardımıyla güvenliğimize sızacak bir yol bulacaklardır kuşkusuz. Ama ne yazık ki, bunu uygulama fırsatı bulamayacaklar."</p>

    <p>“Anlamıyorum.”</p>

    <p>“Kıyılarımıza ayak basmadan işlerini bitireceğiz. Görevi senin koordine etmeni istiyorum. Boudicca her zamanki gibi yardımcı olacaktır.”</p>

    <p>“Dorsett Şirketi hisselerime bahse girerim ki, onları nerede bulacağını biliyorsun. Programımız nedir?”</p>

    <p>“Bay Pitt'le Maeve'in Washington'dan yola çıktıklarını tahmin ediyorum.”</p>

    <p>Deirdre gözlerini kısarak babasına baktı. "Bu kadar çabuk mu?" "Maeve ortadan kaybolalı beri Pitt de NUMA'daki bürosuna ayak basmadı. İkisinin birlikte oldukları ve ikizleri almak için buraya geldikleri kesin."</p>

    <p>Deirdre'nin gözlerine bir avcı kedi parıltısı gelmişti. "Onlara tuzağı nerede hazırlamamı istediğini söyle," dedi. Babasının yanıtı bildiğinden emindi. "Honolulu'da havaalanı veya bir otel mi?</p>

    <p>“Auckland veya Sydney'de mi?"</p>

    <p>Dorsett başını salladı. "Oralarda olmaz. Ticari uçaklarla uçup gözden uzak otellerde kalarak işimizi kolaylaştırmayacaklardır. NUMA'nın jet filosundan birini alacaklar ve kurumun şubelerinden birini üs olarak kullanacaklardır."</p>

    <p>“Amerikalıların Yeni Zelanda veya Avustralya'da oşinografik araştırmalar için sürekli bir üsleri olduğunu bilmiyorum.”</p>

    <p>“Üsleri falan yok. Yeni Zelanda'nın batısında derin deniz araştırması yapan Ocean Angler adlı bir araştırma gemileri var. Her şey plana uygun giderse Pitt ve Maeve, Wellington'a gelecekler ve yarın bu saatte limanda NUMA gemisiyle buluşacaklar.</p>

    <p>Deirdre hayranlıkla babasına baktı. "Bütün bunları nasıl biliyorsun?"</p>

    <p>Dorsett gülümsedi. “Benim NUMA'da kendi kaynağım var. Denizaltında değerli taşların bulunmasıyla ilgili bilgi karşılığında kendisine iyi para ödüyorum."</p>

    <p>“O zaman Boudicca'yla tayfaları araştırma gemisinin yolunu kesip binecekler ve ortadan kaldıracaklardır.”</p>

    <p>“Bu akıllıca bir şey olmaz. Boudicca, Dirk Pitt'in her nasılsa, başıboş dolaşan gemilerin onunla ve yatıyla ilişkisini öğrendiğini biliyor. NUMA'nın gemilerinden birini tayfalarıyla denizin dibine gönderirsek bu işin ardında bizim olduğumuzu hemen anlarlar. Bu konuya daha hassas bir şekilde eğileceğiz.”</p>

    <p>“Yirmi dört saat fazla bir süre değil.”</p>

    <p>“Öğle yemeğinden sonra yola çıkarsan akşama Wellington'da olursun. John Merchant ve güvenlik ekibi seni kent dışındaki depomuzda bekleyecekler.”</p>

    <p>“Merchant'ın Kunghit Adasında kafasının kırıldığını sanıyordum. Sadece hafif bir çatlakmış. Onu intikam almayı istetecek kadar. O da bu işe katılmakta ısrar etti."</p>

    <p>“Ya seninle Boudicca?” diye sordu Deirdre.</p>

    <p>“Biz yatla geleceğiz, gece yarısı orada oluruz. Böylece hazırlığımızı yapmak için on saatimiz olacak.”</p>

    <p>“Bu da onları gündüz yakalamak zorunda kalacağımız anlamına gelir.”</p>

    <p>Dorsett, Deirdre'yi omuzlarından öylesine sertçe yakaladı ki, kadın irkildi. "Çıkacak herhangi bir engeli aşma konusunda sana güveniyorum."</p>

    <p>“Maeve'e güvenebileceğimizi düşünmek yanlıştı,” dedi Deirdre.” Onun ilk fırsatta piçlerinin ardına düşeceğini bilmeliydim."</p>

    <p>Dorsett öfkeyle, "Kaybolmadan önce bize ilettiği bilgi yararlıydı," diye ısrar etti. Yanlış attığı bir adım için mazeret bulmaktan hoşlanmazdı. "Maeve, Seymour Adasında ölseydi başımıza bu bela açılmayacaktı."</p>

    <p>"Kusur sadece onun değil. Pitt'in Kunghit'e gireceğini önceden bilmiyordu. Pitt bir ağ attı ama toplayabileceği bilgiler bize bir zarar veremez."</p>

    <p>Dorsett bu küçük pürüze fazla aldırış etmiyordu. Madenleri herhangi bir organize protestoya engel olacak ıssız adalardaydı. Geniş kaynaklarını harekete geçirmişti. Güvenlik, muhabirlerin adalara birkaç kilometreden fazla yaklaşamayacakları şekilde düzenlenmişti. Dorsett avukatları herhangi bir hukuki muhalefeti uzak tutmak için geceli gündüzlü çalışırken, halkla ilişkiler birimleri Pasifik'teki ölüm ve kayıpları çevreci dedikodu merkezlerinin ürünleri olarak göstermekte ve suçu başkalarına, özellikle de Amerika'nın gizli askeri deneylerine atmaktaydılar.</p>

    <p>Dorsett sakin bir sesle, "Bugünden yirmi üç gün sonra Amiral Sandecker'in başlatacağı herhangi bir fırtına biz madenleri kapatınca doğal olarak dinecektir," dedi.</p>

    <p>“Baba, madenlerimizi kapatarak suçu kabul ediyor duruma döşemeyiz. O zaman ölen o kadar insanın ailelerinin açacakları dava'yla karşılaşırız.”</p>

    <p>"Bundan hiç kaygılanma, kızım. Bizim madencilik yöntemlerimizin tarattığı sualtı ultrasonik dalgalarının organik yaşamı öldürdüğünü kapayacak bir şey bulmaları olanaksızdır. Bilimsel deneylerin yapılması Yıllarca sürer. Bilim adamları üç haftaya kadar inceleyecek bir şey bulayacaklardır. Elmas madenlerimizin son vidasına kadar sökülmesi için gerekli planlar hazır. Onların verdikleri adla akustik veba dünün manşetlerinde kalacaktır."</p>

    <p>“Çinli kız içkilerini getirdikten sonra bir hayalet gibi sessizce sütunların gölgesine çekildi.”</p>

    <p>“Anaları bize ihanet ettiğine göre Sean ve Michael'i ne yapacaksın?”</p>

    <p>"Maeve'in bir daha onları asla görmemesini sağlayacağım."</p>

    <p>“Yazık olacak.” Deirdre buzlu kadehi alnına sürdü:</p>

    <p>Dorsett sanki su içermiş gibi bir yudumda cin kadehini devirdi.</p>

    <p>“Yazık mı? Kime, Maeve'e mi yoksa ikizlere mi?”</p>

    <p>“Hiçbirine.”</p>

    <p>“Kime peki?”</p>

    <p>Deirdre'nin yüzünde şeytani bir gülümseme belirdi. "Elmaslarının cam kadar değersiz olduğunu öğrenecek milyonlarca kadına."</p>

    <p>“Taşın içinden gizemi çekip alacağız,” diyerek güldü Dorsett. "Söz veririm sana."</p>
  </div>
</body>
</html>
