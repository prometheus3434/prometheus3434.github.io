<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435315">33</a></h2>

    <p>Hiram Yaeger denizin mavi derinliklerinde yüzüyor, sanki renkli bulutlar arasında uçan bir jet uçağındaymış gibi sular iki yanından bir karaltı gibi akıp geçiyordu. Dipsiz gibi görünen uçurumlar üzerinden, karanlık derinliklerden, yüzeye kadar yükselen büyük sıradağların aramdaki vadilerden geçiyordu. Hissettikleri uzayın boşluklarında uçmaktan farksızdı.</p>

    <p>Pazar günüydü ve bomboş olan NUMA binasının onuncu katında başına çalışıyordu. Bilgisayar monitörüne on saat kesintisiz baktıktan sonra, Yaeger arkasına yaslanıp yorgun gözlerini dinlendirdi. Ses dalarının denizde dağılımını üç boyutlu olarak gösteren karmaşık bir program hazırlamıştı. Bilgisayar grafiğinin eşsiz teknolojisiyle daha önce çok az insanın yolculuk yaptığı bir dünyaya girmişi. Su içinde yol alan yüksek yoğunlukta sesin bilgisayar yardımıyla hesaplanması Yaeger'le ekibinin bir haftalarını almıştı. Özel amaçlı makineler ve pasifik'te ses hızını gösteren geniş bir veri tabanıyla, ses ışınlarının Pasifik Okyanusunda nerelerde birleşeceklerini gösteren gerçekçi bir model hazırlamışlardı.</p>

    <p>Sualtı görüntüleri otuz yıldır toplanan deniz verilerime dayanarak hazırlanan kontur haritalarının birleştirilmesinden oluşturulmuştu. Bilgisayarın kattığı üç boyutlulukla görüntüleme en yüksek sanat biçimine ulaşmış oluyordu.</p>

    <p>Yaeger sarıyla başlayıp turunculardan geçerek koyu kırmızıda son bulan bir dizi ışıktan gözünü kaldırmıyordu. Bunlar sırayla ışıldadıkça ışınların birleştikleri noktaya ne kadar yaklaştığını ölçüp önermekteydiler. Ayrı bir dijital veri çıkışı da, enlem ve boylamı veriyordu.</p>

    <p>Yaeger'in en sağındaki kırmızı ışık parlayınca tuşları sık basarak görüntüyü su yüzüne çıkarıp birleşme noktasını görmek istedi. Bomboş bir denizle karşılaşmayı bekliyordu, ama ekranda hiç beklemediği bir görüntü yer almıştı. Bitki örtüsüyle dağlık bir kara parçası ekranı doldurmuştu. Yaeger programı baştan çalıştırdı, yine Dorsett'in madenlerini gösteren dört noktadan işe başladı. Tüm senaryoyu on kere, yirmi kere yeniden başlatarak ses ışınlarını buluşma yerlerine kadar izledi.</p>

    <p>Herhangi bir yanlışlık yapılmadığından emin olunca da, koltuğunda yorgunca arkasına yaslanıp, "Tanrım. Aman Tanrım," diye mırıldandı.</p>

    <p>Amiral Sandecker pazar günleri çalışmamak için kendini güç tutardı. Çalışma delisi olduğundan her sabah on kilometre koşar, öğle yemeklerinden sonra fazla enerjisini yakmak için hafif egzersizler yapardı. Geceleri dört saat uyur, gündüzleri pek çok insanı mahvedecek kadar uzun ve yorucu saatler boyunca çalışırdı. Karısından çoktan boşanmıştı, Hong Kong'da kocası ve üç çocuğuyla yaşayan bir kızı vardı ama yalnız bir yaşam geçirdiği söylenmezdi. Washington’un bekâr ve yaşı ilerlemiş kadınlarının gözdesi olduğundan, sürekli sosyete seçerinin davetlerine çağırılırdı. Kadınlarla birarada bulunmaktan hoşlanmasına rağmen tek aşkı, tek tutkusu NUMA'ydı. Deniz bilimi kurucu onun için aile yerine geçmişti. Kurumu ortaya çıkaran ve dünya çapında saygınlığa kavuşturan kendisiydi.</p>

    <p>Amiral pazar günleri, hurdadan aldığı ve yeniden inşa ettiği eski bir donanma motoruyla Potomac Nehri boyunca gezerdi. Sekiz metrelik teknenin bir de tarihi vardı. Sandecker onun tarihçesini Maine'de, 1936'da küçük bir tersanede inşa edilip denize yeni indirilen uçak gemisi Enterprise'a yüklenişine kadar öğrenebilmişti. Savaş yıllarında ve Güney Pasifik'teki pek çok savaşta Amiral Halsey'in kıyıya çıkmak için kullandığı özel teknesi olmuştu. Enterprise, 1958'de hurdaya çıkarıldığında tekne de New York tersanesinin arkasındaki depoda çürümeye terkedilmişti. Sandecker onu orada bulup satın almış ve tıpkı Maine'de ilk denize indirildiği günkü haline getirene kadar üzerinde sevgiyle çalışmıştı.</p>

    <p>Şimdi de eski dört silindirli Buda motorunun yumuşak homurtularını dinlerken geçmiş haftanın olaylarını düşünüyor ve önündeki hafta neler yapacağını planlıyordu. Kendisine en çok kaygı veren şey Arthur Dorsett'in akustik vebasıydı. Bunun ardından da Pitt'le Giordino'nun beklenmedik kaçırılmaları ve sonra da gözden kaybolmalarıydı. Her iki sorunda da çözüm için bir tek ipucu bile elde edilememişti.</p>

    <p>Konuyu götürdüğü Kongre üyeleri suçluluğu somut bir şekilde kanıtlanmadıkça Arthur Dorsett'e karşı bir önlem almayı kesinlikle reddetmişlerdi. Onlara göre adamı kitle ölümlerinden suçlayacak yeterli &lt;anıt yoktu. Ve bu fikri onlara aşılayan da Deirdre'nin yüksek ücret a an lobicileriydi. Sandecker çıldıracak gibiydi. Bürokratlar asla iş işten geçene kadar harekete geçmezlerdi. Tek umudu Başkan'ı bir eyleme geçirtmekti ki, Kongrenin önemli bir iki üyesi yanında olmadıkça buna da imkân yoktu.</p>

    <p>Hafif hafif yağan kar, toprağı ve ağaçları ince bir tabakayla kaplattı. Öğleden sonra gök buz mavisi, havaysa epey soğuktu. Sandecker eski denizci ceketinin yakasını kaldırarak tekneyi kıyıya yöneltti. O mesafeden daha uzaktan kıyıda bekleyen bir cipten birinin inip iskele ye doğru yürüdüğünü görmüştü. Rudi Gunn'un o garip ve hızlı yürüyüşünü beş yüz metre uzaktan tanımıştı.</p>

    <p>Sandecker iskeleye yaklaşırken Gunn'un yüzündeki asık ifadeyi farketti. Korkudan ürperirken tekneyi iskeleye yanaştırdı ve halatın ucunu Gunn'a fırlattı.</p>

    <p>Amiral bir dolaptan teknenin örtüsünü çıkarıp Gunn'un yardımıyla küpeşte parmaklıkları üzerine serdi. İki adam iskeleye çıkana kadar hiç konuşmamışlardı.</p>

    <p>Gunn tekneye bakarak, "Onu bir gün satacak olursanız sıranın başında ilk beni bulacaksınız," dedi.</p>

    <p>Sandecker adama baktı ve onun içten yaralı olduğunu gördü.</p>

    <p>“Buraya kadar tekneme hayran olmak için gelmedin.”</p>

    <p>Gunn iskelenin ucuna yürüyüp bulanık sulara baktı. "Dirk ve Al'ın Ocean Angler'den kaçırılmalarından bu yana son gelen rapor hiç iyi değil."</p>

    <p>“Anlat.”</p>

    <p>“Dorsett'in yatı, uydu kameralarımızdan kaybolduğundan on saat sonra... “</p>

    <p>“Keşif uyduları onları kaybetti mi yani?”</p>

    <p>“Bizim askeri haberalma örgütlerimiz Güney Yarıküresini fazla bir düşman faaliyet alanı olarak görmezler. Bütçeler de kısıtlı olduğundan Avustralya'nın güneyindeki denizleri izleyen uydumuz fazla değildir.”</p>

    <p>“Bunu bilmem gerekirdi. Lütfen devam et.”</p>

    <p>“Milli Güvenlik Kurulu, Arthur Dorsett'le Gladyatör Adasındaki Maden Müdürü Jack Ferguson'un bir konuşmasını dinlemiş. Mesajda Dirk, Al ve Maeve Fletcher'in küçük ve motorsuz bir tekneyle ellinci enlemin güneyinde Hint Okyanusunun Tasman Deniziyle birleştiği yerde denize salıverdikleri bildiriliyormuş. Koordinatlar verilmemiş. Dorsett özel adasına dönmekte olduğunu söylemiş.”</p>

    <p>Sandecker kulaklarına inanamamıştı. "Kızının yaşamını tehlikeye attı, ha. İnanılmaz bir şey bu. Mesajın doğru alındığından emin misin?”</p>

    <p>“Yanlışlık yok,” dedi Gunn.</p>

    <p>“Ama bu soğukkanlılıkla işlenmiş bir cinayet, diye mırıldandı Sandecker. "O enlemlerde yılın çoğunda kasırgalar eser."</p>

    <p>"Daha da kötüsü var. Dorsett onları yaklaşan bir tayfunun yolunda bırakmış."</p>

    <p>"Ne kadar önce?"</p>

    <p>“Kırk sekiz saatten fazla olmuş.”</p>

    <p>Sandecker başını salladı. "Eğer sağ kalabilmişlerse bulunmaları inanılmaz derecede güç olacaktır."</p>

    <p>“Ne bizim donanmamızın, ne de Avustralyalıların araştırma yapacak gemi ve uçakları olmadığı gerçeğini de hesaba katarsanız daha çok imkânsız denebilir.”</p>

    <p>“Buna inanıyor musun?”</p>

    <p>Gunn başını salladı. "Bir an bile inanmıyorum."</p>

    <p>“Oradan geçen bir gemi tarafından görülme olasılığı nedir?” diye sordu Sandecker.</p>

    <p>“Gemi yollarının yakınında değiller. Antarktika araştırma istasyonlarından birine ara sıra ikmal malzemesi götüren bir şilep dışında oralarda ancak balina avcıları dolaşır. Avustralya ile Antarktika arasındaki deniz hemen hemen tümüyle ıssız bir alandır. Görülüp kurtarılma olasılıkları neredeyse sıfır.”</p>

    <p>Rudi Gunn'da yorgun ve yenilmiş bir tavır vardı. Sandecker onun bu görünümüne şaşırmıştı.</p>

    <p>“Demek kurtarılacaklarına inanmıyorsun.”</p>

    <p>"Bir sal üzerinde üç kişi, dev gibi dalgalar ve kasırgalar ortasında.”</p>

    <p>Eğer bir mucize olup da tayfunu atlatsalar, arkasından açlık ve susuzluk gelecek. Dirk ile Al geçmişte birkaç kere ölümden dönmüşlerdi ama korkarım bu kere doğa onlara savaş ilan etti."</p>

    <p>"Eğer Dirk'i tanıyorsam, fırtınanın gözünün içine tükürecek ve gelirse kürek çekerek o salla San Fransisco'ya kadar bile gidecektir. Beş bin kilometre çevredeki bütün NUMA araştırma gemilerini alarma geçirip o &nbsp;&nbsp; bölgeye gönder."</p>

    <p>“Özür dilerim ama amiralim, bunun için çok geç kaldık.”</p>

    <p>“O kadarla da kalmayacağım.” Sandecker'in gözlerinden alevler fışkırıyordu. "Büyük bir araştırma başlatılmasını isteyeceğim, yoksa Deniz ve Hava Kuvvetlerindekiler doğduklarına pişman olacaklar."</p>

    <p>Yaeger, Sandecker'i amiralin Gunn'la yemek yediği gözden uzak küçük bir lokantada buldu. Cebindeki telefon çaldığında Sandecker durakladı, ağzındaki fileminyon parçasını bir yudum şarapla yutup telefonu açtı. "Sandecker."</p>

    <p>“Hiram Yaeger, amiralim. Rahatsız ettiğim için özür dilerim.”</p>

    <p>“Özür dilemeye gerek yok, Hiram. Acil bir durum olmasaydı beni büro dışından aramayacağını biliyorum.”</p>

    <p>“Acaba veri merkezine gelebilir miydiniz?”</p>

    <p>“Telefonda söylenmeyecek kadar önemli bir şey mi?”</p>

    <p>“Evet, efendim. Telefon iletişiminin istenmedik kulakları vardır. Aşırıya kaçmak istemiyorum ama size özel olarak bir bilgi vermek istiyordum.”</p>

    <p>“Rudi Gunn ile yarım saate kadar orada oluruz.” Sandecker telefonu ceketinin cebine sokup yemeğine devam etti.</p>

    <p>“Kötü haber mi?” diye sordu Gunn.</p>

    <p>“Eğer satır aralarını doğru okumuşsam Hiram akustik veba konusunda yeni bilgiler edinmiş. Veri merkezinde bizi bekliyor.”</p>

    <p>“İyi haberler vereceğini umarım.”</p>

    <p>“Sesinin tonundan öyle bir şey çıkaramadım. Sanırım hiçbirimizin bilmek istemeyeceği bir şey buldu.”</p>

    <p>Sandecker ile Gunn odasına girdiklerinde, Yaeger ayaklarını ileri uzatmış, büyük ekrandaki görüntüye bakıyordu. İki adamı yerinden kalkmadan koltuğunda dönerek karşıladı.</p>

    <p>Sandecker hiç vakit kaybetmeden, "Ne var?" diye sordu.</p>

    <p>Yaeger doğrulup video ekranını gösterdi. "Dorsett'in madenlerinden yayılan akustik enerjinin birleşme noktalarını tahmin edecek bir yöntem buldum."</p>

    <p>"Aferin Hiram," diyen Gunn bir iskemle çekip ekranın önüne oturdu. "Bundan sonraki birleşme noktasını saptadın mı?"</p>

    <p>"Evet. Ancak önce süreci anlatayım." Yaeger birkaç tuşa bastıktan sonra arkasına yaslandı. "Denizin içinde ses hızı, suyun ısısına ve değişik derinliklerdeki basınca göre değişir. Ne kadar derine inerseniz ses o kadar hızlı yol alır. İşin içine katabileceğim atmosfer koşulları, mevsim farkları falan gibi daha yüz değişken var fakat ben çok basitine gideceğim."</p>

    <p>Ekranda Pasifik Okyanusu ve Dorsett madenleri belirmişti. "Akustik vebanın başladığı noktadan kaynaklara dönerek işi ele aldım. En çetin ceviz de Seymour Adasıydı. Okyanus derinliklerinde ses dalgalarının deniz dibinin dağlık jeolojisiyle yansıtıldığı ortaya çıktı. Bu normal sürece uymuyordu. Ancak bir yöntem geliştirdikten sonra Mentaıwai'nin mürettebatını öldüren daha basit olayı izleyebildim." "Peki, sence bundan sonraki birleşme noktası nerede olacak?" diye sordu Gunn.</p>

    <p>“Eğer üç gün içinde koşullarda bir değişiklik olmazsa ölüm noktası şurası olacak.”</p>

    <p>Sarı çizgiler bu kere Paskalya Adasının dokuz yüz kilometre güneyinde birleşiyordu.</p>

    <p>Sandecker, "Okyanusun o bölgesinde fazla bir gemi riski yok," dedi. "Ama ben yine de o bölgeden uzak durulması için bir uyarı yayınlarım."</p>

    <p>Gunn ekrana biraz daha yaklaştı. "Hata payın nedir?"</p>

    <p>“Artı eksi on iki kilometre.”</p>

    <p>“Peki, ölüm alanının çapı?”</p>

    <p>Ses dalgalarının uzun mesafeler kat ettikten sonra enerjilerine bağlı olarak kırk ila doksan kilometre.</p>

    <p>Böylesine büyük bir alan içinde çok sayıda deniz canlısı vardır. "Bundan sonraki birleşme alanlarını hesapladın mı?" diye sordu Sandecker.</p>

    <p>B”ugünden on yedi gün sonra.” Yaeger daracık etekli güzel bir kızın bir bilgisayarın önünde oturduğu takvimine baktı. "Yirmi iki şubat."</p>

    <p>“O kadar yakın ha.”</p>

    <p>Yaeger amirale bakarken yüzünde kutup donukluğu vardı. “En kötüsünü en sona sakladım." Parmakları tuşların üzerinde dolaştı "Beyler, yirmi iki şubat ve akılları durduracak büyüklükte bir felaket."</p>

    <p>Ekrana yansıyan görüntü için hazırlıklı değillerdi. Sandecker'le Gunn'un ekranda gördüklerinin üzerinde hiçbir kontrollerinin bulunmaması düşünülmesi bile imkânsız bir felaketti. Ekranda kesişen dört mor çizgiye inanamayarak baktılar.</p>

    <p>“Bir yanlışlık olamaz mı?” diye sordu Gunn.</p>

    <p>“Hesapları tam otuz kere tekrar tekrar denedim. Bir yanlış bulmak için çok uğraştım. Ama ne yaparsam yapayım sonuç aynı çıkıyor.”</p>

    <p>"Olamaz," diye mırıldandı Sandecker. "Bomboş okyanusun ortasında.”</p>

    <p>“Beklenmedik bir doğal olayın denizi ve atmosferi değiştirmemesi durumunda birleşme noktası Honolulu kentinin yaklaşık on beş kilometre dışıdır,” dedi Yaeger.</p>
  </div>
</body>
</html>
