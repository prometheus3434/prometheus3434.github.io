<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435294">13</a></h2>

    <p>Buz Avcısı'nın yemek salonunda garip şekilde sakin bir eğlence havası vardı. Mürettebat ve bilim adamları Kutup Kraliçesi trajedisinden sağ kalanlara bir veda partisi düzenlemişlerdi. Roy Van Fleet ve Maeve son üç gündür gece gündüz, omuz omza çalışarak penguenin, yunusları ve fokları inceliyorlardı ve not defterlerini dolduran gözlemlerini yazıyorlardı.</p>

    <p>Van Fleet kadına alışmıştı ama sevgi gösterisinde bulunmuyordu; güzel karısıyla üç çocuğu aklından bir an bile çıkmıyordu. Artık kadın'a birlikte çalışamayacağı için üzgündü. Laboratuvardaki diğer bilim adamları da onların esaslı bir ekip oluşturduklarını düşünüyorlardı.</p>

    <p>Buz Avcısı'nın aşçısı mantarlı ve şarap soslu balık yemeği hazırlamıştı. Şarap su gibi akarken Kaptan Dempsey başını öte yana çeviriyordu. Sadece nöbetçi olanların nöbetleri sona erene kadar şarap içmeleri yasaktı.</p>

    <p>Dempsey kaptan olduğu için en uzun masanın başındaydı ve şeref konukları olan iki kadını iki yanına almıştı. NUMA'nın özel projeler başkanı olarak Pitt masanın öteki başındaydı. Çevresindeki konuşmalara kulaklarını tıkayarak dikkatini iki kız kardeşe vermişti.</p>

    <p>Aynı anadan bundan farklı iki kız kardeş doğamaz, diye düşünüyordu. Maeve coşkuyla parıldayan, canlı ve çılgın bir yaratıktı. Onu bir arkadaşının kısa blucinli, daracık tişörtlü kız kardeşi olarak araba yıkarken hayal ediyordu. İlk rastladığı günden bu yana çok değişmişti. Yüksek sesle konuşuyor, konuşurken elini kolunu sallıyordu, hiçbir sahte tavrı yoktu. Ancak bütün bunlarda zorlama bir şey vardı. Sanki düşünceleri başka yerdeydi ve kendisi de bilinmeyen bir baskı altındaydı.</p>

    <p>Maeve'in üzerinde sanki kendisi içine girdikten sonra dikilmiş gibi duran kısa etekli kırmızı bir kokteyl elbisesi vardı. Pitt onu önce gemideki kadınlardan birinden aldığını düşünmüşse de, sonradan Deirdre ile Kutup Kraliçesi'nden dönerken botta bavullarını gördüğünü hatırlamıştı. Maeve çıplak boynundaki gerdanlığa uyan sarı mercan küpeler de takmıştı. Bir an göz göze geldiler. Maeve, Avustralya'daki köpeğini anlatmaktaydı ve sanki onu tanımamış gibi bakışlarını hemen kendisini dinleyenlere çevirmişti.</p>

    <p>Diğer yandan Deirdre odadaki her erkeğin hissettiği bir şehvet havası yaymaktaydı. Pitt onu saten çarşaflar üzerinde yatıp parmağıyla gelmesini işaret ettiğini hayal edebiliyordu. Kadının tek kusurlu yanı umursamazlığıydı. Kutup Kraliçesi'nde onu bulduğunda çekingen ve kolayca kırılabilen bir insan olarak görünmüştü, oysa o da değişmiş, şimdi soğuk ve herkesten uzak bir yaratık olmuştu. Kadında Pitt'in daha önce dikkat etmediği bir sertlik de vardı.</p>

    <p>Kadın iskemlesinde dimdik oturuyordu, üzerinde ipek çoraplı dizlerinin hemen üstünde sona eren kahverengi dar bir elbise vardı. Boynundaki eşarp gözlerini ve bakır kızılı saçlarını vurguluyordu. Pitt'in kendisini incelediğini farketmiş gibi başını ağır ağır çevirdi ve ifadesiz gözlerle kendisine baktı. Ama sonra gözleri birden buz parçasına dönüştü ve hesapçı bir ifade aldı.</p>

    <p>Pitt bir irade oyununa girdiğini farketti. Kadın Dempsey'le konuşmasına devam ederken gözlerini kırpmıyordu. Sanki Pitt'e bakıyor ve ilginç bir şey bulmamış gibi onu delip arkasındaki tabloyu görüyordu, yeşil renge dikilen kahverengi gözlerde tek bir kıpırtı bile yoktu. Pitt erkeklere karşı direnmeyi seven bir kadın, diye düşündü. Çok yavaşça gözlerini şaşılattı. Bu komik durum aralarındaki büyülü havayı ve Deirdre'in dikkatini dağıttı. Çenesini havaya kaldırıp Pitt'i bir palyaço gibi gördüğünü belli ederek dikkatini yine çevresindekilere verdi.</p>

    <p>Pitt, Deirdre'ye karşı cinsel bir çekim hissediyorsa da, kendisini etkileyen Maeve'di. Belki de o sevimli gülümsemesi, dişlerinin arasındaki hafif açıklık ya da omuzlarına çağlayan gibi dökülen sarı saçlarıydı bunu yapan. Onu Seymour Adasında bulduğundan bu yana gördüğü değişikliği anlayamıyordu. O her zamanki güleryüzlü halinden iz yoktu artık. Pitt onun Deirdre'in kontrolü altında olduğunu hissediyordu. Ve belki de sadece kendisi, iki kız kardeş arasında sevgi olmadığını farketmişti.</p>

    <p>Pitt cinsler arasındaki o eski seçim sıkıntısını düşünüyordu. Kadınlar çoğunlukla çocuklarının babası olacak iyi erkeklerle, kuraldışı aşk ve serüven vaat eden zamparalar arasında bir seçime girerlerdi. Erkeklerin seçimiyse genelde çocuklarının anası olacak komşunun güzel kızıyla üzerinden inmek istemeyen seks delisi kadın olurdu.</p>

    <p>Pitt için üzücü bir karar verme durumu yoktu. Ertesi akşam gemi Şili'de Tierra de Fuego'da Punta Arenas limanına yanaşacak ve iki kız kardeş oradan uçakla Santiago'ya gideceklerdi. Oradan doğruca Avustralya'ya giden bir uçak bulabilirlerdi. Pitt bir daha ikisini de göreceğini hiç sanmıyordu.</p>

    <p>Adam masanın altına elini sokup cebindeki katlanmış faks kâğıdına dokundu. Merakını yenemeyip St. Julien Perlmutter'le haberleşmişti. Yakın bir aile dostu olan adamda dünyanın en büyük batık bilgisi kütüphanesi vardı. Washington çevrelerinde girmediği yer kalmayan Perlmutter, aile sırlarının gömülü olduğu yerleri çok iyi bilirdi. Pitt arkadaşına telefon edip bu hanımların aile geçmişleri hakkında bilgi istemişti. Perlmutter bir saat sonra bir faks çekmiş ve iki güne kadar daha fazla bilgi ileteceğini bildirmişti.</p>

    <p>Bunlar sıradan ailelerden gelen sıradan kadınlar değillerdi. Gemideki bekârlar ve hatta evlilerden birkaçı Maeve'le Deirdre'nin babası Arthur Dorsett'in dünyada De Beers'den sonra gelen ikinci elmas imparatoru ve dünyanın altıncı zengini olduğunu bilselerdi kadınlara evlenme teklifleri yağdırmakta hiç duraklamazlardı.</p>

    <p>Pitt'e garip gelen şey Dorsett'in ambleminin bir fon üzerine yerleştirilmiş elmas olacağı yerde sudan çıkan bir canavar olmasıydı. Pitt'in yanına gelen nöbetçi süvari, "Amiral Sandecker uydu telefonunda, sizinle konuşmak istiyor," diye fısıldadı.</p>

    <p>“Teşekkür ederim. Kamaramdan konuşurum.”</p>

    <p>Pitt'in yerinden kalkıp sofradan ayrılması sadece Giordino'nun dikkatini çekmişti.</p>

    <p>Adam derin bir soluk alıp ayakkabılarını çıkardı ve meşin koltuğuna yerleşti. "Amiralim, ben Dirk."</p>

    <p>“Tam zamanında geldin. Seni beklerken Kongre Bütçe Komisyonuna raporumu yazabilirdim.”</p>

    <p>“Özür dilerim, efendim, bir partideydim.”</p>

    <p>Bir duraklama oldu. "NUMA'nın bir bilimsel araştırma gemisinde parti mi?"</p>

    <p>“Kutup Kraliçesi'nden kurtardığımız bayanlara bir veda yemeği.”</p>

    <p>"Sakın hoş olmayan bir hareket olduğunu duymayayım da..." Sandecker araştırma gemilerinde bilimsel tartışmalardan başka bir şey yapılmasını istemezdi.</p>

    <p>“Yani oynaş falan yok mu diyorsunuz, amiralim?”</p>

    <p>“Ne dersen de. Skandal paçavralarına adımızın geçmesini istemiyorum.”</p>

    <p>“Beni ne için aramıştınız, amiralim?” Sandecker telefonu kimsenin hatırını sormak için kullanmazdı.</p>

    <p>“Giordino'yla senin bir an önce burada olmanızı istiyorum. Buz Avcısı'sından helikopterle Punta Arenas'a ne zaman varabilirsin?”</p>

    <p>"Şu anda helikopter menzilindeyiz. Bir saat içinde havalanabiliriz."</p>

    <p>“Havaalanında sizi askeri bir nakliye uçağı bekleyecek."</p>

    <p>Sandecker boşuna zaman harcamazdı. "O zaman Al ile sizi yarın öğleden sonra görebiliriz."</p>

    <p>“Konuşacak çok şeyimiz var.”</p>

    <p>“Yeni bir gelişme var mı?"</p>

    <p>“Howland Adası açıklarında mürettebatı ölü bir Endonezya şilebi bulundu.”</p>

    <p>“Cesetlerde Kutup Kraliçesi'ndekilerde olan bulgular mı vardı?”</p>

    <p>“Onu asla bilemeyeceğiz. Gemide bir patlama oldu ve araştırma için giden ekibimizle birlikte battı.”</p>

    <p>“Bu yeni bir olay.”</p>

    <p>“Bir şey daha var. Film yıldızı Garret Converse'in içinde bulunduğu lüks bir yat da aynı bölgede kayboldu.”</p>

    <p>“Hayranları onun bilinmedik nedenler yüzünden öldüğünü öğrendiklerinde hiç memnun olmayacaklardır.”</p>

    <p>“Onun kaybı medyada turist gemisindeki onca kayıptan daha çok yer alacaktır herhalde.”</p>

    <p>“Ses dalgaları kuramım bir işe yaradı mı? diye Pitt sordu.”</p>

    <p>“Yaeger şu anda bilgisayarlarında onun üzerinde çalışıyor. Al'la geldiğinizde epey veri toplamış olacak. O ve Rudi senin haklı olabileceğini düşünüyorlar.”</p>

    <p>“Yakında görüşürüz, amiralim.” Pitt telefonu kapattıktan sonra bir süre durup doğru yolda olduklarını umdu.</p>

    <p>Yemek salonunda tabaklar toplanmış; hikâyeler anlatılmaya başlandıkça gürültü ve kahkahalar daha da artmıştı. Pitt gibi Giordino'nun da salondan ayrıldığına pek dikkat eden olmamıştı. Bir ara duvardaki telefon çaldı, birinci süvari telefonu açıp konuşmadan Kaptan Dempsey'e işaret etti. Kaptan telefona geldi. Bir an dinledikten sonra kapatıp arka güverteye giden koridora yürüdü.</p>

    <p>Van Fleet, "Pes mi ediyorsun?" diye arkasından seslendi.</p>

    <p>“Helikopterin kalkışına nezaret edeceğim.”</p>

    <p>“Görev nedir?”</p>

    <p>“Görev değil. Amiral, Pitt'le Giordino'yu derhal Washington'a çağırtmış. Askeri bir uçağa yetişmek üzere karaya çıkıyorlar.” Konuşulanlara kulak misafiri olan Maeve, Dempsey'in kolunu tuttu. "Ne zaman gidiyorlar?"</p>

    <p>Kaptan kadının kolunu sımsıkı kavramasına şaşmıştı. "Her an havalanıyor olabilirler."</p>

    <p>Deirdre de kalkıp Maeve'in yanına geldi. "Veda edecek kadar hoşlanmamış senden herhalde."</p>

    <p>Maeve sanki dev bir el birden içine girmiş de kalbini sıkıştırmış gibi olmuştu. İçi bir anda dayanılmaz bir acıyla doldu. Dışarı koştu. Pitt helikopteri üç metre kadar havalandırmıştı. Maeve geniş camdan her iki adamı da görebiliyordu. Giordino kadını görünce el salladı. Pitt'in iki eli de meşgul olduğundan sadece gülümseyerek başını sallayabildi.</p>

    <p>Kadının da gülümseyip el sallamasını bekliyordu ama yüzünün korkuyla kasılmış olduğunu gördü. Maeve ellerini boru gibi ağzına götürüp seslendiyse de gürültüden sesi duyulmadı. Pitt sadece başını sallayıp omuzlarını silkebildi.</p>

    <p>Maeve bu kez ellerini indirip sanki sesini erkeğin belleğine kazımak istercesine bağırdı. Ama çok geç kalmıştı. Helikopter havalandı ve yana yattı. Maeve dizleri üstüne çökerek ağlamaya başladı.</p>

    <p>Arka pencereden bakan Giordino kadını güverteye yığılmış bir halde gördü. Dempsey ona doğru yürüyordu. "Acaba ne oldu?" diye sordu Giordino.</p>

    <p>“Olan nedir ki?”</p>

    <p>“Maeve... sanki cenazede yas tutan bir Yunanlı gibiydi.”</p>

    <p>Pitt helikopterle uğraştığından kadının durumunu fark edememişti. Bir pişmanlık duyarak, "Belki de veda etmekten nefret ediyordu," dedi.</p>

    <p>“Bize bir şey söylemek istiyordu,” diye Giordino söylendi.</p>

    <p>Uzaklarda Umut Burnunun kuzeyindeki adalar göründüğünde Giordino, "Çok garip," dedi.</p>

    <p>“Garip mi?”</p>

    <p>Maeve'in biz havalanırken söylediği. "Gürültüde onu nasıl duydun?"</p>

    <p>"Duymadım. Dudaklarını okudum." Pitt sırıttı.</p>

    <p>"Sen ne zamandan beri dudak okuyorsun?"</p>

    <p>"Şaka etmiyorum, dostum." Giordino çok ciddiydi.</p>

    <p>"Bize iletmek istediği mesajı aldım."</p>

    <p>Pitt uzun dostluk yıllarından Giordino'nun gerçekten bir neden olduğu zaman ciddileştiğini bilirdi. "Ne dedi peki?" diye sordu. Giordino dönüp Pitt'in gözlerinin içine baktı. "'Yardım edin' dediğine yemin edebilirim."</p>
  </div>
</body>
</html>
