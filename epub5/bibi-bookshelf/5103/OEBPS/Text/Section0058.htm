<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435339">56</a></h2>

    <p>Giordino'nun hemen Gladyatör Adasına dönme planı daha ilk baştan aksamıştı.</p>

    <p>Helikopter'in en son model telsiz sistemiyle Glomar Explorer'deki Sandecker'e raporunu vermiş, Avustralya ile Yeni Zelanda hava ve deniz kurtarma birimlerini uyarmış, dünyaya felaketi bildiren ilk kişi olmuştu. Hobart'a uçuş sırasında yüksek düzey hükümet yetkilileri ve medya kendisini soru yağmuruna tutmuşlardı.</p>

    <p>Giordino, Tasmanya'nın başkentine yaklaşınca Hobart'ın dik tepeleri boyunca uçarak havaalanını buldu ve kuleyle bağlantı kurdu. Uçuş kontrolörleri onu ana terminalden yarım kilometre ilerdeki askeri piste yöneltti. Giordino pistin üzerine vardığında bölgede bekleşen büyük kalabalığı görünce şaşırdı.</p>

    <p>Motoru kapatıp kapıyı açtıktan sonra her şey düzenli bir şekilde yapılmıştı. Göçmen dairesi yetkilileri helikoptere gelip Avustralya'ya pasaportsuz girmesini sağlamışlardı. Sosyal hizmet yetkilileri Maeve'in çocuklarını alarak Giordino'ya babaları bulunduğu anda onları teslim edeceklerine söz verdiler.</p>

    <p>Adam sonunda açlıktan ve yorgunluktan bitkin bir halde toprağa ayak bastığında çevresini mikrofonlarını burnuna uzatan, kameralarını yüzüne doğrudan muhabirler sardı.</p>

    <p>Giordino'nun gülümseyerek yanıtladığı tek soru Dorsett'in felaketin ilk kurbanlarından biri olduğuydu.</p>

    <p>Giordino sonunda yakasını muhabirlerden kurtarıp havaalanı güvenlik polisinin odasına giderek ABD konsolosluğuna telefon etti. Konsolosluk sadece insani nedenlerle helikopterin yakıt bedelini ödemeyi istemeye istemeye kabul etti. Avustralya Afet Yardım Müdürü, Giordino'dan helikopterle adaya yiyecek ve tıbbı malzeme götürmesini isteyince Gladyatör Adasına dönüşü biraz daha ertelenmiş oldu. Helikopterin yolcu koltukları çıkarıldı, içi tıkabasa malzemeyle dolduruldu. Yardım ekibinden biri kendisine bir torba dolusu peynirli sandviç ve birkaç şişe bira gönderince Giordino pek memnun oldu.</p>

    <p>Ancak o sırada bir ABD Deniz Kuvvetleri süpersonik uçağı piste inince durum anlaşıldı. Uçak helikopterin yanında durdu. Kapısı açıldı, üzerinde pilot giysileri olan Sandecker kanata indi ve merdiven getirilmesini beklemeden asfalta atladı.</p>

    <p>Sandecker doğruca şaşkına dönmüş olan Giordino'nun yanına gitti ve onu kucakladı. "Albert, seni gördüğüme ne kadar sevindiğimi asla bilemezsin."</p>

    <p>Burada sizi karşılayacak başka kişilerin de bulunmasını isterdim, dedi Giordino.</p>

    <p>Öylece durup birbirimizi avutmanın bir yararı yok. Sandecker'in yüzünden yorgunluk akıyordu. "Gidip Pitt'i bulalım."</p>

    <p>“Üstünüzü değiştirmeyecek misiniz?”</p>

    <p>“Bu Yıldız Savaşları giysisini havada değiştiririm.”</p>

    <p>Beş dakika sonra acil ihtiyaç duyulan iki tonluk malzemeyle Tasman Denizi üzerinde Gladyatör Adasının dumanları tüten kalıntılarına doğru uçuyorlardı.</p>

    <p>Avustralya ve Yeni Zelanda deniz kuvvetlerinin kurtarma gemileri yardım malzemesi ve tıbbi personel alarak adaya doğru yola çıkmışlardı. İki yüz millik daire içinde bulunan bütün ticari gemilerin felaket bölgesine gitmeleri emredilmişti. Can kaybı sanıldığı kadar fazla değildi. Çinli işçilerin çoğu ateş fırtınasından ve lavlardan kaçabilmişlerdi. Maden yöneticilerinin yarısı kurtulmuşlarsa da, Dorsett'in güvenlik ekibinin seksen personelinden sadece yedisi ağır yanıklar içinde sağ bulunmuşlardı. Daha sonra yapılan otopsilerde çoğunun külü yutarak boğuldukları ortaya çıkacaktı.</p>

    <p>Püskürme öğleden sonra gücünü önemli ölçüde kaybetmişti.</p>

    <p>Volkanın çatlaklarından hâlâ magma akıyorsa da, bunlar artık küçük derelere dönüşmüşlerdi. Her iki volkan da eski kütlelerinin birer gölgesiydiler artık. Scaggs hemen hemen yok olmuş, geriye sadece geniş ve çirkin bir krater kalmıştı. Winkelman ise eski yüksekliğinin ancak üçte biri kadardı.</p>

    <p>Giordino ile Sandecker adaya inerlerken volkanların üzerinde hâlâ kül bulutları vardı. Adanın batı yanı sanki dev bir buldozer tarafından düzeltilmişe benziyordu. Lagün, lavların sürüklediği süprüntü ve ponza taşlarıyla dolmuştu. Dorsett Şirketinin madencilik operasyonlarından geriye fazla bir şey kalmamış, kalanlar da bin yıl öncesinin uygarlığının kalıntıları gibi külle örtülmüştü. Adanın bitki örtüsü tümüyle yok olmuştu.</p>

    <p>Giordino, lagünde Pitt'le Maeve'in bulunduğu yatı görmeyince kalbi duracak gibi oldu. Rıhtım yanmış ve külle örtülü suya gömülmüştü. Sandecker dehşet içindeydi. Felaketin bu boyutlarda olacağı aklının ucundan bile geçmemişti. "O kadar insan öldü, hep benim yüzümden," diye mırıldandı.</p>

    <p>Giordino onun üzüntüsünü anlıyormuş gibi baktı yüzüne. "Her ölü için en az on bin kişi canını size borçludur," dedi.</p>

    <p>“Yine de...” Sandecker sözünü sürdüremeyerek sustu.</p>

    <p>Giordino lagüne demirlemiş bir kurtarma gemisinin üzerinden geçerek felaket yerine ilk inen Avustralya istihkâmcılarının temizledikleri bir alana indi.</p>

    <p>Kaldırdığı toz bulutu daha durulmadan tepeden tırnağa kadar toza bulanmış Avustralyalı bir binbaşı, ardında yaveriyle koşup kapıyı açtı. Sandecker arkaya doğru yürürken, "Binbaşı O'Toole," diye kendini tanıttı. "Sizi gördüğüme memnun oldum. İnen ilk yardım helikopterisiniz. "</p>

    <p>“İki görevimiz var,” dedi Sandecker. "Yardım malzemesi getirmenin yanısıra, en son Dorsett'in yatında görülmüş olan bir dostumuzu arıyoruz."</p>

    <p>O'Toole omuzlarını silkti. "Batmıştır herhalde. Sualtı araştırması için akıntının lagünü temizlemesi gerek ki, bu da haftalar sürebilir."</p>

    <p>“Yatın açık denize erişebildiğini umuyorduk.”</p>

    <p>“Arkadaşınızla konuşabildiniz mi?”</p>

    <p>“Sandecker başını salladı.”</p>

    <p>“O zaman kurtulması biraz güç, üzgünüm.”</p>

    <p>Ben de. Sandecker bir milyon kilometre uzakta bir şeye bakarken kapının yanında duran subayın farkında değil gibiydi. Sonra kendini toparlayarak, "Helikopteri boşaltmanızda size yardımcı olabilir miyiz?" dedi.</p>

    <p>O'Toole'un subaylarından birinin yardımıyla yiyecek, su ve tıbbi malzeme dolu kutular indirilip helikopterin biraz uzağına istif edildi. Sandecker'le Giordino, Hobart'a dönüşe hazırlanmak üzere helikoptere girdiler.</p>

    <p>Pervaneler dönmeye başladığı sırada O'Toole heyecanla kollarını sallayarak koşa koşa geldi. Giordino yan camı açıp dışarı eğildi.</p>

    <p>“Telsizcim şimdi bir kurtarma gemisinden haber aldı,” dedi adam soluk soluğa. "Adanın yaklaşık yirmi dört kilometre kuzeybatısında terkedilmiş bir tekne görmüşler."</p>

    <p>Giordino'nun yüzündeki umutsuzluk bir anda kayboldu. "Durup araştırmışlar mı?"</p>

    <p>“Hayır. Tekne ağır hasarlıymış ve terkedilmiş görünüyormuş. Kaptan önceliğin adaya doktor indirmek olduğuna karar vermiş.”</p>

    <p>“Teşekkür ederim, binbaşı.” Giordino, Sandecker'e döndü. "Duydunuz mu?"</p>

    <p>Duydum. Sandecker sabırsızlandı. "Bu nesneyi havalandır hemen." Giordino amirinin sözünü ikiletmedi. Havalandıktan on dakika sonra yatı buldular. İskele tarafına on derecelik bir eğimle dalgalar arasında duruyordu. Yatın üstü dev bir süpürgeyle temizlenmiş gibiydi. Bir zamanlar safir mavisi olan gövdesi kapkaraydı ve güvertesi de gri küllerle kaplıydı. Cehennemden çıktığı belli oluyordu.</p>

    <p>Giordino usta manevralarla helikopteri indirdi ve denize kaymamak için hemen frenlere basıp motoru kapattı. Sonra aceleyle yere atlayarak ipleri güverteye bağladı. Bir an durup derin birer soluk aldıktan sonra kavrulmuş güverteyi geçerek büyük salona girdiler. Köşede hareketsiz yatan iki insanı gören Sandecker başını umutsuzlukla iki yana salladı.</p>

    <p>Beynini saran acıdan kurtulmak için bir an gözlerini sımsıkı kapattı. Sahnenin zalimliği karşısında yerinden bile kıpırdayamıyordu. Yaşam belirtisi yoktu. Yüreği parçalanıyordu. İkisi de ölmüş olmalı, diye düşündü.</p>

    <p>Maeve, Pitt'in kolları arasındaydı. Pitt'in yüzünün yarısı Boudicca'dan yediği yumrukların kurumuş kanıyla kaplıydı. Göğsü ve bir yanı da kan içindeydi. Yanık elbiseleri, kül olmuş kaşları ve saçları, yüzündeki ve kollarındaki yanıklar kendisine bir patlamada ağır yaralanmış insan görüntüsü veriyordu. Çok ıstırap çekerek ölmüş gibiydi.</p>

    <p>Maeve ise uykusunun ebedi olacağını bilmeyerek ölmüştü sanki. Yüzündeki balmumu parıltısı, Sandecker'e beyaz ve hiç yanmamış bir mumu, hiçbir öpücüğün uyandıramayacağı uyuyan güzel hatırlatıyordu.</p>

    <p>Arkadaşının öldüğüne inanmayan Giordino, Pitt'in yanında çömeldi. Omzuna hafifçe dokunarak, "Dirkl Konuş benimle, dostum!" dedi. Sandecker, Giordino'yu çekmeye çalıştı. Kederli bir fısıltıyla, "Ölmüş," dedi.</p>

    <p>Ama sonra iki adamı dehşetten donduran bir şey oldu. Pitt'in gözleri hafifçe aralandı. Anlamayarak, tanımayarak baktı Sandecker'le Giordino'ya.</p>

    <p>Dudakları titredi. "Tanrı beni affetsin, onu kaybettim."</p>
  </div>
</body>
</html>
