<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435302">21</a></h2>

    <p>Pitt Amerikan Kızılderililerinin kullandıkları bir kızak yaparak Stokes'u üzerine yatırmış çekiyordu. Adamı geride bırakamazdı, onu sırtında taşımaksa iç kanamayı başlatacağından iki kalın kuru dalı uçağın enkazından bulduğu iple bağlamış, arasına dallardan bir döşek yapıp Stokes'u yerleştirmiş, sonra yaptığı bir koşum takımını da sırtına geçirip yaralı polisi çekmeye başlamıştı. Saatler birbiri ardına geçmiş, güneş batmış, alacakaranlık ve ardından gece çökmüştü. Pitt uçağın gösterge tablosundan çıkardığı pusulayla yolunu buluyordu.</p>

    <p>Her on dakikada bir durup, "Uyanık mısın?" diye soruyordu adama. "Eh... "</p>

    <p>“Batıya doğru akan sığ bir dereye geldim.”</p>

    <p>“Kurt deresi. Onu geç ve kuzeybatıya yönel.”</p>

    <p>“Broadmoor'un köyüne ne kadar kaldı?”</p>

    <p>“İki üç kilometre.”</p>

    <p>"Benimle konuşmaya devam et tamamı.”</p>

    <p>“Karım gibi konuşuyorsun."</p>

    <p>“Sen evli misin?”</p>

    <p>“On yıl oldu, beş de çocuğum var.”</p>

    <p>Pitt göğsünü kesen koşum iplerini değiştirip Stokes'u derenin öte yanına geçirdi. Bir kilometre sonra bir patika belirmişti. Patika yer yer otlarla kaplıysa da Pitt ormanda o kadar zorlandıktan sonra burası kendisine asfalt gibi geliyordu.</p>

    <p>İki kere yolunu kaybettiğini sandı ama birkaç metre yürüyünce patikayı yine buldu. Dondurucu soğuğa rağmen terden sırılsıklamdı. Durup dinlenmeye cesaret edemiyordu. Stokes'un yaşayıp karısını ve beş çocuğunu bir daha görmesi için yola devam etmesi gerekiyordu. Stokes'la durmadan konuşuyor, koma şokuna girmesine engel olmaya çalışıyordu.</p>

    <p>Stokes bir şey mırıldandı, ancak Pitt anlayamadı. Başını çevirip, "Durayım mı?" diye sordu.</p>

    <p>Koku.... Stokes'un sesi güçlükle çıkıyordu. "Ne kokusu?"</p>

    <p>“Duman.”</p>

    <p>Pitt de o anda duydu duman kokusunu. Bir yerden odun dumanının kokusu geliyordu. Ölesiye yorgundu ama yine de koşumlara asılıp yola devam etti. Çok geçilen benzin motorunun sesi ve ağaç kesen bir testere gürültücü duydu, sabahın ilk ışıklarında ağaçların üzerinden duman yükseldiğini gördü. Hedefine çok yaklaşmıştı.</p>

    <p>Hafif bir yağmur başladığında denize ve küçük bir koya açılan düzlüğe çıktı. Karşısında oluklu tenekeden, çam kütüklerden yapılma evler vardı. Koca koca bacalardan dumanlar yükseliyordu. Köyün çeşitli yerlerinde totemler dikiliydi. İskele bağlı balıkçı teknelerinde insanlar motorları elden geçiriyorlar, ağları onarıyorlardı Bir adam testereyle kocaman bir kütüğü keserken birkaç çocuk kendisi seyrediyordu. Bir ipe çamaşır asmakta olan iki kadından biri Pitt'i görünce diğerlerine seslendi.</p>

    <p>Sekiz on kişi kendisine doğru koşarken Pitt yorgunluktan dizlerinin üstüne çöktü. Kara saçlı yuvarlak yüzlü bir adam yanında çömelerek kolunu omzuna attı. "Kurtuldunuz artık," dedi. Sonra Stokes'un çevresindeki üç adama, "Onu kabile evine taşıyın," diye emretti.</p>

    <p>Pitt adama baktı. "Sen Mason Broadmoor musun?"</p>

    <p>Kömür karası gözler merakla çevrildi üzerine. "Evet."</p>

    <p>Pitt yere çöktü. "Seni gördüğüme ne kadar sevindim bilemezsin."</p>

    <p>Pitt'i uyandıran küçük bir kızın kıkırdayarak gülmesi oldu. Bütün yorgunluğuna rağmen sadece dört saat uyuyabilmişti. Gözlerini açarak kıza baktı, sonra gülümsedi. Kız koşup annesini çağırdı.</p>

    <p>Pitt ortalığı ısıtan küçük bir sobanın bulunduğu odada ayı ve kurt postlarından bir döşekte yatıyordu. Broadmoor'un bu ıssız Kızılderili köyünün ortasında durup uydu telefonuyla Stokes'u anakaraya götürmek için ambulans helikopteri çağırması aklına gelince kendi kendine gülümsedi.</p>

    <p>Pitt, adamın telefonuyla Shearwater Emniyet Müdürlüğünü aramıştı. Stokes'un adını söyler söylemez kendisini Müfettiş Pendleton diye birine bağlamışlardı. Pitt bir gün öncesinden başlayarak olayları anlatmış, uçağın düştüğü yeri bildirmişti. Böylece polisler bir ekip gönderip eğer kırılmamışlarsa kızakların altındaki kameraları alabileceklerdi.</p>

    <p>Pitt verilen balık çorbasını daha yarılamadan bir deniz uçağı gelmiş, bir doktor Stokes'u muayene ederek yaşama şansının büyük olduğunu söylemişti. Uçak ancak Stokes'u alıp havalandıktan sonra</p>

    <p>Pitt, Broadmoor'un aile yatağını kullanmayı kabul etmiş ve gözlerini kapatır kapatmaz uyumuştu.</p>

    <p>Broadmoor'un karısı oturma odası ve mutfak tarafından içeri girdi, nasılsınız, Bay Pitt? Daha en az üç saat uyursunuz sanmıştım."</p>

    <p>Pitt örtüyü üzerinden atmadan don ve fanilasını giymiş olup olmadığını kontrol etti ve sonra ayaklarını yere indirdi. "Kocanızla sizin yatağınıza el koyduğum için özür dilerim."</p>

    <p>Kadın güldü. "Saat öğlen henüz, siz de sabah sekizden beri uyuyorsunuz."</p>

    <p>“Konukseverliğiniz için size minnettarım.”</p>

    <p>“Acıkmış olmalısınız. O balık çorbası sizin gibi iri bir erkek için yeterli değildi. Ne yemek istersiniz?”</p>

    <p>“Biraz fasulye yeter sanırım.”</p>

    <p>“Kamp ateşi karşısında oturup fasulye yiyenler artık efsane olmuştur, Bay Pitt. Size somon balığı kızartayım. Somon seversiniz umarım."</p>

    <p>"Gerçekten severim."</p>

    <p>“Siz beklerken Mason'la konuşabilirsiniz. Dışarda çalışıyor.”</p>

    <p>Pitt çoraplarını ve botlarını giydi, ellerini saçları arasından geçirip dünyayla karşılaşmaya hazırlandı. Bradmoor açık bir sundurmada beş metre uzunluğunda bir kızıl sedir ağacı kütüğü üzerinde çalışıyordu. Yontma işi Pitt'in ne çıkacağını hayal edebileceği kadar ilerlemiş değildi. Hayvan yüzleri hâlâ çok kabaydı.</p>

    <p>Pitt yaklaşırken Broadmoor başını kaldırıp baktı. "İyi dinlendiniz mi?"</p>

    <p>“Ayı postunun bu kadar yumuşak olduğunu bilmezdim.”</p>

    <p>Broadmoor gülümsedi. "Sakın bunu kimseye söylemeyin, yoksa bir yılda soyları tükenir."</p>

    <p>“Ed Posey bana totem direkleri yonttuğunuzu söylemişti. Daha önce bunu hiç görmemiştim.”</p>

    <p>“Ailem kuşaklar boyudur yontuculuk yapar. Kuzeybatı Kızılderililerinin yazılı dilleri olmadığı için totemler çıkmıştır. Aile tarihçeleri ve efsaneleri genellikle kızıl sedir ağaçlarına yontularak korunmuştur.”</p>

    <p>"Bunların dinsel bir önemleri var mı?"</p>

    <p>Broadmoor başını salladı. "Totemlere asla tanrıların simgeleri olarak tapılmamış, daha çok koruyucu ruhlar olarak saygı görmüşlerdir."</p>

    <p>"Bu direkteki semboller nelerdir?"</p>

    <p>“O bir anıt sütundur. Geçen hafta ölen amcamın anısına yapıyorum. İşim bitince onun bir kartal ve ayı olan özel arması, ölünün geleneksel Haida figürü olacaktır. Bittikten sonra bir bayramda dul eşinin evinin köşesine dikilecektir.”</p>

    <p>"Usta bir yontucu olarak aylar öncesinden dolu olmalısınız." Broadmoor alçakgönüllülükle omzunu silkti. "Hemen hemen iki yıl."</p>

    <p>“Benim neden burada olduğumu biliyor musunuz?” Bu soru üzerine Broadmoor'un çekici havada kaldı.</p>

    <p>Yontucu, aletlerini yanına bırakıp Pitt'e kendisini limana kadar izlemesini işaret etti ve orada su üzerindeki bir kayıkhanenin yanında durdu. U biçimindeki iskelenin içinde iki küçük tekne vardı.</p>

    <p>“Jet skileriyle ilgileniyor musunuz?” diye sordu Pitt.</p>

    <p>Broadmoor gülümsedi. "Bunlara artık su teknesi deniyor sanırım." Pitt, Mastercraft Boats'un Duo 300 WetJet'lerine baktı. İki kişilik olan yüksek performans tekneleri Haida hayvan sembolleriyle süslüydü. "Uçacakmış gibi duruyorlar."</p>

    <p>"Su üzerinde uçarlar da. Motorlarını on beş beygirgücü daha hız kazanacak şekilde değiştirdim. Yaklaşık elli mil hızla gidiyorlar şimdi." Broadmoor birden konuyu değiştirdi. "Ed Posey sizin akustik ölçme aygıtlarıyla Kunghit Adasının çevresini dolaşmak istediğinizi söyledi. Projenize bunlar yararlı olabilir diye düşündüm."</p>

    <p>“İdeal olurlardı. Ama ne yazık ki, hidrofon aygıtım uçak düşünce parçalandı. Şimdi tek seçeneğim madenin kendisini incelemek.”</p>

    <p>“Ne bulmayı umuyorsunuz?”</p>

    <p>“Dorsett'in elmasları çıkarmak için kullandığı yöntemi.”</p>

    <p>Broadmoor bir çakıltaşı alıp yeşil sulara fırlattı. "Şirketin ada çevresindeki sularda devriye gezen küçük bir filosu vardır. Bunlar silahlıdırlar ve çok yaklaşan balıkçılara saldırdıkları bilinir."</p>

    <p>Pitt içinden Posey'e bir küfür sallayarak, "Kanada yetkilileri bana bilmem gereken her şeyi söylememişler sanırım," dedi.</p>

    <p>“Onların izniyle araştırma yapacağınız için maden güvenliğinin sizi rahatsız etmeyeceklerini düşünmüşlerdir.”</p>

    <p>“Kardeşiniz, Stokes ona saldırıldığını ve teknesinin yakıldığını söylemişti.”</p>

    <p>Broadmoor totemi gösterdi. "Amcamı da öldürdüklerini söylemiş miydi?"</p>

    <p>Pitt başını salladı. "Hayır. Çok üzüldüm."</p>

    <p>“Cesedini denizde, sekiz kilometre açıkta buldum. Bir çift yakıt tenekesine bağlıydı. Deniz soğuk olduğundan donarak ölmüştü. Balıkçı teknesinden geriye sadece dümen dolabının bir parçasını bulduk.”</p>

    <p>"Sizce onu Dorsett'in adamları mı öldürdü?"</p>

    <p>“Buna eminim.”</p>

    <p>“Peki, ya yasalar?”</p>

    <p>Broadmoor başını salladı. "Müfettiş Stokes sadece göstermelik bir araştırma gücü. Arthur Dorsett, Kunghit'te elmas bulduktan sonra adayı devletin elinden almak için servetini ve gücünü kullandı. Haidaların, adanın kutsal kabile toprağı olduğu iddialarına aldıran yok. Şimdi halkımın adaya ayak basması ya da kıyıya dört kilometreden fazla yaklaşıp balık avlamaları yasaktır. Bizi sözde koruyan polisler tarafından tutuklanabiliriz."</p>

    <p>“Madenin güvenlik şefinin yasalara neden aldırmadığını şimdi anladım.”</p>

    <p>“Adı Merchant, dedi Broadmoor. 'Züppe John' derler. Kaçabildiğiniz için şanslıymışsınız. Büyük bir olasılıkla ortadan kaybolacaktınız. Ada içinde ve çevresinde elmas aramaya kalkışan çok kişi olmuştur. Ama hiçbiri başarılı olmadı ve bir daha hiçbirinden haber alınamadı."</p>

    <p>"Bu elmas servetinden Haida'nın payına bir şey düşmedi mi?"</p>

    <p>"Şimdiye kadar hayır. Elmas servetinin bir kısmının bize gelip gelemeyeceği politik olmaktan çok, hukuksal bir konudur. Bir pay almak için yıllarca görüştük ama Dorsett'in avukatları bizi mahkemede oyalayıp durdular."</p>

    <p>“Kanada hükümetinin Arthur Dorsett'e bu hakları tanıdığına inanamıyorum.“</p>

    <p>“Ülkenin ekonomisi berbat durumda ve politikacılar hazineye para girmesi için her türlü rüşvete ve yolsuzluğa göz yumuyorlar.” Broadmoor susup Pitt'in gözlerinin içine baktı. "Sizin çıkarınız nedir, Bay Pitt? Madeni kapatmak mı istiyorsunuz?"</p>

    <p>Pitt başını salladı. "Eğer kazılarının insan ve deniz canlılarını kitlesel olarak ölümünden sorumlu olduğunu kanıtlayabilirsem."</p>

    <p>Broadmoor, Pitt'e baktı. "Sizi maden sahasına götürebilirim."</p>

    <p>Pitt teklifi bir an düşündü. "Sizin bir karınız ve çocuklarınız var. İki Kişinin yaşamını tehlikeye atmanın bir anlamı yok. Beni adaya çıkarırsanız, ben görülmeden oraya gitmenin bir yolunu bulurum."</p>

    <p>“Olanaksız. Güvenlik sistemleri en üstün teknolojiyle donatılmıştır. Bir tek sincap bile oraya gidemez. Dorsett'in madeni adayı çirkinleştirmeden önce o güzel ortamda yaşayan yüzlerce hayvanın leşleri buna tanıklık etmektedir. Sonra yabancıların kokusunu yüz metreden alan Alsas polis köpekleri vardır.”</p>

    <p>“Bir ara bahsettiğiniz tünel var...”</p>

    <p>“Oradan tek başınıza geçemezsiniz.”</p>

    <p>“Bu, karınızın dul kalmasından iyidir.”</p>

    <p>"Anlamıyorsunuz." Broadmoor'un gözleri intikam ateşiyle parıldıyordu. "Maden kabileme taze balık için para öder. Haftada bir kere ben ve komşularım Kunghit'e gider, tuttuğumuz balıkları teslim ederiz. Balıkları arabalara yükleyip tünelden başaşçının olduğu yere göndeririz. O da bize kahvaltı verir, para öder ama hiçbir zaman tuttuğumuzun değerinde değil sonra da gideriz. Sizin saçlarınız kara. Eğer balıkçı giysileri giyip başınızı eğerseniz Haida sanılabilirsiniz. Nöbetçiler gelen balıklardan çok kamptan kaçırılan elmaslarla ilgilenirler. Biz sadece balık getirip kamptan bir şey götürmediğimiz için kuşku altında değiliz."</p>

    <p>“Sizinkiler için madende daha iyi para getiren bir iş yok mudur?”</p>

    <p>Broadmoor omuzlarını silkti. "Balık tutmayı ve avlanmayı unutmak bağımsızlığını unutmaktır. Onların mutfaklarını doldurmakla kazandığımız paralar sayesinde çocuklarımıza yeni bir okul yapıyoruz."</p>

    <p>“Küçük bir sorun var. Züppe John Merchant. Kendisiyle karşılaştık ve birbirimizden hoşlanmadık. Yüzümü yakından gördü.”</p>

    <p>Broadmoor elini salladı. "Onun seni görmesi mümkün değil. O, Pahalı İtalyan ayakkabılarını tünel ve mutfaklar çevresinde dolaşarak kirletmez. Hele böyle havalarda başını odasından dışarı çıkarmaz."</p>

    <p>"Mutfak çalışanlarından fazla bir bilgi elde edemem," dedi Pitt. "Elmas çıkarma yöntemlerini anlatabilecek bir madenci tanıdığın var mı?"</p>

    <p>Madendeki bütün işçiler Mafya'nın yasadışı yollardan getirdiği çinlilerdir. Hiçbiri ingilizce bilmez. Senin tek umudun Dorsett Şirketi'nden nefret eden, tanımadığım eski bir maden mühendisidir.”</p>

    <p>"Onunla ilişki kurabilir misin?"</p>

    <p>“Adını bile bilmiyorum. Gece postasında çalışır ve genellikle biz balıkları teslim ederken kahvaltı eder. Bir fincan kahve içip konuşmuşluğumuz vardır. Çalışma koşullarından hoşnut değil. Son konuşmamızda bir yılda yirmi Çinlinin öldüğünü söylemişti.”</p>

    <p>“Onunla on dakika konuşabilsem, akustik sorununu çözmemde büyük yardımı olabilir.”</p>

    <p>“Balıkları götürdüğümüzde orada olup olmayacağını bilemeyiz.”</p>

    <p>“Bu kumarı oynamak zorundayım,” dedi Pitt. "Bir daha ne zaman gideceksiniz?"</p>

    <p>“Birkaç saate kadar köy balıkçılarının sonuncuları da gelir. Bu gece balıkları buzlar ve sabah ilk ışıkla yola çıkarız.”</p>

    <p>Pitt yaşamını yeniden tehlikeye atmaya bedenen ve manen hazır olup olmadığını düşündü. Ama sonra aklına turist gemisinde gördüğü yüzlerce ölü geldi ve ne yapması gerektiği konusunda hiç kuşkusu kalmadı.</p>

    <p>Çeşitli canlı renklere boyanmış altı küçük balıkçı teknesi, buza yatırılmış balıklarla dolu ahşap kasalarla yüklü olarak Gül limanına girdiler. Su üzerindeki sis, denizi gri yeşil bir renge dönüştürmüştü. Güneş doğu ufkunda henüz yarım bir küre şeklindeydi ve rüzgâr beş milden azdı. Dalgalarda beyaz köpükler yoktu, ortalıkta sadece teknelerin suyu yaran burunlarının yarattığı köpükler görülüyordu. Broadmoor teknelerden birinin arkasında oturmuş martıları seyreden Pitt'in yanına geldi. "Rolüne başlama zamanı geldi, Bay Pitt."</p>

    <p>Pitt, Broadmoor'a kendisine Dirk dedirtememişti. Başını sallayarak Haida'nın kendisine verdiği yarısı tamamlanmış maskeyi yontar gibi yaptı. Üzerinde Irma Broadmoor'un ördüğü kalın bir yünlü kazak, ayağında sarı muşamba pantolon vardı. Yün başlığını da kalın, kara kaşlarına kadar indirmişti. Kızılderililer fazla sakallı olmadıklarından sabah traş olmuştu. Bıçağın tersiyle maskeyi düzeltirken başını kaldırmadan gözucuyla uzun rıhtımı seyrediyordu. Burası küçük bir iskele değil, büyük gemilerin yanaşabilecekleri gerçek bir rıhtımdı. Bir kenarında büyük gemilerden malzeme ve yük boşaltmak için raylar üzerinde gidip gelen bir vinç vardı.</p>

    <p>Pitt'in o güne kadar görmediği lüks bir yat iskeleye bağlanmış duruyordu. Yatın çifte fiberglastan teknesi hız ve konfor için tasarlanmıştı. Denizde seksen mil yapabilir gibi görünüyordu. Giordino'nun uzay çağı tasarımını hatırlayan Pitt bunun Mentawai şilebinden uzaklaşan tekne olduğunu anladı. Genellikle kıçta yazılı adı ve bağlı olduğu limanı boşuna aradı, bu yatın safir mavisi gövdesinde tek bir leke bile yoklu.</p>

    <p>Pitt, yat sahiplerinin çoğu teknelerinin adı ve bağlı bulundukları limanla gurur duyarlar, diye düşündü. Ama Arthur Dorsett'in yatını reklam etmemesini de çok iyi anlıyordu.</p>

    <p>Açık güverte boş, pencerelerin perdeleri kapalıydı. Sabahın bu saatinde ne tayfası, ne de yolcusu herhalde dışarı çıkacak değillerdi. Pitt tam dikkatini rıhtımda duran beş altı üniformalı nöbetçiye çevireceği anda güverte kapısı açıldı ve bir kadın dışarı çıktı.</p>

    <p>Kadın inanılmayacak kadar güzel ve uzun boylu bir Amazondu.</p>

    <p>Başını sallayarak uzun, kızıl saçlarını yüzünden geriye attı. Üzerinde kısa bir sabahlık vardı ve yataktan henüz kalkmış gibiydi. Göğüsleri dolgun ama oransız gibiydi ve sabahlığıyla tümünü örtmüştü. Pitt, kadında kendi av alanını izleyen bir dişi kaplan havası sezdi Kadının bakışları küçük balıkçı filosu ve sonra da kendisine baktığını gördüğü Pitt üzerinde dolaştı.</p>

    <p>Gerçek Pitt ayağa kalkıp yün başlığını çıkarır ve onu selamlardı,</p>

    <p>Ama Kızılderili rolü oynamak zorunda olduğundan kadına anlamsız gözlerle bakıp saygıyla başını salladı. Kadın sanki ormanda bir ağaç görmüş gibi başını çevirirken kamarotlardan biri gümüş tepsi içinde kahvesini getirdi. Şafağın soğuğunda titreyen kadın teknenin salonuna döndü.</p>

    <p>Pitt'in yüzündeki şaşkın bakışı gören Broadmoor güldü. "Etkileyici, değil mi?"</p>

    <p>“Şimdiye kadar böyle bir kadın görmediğimi söyleyebilirim.”</p>

    <p>“Boudicca Dorsett, Arthur'un üç kızından biri. O lüks yatıyla yılın beklenmedik zamanlarında birden ortaya çıkıverir.”</p>

    <p>Demek üçüncü kız kardeş bu, diye düşündü Pitt. Perlmutter onu bir buzdağının altındaki buz kadar soğuk, sert ve de acımasız olarak tanımlamıştı. Şimdi kendi gözüyle gördükten sonra Maeve'in Deirdre ve Boudicca'yı doğuran kadının kızı olduğuna inanamıyordu. "Herhalde köle işçilerinden daha yüksek randıman almak ve üretimi kontrol etmek için," dedi.</p>

    <p>“Her ikisi de değil. Boudicca güvenlik örgütünün müdürüdür. Söylendiğine göre madenleri dolaşıp sistemde ve personelde zayıf olan noktaları araştırırmış.”</p>

    <p>“Kadın güvenlik örgütünde gedikler ararken Züppe John Merchant özellikle dikkatli olacaktır,” dedi Pitt. "Patronunu etkilemek için nöbetçilerini daha dikkatli olmaları konusunda uyaracaktır."</p>

    <p>“Aşırı dikkatli olmamız gerek,” dedi Broadmoor. Balıkçı teknelerini aramak için rıhtımda bekleyen nöbetçileri gösterdi. "Şunlara bak. Altı kişi. Oysa şimdiye kadar en fazla iki kişi gönderirlerdi. Boynunda madalyon olan rıhtım amiridir. Adı Crutcher. Berbat biridir."</p>

    <p>Pitt'in içlerinde, oraya uçakla indikleri gün hırpaladığı birinin olup olmadığını anlaması gerekiyordu, o yüzden nöbetçilere şöyle bir baktı. Deniz çekilmiş olduğundan rıhtımdakileri görebilmek için başını yukarı kaldırmak zorundaydı. John Merchant'ın odasında yere indirdiği nöbetçi tarafından tanınmaktan özellikle çekiniyordu. Neyse ki, hiçbirini tanımadı.</p>

    <p>Nöbetçilerin omuzlarına asılı tüfeklerin namluları balıkçılara çevrilmişti. Pitt bunun korkutma amaçlı olduğunu anladı. Yandaki kargo gemisi tayfaları önünde kimseyi vuracak değillerdi. Yirmi beş, yirmi altı yaşlarında küstah bir genç olan Crutcher, Broadmoor'un dümencisi balıkçı teknesini iskeleye yaklaştırırken kenara kadar geldi. Broadmoor’un attığı ip nöbetçinin çizmelerinin üzerine düştü. "Selam, dostum. Bizi bağlar mısın?"</p>

    <p>Soğuk suratlı nöbetçi ipi tekrar tekneye savurdu. "Kendin bağla!"</p>

    <p>“Bu mutlaka Özel Kuvvetten kovulma,” diye düşündü Pitt. İskeleye çıktı, ipi küçük bir babaya bağlarken mahsustan adama sürtündü.</p>

    <p>Crutcher bir tekme savurdu, sonra Pitt'i askılarından yakalayıp tartakladı. "Balık kafalı, dikkatli olsana."</p>

    <p>Broadmoor dondu. Bu bir hileydi. Haidalar öfkeye kapılmayan sakin insanlardı. Pitt'in adamın elinden kurtulup yumruğu indireceğinden hiç kuşkusu yoktu.</p>

    <p>Ama Pitt numarayı yutmadı. Sakinleşti, eliyle kabaetlerini ovuşturup ifadesiz bir yüzle Crutcher'e baktı. Sonra saygı belirtisi olarak yün başlığını çıkardı. Doğal dalgaları o sabah yağla düzeltilmiş olan kara saçları ortaya çıktı. Umursamaz bir saygıyla omuzlarını silkti. "Dikkatsiz davrandım. Özür dilerim."</p>

    <p>“Seni tanımadım,” dedi Crutcher buz gibi bir sesle,</p>

    <p>"Bu işi yirmi kere yaptım," dedi Pitt. "Sizi daha önce çok gördüm. Adınız Crutcher. Üç sefer önce balıkları çok yavaş indiriyorum diye beni yumruklamıştınız."</p>

    <p>Nöbetçi bir an Pitt'in yüzüne baktı, sonra bir çakal gibi güldü. "Bir daha önüme çıkarsan seni bir tekmede geldiğin yere kadar gönderirim."</p>

    <p>Pitt dostça bir teslimiyet içinde adamın yüzüne bakıp balıkçı teknesine atladı. Balıkçı tekneleri buldukları açıklıklara ve ikmal şileplerinin aralarına yanaşmışlardı. Arta kalanlar da birbirlerine bağlanmışlar, kasalar elden ele geçirilip rıhtıma çıkarılıyordu. Pitt de balıkçıların arasına karışıp kasaları Broadmoor'un teknesine vermeye başladı. Kasalar oradan sekiz tekerlekli bir treylere yükleniyordu. Kasalar ağırdı ve Pitt'in adaleleri çok geçmeden ağrımaya başlamıştı. Eğer buz dolu balık kasalarını Haidalar kadar kolaylıkla kaldıramazsa nöbetçilerin kendisinden kuşkulanacaklarını çok iyi biliyordu.</p>
  </div>
</body>
</html>
