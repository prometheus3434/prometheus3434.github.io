<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435301">20</a></h2>

    <p>Pitt'le Stokes daha ilk baştan kazanamayacakları bir yarışta olduklarını anlamışlardı. Kuzeydeki Moresby Adasına gitmek için önce güneye doğru 180 derecelik bir dönüş yapmak zorundaydılar. Dorsett'in güvenlik personelinin McDonell Douglas savunma helikopteriyse hangarın önünden dimdik havalanacağından, daha yavaş olan deniz uçağı dönüşünü tamamlayamadan yükselmiş olacaktı. De Havilland Beaver'in göstergesi 160 mili gösteriyorsa da, iki adayı ayıran kanala girdiklerinde Stokes bir planörle uçuyormuş gibiydi.</p>

    <p>Gözlerini sadece yüz metre altlarına olan sedir ve çam ağaçlarıyla Kaplı tepelerden ayırmadan, "Neredeler?" diye sordu.</p>

    <p>“Yarım kilometre arkamızdalar ve hızla yaklaşıyorlar.”</p>

    <p>“Birinin yeter olduğunu düşünüp ötekini hangarda bırakmış olmalılar. Kızaklarımızın fazla ağırlığı olmasaydı hızlarımız eşitlenebilirdi."</p>

    <p>“Bu hurda yığınında silah var mı?”</p>

    <p>“Kurallara aykırıdır.”</p>

    <p>“Kızaklara bir tüfek saklamamış olman çok yazık.”</p>

    <p>Pitt inanamayarak baktı adama." Peki, bu pis duruma ne ad verirsiniz?"</p>

    <p>“Önceden tahmin edilmeyen bir güçlük.”</p>

    <p>“O zaman elimizde iki ağır makineli tüfeğe karşılık sadece benim çaldığım dokuz milimetrelik tabanca var. Biliyor musun, ben birkaç yıl önce bir kurtarma filikasını pervanelerine atarak helikopter düşürmüştüm.”</p>

    <p>Stokes inanılmaz sakinliğine şaşırarak Pitt'e baktı. "Kusura bakma. İki canyeleği dışında kargo bölmesinde hiçbir şey yok."</p>

    <p>"Rahatça ateş edebilmek için sancak tarafımıza geçiyorlar. Ben söyleyince flapları indir ve levyeyi çek."</p>

    <p>Bu yükseklikte motoru durdurursam bir daha asla yükselemem.</p>

    <p>"Ağaçların arasına düşmek, beynine bir kurşun yiyip alevler içinde düşmekten bin kat iyidir.</p>

    <p>“Bak bu hiç aklıma gelmemişti,” dedi Stokes.</p>

    <p>Pitt lacivert helikopterin deniz uçağına paralel duruma gelişi baktı. Helikopter bir güvercini gözetleyen şahin gibiydi. O kadar yakındılar ki, Pitt pilotla yardımcı pilotun yüz ifadelerini görebiliyordu. Her ikisi de gülümsüyorlardı. Pitt camı açtı, tabancayı çerçevenin hemen altında tutup bekledi.</p>

    <p>Stokes gözlerine inanamayarak, "Telsizle uyarıda bulunmadılar dedi. "Madene dönmemizi de istemiyorlar."</p>

    <p>Bunlar kabadayı insanlar. Dorsett Şirketinde epey yükseklerde birinden emir almadıkça bir polisi öldürmeye cesaret edemezler. "Böyle yapıp da yakalarını kurtaracaklarına inanamıyorum." "Deneyeceklerinden hiç kuşkun olmasın." Pitt gözlerini makinelitüfekçiden ayırmıyordu. "Hazır ol." Aslında avantaj bile olmayan tek avantajları helikopterin havadan havaya çatışma yerine yere saldırı için daha uygun olmasıydı.</p>

    <p>Stokes kontrol levyesini dizlerinin arasına sıkıştırıp bir eliyle flap levyesini, diğeriyle de gaz levyesini tuttu. Tanışalı iki saat bile olmadığı halde, bu adama neden böylesine güvendiğini düşünüyordu. Aslında yanıtı basitti. Bunca yıllık polislik yaşamında umutsuz bir duruma böylesine kesin biçimde hakim olan pek az insan görmüştü. "Şimdi!" diye bağıran Pitt aynı anda silahını kaldırarak ateş etti. Stokes flapları indirip levyeyi çekti. Motorunun gücü kesilen ve kızaklarının rüzgârı engellediği yaşlı uçak sanki bir tutkal bulutuna girmiş gibi oldu.</p>

    <p>Stokes aynı anda makineli tüfeğin ateş ettiğini ve kurşunların kanatlardan birini deldiğini duydu. Pitt de bir daha ateş etmişti. Ancak birden her ne nedenleyse silah sesleri kesildi. Uçağın burnu yere yönelince Stokes levyeyi yine öne itip hafif bir kontrol sağladı. Uçak hız kazanırken adam gözünün ucuyla helikoptere baktı. Helikopter dönüyordu. Yardımcı pilot oturduğu yerde öne savrulmuştu ve yanındaki cam delik deşikti. Stokes 'Beaver'in hâlâ kontrolünde olduğunu farkedince şaşırdı. Onu daha da şaşırtan şey Pitt'in yüzündeki düş kırıklığıydı.</p>

    <p>“Lanet olsun! Iskaladım!” dedi Pitt.</p>

    <p>&nbsp;“Ne diyorsun sen? Yardımcı pilotu vurdun ya!" Kendine kızan Pitt adama baktı. "Ben pervaneye nişan almıştım."</p>

    <p>“Kusursuz bir zamanlamaydı," dedi Stokes. "Bana işaret verip ateş etmeyi nasıl hesapladın?"</p>

    <p>“Pilotun gülümsemesi kesilmişti."</p>

    <p>Stokes daha fazla üzerinde durmadı. Fırtınadan kurtulmuş değillerdi. Broadmoor'un köyüne daha otuz mil vardı.</p>

    <p>“Bir daha geliyorlar,” dedi Pitt.</p>

    <p>“Aynı numarayı yapmanın anlamı yok.”</p>

    <p>“Haklısın. Pilot öyle yapmamızı bekleyecektir. Bu kere kontrol levyesini çek ve bir İmmelmann yap.”</p>

    <p>“İmmelmann nedir?"</p>

    <p>Pitt adama baktı. "Bilmiyor musun? Tanrı aşkına sen ne kadardır uçuyorsun?"</p>

    <p>“Yaklaşık yirmi bir saat.”</p>

    <p>“Aman ne iyi. Yarım daire yap, sonra tam tepedeyken tekrar aynı yönde geri dön.”</p>

    <p>“Bunu yapabileceğimi sanmıyorum.”</p>

    <p>“Siz polislerin profesyonel pilotlarınız yok mudur?”</p>

    <p>“Bu görev için boş olan yoktu. Bu kez helikopterin önemli bir yerine isabet ettirebilecek misin?”</p>

    <p>“Çok şanslıysam. Sadece üç kurşunum kaldı.”</p>

    <p>Helikopterin pilotu hiç duraksamadı. Çaresiz avına, yukardan ve yandan saldırıya hazırlanmıştı. İyi tasarlanmış bir saldırı Stokes'a manevra yapacak yer bırakmazdı.</p>

    <p>Pitt, "Haydi!" diye bağırdı. "Hız kazanmak için burnunu yere doğrult ve sonra taklaya başla."</p>

    <p>Stokes'un deneyimsizliği duraksamasına neden oldu. Yarım takla için tam tepeye yükselirken mermiler deniz uçağının ince gövdesini delmeye başladı. Ön cam tamamen dağılırken gösterge tablosu paralandı. Helikopterin pilotu nişanını değiştirerek ateşini kokpitten motor bölmesine kaydırdı. Bu Beaver'in havada sabit kalmasını sağlayan hatası oldu.</p>

    <p>Pitt son üç mermisini de harcadıktan sonra hedef küçültmek için öne eğildi.</p>

    <p>Stokes biraz geç de olsa immelmann'ı tamamlamıştı ve Beaver helikopter pilotu 180 derecelik dönüşünü yapamadan oradan uzaklaşmaya başlamıştı. Pitt gözlerine inanamayarak başını sallayıp yara olup olmadığına baktı. Cam kırıklarının açtığı birkaç küçük kesik dışında hiçbir şeyi yoktu. Beaver'in motoru hiçbir aksama olmadan dönmeye devam ediyordu. Stokes'a baktı.</p>

    <p>“İyi misin?”</p>

    <p>Stokes ağır ağır Pitt'e döndü. "Eşşoğlular emekliliğimi elimden aldılar sanırım," diye mırıldandı. Öksürünce dudaklarından sızan kan göğsüne damladı. Sonra baygın bir halde öne düştü.</p>

    <p>Pitt yardımcı pilot kontrolünü alıp uçağı hemen 180 derecelik bir dönüşle Mason Broadmoor'un köyüne doğru çevirdi. Ani dönüşü helikopter pilotunu şaşırtmıştı ve kurşunlar uçağın kuyruğunun üzerindeki boşluğa savruldu.</p>

    <p>Pitt gözünden akan kanı silip durumu gözden geçirdi. Uçak yüzden fazla isabet almıştı ama kontrol sistemleri sağlamdı ve büyük 450 Wasp motorunun bütün silindirleri çalışıyordu.</p>

    <p>Şimdi ne yapmalıydı?</p>

    <p>Aklına ilk gelen helikoptere bindirmekti. Hep birlikte geberip gitmek. Ama bu sadece çabada kalabilirdi. Savunma helikopteri havada çok daha çevikti. Pitt birden bir buçuk kilometre kadar ilerde ve sağında alçak bir tepelik görünce aklına bir şey geldi.</p>

    <p>İki sıra yüksek çam ağacı arasında kayalara doğru bir yol vardı. Ağaçlar arasına daldığında kanat kenarları üst dalların iğnelerine değiyordu. Bir başkasına göre bu bir intihar çılgınlığından başka bir şey olamazdı. Ancak savunma helikopterinin pilotu şaşırdı ve üçüncü saldırıdan vazgeçip kesinlikle çarpmasını beklediği uçağın üzerinde kalmayı tercih etti.</p>

    <p>Pitt ağaçların arasında uçuyordu. En küçük bir yanılgı, en küçük bir hesap hatası sonu demekti. Tam zamanında doğru olan şeyi yaP' malıydı. Saniyenin onda biri kadar şaşma ölüm demekti. Kayalar hızla üzerine doğru geliyordu. Pitt'in altimetrenin sıfıra yaklaştığını ya da takometre ibresinin kırmızıya geldiğini görmesine gerek yoktu. Eski uçak olanca hızıyla sonuna doğru gitmekteydi.</p>

    <p>Kırık camdan içeri dolan rüzgâra, "Alçak! İki metre alçak!" diye bağırdı. Kayaların üzerine geldiğinde bunu düzeltecek zamanı ancak vardı. Uçağın burnu yükselirken tepedeki kayaları birkaç santimetre farkla sıyırdı ve aynı anda alüminyum kızakların çarparak parçalandıklarını ve gövdeden kurtulduklarını hissetti. Beaver ipini koparan bir şahin gibi havalandı. Ağır kızakların yükü eksilince uçağı kumanda etmek kolaylaşmış, saatte otuz kilometre hız kazanmıştı. Şimdi sana immelmann nasıl yapılırmış göstereceğim, diye düşündü. Uçağı yarım takla attırdı, taklanın hemen tepe noktasındayken birden dönerek üzerine doğru gelen helikopterin karşısına çıktı. "Vasiyetini yaz, oğlum! Kızıl Baron geliyor!" diye bağırdı.</p>

    <p>Helikopter pilotu Pitt'in ne yapmak istediğini anlamakta geç kalmıştı. Kaçacak bir yer yoktu. En son beklediği şeydi hurda haline gelmiş uçağın kendisine çarpması. Ama uçak iki yüz mil hızla doğruca üzerine geliyordu. Hem de inanamayacağı bir hızla. Helikopter pilotunun yaptığı son an manevralarını deniz uçağı pilotu önceden kestiriyor ve üzerine gelmeye devam ediyordu. Pilot çarpışmadan önce Beaver'i paramparça etmek için burnunu biraz yükseltti.</p>

    <p>Pitt helikopterin makineli tüfeklerinin namlularından çıkan alevleri gördü. Mermilerin büyük radyal motora çarptığını hissetti. Akan sıcak yağdan gözlerini korumak için elini kaldırdı.</p>

    <p>Çarpışmadan hemen önce belleğine kazılan sahne helikopter pilotunun yüzündeki kaderini kabul ifadesiydi.</p>

    <p>Deniz uçağının pervanesi ve motoru helikopterin kokpitinin hemen arkasına çarptı ve pervanesini kopardı. Helikopter havada birkaç tur attıktan sonra beş yüz metre aşağıdaki toprağa saplandı. Filmlerdeki özel efektlerde olduğu gibi helikopter hemen alev almadı. İki dakika kadar hiçbir şey olmadı, sonra enkaz arasından çıkan alevler tüm uçağı sardı.</p>

    <p>Beaver'in parçalanan pervanesi de dönerek havada uçuyordu. Motor kapağı da kopup yaralı bir kuş gibi ağaçların arasında kayboldu. Kontrol panelleri hâlâ çalıştığı için Pitt uçağı ağaçların üst dallarına indirmeye çalıştı.</p>

    <p>Az daha başaracaktı da. Ancak sağ kanadın ucu yetmiş metrelik bir kızıl sedir ağacına çarpıp uçağı doksan derece çevirdi. Artık kontrolden çıkan uçak ağaçların arasına dalarken, sol kanat koptu. Uçağın önünde şimdi yarım metre eninde bir çam gövdesi vardı.</p>

    <p>Motor ağaca çarptı. Ağacın kopan üst kısmı uçağın üzerine devrilip kuyruğunu kopardı ve enkazdan geri kalan kısım yumuşak toprağa saplanıp durdu.</p>

    <p>Ağaçların altı birkaç dakika kadar mezar sessizliğine büründü. Pitt yerinden kıpırdayamayacak kadar sersemlemiş bir halde oturuyordu. Bir zamanlar ön cam olan boşluktan dışarı bakınca ilk kez motorun kopmuş olduğunu farketti. Sonunda kafası yine işlemeye başladı, uzanıp Stokes'a baktı.</p>

    <p>Stokes öksürdü, sonra başını hafifçe salladı ve kendine gelir gibi "En iyi yerinde uyudun," dedi Pitt.</p>

    <p>Stokes'un hemen bir hastaneye gitmesi gerektiğini anlamak için doktor olmaya gerek yoktu. Pitt yaralı arkadaşının eski pilot ceketini çıkardı, gömleğini yırtarak yarayı aradı. Stokes'un omzunun altında, göğüs kafesinin solunda bir delik vardı. Kan çok az, delik de küçük olduğundan neredeyse göremeyecekti. İlk tepkisi bunun bir kurşun yarası olmadığı oldu. Dokununca parmağı keskin bir maden parçasına sürtündü. Şaşkın bir halde ön camı tutan çerçeveye baktı. Kurşun alüminyum çerçeveden bir parça kopartıp Stokes'un sol ciğerine saplanmıştı. Bir santim yana kayşaydı kalbini delecekti. Stokes öksürdü, ağzına dolan kanı dışarı tükürdü. "Çok garip." dedi. "Ben hep bir arka sokakta vurulacağımı sanırdım. Durum nedir?"</p>

    <p>"Ciğerine bir parça girmiş. Acı çekiyor musun?"</p>

    <p>“Acıdan çok zonklayan bir sancı.”</p>

    <p>Pitt yerinden kalkıp Stokes'un arkasına geçti. "Dayan, seni oradan çıkaracağım."</p>

    <p>Pitt on dakika sonra çarpılmış kapıyı açıp Stokes'u çıkarmış, yere yatırmıştı. Dinlenmek için yanına oturduğunda soluk soluğa kalmıştı. Stokes'un yüzü acıyla gerilmiş, ama bir kere bile inlememişti. Baygın düşerek gözlerini kapattı.</p>

    <p>Pitt adamı yüzüne vurarak uyandırdı. "Sakın bayılayım deme, dostum. Daha bana Mason Broadmoor'un köyünün yolunu gösterecek</p>

    <p>Stokes'un gözleri aralandı, bir şey hatırlamış gibi Pitt'e baktı. Öksürükleri arasında, "Dorsett helikopteri," dedi. "Bize ateş eden o heriflere ne oldu?"</p>

    <p>Pitt ormandan yükselen dumana baktı. "Bir ızgara partisine gittiler."</p>
  </div>
</body>
</html>
