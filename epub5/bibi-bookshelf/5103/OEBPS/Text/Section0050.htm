<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435331">48</a></h2>

    <p>Pitt gece yarısından hemen sonra yıldızları son bir kere ölçüp bulgularını yarım ayın ışığında haritaya işledi. Eğer hesapları doğruysa Gladyatör Adasını birkaç saate kadar göreceklerdi. Maeve'le Giordino'ya gözlerini açmalarını söyledikten sonra bir saatlik uykuya daldı. Kendine göre daha birkaç dakika uyumuştu ki, Maeve'in sarsmasıyla uyandı.</p>

    <p>"Çok isabetli bir tahmin yapmışsın," dedi Maeve. "Ada göründü." "Esaslı bir seyir işi dostum," diyen Giordino, Pitt'i kutladı.</p>

    <p>"Tam da zamanında," dedi Maeve. "Yelkenlerin yaprakları dökülmeye başlamıştı."</p>

    <p>Pitt karanlığa baktı ama sadece denizin üstünde yansıyan yıldız ve ay ışığını gördü. Bir şeyler söylemek için ağzını açarken batı ufkunda bir ışık, ardında da parlak kırmızı bir parıltı göründü. "Adanın feneri mi var?" diye sordu Maeve'e.</p>

    <p>“Güney volkanının kenarında küçük bir tane var.”</p>

    <p>"Ailen hiç olmazsa seyrüsefere yardımcı olacak bir şey yapmış." Maeve güldü. "Bunu yaptıran dedemin aklına, yolunu şaşırmış denizciler gelmemiş bile. Fenerin amacı gemileri uyarmak ve gemicilerin adaya çıkmalarını önlemekti."</p>

    <p>“Adanın kıyılarında kaç gemi battı?”</p>

    <p>Maeve ellerine baktı. "Ben küçükken babam sık sık kayalara çarpan gemileri anlatırdı."</p>

    <p>“Kurtulanlardan söz eder miydi?”</p>

    <p>Maeve başını salladı. "Kurtarma girişimlerinden söz edildiğini hiç duymadım. Davetsiz olarak Gladyatör Adasına ayak basan herkesin Şeytanla randevusu olduğunu söylerdi.”</p>

    <p>“Yani?”</p>

    <p>“Yani ağır yaralılar öldürülür, gücü kuvveti yerinde olanlar ölene kadar madende çalıştırılırdı. Gladyatör'den bunları anlatacak kimse kaçamamıştır.”</p>

    <p>“Sen kaçtın.”</p>

    <p>“Bunun da madende çalışan zavallılara bir yararı olmadı ya. Ailemin sözü yanında benimkine kimse inanmadı. Durumu yetkililere anlatmaya çalıştığımda babam hepsini satın aldı.”</p>

    <p>“Ya bugün madende çalışan Çinliler? Onlardan kaçı sağsalim ayrıldılar adadan?”</p>

    <p>Maeve'in yüzü çok ciddiydi. "Onların hemen hemen hepsi madenin alt katlarındaki aşırı sıcaktan ölürler."</p>

    <p>“Sıcak mı?” Pitt'in yüzünde meraklı bir ifade belirdi. "Hangi kaynaktan?"</p>

    <p>“Kayalar arasındaki yarıklardan çıkan buhardan.”</p>

    <p>Giordino, Pitt'e baktı. "Sendikal faaliyetler için mükemmel bir yer."</p>

    <p>“Üç saate kadar karaya varacağız,” dedi Pitt. "Fikir değiştirip adayı pas geçerek Avustralya'ya yönelmek için zamanımız var."</p>

    <p>“Şiddet ve acımasızlıkla dolu bir dünya,” diyen Giordino içini çekti. "Arada sırada tehlikesi olmasaydı hiç çekilmezdi doğrusu."</p>

    <p>“İşte Amerika'nın belkemiği konuşuyor,” diyen Pitt gülümsedi. Sanki değerlendirirmiş gibi aya baktı. "İşi yapacak kadar ışık var sanırım."</p>

    <p>"Babamın güvenlik görevlilerine görünmeden adaya nasıl çıkacağımızı hâlâ söylemediniz," dedi Maeve.</p>

    <p>“Sen önce bana adayı çevreleyen yamaçlardan söz et.”</p>

    <p>Maeve bir an erkeğin yüzüne baktıktan sonra omuzlarını silkti. "Anlatacak fazla bir şey yok. Lagün dışında bütün ada yamaçlarla çevrilidir. Batı kıyısı dev dalgalarla dövülür. Doğu yanı daha sakindir ama yine de tehlikelidir."</p>

    <p>“Doğu kıyısında kumluk küçük koylar var mıdır?”</p>

    <p>“İki tane olduğunu hatırlıyorum. Birinin girişi rahat, ancak kumsalı çok küçüktür. Diğerinin girişi dardır ama kumsalı geniştir. Ne var ki ikisine de girmeyi aklınıza bile getirmeyin. Yamaçlar yüz metreye kadar dimdik yükselirler. Birinci sınıf bir dağcı, en son teknik ve malzemeyi kullanıyor olsa bile gece karanlığında oraya çıkmayı aklına bile getirmez.”</p>

    <p>“Bizi geniş kumsallı koya götürebilir misin?” diye sordu Pitt.</p>

    <p>"Sen dediğimi duymadın mı? Bir buz kazmasıyla Everest'e tırmanmayı dene daha iyi. Sonra güvenlik personeli var. Her saat başı yamaçları dolaşırlar."</p>

    <p>"Geceleri de mi?"</p>

    <p>“Babam elmas kaçakçıları için hiçbir kapıyı açık bırakmaz.”</p>

    <p>"Devriye kaç kişiden oluşur."</p>

    <p>"İki. Nöbet sırasında adayı bir kere dolaşırlar. Hemen bir saat sonra ikinci ekip yola çıkar."</p>

    <p>"Onların yamacın kenarından kumsalı görmeleri mümkün mü peki?"</p>

    <p>"Hayır. Yamaç tam aşağısının görünmeyeceği kadar diktir." Maeve iri ve sorgu dolu gözlerle baktı Pitt'e. "Adanın arka tarafı hakkında bu sorularının amacı ne? Adaya girmenin tek yolu lagündür."</p>

    <p>Pitt, Giordino'yla bakıştı. "Bir kadının şehvetli vücuduna, ama bir kuşkucunun kafasına sahip."</p>

    <p>"Aldırma," diyerek esnedi Giordino. "Kadınlar bana da hiç inanmazlar."</p>

    <p>Pitt kurtulanların madende köle olarak çalışmak yerine, denize atlayarak boğulmuş olmayı istedikleri kayalara baktı. Gladyatör Adasının yamaçları karanlığın içinde yükselmeye başladıklarında Harika Maeve'dekilerden hiçbiri bir süre ne kıpırdadılar, ne de konuştular. Maeve, Pitt'in teknenin burnuna uzanmış, denizdeki kayaları gözetleyişini seyrediyordu. Giordino'ysa takma motoru çalıştırmaya hazır bir durumda beklemekteydi.</p>

    <p>Yarım ayın ışığı ortalığı aydınlatacak kadar güçlü, ama tekneyi yamaçlardaki gözlerden saklayacak kadar zayıftı. Yarım ay sanki yetmezmiş gibi deniz de alçak dalgalarla kendileriyle işbirliğine girmiş ve arkalarından esen hafif bir rüzgâr çıkmıştı. Doğudan esen rüzgâr olmasaydı Pitt'in adaya çıkma planları boşa çıkacaktı. Trimaranı adanın Ayılarına paralel bir rotaya soktu. Aralarındaki mesafe yetmiş metreye kadar inince karanlıktan fosforlu bir ışık gibi yatay beyazlık göründü, dalgaların yamaçlara çarpmasından çıkan boğuk gürültü işitildi.</p>

    <p>Adanın burnunu dönene kadar volkanın sırtı küçük tekneyi Gladyatör'ün fenerinin döner ışığından koruyordu. Sanki o dalga gürültüsü arasında sesleri duyulabilirmiş gibi konuşmaları da fısıltıya dönüşmüştü.</p>

    <p>Pitt, Maeve'e yavaşça, "Koya ne kadar kaldı?" diye seslendi.</p>

    <p>Maeve arkasına dönmeden, "Fenerden bir kilometre kadar ilerde sanırım," dedi.</p>

    <p>Tekne kıyı boyunca doğudan kuzeye dönünce rotasından epey uzağa düşmüştü ve Pitt rotanın korunmasında güçlük çekiyordu. Eliyle Giordino'ya motoru çalıştırması için işaret verdi. Giordino motor ipini on kere, yirmi kere, otuz kere boşuna çekti.</p>

    <p>Giordino durakladı, yorulan koluna masaj yaptı, eski motora bakarak konuşmaya başladı. "Bir daha çektiğimde çalışmazsan sana saldıracağım ve bütün vidalarını parçalayacağım." Sonra ipi yakalayıp kuvvetle çekti. Motor homurdandı, öksürdü, egzoz borusundan dumanlar çıktı. Giordino yüzündeki terleri silerek, "Giordino yasasının bir kanıtı daha," dedi. "Her mekanik aletin içinde hurdaya çıkarılma korkusu vardır."</p>

    <p>Motor çalışınca Pitt yelkenleri indirdi ve kamaradan uçurtmasını aldı. Sonra York'un kamp yerinde bulduğu küçük çengeli ipin uçurtmayla birleştiği yerin altına bağladı. Ardından, sayılamayacak kadar çok fırsat içinde sadece bir şansı olduğunu bilerek oturup beklemeye başladı. Maeve solunu göstererek, "İskeleye kır," dedi. "Elli metre ilerde kayalar var."</p>

    <p>“İskeleye kırıyorum,” diye Giordino tekrarladı.</p>

    <p>“Maeve, daha bir şey göremedin mi?” diye sordu Pitt.</p>

    <p>“Emin olamıyorum. Daha önce lanet koyu karanlıkta hiç bulmaya çalışmamıştım.”</p>

    <p>Pitt dalgaları inceledi. Giderek sıklaşıyor ve boyları da yükseliyordu. "Dip yaklaşıyor," dedi. "Otuz metre sonra açığa yönelmek zorunda kalacağız."</p>

    <p>“Hayır hayır,” diye Maeve heyecanla seslendi. "Yamaçlar arasında bir kesinti gördüm sanırım. Bu en büyük kumsala açılan yer."</p>

    <p>"Ne kadar uzakta?"</p>

    <p>"Altmış, yetmiş metre var."</p>

    <p>Tam o anda Pitt de açıklığı gördü. Parmağını yalayıp rüzgârı kontrol etti. Doğudan esmeye devam ediyordu. "On dakika," diye kendi kendine mırıldandı. "Sadece on dakikaya ihtiyacım var." Giordino'ya döndü. "Al, bizi girişten yirmi metre beride sabit tutabilir misin?"</p>

    <p>“Bu dalgada kolay olmayacak.”</p>

    <p>"Elinden geleni yap." Pitt, Maeve'e döndü. "Dümene geç ve teknenin burnunu dalgalara doğru sabit tut."</p>

    <p>Pitt uçurtmasının çubuklarını açtı. Dacron yüzey açıldığında neredeyse iki buçuk metre boyunda olmuştu. Uçurtma rüzgârla havalanırken Pitt ipi boşaltmaya başladı.</p>

    <p>Maeve birden Pitt'in çılgınca planının ardındaki dehayı anlamıştı. "Çengel!" dedi. "Çengeli yamacın tepesine saplayıp ipe tutunarak yukarı çıkacaksın."</p>

    <p>“Evet, fikir buydu.”</p>

    <p>Giordino motora gaz verip keserek ve ileri geri levyesiyle oynayarak tekneyi bir noktada tutmaya çalışıyordu. Ne konuşuyor, ne de gözlerini bir an bile Pitt'ten ayırıyordu.</p>

    <p>Rüzgâr Pitt'in istediğinden de iyiydi, yüksek yamaçla karşılaşınca dümdüz yüzeye tırmanıyor ve üzerinden aşıp yoluna devam ediyordu. Uçurtmanın gücü Pitt'in kollarını yerlerinden çıkaracak kadar fazlaydı. Aynı zamanda çenelerini kasıp ipi boşaltmaya devam ederken işlerine son verecek pek çok olasılığı aklından geçiriyordu: Rüzgârın aniden değişmesiyle uçurtmanın kayalara çarpması, Giordino'nun dalgaların etkisiyle teknenin kontrolünü kaybetmesi, çengelin kayalarda takılacak bir yer bulamaması, yanlış zamanda belirip kendilerini görecek olan devriyeler.</p>

    <p>Ama gücünü son noktasına kadar kullanırken bütün başarısızlık düşüncelerini kafasından sıyırıp attı. Gece karanlığında, ayın yardımına rağmen çengelin yamacı aşıp aşmadığını göremiyordu. İpin yüz metresini işaretlediği düğümün parmakları arasından geçtiğini hissetti. Bir yirmi metre daha hesapladıktan sonra ipi tutan elini gevşetti. Rüzgâra direnişten kurtulan uçurtma düşmeye başladı.</p>

    <p>Pitt kafasından büyük bir baskı kalkmış gibi rahatladı ve ipi birkaç kere çekince gerildiğini hissetti. Çengelin uçları daha ilk denemede tutunacak bir yer bulmuş ve sıkışmıştı. "Haydi içeri, Al," dedi. Giordino bunu bekliyordu. Kolu yavaşça ileri iterek Harika Maeve'i kayaların arasından koya soktu.</p>

    <p>Maeve burundan Giordino'ya, yaklaştıkça sakinleşen sularda ilerlemesi için rehberlik ediyordu. "Kumsalı görüyorum. On beş metre ilerde sancak tarafında hafif açık renkli gölge."</p>

    <p>Bir dakika sonra teknenin gövdesi yumuşak kuma oturmuştu. Pitt, Maeve'e baktı. "Evine döndün."</p>

    <p>Maeve başını kaldırıp yamaçlar arasından ışık yılları kadar uzak görünen gökyüzü parçasıyla yıldızlara baktı. "Daha değil."</p>

    <p>Pitt çengelin ucundaki ipi elinden hiç bırakmamıştı. Deri ceketini Maeve'in omuzlarına atarak ipi sertçe çekti. "Devriye gelmeden bir an önce gidelim buradan."</p>

    <p>“En güçlü benim, önce ben çıkmalıyım,” dedi Giordino.</p>

    <p>“Ondan hiç şüphem yok. Zaten sıra senindi.”</p>

    <p>“Doğru,” diye Giordino hatırladı. "And dağlarında o terörist senin güvenlik ipini kestiğinde, iktidarsız bir sümüklüböcek gibi olayı sadece seyretmenin cezası mı bu?"</p>

    <p>“Orada sadece iki tornavidayla tırmanıyordum.”</p>

    <p>“Aman şu hikâyeyi bir daha anlatsana,” diye alay etti Giordino. "Dinlemekten hiç bıkmam."</p>

    <p>“Haydi, yürü bakalım ve gözünü devriyelere dört aç.”</p>

    <p>Giordino başını sallayarak ince ipi sertçe çekti. "Bu nesne benim ağırlığımı taşıyacak mı?"</p>

    <p>Pitt omuzlarını silkti. "Öyle olduğunu umuyoruz, değil mi?"</p>

    <p>Giordino arkadaşına yüzünü buruşturarak baktı ve ipe tutunup karanlıkta kayboldu.</p>

    <p>Pitt ipin boşta kalan ucunu tutup gererken Maeve'e, "İki kaya çıkıntısı bul ve tekneyi önden arkadan bağla," dedi. "Bir aksilik durumunda buradan kaçmak için Harika Maeve'e muhtaç kalabiliriz."</p>

    <p>Maeve merakla erkeğin yüzüne baktı. "Başka nasıl kaçmayı düşünüyordun ki?"</p>

    <p>“Ben tembel bir insanım. Aklımın gerisinde babanın yatlarından pirini, hatta uçağını çalmak vardı.”</p>

    <p>“Benim bilmediğim bir ordun mu var?”</p>

    <p>"Ordunun yarısı karşında işte."</p>

    <p>Giordino yarım saat sonra soluğunu düzenlemek için durakladı. Kolları kopacak gibi ağrıyordu. Kayaların çıkıntıları hesaba katıldığında epey hızlı tırmanmıştı. Ama ipsiz tırmanmak mümkün değildi. Doğru dürüst araç gereci olsaydı bile karanlıkta birer adımlık yükselmek, ayak basacak yer bulmak, çivilerini çakıp ipleri bağlamakla çıkış altı saat sürebilirdi.</p>

    <p>Bir dakika dinlendikten sonra tırmanmaya devam etti. Elleri Rodney York'un ince naylon halatına sürtünmekten açılmıştı. Giordino durup zirvenin yıldızlar altındaki çıkıntısına baktı. Beş metre kaldı, diye tahmin etti. Soluk soluğa kalmış, karanlıkta göremediği kayalara sürtünmekten göğsü ve kolları berelenmişti. Artık gücünün sonuna gelmek üzereydi. Birden yamacın üstü dümdüz belirdi gözlerinin önünde. Son bir gayretten sonra düzlüğe tırmandı, yere yattığında göğsü körük gibi inip kalkarken soluğunu düzenledi.</p>

    <p>Giordino üç dakika kadar hiç kıpırdamadan yattıktan sonra çevresine bakınınca yamacın hemen yanından geçen bir yolun üzerinde uzanmış olduğunu gördü. Birkaç adım ilersinde ağaçlardan ve çalılardan karanlık bir duvar yükseliyordu. Ortalıkta herhangi bir ışık ya da hareket görmeyince ipin ucunu buldu ve çengelin iki kayanın arasına sağlam bir şekilde takılmış olduğunu gördü.</p>

    <p>Pitt'in çılgın fikri başarılı olmuştu.</p>

    <p>Çengelin oradan kurtulmayacağına emin olduktan sonra ayağa kalktı, uçurtmayı çıkarıp çalıların arasına sakladı. Sonra dönüp karanlıkta kaybolan ipin ucunu iki kere sertçe çekti. t Pitt aşağıda Maeve'e döndü. "Sıra sende."</p>

    <p>"Bunu başarıp başaramayacağımı bilemiyorum. Bende yükseklik korkusu vardır."</p>

    <p>Pitt bir kement yapıp kadının omuzlarından beline geçirdi ve sıktı. "İpi sıkı tut, arkana doğru yaslan ve yamaçtan yukarı yürü. Al seni çetece k."</p>

    <p>Pitt, Giordino'nun işaretine ipi aşağıdan üç kere çekerek karşıla verdi. Maeve ipin boşluğunun alındığını ve belindeki ipin gerildiğini hissetti. Gözlerini sımsıkı kapatarak yamacın dikey yüzünden yukarı yürümeye başladı.</p>

    <p>On iki dakika sonra gözleri hâlâ kapalı olan Maeve kenarda göründü. "Matterhorn'un tepesine hoşgeldin," dedi Giordino.</p>

    <p>Tanrı'ya şükürler olsun. Maeve kumsaldan ayrıldığından bu ya. na ilk kez gözlerini açtı. "Bunu bir daha yapabileceğimi hiç sanmıyorum."</p>

    <p>Giordino, Maeve'in belinden ipi çıkardı. "Ben Dirk'i çekerken sen de gözcülük yap. Kuzeye doğru giden yol iyi görünüyor ama güneydeki elli metre kadar aşağıda bulunan büyük kayaların arkasında kalıyor."</p>

    <p>"Onları hatırlıyorum," dedi Maeve. "İçleri oyuktur. Deirdre ile orada oynardık. Şato denir oraya. Küçük bir dinlenme yeriyle telefon vardır."</p>

    <p>Bir sonraki devriye geçmeden Dirk'i çıkarmalıyız, diyen Giordino ipin ucunu aşağıya attı.</p>

    <p>Pitt için yukarı çıkış bir yumurta kaynatacak zaman kadar sürmüştü. Ancak tepeye on metre kala yükselişi birden durdu. Ne bir uyarı, ne de bir cesaret sözcüğü, sadece sessizlik. Bunun bir tek anlamı vardı. Zamanlaması yanlıştı. Devriyeler geliyordu herhalde. Yukarda ne olduğunu göremeyeceği için gövdesini dar bir girintiye bastırıp sessiz ve kaskatı bir halde bekleyerek yukardan gelecek seslere kulak verdi. Maeve, Şato'nun çevresinden dönen ışığı farketmiş ve hemen Giordino'yu uyarmıştı. Giordino, Pitt'in yeniden kumsala düşmemesi için ipin ucunu bir ağaca bağladı. İpin görünen parçasını yapraklarla örttüyse de çengeli saklayacak zaman bulamadı.</p>

    <p>Dirk ne olacak? diye sordu Maeve. "Ne olduğunu merak edip bize seslenebilir."</p>

    <p>Durumu anlayacak ve bir fare kadar sessiz olacaktır. Giordino kadını çalıların arkasına itti. "Oraya gir ve devriyeler geçene kadar kalkma."</p>

    <p>Işık giderek büyüyordu. Son dört ayda, bir tek yabancı ayak izi bile görmeden yüzlerce kez oradan geçmiş olan devriyenin dikkatsiz olması doğaldı. Rutin haline gelmiş hareketsizlik sıkıntı ve kayıtsızlık getirirdi. İkisi de sadece aynı kayaları, yolda aynı dönemeçleri görerek ve aşağıdan gelen aynı dalga gürültüsünü duyarak geçip gitmeliydiler. Ancak bu insanlar çok titizlikle eğitilmişlerdi ve çok büyük paralar almaktaydılar. Sıkılmışlarsa da uyuşuk değillerdi. Giordino nöbetçilerin yolun her adımını dikkatle izlediklerini farkedince heyecanlandı. Dorsett'in yakalanan her elmas kaçakçısının kesik eline yirmi beş bin dolar prim verdiğini bilemezdi. Bu insanlar görevlerini ciddiye alırlardı. Bir şey görünce Giordino'yla Maeve'in tam önünde durdular.</p>

    <p>“Son devriyenin gözden kaçırdığı ya da bir saat önce burada olmayan bir şey bu.”</p>

    <p>“Nedir o?” diye sordu diğeri.</p>

    <p>“Bir tekne çengeline benziyor.” Birinci nöbetçi çömelerek eliyle yeri süpürdü. "Yamaçtan aşağı sarkan bir ipe bağlı."</p>

    <p>Üç yıl önce o Kanadalı kaçakçıları yakaladığımızdan beri bu yamaçlardan adaya ilk girme girişimi. Nöbetçi kenara fazla yaklaşmaktan korkarak fenerini aşağıya çevirdiyse de, bir şey göremedi.</p>

    <p>Diğeri bıçağını çıkarıp ipi kesmek üzere eğildi. "Eğer aşağıdan yukarı çıkıyorlarsa büyük düşkırıklığına uğrayacaklar doğrusu."</p>

    <p>Giordino çalılar arasından yola çıkarken Maeve soluğunu tuttu. "Sizin gece dolaşmaktan başka yapacak işiniz yok mu?"</p>

    <p>Birinci nöbetçi bıçağını havaya kaldırmış olduğu halde dondu kaldı. İkincisi hemen dönüp M16 silahını Giordino'ya doğrulttu. "Olduğun yerde kal yoksa ateş ederim."</p>

    <p>Giordino deneni yaptı, ama adamın üzerine atılmaya hazırlık olarak da bacaklarını gerdi. Pitt'in birkaç saniye sonra aşağıdaki kayalara düşeceği korkusu kendisini geçici bir şoka sokmuştu. Ancak nöbetçi ifadesiz bir yüzle silahını indirdi.</p>

    <p>Arkadaşı, "Ne oldu?" diye sordu.</p>

    <p>Sonra o da susarak Giordino'nun ardından ışığa doğru yürüyen kadına baktı. Maeve'in yüzünde korkudan çok öfke vardı. "O aptal silahlarınızı çekin ve size öğretildiği gibi davranın!" dedi.</p>

    <p>Devriyelerden biri fenerini Maeve'e tuttu. Şaşkın bir hali vardı.</p>

    <p>“Bayan Dorsett?” diye mırıldandı.</p>

    <p>“Fletcher,” dedi Maeve. "Maeve Fletcher."</p>

    <p>“Ben., ama bize sizin boğulduğunuzu söylemişlerdi.”</p>

    <p>“Denizde boğulmuş bir halim var mı?”</p>

    <p>Parçalanmış bluzu ve şortuyla adamlara nasıl göründüğünün farkında değildi. Ne var ki milyarder elmas kralının kızı gibi görünmediğinden kuşkusu yoktu. Nöbetçi kibarca ama sert bir tavırla, "Sabahın bu saatinde burada ne aradığınızı sorabilir miyim?" dedi.</p>

    <p>“Arkadaşımla dolaşıyorduk.”</p>

    <p>Bıçaklı olan nöbetçi buna inanmadı. "İzninizle," diyerek bıçaklı olan sağ elini sol eliyle kavradı. "Burada hiç de normal olmayan bir şey var."</p>

    <p>Maeve bir adım atıp tüfekli adamın yüzüne tokat indirdi. Bu üstün tavrı her iki adamı da şaşırtmıştı, bir an ikisi de durakladılar. Yılan kadar hızlı bir hareketle Giordino yakınında olan nöbetçinin üzerine atladı, eliyle tüfeği bir yana savururken başını adamın midesine indirdi. Adam inleyerek sırtüstü devrildi. Dengesini kaybeden Giordino da adamın üzerine düştü.</p>

    <p>Maeve de aynı anda Pitt'in ipini kesmek üzere olan adamın üzerine fırladı. Ama adamın indirdiği sert bir tokatla başı savruldu ve olduğu yerde kaldı. Nöbetçi bıçağı elinden atıp tüfeğini kavradı, Giordino'nun göğsüne nişan alırken parmağını tetiğe uzattı.</p>

    <p>Giordino sonunun geldiğini anlamıştı. Öteki nöbetçiyle mücadele ettiğinden kendini korumak için bir hareket yapamazdı. Silahın namlusundaki parıltıyı görmeden nöbetçiye erişemeyeceğini biliyordu. Kurşunun isabet etmesini beklerken vücudunu kasmak dışında hiçbir şey yapamazdı.</p>

    <p>Ancak silah patlamadı.</p>

    <p>Kimse görmeden aşağıdan uzanan bir el, silahı nöbetçinin elinden kapıvermişti. Adam ağzını bile açamadan boşluğa doğru fırlatıldı. Son çığlığı karanlığın içinden yükseldi ve sonra sanki kefenle örtülmüş gibi kesiliverdi.</p>

    <p>Yerdeki fenerin ışığında Pitt'in başı göründü.</p>
  </div>
</body>
</html>
