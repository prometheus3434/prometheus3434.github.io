<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435282">2</a></h2>

    <p>Ocak ayı Antarktika'da yazın ortasıdır ve gündüzleri sadece iki saat kadar alacakaranlık vardır. Yarımadanın ısısı on beş dereceye değin yükselirse de, grup karaya çıktığından bu yana sıfıra kadar düşmüştü.</p>

    <p>Kutup Kraliçesi'nin dönmesi gereken saatte gemiden ne bir iz vardı, ne de bir haber.</p>

    <p>Maeve gece on bire dek her yarım saatte bir boşuna gemiyi aramaya çalıştı. Kutup güneşi ufka doğru alçalırken telsizin pillerini tüketmemek için gemiyi aramaktan vazgeçti. Portatif telsizin menzili on kilometreydi ve beş yüz kilometre yakında onun çağrısını duyacak bir tek gemi veya uçak yoktu. En yakın yardım kaynağı adanın öteki ucundaki Arjantin araştırma istasyonuydu, ancak atmosferik koşulların sinyallerini yayması olasılığı dışında onlar da kendisini duyamazlardı.</p>

    <p>Gemi mürettebatı ne durumda acaba, diye düşündü. Onlar da aynı öldürücü etkiyle karşılaşıp bir zarara uğramış olabilirler miydi? Kötümser düşüncelere kapılmak istemiyordu. O an için kendisi de, grubu da güvencedeydiler. Ama yiyecekleri ve ısınma imkânları olmadığı takdirde fazla dayanamazlardı. Grubunun yaş ortalaması çok yüksekti. En genç çift yetmişlerine yaklaşmıştı, diğerleriyse yetmişlerin sonundaydılar ve kadınlardan seksen üç yaşında olan biri de yaşlılar evine kapanmadan önce son bir serüven yaşamak istemişti. Maeve'in içinde bir umutsuzluk duygusu büyüyordu. Batıdan yaklaşan karabulutları görünce korkusu daha da arttı. Bunlar Süvari Trevor Haynes'in söylediği fırtınanın habercileriydi. Maeve kıyıdaki fırtınaların şiddetli rüzgâr ve karla geldiklerini, kendi güney kutbu deneyimlerinden bilirdi. Kar çok olmayabilirdi. Ama en büyük tehlike rüzgârla birlikte ısının düşmesiydi. Maeve sonunda gemiyi kısa bir sürede görme umudunu bir yana bırakıp önündeki on saatte grubunun üyelerine bir barınak sağlama hazırlıklarına başladı. Hâlâ ayakta kalan kulübe ve barakalar hava şartlarına uygun değildi. Çatıları çoktan çökmüş, rüzgâr kapılarıyla pencerelerini uçurmuştu. Maeve grubun mağarada kalmakla şiddetli soğuktan korunabileceğine karar verdi. Balina istasyonunda yığılı kuru kerestelerle bir ateş yakmak mümkündü, ne var ki bunun girişe yakın yerde yapılması gerekirdi. Mağaranın içinde duman boğulmaya neden olurdu.</p>

    <p>Daha genç olanlardan dört adam, Maeve'in kadınla tayfaların cesetlerini barakaya çekmesine yardım ettiler. Sonra Zodyak'ı da rüzgârla karaya savrulup kaybolmaması için çektiler ve sıkıca bağladılar.</p>

    <p>Ardından içeri giren rüzgârı azaltmak için tünel girişinin önüne kayalı yığdılar. Maeve kaya kapıyı kapatarak onların dış dünyayla ilişkilerini tümünden kesmek istememişti. Sonra herkesi çevresine toplayıp ısınmak için birbirlerine sokulmalarını söyledi.</p>

    <p>Yapacak başka bir şey kalmamıştı ve kurtarılmayı bekleyene kadar geçecek saatler bir sonsuzluk gibi uzuyordu. Dondurucu soğuk elbiselerinin içine geçmeye başladı. Rüzgâr dışarda, girişin önüne yığdıkları kayalar arasındaki deliklerden çılgın sesler çıkararak içeri dolan bir fırtınaya dönüşmüştü.</p>

    <p>İçlerinden sadece bir ikisi şikâyet ediyordu. Çoğu başlarına gelene sabırla katlanmaktaydılar. Bazıları gerçek bir serüven yaşadıklarına seviniyorlardı bile. İki Avustralyalı koca, yani servetlerini bir inşaat şirketindeki ortaklıklarıyla yapan iriyarı iki adam kanlarıyla alay ediyorlar, herkesi neşelendirmek için şakalaşıyorlardı. Sanki bir uçağa binmeyi bekliyormuşçasına umursamaz görünüyorlardı.</p>

    <p>Maeve, hepsi de yaşamlarının sonuna gelmiş iyi insanlar, diye düşündü. Bu buz gibi cehennem köşesinde ölmeleri çok yazık olurdu doğrusu.</p>

    <p>Bir ara hepsini Norveçli kâşifler ve İngiliz balinacılarla birlikte kayaların altındaki mezarlarında görür gibi oldu. Bir hayal sadece, diye düşündü. Babasının ve ablalarının kendisine düşman olmalarına karşın, onun atalarının istirahat ettikleri mezarlığa gömülmesine karşı çıkacaklarına inanmak istemiyordu. Ancak ailesinin Maeve'in özellikle ikiz oğullarını doğurduktan sonra kendi kanlarından geldiğini bile inkâr etmeleri olasılığı vardı.</p>

    <p>Maeve mağaradaki havanın ağırlaşması nedeniyle oluşan sise bakarken, geçimini sağlamak için geldiği bu yerde şimdi altı yaşında olup arkadaşlarının baktığı oğullarını düşündü. O ölürse çocuklarına ne olurdu? Babasının onları bulamayacağını umuyordu. O adam merhamet diye bir şey bilmezdi. İnsan yaşamı önemli değildi onun için. Para da itici bir güç değildi. Sadece bir araçtı. Onun tutkusu yönetmekti. Maeve'in ablaları da babalarının başkalarına karşı sürdürdüğü bu duygusuzluğu paylaşırlardı. Kendisi, Maeve on iki yaşındayken soğuk ve mütecaviz babasının intihara sürüklediği annesine benzerdi.</p>

    <p>Maeve o trajediden sonra kendini ailenin bir parçası olarak görememişti. Evi terkedip başka bir ad altında kendi yaşamını sağlamasınıysa hiçbiri bağışlamış değildi. Oysa bu, Maeve'in asla pişman olmadığı bir karardı.</p>

    <p>Genç kadın uyandı; dışardaki sese, daha doğrusu sessizliğe kulak verdi. Tünele rüzgâr dolmuyordu artık. Fırtına hâlâ kaynıyorsa da dondurucu rüzgârda bir kesinti olmuştu. Dönüp iki Avustralyalı inşaatçıyı uyandırdı.</p>

    <p>Penguenlerin ürediği yere benimle gelmeniz gerekiyor, dedi. "Onları yakalamak güç değildir. Yasaları çiğnediğimi biliyorum, ancak gemi dönene kadar ayakta kalmak istiyorsak, midemize bir şeylerin girmesi gerek. Penguen eti doğrusu pek lezzetli değildir ve yağlıdır, ama hiç olmazsa karın doyurur."</p>

    <p>Maeve yola çıkmadan önce diğerlerini uyandırıp odun çalmaları için balina istasyonuna gönderdi. Penguenlerin üreme alanı, koyun kuzey kısmını döndükten sonra iki kilometre kadar ilerdeydi. Rüzgâr kesilmişse de tipiden üç metre ilersini göremiyorlardı. Sanki her şeye bir su perdesinin öte yanından bakıyor gibiydiler. Gözlerinde sadece güneş gözlükleri olduğundan kenarlarından giren kar taneleri kirpiklerine yerleşiyordu. Sadece suya yakın giderek yönlerini saptayabiliyorlardı. Kestirmeden gitmemekle yollarını yirmi dakika uzattılar ama bu sayede de kaybolmaktan kurtulmuşlardı.</p>

    <p>Rüzgâr yine sertleşmiş, yüzlerini yalamaya başlamıştı. Maeve hep birlikte Arjantin araştırma istasyonuna yürümelerini düşündü. Ne var ki, sonra bunu hemen kafasından çıkarıp attı. Fırtınada otuz kilometrelik yürüyüşten sağ kalan çıkmazdı. Yaşlı turistlerden yarısı yolda telef olup giderlerdi. Bunu Maeve başarabilirdi. Genç ve güçlüydü. Ancak kendisine bağlı olan insanları yüzüstü bırakamazdı. Yanındaki iriyarı Avustralyalıları göndermek de bir olasılıktı. Kafasını kurcalayan soru, oraya vardıklarında ne bulacaklarıydı?</p>

    <p>Ya Arjantinli bilim adamları da kendi grubu gibi esrarengiz koşullar altında ölmüşlerse? Eğer aklına gelenlerin en kötüsü gerçekleşmiş, se, o zaman oraya varmak istemenin tek amacı güçlü iletişim araçlarını kullanmak olabilirdi. Bu zor bir karardı. Avustralyalıların yaşamlarını böylesi bir yürüyüşle tehlikeye mi atmalıydı, yoksa yaşlı ve güçsüzlere yardım için onları yanında mı tutmalıydı? Sonunda araştırma istasyonuna gitmemeye karar verdi. Görevleri arasında Ruppert&amp;Saunders Şirketinin yolcularını tehlikeye atmak yoktu. Terkedilmiş olmaları olası değildi. Hangi kaynaktan olursa olsun kurtarıcılar gelene kadar beklemek ve o zamana kadar sağ kalmaya çalışmak gerekirdi.</p>

    <p>Tipi hafiflemiş, görüş alanları elli metreye kadar çıkmıştı. Başları üzerindeki güneş soluk turuncu bir top gibiydi, çevresiyse bir prizmadan çıkan renkli ışıklarla sarılıydı. Maeve sağ kalabilmek amacıyla da olsa penguenleri öldürmeye fazla bir hevesle bakmamaktaydı. Öyie evcil ve dost yaratıklardı ki...</p>

    <p>Adelie penguenleri ya da Pygoscelis adeliae on yedi gerçek türden biriydi. Sırtları ve başları siyah, göğüsleri beyaz, gözleri boncuk gibiydi. Seymour Adasında bulunan fosillere göre kırk milyon yıl önce ortaya çıkmışlardı ve o zaman bir insan boyundaydılar. Onların nere/ deyse insanı andıran sosyal davranışlarına hayran kalan Maeve bir yazını onların üreme alanlarında geçirmiş ve hayvanlara âşık olmuştu. Diğer penguen türlerine kıyasla Adelie türü saatte beş kilometre hızla koşabilir, karnı üzerinde kayarak daha da hızlı gidebilirdi. Başlarına küçük bir silindir şapka, kanatlarının altına da bir baston yerleştirildiği takdirde Şarlo'nun kusursuz bir taklidini yapacakmış gibi görünürlerdi.</p>

    <p>Adamlardan başında deri bir kasket, ağzında bir puro olanı, "Tipi hafifliyor," dedi.</p>

    <p>Denizde yarım kilometre ilersini görebiliyorlardı artık. O ayna gibi deniz şimdi rüzgârın kaldırdığı köpüklü dalgalarla kaynıyordu. Maeve hayvanların bulunduğu tarafa baktı. Önünde elli binden fazla penguenden oluşan bir halı uzanıyordu. Hayvanlara yaklaştıkça hiçbirinin ayakta durmadıklarını farkedip şaşırdı. Sanki oldukları yerde sırtüstü devrilmişler gibi yatıyorlardı.</p>

    <p>Bir aksilik var, hiçbiri ayakta değil, dedi genç kadın.</p>

    <p>Adamlardan biri, "Kuşlar aptal değiller," dedi. "Bu tipide ayakta durmayacak kadar akıllılar."</p>

    <p>Maeve koşup kenarda yatan hayvanlara baktı. Hiç ses çıkarmamaları dikkatini çekmişti. Yaklaşmasına ilgi duyan yoktu. Diz çöküp birini inceledi. Kuş cansız yatıyor, görmeyen gözlerle kendisine bakıyordu. Maeve yaşam belirtisi göstermeyen binlerce kuşa baktı. Penguenlerin doğal düşmanları olan iki fok leşi sığ sularda dalgalarla gidip geliyordu.</p>

    <p>Dehşet içinde, "Hepsi ölmüş," diye mırıldandı.</p>

    <p>Lanet olsun, dedi deri kasketli adam.</p>

    <p>Bu gerçek olamaz, diye düşündü Maeve. Hiç kıpırdamadan duruyordu. Bu kitle ölümüne neden olan şeyi göremiyor ama hissediyordu Dünyadaki bütün canlıların bu esrarengiz hastalıktan ölmüş olacakları gibi çılgınca bir düşünceye kapıldı. Bu ölü gezegende sağ kalan tek canlılar biz olabilir miyiz?</p>

    <p>Başını eşarpla bağlamış olan Avustralyalı eğilip ölü penguenlerden birini aldı. "Hiç olmazsa öldürme zahmetinden kurtulduk."</p>

    <p>Bırak onları! diye bağırdı Maeve.</p>

    <p>Neden? Yemek yememiz gerek.</p>

    <p>Onları neyin öldürdüğünü bilmiyoruz. Bir tür bulaşıcı hastalıktan ölmüş olabilirler.</p>

    <p>Deri kasketli adam başını salladı. "Küçükhanım neden söz ettiğini biliyor. Bu kuşları öldüren hangi hastalıksa, bizi de öldürebilir. Seni bilmem ama ben karımın ölümüne neden olmak istemem."</p>

    <p>Ama bu hastalık değildi, dedi diğeri. "O yaşlı kadınlar ve denizciler hastalıktan ölmediler. Bu daha çok doğanın bir garipliğiydi."</p>

    <p>Maeve ısrarlıydı. "Ben insanların yaşamlarıyla kumar oynamam. Kutup Kraliçesi geri dönecektir. Unutulmuş değiliz."</p>

    <p>Kaptan bizi biraz ürkütmek istediyse, doğrusu başarılı oldu.</p>

    <p>Geri dönmemek için iyi bir nedeni vardır umarım.</p>

    <p>İyi bir nedeni olsa da olmasa da, şirketinizin sağlam bir sigortası olduğunu umarım, çünkü uygarlığa döndüğümüzde yüklü bir tazminat istemiyle karşılaşacaklar.</p>

    <p>Maeve tartışacak durumda değildi. Sırtını penguenlere çevirip mağaraya doğru yürümeye başladı. İki adam onu izlerlerken gözleriyle denizde orada olmayan bir tehlikeyi araştırdılar.</p>
  </div>
</body>
</html>
