<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435307">26</a></h2>

    <p>Pitt iki aydır neredeyse ilk kez bürosunda, masası başında oturmuş, mektup açacağı olarak kullandığı bir dalgıç bıçağıyla oynarken gözleri uzaklara dalmıştı. Konuşmadan karşısındaki Amiral Sandecker'den bir karşılık bekliyordu.</p>

    <p>Washington'a o pazar sabahı erkenden gelmiş ve doğruca boş NUMA merkezine gidip altı saat boyunca Kunghit Adasındaki bulgularını ve sualtı akustiğine karşı kendisince neler yapılabileceğini açıklayan ayrıntılı raporunu hazırlamıştı. Rapor son birkaç günün yorucu sıkıntılarından sonra çok basit geliyordu. Şimdi daha nitelikli başka insanların sorunu ele alıp doğru olan çözümü bulmalarını beklemekteydi.</p>

    <p>Pitt koltuğunu çevirerek pencereden Potomac Nehrine baktı ve Maeve'in yüzünde o korku ve çaresizlik ifadesiyle Buz Avcısı'nın güvertesinde durduğunu görür gibi oldu. Onu terkettiği için kendi kendine çok kızıyordu. Deirdre'nin Maeve'e Buz Avcısı'nda babalarının çocuklarını kaçırdığını söylediğinden emindi. Maeve de güvenebileceği tek insana uzanmış, Pitt de onun içinde bulunduğu tehlikeyi sezememişti. Hikâyenin bu kısmı raporda yoktu.</p>

    <p>Sandecker dosyayı kapatıp Pitt'in masasının üzerine bıraktı. "Öldürülmemen bir mucize olmuş."</p>

    <p>“Çok iyi insanlar bana yardım ettiler.”</p>

    <p>“Bu iş üzerinde gidilebileceği kadar ileri gitmişsin. Seninle Giordino'ya on gün izin veriyorum. Evine git ve antika arabalarınla uğraş.” Pitt omuzlarındaki ezikleri ovuşturarak, "Buna itiraz edecek değilim.” dedi.</p>

    <p>“Canını güç kurtarmana bakılırsa Dorsett'le kızları epey sert oyuncular.”</p>

    <p>“Maeve dışında. O, aileden kovulmuş.”</p>

    <p>“Onun Roy Van Fleet'le NUMA'da biyoloji bölümünde çalıştığa biliyorsun sanırım.”</p>

    <p>“Evet. Deniz yaşamında ultrasonun etkileri üzerine.”</p>

    <p>Sandecker, Pitt'in yüzüne bakıp yıpranmış ama hâlâ genç görünümlü hatlarını inceledi. "Ona güvenebilir miyiz? Bulgularımızı babasına iletiyor olabilir."</p>

    <p>Dirk'in yeşil gözlerinde hiçbir hilekârlık izi yoktu. "Maeve'in ablalarıyla ortak hiçbir şeyi yoktur."</p>

    <p>Sandecker, Pitt'in Maeve hakkında konuşmak istemediğini sezerek konuyu değiştirdi. "Kız kardeşlerden söz açılmışken, Boudicca Dorsett sana babasının operasyonlarını birkaç haftaya kadar neden kapatacağı konusunda bir ipucu verdi mi?"</p>

    <p>“Hayır.”</p>

    <p>Sandecker purosunu düşünceli bir tavırla parmakları arasında yuvarladı. "Deirdre'nin madenlerinden hiçbiri ABD topraklarında olmadığından, gelecekteki cinayetleri önlemek için hiçbir imkânımız yok."</p>

    <p>“Dört madenden birini kapatırsanız ses dalgalarının öldürme potansiyelini ortadan kaldırmış olursunuz.”</p>

    <p>“Boudicca bombardıman uçaklarını göndermek dışında ki Başkan bunu kabul etmeyecektir elimiz kolumuz bağlı durumdayız.”</p>

    <p>“Açık denizlerde işlenen cinayetlere uygulanabilecek uluslararası bir yasa olmalı.”</p>

    <p>Sandecker başını salladı. "Bu duruma uygun bir yasa yok. Uluslararası yaptırımın eksikliği Dorsett'in lehine işliyor. Gladyatör Adası ailenin malı, Rusların Sibirya açıklarındaki madeni kapatmalarını sağlamak için bir yıldan fazla uğraşmak gerekir. Dorsett yüksek düzeydeki bürokratlara rüşvet dağıtmaya devam ettikçe madenleri açık kalacaktır."</p>

    <p>“Kanadalılar var,” dedi Pitt. "Kendilerine izin verilse Kanada polisi. Dorsett'in madenini kaçak köle çalıştırması nedeniyle yarın kapatır."</p>

    <p>“Öyleyse madene baskın yapmalarını ne önlüyor?" Pitt, Müfettiş Stokes'un Dorsett'in cebinde olan bürokratlar ve parlamento üyeleri hakkındaki sözlerini hatırladı. "Aynı engeller: Rüşvet ve kurnaz avukatlar."</p>

    <p>Para parayı getirir, dedi Sandecker. "Dorsett sıradan yöntemleri uygulanamayacağı kadar zengin ve örgütlenmiş."</p>

    <p>“Amiral, yenilgiyi kabul etmek size pek yakışmıyor. Arthur Dorsett'in karşısında yenilgiyi kabul edeceğinize inanamıyorum.”</p>

    <p>Sandecker'in gözlerinde ısırmak üzere olan bir çıngıraklı yılan ifadesi belirdi. "Sana oyundan vazgeçtiğimi kim söyledi?"</p>

    <p>Pitt zaten Sandecker'in herhangi bir güçlükten kaçacağına bir an bile inanmış değildi. "Ne yapacaksınız?"</p>

    <p>“Ticari bir kuruluşun silahlı bir grup tarafından istilasını ve bu arada yüzlerce masumun öldürülmesini emredemeyeceğime ya da bütün Dorsett madenlerini safdışı bırakacak bir Özel Kuvvet ekibini havadan gönderemeyeceğime göre elimdeki tek yola başvuracağım.”</p>

    <p>"Nedir o?"</p>

    <p>“Durumu kamuoyuna açıklamak. Yarın sabah ilk iş olarak bir basın toplantısı yapacağım ve Arthur Dorsett'in Atilla'dan bu yana insanlığın üzerine salınmış en büyük canavar olduğunu ilan edeceğim. Kitle ölümlerinin nedenini açıklayıp suçu ona yükleyeceğim. Sonra Kongre üyelerini Dışişleri Bakanlığı üzerine baskıya çağıracağım, onlar da Dorsett'in topraklarındaki operasyonlarını durdurmaları için Kanada, Şili ve Rusya hükümetlerine baskı yapacaklar. Sonra arkamıza yaslanıp olacakları bekleyeceğiz.”</p>

    <p>Pitt, Sandecker'e uzun uzun bakıp gülümsedi. Amiral torpillere veya sonuçlara aldırış etmeksizin fırtınalı sularda seyrediyordu. "Size şaşı bakacak olsa şeytanın karşısına çıkmaktan bile çekinmezsiniz," dedi. "Sert konuştuğum için özür dilerim. Basın toplantısı falan olmayacağını sen de benim kadar bilirsin. Elimde sağlam kanıtlar bulunmadan olacaklar sonucunda bir akıl hastanesine kapatılmaktan başka bir şey kazanamam. Arthur Dorsett gibi insanları yok etmek imkânsızdır.</p>

    <p>Onları yaratan sonu iktidar olan bir açgözlülük sistemidir. Onun gibi insanların acınacak yanları servetlerini harcamayı veya ihtiyacı olanlara vermeyi bilememeleridir." Sandecker durdu, purosunu yaktı. "Nasıl yapacağımı bilmiyorum ama onu ele geçireceğime yemin ederim."</p>

    <p>Maeve çektiği acıya karşılık metin davranmaya çalışıyordu, ilk başlarda babasının adamlarının Georgetown'da kendisine kiraladıkları küçük evde yalnız kaldığı her an ağlamıştı. İkizlerine Gladyatör Adasında neler olabileceğini düşündükçe, kalbi korkudan duracakmış gibi oluyordu. Onların yanına koşmak, ikisini de güven altına almak isterdi ama güçsüzdü. Rüyalarında kendini onların yanında görüyor, ancak uyandığında rüyalar karabasanlara dönüşüyordu. Babasının o akıl almaz kaynaklarıyla başetmesi konusunda en küçük bir umut bile yoktu. Her ne kadar kimseyi göremiyorsa da, attığı her adımın izlendiğinden emindi.</p>

    <p>Maeve'i kanatları altına almış olan Roy Van Fleet ve karısı Robin onu bir denizaltı araştırma şirketinin zengin sahibinin verdiği davete çağırmışlardı. Maeve gitmek istememişse de Robin kendisini zorlamış, olumsuz yanıtını kabul etmemiş, yaşamına biraz eğlence katması gerektiğinde ısrar etmişti. Maeve'in ne gibi işkenceler altında ezildiği aklının ucundan bile geçmezdi.</p>

    <p>Maeve perdenin arasından sokağa baktı. Toprak üzerinde ince bir kar tabakası varsa da, sokaklar temizdi. Hava soğuktu ama dondurucu değildi. Bir kadeh votka doldurdu, bileklerine kadar uzanan siyah mantosunu giydi ve Van Fleet'leri beklemeye başladı.</p>

    <p>Pitt amiralden aldığı davetiyeyi golf kulübünün kapısında gösterip içeri girdi, paltosunu vestiyerde bıraktıktan sonra koyu renkli ceviz kaplama olan geniş balo salonuna yöneldi. Washington'un seçkin dekoratörlerinden biri odada insanı şaşırtıcı bir denizaltı havası yaratmıştı. Tavandan kâğıt balıklar sarkıyor, gizli ışıklandırma salona suyu andıran yumuşak bir yeşil-mavi yayıyordu.</p>

    <p>Deep Abyss Mühendislik Şirketinin başkanı olan davet sahibi, karısı ve diğer şirket yetkilileriyle konukları karşılıyorlardı. Pitt onların yanına yaklaşmadan salonun loş köşesindeki bara gidip bir tekila ısmarladı. Sonra sırtını tezgâha dayayıp salona baktı.</p>

    <p>En az iki yüz kişi olmalıydı. Orkestra bir film müziği potpurisi çalıyordu. Pitt denizler ve çevreyle ilgili komisyonlardan Kongre üyeleriyle dört beş senatörü tanıyordu. Erkeklerden çoğu beyaz smokin giymişlerdi. Pitt eski tarz görünüşü tercih ederdi. Siyah smokin ceketinin önünde Santa Fe Demiryolunda buharlı lokomotif makinisti olan dedesinden kalma cep saatinin kalın altın zinciri sarkıyordu.</p>

    <p>Aralarında birkaç metres bulunan ve çoğu eş olan kadınların kimi tuvalet, kimi kısa etek giymişler, omuzlarına pullu ya da brokarlı ceketler atmışlardı. Evli çiftler sanki eski arkadaşlarmış gibi birbirlerinin yanında duruyorlardı.</p>

    <p>Pitt havadan sudan söz etmekten hoşlanmaz, kokteyl partilerde hep bilerek kenarda dururdu. Böyle yerlerde çabuk sıkılır ve çoğunlukla bir saat sonra hangarın üzerindeki dairesine dönerdi. Gelgelelim bu gece farklıydı. Sandecker, Maeve'in de Van Fleet'lerle kokteyle geleceğini söylemişti. Şimdi gözleriyle masaları ve kalabalık dans pistini tarıyor ama kadını göremiyordu.</p>

    <p>Ya son dakikada fikrini değiştirdi ya da henüz gelmedi, diye düşündü. Hayranları tarafından sarılmış güzel bir kız için rekabete girmekten hoşlanmayan Pitt, otuz beş yaşlarında kendisi gibi yalnız olan bir kadını dansa kaldırdı. Doğuştan güzel olanlar arasında kaybolan, başka erkeklerin görmezden geldikleri bu tip kadınların en akıllı ve en ilginç olduklarını deneyimleriyle bilirdi. Bu seçtiği de Dışişleri Bakanlığının yüksek yetkililerinden biri çıktı ve kendisine bol bol bakanlık dedikodusu yaptı. Pitt, biri davet sahibinin sekreteri, diğeri hem Okyanuslar Komisyonu başkanının başyardımcısı, hem de senatör olan iki kadınla daha dans ettikten sonra görevini yapmış olarak bir tekila daha içmek üzere bara döndü.</p>

    <p>Maeve de tam o anda salona girdi.</p>

    <p>Pitt ona bakarken bile kadındaki sıcak ışıltının farkına varıp büyük bir zevk duydu. Oda birden bulanıklaşmış, sanki bir ses perdesi arasında kaybolmuştu. Maeve bu ışıltılı yerin tam ortasında tek başına gibiydi.</p>

    <p>Maeve, Van Fleet'lerle bir masaya doğru yürüdü. Yerine oturur oturmaz hem genç, hem dedesi olacak kadar yaşlı erkekler çevresini sarıp dansa kaldırmak istediler. Maeve her daveti kibarca reddetti. Çok geçmeden erkekler durumu anlamışlar ve oradan uzak durmaya başlamışlardı. Van Fleet'ler izin isteyip dansa kalktılar. Maeve yalnız kalmıştı.</p>

    <p>“Çok seçici olmalı,” dedi barmen.</p>

    <p>“İlk ekibi gönderme zamanı,” diyen Pitt boş kadehini tezgâhın üzerine bıraktı.</p>

    <p>Pitt dans eden çiftler arasından yürüdü. Nevada senatörü yanından geçerken kendisine sürtündü. Senatör bir şey söylemeye kalkıştıysa da Pitt aksi bir bakışla adamı hemen susturdu.</p>

    <p>Maeve bir erkeğin kalabalığı yararak kendisine doğru gelmekte olduğunu hayal meyal farkettiğinde sıkıntıyla çevresine bakınmaktaydı. İlk başta onun dans etmek isteyen biri olabileceğini düşünerek adama pek dikkat etmedi. Başka bir zaman ve yerde olsaydı dikkatleri böylesine çekmek hoşuna gidebilirdi, ama aklı yirmi bin kilometre ötedeydi. Yabancı, ancak masanın yanına gelip de ellerini mavi masanın üzerine koyunca onu tanıdı. Maeve'in yüzü tarif edilemez bir sevinçle aydınlandı.</p>

    <p>“Dirk. Seni bir daha asla göremeyeceğimi sanıyordum.” Soluğu kesilmişti.</p>

    <p>“Buz Avcısı'ndan apar topar ayrılırken veda etmediğim için senden özür dilemeye geldim.”</p>

    <p>Maeve erkeğin davranışına hem şaşırmış, hem memnun olmuştu Onun kendisine karşı iyi duygular beslediğini sanmıyordu. Oysa şimdi gözlerinde çok başka şeyler okunuyordu. Müzik yüzünden güçlükle duyulan bir sesle, "Sana ne kadar ihtiyacım olduğunu asla bilemezsin," dedi.</p>

    <p>Pitt kadının yanına oturdu. "Artık biliyorum," dedi.</p>

    <p>“Ne gibi bir durumda olduğumu hayal bile edemezsin.”</p>

    <p>Pitt, Maeve'in elini avuçları içine aldı. Ona ilk kez bilerek dokunuyordu. Alaycı bir gülümsemeyle, "Boudicca ile konuştum," dedi. "Bana birşeyler şeyi anlattı."</p>

    <p>Maeve birden çökmüş gibiydi. "Sen mi? Boudicca'yla mı? Bu nasıl olabilir?"</p>

    <p>Pitt kalkıp kadını hafifçe iskemlesinden çekti. "Haydi, dans edelim biraz, sonra sana hepsini anlatırım."</p>

    <p>İşte sanki bir büyü yapılmış gibi onu kolları arasında tutuyor, kendisine sokulan vücudunu vücuduna bastırıyordu. Pitt bir an gözlerini kapatıp kadının parfümünü içine çekti. Orkestra Henry Mancini'nin "Moon River"ini çalarken yanak yanağa dans ettiler.</p>

    <p>Maeve şarkının sözlerini mırıldanırken birden sustu, vücudu katılaştı, erkeği hafifçe itti. "Oğullarımı biliyor musun?"</p>

    <p>"Adları ne?"</p>

    <p>"Sean ve Michael."</p>

    <p>“Baban denizdeki cinayetler hakkında NUMA'nın neler bildiğini kendisine bildirmene karşılık olarak onları Gladyatör Adasında rehin tutuyor.”</p>

    <p>Maeve şaşkınlıkla başını kaldırıp baktı ve başka bir soru soramadan Pitt onu kendine doğru çekti yine. Birkaç dakika sonra kadının ağlamaya başlarken vücudunun gevşediğini hissetti. "Çok utanıyorum. Ne yana döneceğimi şaşırdım."</p>

    <p>“Şimdi yalnız şu anı düşün. Her şey yoluna girecektir.”</p>

    <p>Orkestra müziğe ara verip de diğer çiftler masalarına dönerlerken onlar hâlâ dans ediyorlardı. Her ikisi de gülümseyerek kendilerine bakan insanlara aldırmıyorlardı. Maeve, "Buradan gitmek istiyorum," demek için ağzını açtı, ama diline hakim olamadan, "Seni istiyorum," dedi.</p>

    <p>Ne var ki konuşur konuşmaz birden utandı. Yüzü ve boynu kıpkırmızı kesildi. Adamcağız benim için ne düşünecek şimdi, diye düşündü.</p>

    <p>Pitt gülümsedi. "Van Fleet'lere veda et. Ben arabamı alıp seni kulübün önünde bulurum."</p>

    <p>Maeve, Van Fleet'lere Pitt'le gideceğini söyleyince karı koca birbirlerine bilmişçesine baktılar. Kalbi yerinden kopacakmış gibi atan Maeve salonu geçti, vestiyerden mantosunu aldı ve koşar adımlarla dışarı çıktı. Pitt'in alçak bir kırmızı araba önünde park bekçisine bahşiş vermekte olduğunu gördü. Tam bir yarış arabasıydı. Üstü açıktı, tamponları yoktu ve ön tekerlekler Maeve'in motosiklet çamurluğuna benzettiği şeylerle örtülüydü. Yedek lastik gövdenin sağ tarafında kapıyla çamurluk arasındaydı.</p>

    <p>“Bu şeyi gerçekten sürüyor musun?” diye sordu.</p>

    <p>“Elbette.”</p>

    <p>“Ne marka bu?”</p>

    <p>“J2X Allard.” Pitt küçük alüminyum kapıyı açtı.</p>

    <p>“Eskiye benziyor.”</p>

    <p>"1952'de İngiltere'de yapılmış. Sen doğmadan en az 25 yıl önce. Büyük Amerikan V8 motoru var. Allard'lar Mercedes 300 SL'ler çıkana kadar bütün spor araba yarışlarını birincilikle bitirmişlerdir. Maeve öne oturunca bacakları yere neredeyse paralel olarak önüne uzandı. Ön tabloda hız göstergesi olmadığını farketti, sadece dört motor göstergesi ve bir takometre vardı."</p>

    <p>“Bizi gittiğimiz yere götürür mü?” diye korkuyla sordu.</p>

    <p>“Salon konforuyla değil, ama ses hızına yaklaşır.”</p>

    <p>“Kapalı bile değil.”</p>

    <p>“Yağmurda kullanmam.” Pitt kadına ipekli bir eşarp uzattı. "Saçların için. Açıkta epey rüzgârlı olur. Emniyet kemerini de bağlamayı unutma. Sert sol viraj alırken kapı kendiliğinden açılıyor."</p>

    <p>Pitt direksiyonun arkasına geçerken Maeve eşarbı başına bağladı. Pitt kontağı açtı, elfrenini boşalttı, motoru birinci vitese geçirdi. Ne kulakları tırmalayan bir egzoz gürültüsü geldi, ne de lastikleri parçalanır gibi çığlık attılar. Araba sanki bir cenaze törenindeymiş gibi sessizce ve sarsılmadan yola koyuldu.</p>

    <p>“NUMA'dan aldığın bilgileri babana nasıl iletiyorsun?” diye sordu Pitt.</p>

    <p>Kadın erkekle göz göze gelmeye cesaret edemeyerek bir an konuşmadı. Sonra, "Babamın yardımcılarından biri pizza getiriyormuş gibi zaman zaman eve gelir," dedi.</p>

    <p>"Parlak değil, ama akıllıca." Pitt yol kenarında park etmiş olan son model bir Cadillac STS'ye baktı, içinde ikisi önde biri arkada üç kişi Karanlıkta oturuyorlardı. Dikiz aynasından Cadillac'ın farlarının yandığını ve arkasından hareket ettiğini gördü. "Gözetleniyor musun?" diye sordu.</p>

    <p>"Çok yakından gözetleneceğimi söylemişlerdi, ancak ben henüz kimseyi farketmiş değilim."</p>

    <p>“Pek gözlemci değilmişsin. Şu anda arkamızda bir araba var.”</p>

    <p>Maeve erkeğin kolunu tuttu. "Bu epey hızlı bir arabaya benziyor. Neden onlardan kaçmıyorsun?"</p>

    <p>"Kaçmak mı?" Pitt kadının gözlerine bakınca heyecan parıltısını gördü. "Arkamızdaki bir Cadillac STS, saatte 260 kilometre yapan üç yüz beygirlik motoru vardır. Bizimkinin motoru da Cadillac'tır ama kırk sekiz yıl öncesinin hızlı arabasıdır. Şimdi saatte 210 kilometreden fazla yapamaz, o da rüzgârı arkadan alırsa."</p>

    <p>“Onlardan kurtulmak için bir şey yapmalısın.”</p>

    <p>“Yapacağım, ama sen bundan hiç hoşlanmayacaksın.”</p>

    <p>Pitt dik bir tepeye tırmanmayı bekledi ve tepenin öteki yanına geçince Cadillac'a karşı çok değerli bir beş saniye kazandı. Sonra gazı birden kökleyince küçük kırmızı spor araba birden asfaltın üzerinde uçar gibi oldu. İki yandaki ağaçların çıplak dalları çifte farların ışığı altında çılgın bir karaltı haline geldi. Bir kuyudan aşağı düşüyorlarmış gibiydi.</p>

    <p>Pitt dikiz aynasına bakınca Cadillac sürücüsünün avının hızlandığını farkedene kadar 150 metre kadar kazandığını farketti. Aradaki fark Şimdi 300 metreye çıkmıştı. Pitt, Cadillac'ın üstün hızını hesaplayarak dört beş dakikaya kadar arabanın kendilerine yetişeceğini tahmin etti.</p>

    <p>Dümdüz yol Washington'un dışındaki lüks Virginia bölgesinin at Çiftlikleri arasından geçiyordu. Gecenin o saatinde trafik çok az olduğu için Pitt iki arabayı geçti. Cadillac her geçen kilometre biraz daha yaklaşıyordu. Pitt direksiyonu gevşek tutuyordu. Korku duyuyor değildi. Arkasındaki adamlar ne kendisine, ne de Maeve'e bir zarar vermek niyetindeydiler. Bu bir ölüm kalım mücadelesi değildi.</p>

    <p>Gözlerini bir an yoldan ayırıp Maeve'e baktı. Kadın koltukta arkasına yaslanmış, sanki ön camın üstünden gelen havayı içine çekmek istermiş gibi başını hafifçe kaldırmıştı. Gözleri kapalı, dudakları aralıktı</p>

    <p>Kentin varoşlarına gelene kadar Pitt'in gazı köklemek ve arabayı yolun üzerindeki çizginin üzerinde tutmaktan başka yapacağı bir şey yoktu. Hız göstergesi olmadığından hızını ancak takometreyle hesaplayabiliyordu. Saatte yüz doksan ila iki yüz kilometre yaptığını sanıyordu. Eski araba sahip olduğu her şeyi ortaya koymuştu.</p>

    <p>Dikiz aynasına bir daha baktı. Cadillac aralarındaki mesafeyi yüz metreye indirmişti. Herif acemi değil, diye düşündü. Refleksleri kendisininkiler kadar hızlıydı. Pitt dikkatini yine yola verdi.</p>

    <p>Şimdi meskûn bir bölgeye giriyorlardı. Pitt, Cadillac'ı evler arasından uzanan caddelerde belki kaybedebilirdi ama düşünülemeyecek kadar tehlikeli olurdu. Köpeklerini gece sokağa çıkarmış bir aileyi ezmeyi göze alamazdı.</p>

    <p>Bir iki dakika sonra yavaşlayacak ve giderek çoğalan trafiğe karışacaktı. Ancak o an için önündeki yol boş olduğundan hızını artırdı. 0 sırada bir sonraki kavşakta batıya giden yolda çalışma olduğunu gösteren bir tabelanın önünden geçti. Pitt yolda pek çok sert viraj olduğunu biliyordu. Yol beş kilometre kadar sonra Langley'de CIA merkezinin yanından geçen caddeyle birleşirdi.</p>

    <p>Pitt sağ ayağını gaz pedalından çekip fren pedalına bastırdı. Sonra direksiyonu sola kırdı, lastikler dumanlar çıkararak döndü ve Allard daha arka tekerlekleri durmadan karanlık kır yoluna saptı.</p>

    <p>Pitt'in önündeki virajlara artık çok dikkat etmesi gerekiyordu. Eski moda farlar yeni halojenler gibi önünü aydınlatmadığından bir sonraki viraja hazırlanmak için altıncı duyusuna güvenmek zorundaydı. Pitt virajlara bayılırdı, frene aldırmadan arabanın kontrolü altında savrulmasına izin veriyor, sonra bir sonraki viraja kadar gaza basıyordu.</p>

    <p>Daha ağır olan Cadillac yarış arabasıyla boy ölçüşemezdi. Sürücüsü merhametsizce arkalarından geliyorsa da her virajda biraz daha geri kalıyordu.</p>

    <p>Önlerindeki barikatlarda sarı uyarı ışıkları yanıp sönmekteydi. Yol kenarında açılmış bir hendeğe bir boru yerleştirilmekteydi. Pitt yolun tümüyle kapanmış olmadığını görünce sevindi. Yol yüz metre kadar toprak ve mıcıra dönmüştü ama o ayağını gaz pedalından kaldırmıyordu. Arkalarında bıraktıkları büyük toz bulutunun Cadillac'ı biraz daha yavaşlatacağını biliyordu.</p>

    <p>Bu öldürücü hızla daha iki dakika geçtikten sonra Maeve sağını işaret etti. "Araba farları görüyorum."</p>

    <p>"Ana yol," dedi Pitt. "Burada onları kaybedeceğiz." Kavşakta her iki yönden de en az yarım kilometre içinde gelen araba yoktu. Pitt sert bir sol dönüş yaparak kentten uzaklaştı.</p>

    <p>“Yanlış yolda gitmiyor musun?" diye bağırdı.</p>

    <p>"Seyret ve öğren." Pitt direksiyonu geri çevirdi, hafif bir fren yaptı, Allard'a U dönüşü yaptırıp aksi yöne sürdü. Cadillac'ın ışıkları kavşakta görünmeden kavşağı geçti ve kente doğru hızlandı.</p>

    <p>"Bu neydi?" diye sordu Maeve.</p>

    <p>"Buna aldatmaca derler. Eğer herifler benim tahmin ettiğim kadar akılsızlarsa lastik izlerimizi aksi yönde izlemeye devam edeceklerdir."</p>
  </div>
</body>
</html>
