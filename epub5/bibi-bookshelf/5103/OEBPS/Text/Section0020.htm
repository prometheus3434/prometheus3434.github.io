<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435299">18</a></h2>

    <p>Arthur Dorsett her sabah olduğu gibi saat tam yedide özel asansörüyle çatı katındaki bürosuna çıktı. Arthur, kapının iki yanına değecek kadar geniş omuzlu, girmek için başını hafifçe eğen dev yapılı bir adamdı. Profesyonel bir güreşçinin adaleli ve kıllı vücuduna sahipti. Kır düşmüş saçları bir çalılıktan farksızdı. Yüzü kırmızı, kalın kaşları altındaki kara gözleri sert bakışlıydı.</p>

    <p>Açık madenlerde işçilerini gayrete getirmek için onlarla birlikte çalışmaktan derisi sertleşmiş ve esmerleşmişti. Bıyıklıydı ve dişleri yıllarca pipo içmekten sapsarı olmuştu. Çevresine horgörü ve kibir yayıyordu. Arthur Dorsett kendininkiler dışında kural tanımayan bir imparatordu.</p>

    <p>Dorsett kamuoyundan uzak durmaya çalışıyorsa da, inanılmaz serveti ve Sidney'de kurduğu 400 milyon dolarlık elmas işiyle bunu başarmak çok güçtü. Bankadan kredi almadan kendi parasıyla diktiği kule biçimi binalarda elmas satıcıları, tüccarlar, yontma ve parlatma laboratuvarları yer almaktaydı. Elmas üreticileri arasında büyük oyuncu olarak tanınan Arthur Dorsett renkli mücevherler piyasasının sahne arkasında da çok gizli bir rol oynamaktaydı. t Dorsett selam vermeden dört sekreterinin önünden geçip binanın ortasında bulunan penceresiz odasına girdi. Onunla iş yaptığı için kazık yiyen ve bu yüzden Dorsett'i keskin nişancılara öldürtmek isteyen pek çok insan vardı. Adam duvarları iki metre kalınlığındaki odasının çelik kapısından içeri girdi. Burası maden işlerinin yürütüldüğü ve madenlerden çıkan en büyük taşların saklandığı dev bir kasaydı. Camlı vitrinlerde siyah kadifeler üzerinde inanılmayacak güzellikte yüzlerce taş vardı. Yalnız o odadaki elmasların değeri 1.2 milyar dolar olarak tahmin edilmekteydi.</p>

    <p>Dorsett'in taşları ölçmek için pergele, tartmak için teraziye, kusurlarını seçmek için büyütece ihtiyacı yoktu. Piyasada onunki kadar uzman bir çift göz daha bulunamazdı. Kendi tatmini için sergilenen inanılmaz elmaslardan birine, dünyanın o en değerli elmasına bakardı her zaman.</p>

    <p>Bu, müthiş bir parlaklığı, kusursuz şeffaflığı, güçlü ışık yansıtıcılığı olan Deirdre sınıfı kusursuz bir elmastı. Tam üstündeki ışık taşın pembe rengini olanca görkemiyle gözler önüne seriyordu. 1908'de Gladyatör madeninde bir Çinlinin bulduğu elmas adada bulunan en büyük elmastı. Özgün durumunda 1130 kırattı. Yontulunca 620 kırata düşmüş, parlaklığını ortaya çıkarmak için doksan sekiz yüzeye bölünmüştü. Arthur taşa Dorsett Gülü adını vermişti. Elmasa paha biçilemiyordu. Zaten varlığını bilen bile çok azdı. Dorsett taşa sahip olmak için dünyada kendisini öldürmeye hazır en az elli kişi sayabilirdi.</p>

    <p>Adam dönüp cilalı lav taşından yapılmış maun çekmeceli masasının başına oturdu, bürosunda olduğunu baş sekreterine bildirmek için düğmeye bastı.</p>

    <p>Kadının sesi aynı anda duyuldu. "Kızlarınız bir saate yakındır sizi bekliyor."</p>

    <p>Dorsett odasındaki elmaslar kadar sert bir sesle, "Gelsinler bakalım," dedi. Sonra resmigeçidi izlemek için arkasına yaslandı. Kızlarının kişisel ve fiziki farklılıklarını seyretmekten her zaman zevk alırdı.</p>

    <p>Bir heykel gibi olan Boudicca içeriye, köye silahsız dalan bir efe kaplan güveniyle girdi. Kardeşlerinden çok daha uzun boyluydu ve boyunu aşan pek az erkek vardı. Onun Amazon güzelliğine bakanlar bir korku hissetmekten kendilerini alamazlardı. Babasından birkaç santim kısaydı ve onun siyah gözlerini almıştı ama Boudicca'nınkiler daha kötü bakışlıydı. Makyajsızdı, kızıl saçları kalçalarına kadar iniyordu. Vücudunda yağdan eser yoktu ve çok biçimliydi. Yüzündeki ifade yarı kötülük, yarı horgörü doluydu. Babası dışında herkese rahatça üstünlük sağlardı.</p>

    <p>Dorsett, Boudicca'yı kaybettiği oğlu olarak görürdü. Yıllar boyunca onun gizli yaşam biçimini istemeyerek de olsa kabul etmişti, çünkü onun için önemli olan tek şey Boudicca'nın kendisi kadar sağlam iradeli ve yılmaz olmasıydı.</p>

    <p>Deirdre odaya süzülür gibi girmişti. Kesinlikle güzel olmasına karşın kendi kendini yaratmış bir kadın değildi. Ne becerebildiğini çok iyi bilirdi. Kendini kandırma huyu yoktu. Zarif yüz ve vücut hatlarının altında kesin erkeksi nitelikleri vardı. Boudicca ile Dorsett'in masasının karşısındaki üç koltuktan ikisine oturdular.</p>

    <p>Uzun sarı saçları, kızarmış yüzü ve öfkeden parlayan gözleriyle Maeve en arkadan girdi. Doğruca kız kardeşlerinin arasına oturdu, babasının entrika ve yozlaşmışlık dolu gözlerinin içine baktı. "Oğullarımı istiyorum!" dedi. Bu bir rica değil, istekti.</p>

    <p>“Otur yerine, kız.” Babası aldığı bir pipoyu tabanca gibi kıza doğrulttu.</p>

    <p>“Hayır! Sen oğullarımı kaçırdın ve ben onları geri istiyorum. Yoksa Tanrı adına yemin ederim ki, seni de bu iki sahtekâr orospuyu da polise ihbar edeceğim. Ama önce hepinizi medyaya açıkladıktan sonra!”</p>

    <p>Dorsett kızının meydan okumasına gizlice hayranlık duyarak gözlerinin içine baktı. Sonra dahili telefondan sekreterini aradı. "Beni Jack Ferguson'a bağlar mısın?" Maeve'e bakıp gülümsedi. "Jack'ı hatırlıyorsun, değil mi?"</p>

    <p>“Maden müdürü dediğin o sadist maymunu mu? Ne olacakmış yani?”</p>

    <p>“Belki bilmek istersin diye düşündüm. İkizlere o bakıcılık yapıyor.” Maeve'in yüzündeki öfkenin yerini korku almıştı. "Olamaz."</p>

    <p>“Biraz disiplin yetişme çağındaki oğlanlar için iyi olur.”</p>

    <p>Maeve bir şey söylemek için ağzını açtıysa da, o anda telefon çaldı ve Dorsett susması için elini kaldırdı. Masası üzerindeki mikrofona eğildi. "Jack, sen misin?"</p>

    <p>“Evet.”</p>

    <p>“Oğlanlar yakınında mı?”</p>

    <p>“Evet, efendim. Arabadan dökülen çamurları toplatıyorum.”</p>

    <p>“Bir kaza düzenlemeni istiyorum...”</p>

    <p>“Hayır!” diye bağırdı Maeve. "Tanrım, daha altı yaşında onlar. Kendi torunlarını öldüremezsin!" Deirdre'nin yüzündeki kayıtsızlığı görünce dehşete düşmüştü. Boudicca ise bir granit mezar taşı kadar soğuktu. "O piçleri torunum saymıyorum," diye gürledi Dorsett.</p>

    <p>Maeve korkudan yere yığılacak gibiydi. Kazanamayacağı bir mücadeleydi bu. Oğulları ölüm tehlikesi içindeydi ve onları kurtarmanın tek çaresi babasının dediğini yapmaktı. Çaresizliği her an biraz daha artıyordu. Oğullarını kurtaracak bir plan geliştirene kadar zaman kazanmalıydı. Başka hiçbir şey önemli değildi. NUMA'nın o adamına sıkıntısını bir anlatabilseydi. O kendisine yardım edecek bir yol bulabilirdi belki. Fakat o da binlerce kilometre ötedeydi.</p>

    <p>Maeve boş koltuğa çökerken yenik ama hâlâ meydan okuyan bir tavır içindeydi. "Benden ne istiyorsun?"</p>

    <p>Babası rahatladı, telefondaki bir düğmeye basarak konuşmayı sona erdirdi. Gözlerinin kenarındaki derin çizgiler daha da genişlemiş gibiydi. "Küçükken seni dövmeliydim."</p>

    <p>“Dövdün, baba. Hem de çoğu kez.”</p>

    <p>"Bu kadar duygusallık yeter. Senin Birleşik Devletler'e dönüp Milli Sualtı ve Deniz Kurumu ile çalışmanı istiyorum. Onları dikkatle izleyeceksin. Açıklanmayan ölümlerin nedenini bulmak için neler yaptıklarını öğren. Eğer yanıta yaklaşacak olurlarsa onları oyalamak için elinden geleni yap. İster sabotaj, ister cinayet, umurumda bile değil. Dediklerimi yapmazsan o pis piçlerini öldü bilebilirsin. Dediklerimi yap, servet içinde yaşasınlar."</p>

    <p>Maeve duyduklarından dehşete kapılmıştı. "Sen çılgınsın," dedi "Kendi etinden kanından olan insanları bir hiç uğruna öldürmek..."</p>

    <p>"Çok yanılıyorsun, sevgili kız kardeşim," diye Boudicca araya girdi. "Yirmi milyar dolar hiç değildir."</p>

    <p>“Ne gibi çılgınca bir plan kurdunuz?”</p>

    <p>“Eğer bizden kaçmasaydın öğrenirdin,” dedi Deirdre.</p>

    <p>“Babam dünya elmas piyasasını çökertecek,” dedi Boudicca sanki yeni aldığı bir çift ayakkabıyı anlatırmış gibi sakin bir tavırla.</p>

    <p>“Ama imkânsız bu. De Beers ve kartelin diğer üyeleri elmas fiyatlarında büyük bir düşüşe asla izin vermezler.”</p>

    <p>Dorsett masasının ardında daha da irileşmiş gibiydi. "Arz ve talep yasalarını idare etmelerine karşın otuz gün içinde bu çöküş gerçekleşecek ve piyasa bir çocuğun harçlığıyla alabileceği kadar ucuz fiyatlı elmasla dolacak."</p>

    <p>“Sen bile elmas piyasasına hükmedemezsin.”</p>

    <p>“Çok yanılıyorsun, kızım,” dedi Dorsett. "Elmasların aşırı fiyatları geleneksel olarak arzın eksikliğinden kaynaklanmıştır. Elmasların ender bulunan maden oldukları efsanesini yaymak için De Beers; Kanada, Avustralya, Afrika'da yeni madenler almış ve üretimi artırıp stoklarını büyütmüştür. Rusya, Sibirya'da yeni madenler açıp da beş katlı bir depo binasını binlerce ton elmasla doldurunca De Beers onların bu taşları piyasaya sürmesine izin veremezdi. Böylece birlikte bir anlaşma yaptılar. De Beers yeni Rus devletine milyarlarca dolarlık kredi açtı ve karşılığında elmas aldı. Böylece elmas fiyatlarını üreticiler ve satıcılar lehine yüksek tuttu. Kartelin satın aldığı madenlerin çoğu üretimi düşük tutmak için kapatıldı. Arkansas'taki Amerikan damarı da buna bir örnektir. Eğer maden açılırsa Amerika dünyanın en büyük elmas üreticilerinden biri olur. Ama De Beers bölgeyi satın alıp ABD Milli Parklar Dairesine armağan etti ve şimdi ancak turistler küçük bir bedel karşılığında yüzeyde birkaç küçük kazı yapabiliyorlar."</p>

    <p>"Aynı yöntemi Tanzanya'dan Brezilya'ya kadar bütün maden sahiplerinde kullanıyorlar," dedi Deirdre. "Doğrusu bize bu işi iyi öğrettin, baba. Elmas kartelinin perde ardındaki bütün entrikalarını biliyoruz."</p>

    <p>“Ben bilmiyorum,” dedi Maeve. "Ben elmas ticaretiyle bir an olsun ilgilenmiş değilim."</p>

    <p>“Babamın derslerini dinlememen senin için iyi olmadı,” dedi Boudicca. "Daha dikkatli davranman senin lehine olurdu."</p>

    <p>“Bunun piyasanın çökmesiyle ne ilgisi var?” diye sordu Maeve. “Piyasada düşüş Dorsett Madenciliği de yıkar. Böyle bir felaketten nasıl kârlı çıkabilirsiniz?"</p>

    <p>“Bunu, gerçekleştikten sonra öğrenmen daha iyi olur,” dedi Dorsett. "Boudicca ve Deirdre'nin aksine senin dilini tutacağına güvenemem."</p>

    <p>"Otuz gün. Bu sizin takviminiz mi?"</p>

    <p>Dorsett arkasına yaslanıp iri ellerini göğsü üzerinde kavuşturdu. "Maden ekiplerimiz son on yıldır günde yirmi dört saat ve üç ekip çalışıyorlar. Bir ay sonra 2 milyar dolarlık elmas stokum olacak. Dünya ekonomisindeki durgunluk nedeniyle tüketicilere elmas satışı da duraklamış durumda. Kartelin reklam için harcadığı o büyük paralar boşa gitti. Benim içgüdülerim doğruysa piyasa otuz gün sonra dibe vurup tırmanmaya başlayacak. Ben de o zaman saldırıya geçmek niyetindeyim."</p>

    <p>“Bir yıl kadar önce mühendislerim kazı için yüksek enerjili ses dalgaları kullanan bir alet geliştirdiler. Anlaşıldığı kadarıyla adaların altındaki madenlerde kayaların titreşimleri suya geçiyor. Sibirya, Şili ve Kanada'daki diğer madenlerimizden yayılan bu titreşimler bir noktada buluşuyorlar. Bir araya gelen enerji de hayvanları ve insanları öldürecek kadar yoğunlaşıyor orada. Ancak bu yan etkilerin benim takvimimi bozmasına izin veremem.”</p>

    <p>“Anlamıyor musun?” diye yalvardı Maeve. "Açgözlülüğün yüzünden ölen yüzlerce insan ve bir o kadar deniz canlısı hiç umurunda değil mi? Bu çılgınlık sona ermeden daha kaç kişi ölecek?"</p>

    <p>“Ben sadece elmas piyasasını çökerttikten sonra duracağım,” dedi Dorsett buz gibi bir sesle. Boudicca'ya döndü. "Yat nerede?"</p>

    <p>"Honolulu'da inip uçakla dönmeden önce onu Kunghit Adasına gönderdim. Güvenlik şefim Kanada polisinin kuşkulanmaya başladığını bildirdi. Ada üzerinde uçup fotoğraf çekiyorlar ve yakınlardaki insanlara sorular soruyorlarmış İznin olursa yata dönmek istiyorum. Jeofizikçilerin Seattle'ın yaklaşık beş yüz kilometre doğusunda yeni bir birleşme noktası tahmin ediyorlar. Amerikan Sahil Güvenliğinin araştırmalarına engel olabilmek için enkazın yakınlarında olmak isterim."</p>

    <p>“Şirket jetini al ve ilk fırsatta geri dön.”</p>

    <p>Maeve, "Bundan sonraki ölümlerin nerede olacağını biliyor musunuz?" diye sordu. "Gemileri o alandan uzak durmaları için uyarmalısınız. "</p>

    <p>Pratik bir fikir değil, dedi Boudicca. "Dünyayı sırrımıza ortak mı edelim yani? Ayrıca, babamın uzmanları ses dalgalarının nerede birleşecekleri konusunda ancak kaba bir tahminde bulunabiliyorlar." Ablasına bakan Maeve'in dudakları geriliyordu. "Deirdre'yi beni kurtarması için Kutup Kraliçesi"ne yerleştirdiğinde sen o noktayı iyi biliyordun ama."</p>

    <p>Boudicca güldü. "Sen öylemi sanıyorsun?"</p>

    <p>“Bana o söyledi.”</p>

    <p>Deirdre, "NUMA personeline haber vermeni önlemek için sana yalan söyledim," dedi. "Özür dilerim, kardeşim, ama babamın mühendisleri küçük bir hesap hatası yapmışlar. Akustik felaket üç saat önce olmalıydı."</p>

    <p>“Üç saat önce...” Maeve korkunç gerçeği birden kavramıştı. "Ben de gemide olacaktım o zaman.”</p>

    <p>“Ve ötekilerle birlikte ölecektin,” dedi Deirdre sanki öyle olmadığına üzülmüş gibi.</p>

    <p>"Benim ölmemi istediniz!”'</p>

    <p>Babası Maeve'e sanki madende bulduğu bir taşmış gibi bakıyordu. “Sen bana ve ablalarına yüz çevirdin. Bizim için yoktun artık. Hâlâ da yoksun."</p>
  </div>
</body>
</html>
