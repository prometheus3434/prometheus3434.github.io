<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435335">52</a></h2>

    <p>Glomar Explorer'de rahatlamış bir hava vardı. NUMA ekibi ve gemi personeli mutfağın yanındaki geniş salonda toplanmışlar, zaferlerini kutlamaktaydılar. Amiral Sandecker ve Dr. Ames, Kaptan Ouick'in özel stokundan çıkma bir şişe şampanyayı yudumluyorlardı.</p>

    <p>Uzun görüşmelerden sonra, Dorsett Şirketinin madencilik operasyonlarına tekrar başlaması durumunda yeni bir ses dalgasına hazırlıklı olmak için çanak yansıtıcıyı sudan çıkararak söküp saklamaya karar vermişlerdi. Bu iş bittikten sonra da tarihi gemi Molokai'ye dönmek üzere yola çıkmıştı.</p>

    <p>Geminin telsizcisi Sandecker'e baş jeologu Charlie Bakewell'den telefon geldiğini bildirince Sandecker salonun sakin bir köşesine gidip cebinden portatif telefonunu çıkardı. "Evet, Charlie."</p>

    <p>“Sanırım sizi kutlamam gerekiyor.”</p>

    <p>“Ucu ucuna başardık. Gemiyi ancak yerine getirmiş ve yansıtıcıyı indirmiştik ki, birleşme gerçekleşti. Sen neredesin?”</p>

    <p>“Yeni Zelanda, Auckland'da Joseph Marmon Volkan Gözlemevindeyim. Jeofizikçilerinden size bir rapor var. Ses dalgasının Gladyatör Adasındaki etkisi pek cesaret verici değil sanırım.”</p>

    <p>“Etkileri hesap edebildiler mi?”</p>

    <p>Etkilerin ilk düşündüğümden daha büyük boyutlu olduğunu üzülerek bildiririm,” dedi Bakewell. "Adadaki iki volkan ki adları Gladyatör salından kurtulanlardan alınarak Scaggs ve Winkelman dağları deniliyor. Pasifik Okyanusunu çevreleyen ve 'Ateş Halkası' diye bilinen patlama olasılıklı volkanların arasındalar. Bunların hepsi aynı tektonik tabakanın üzerinde bulunuyorlar. Araştırmalara göre bu ikisi son kez 1225 ve 1275 yıllarında patlamışlar."</p>

    <p>“Hatırladığım kadarıyla sen onların ses dalgasının çarpması sonucu patlama olasılığının beşte bir olduğunu söylemiştin.”</p>

    <p>“Buradaki uzmanlarla görüştükten sonra olasılığı yüzde elliye indirdim.”</p>

    <p>“Adaya doğru yol alan bir ses dalgasının volkanik patlamaya neden olacak gücü bulunduğuna inanamıyorum.”</p>

    <p>"Kendi başına değil. Ama biz Dorsett'in maden operasyonunun volkanları dıştan gelecek titreşimlere karşı hassaslaştırdığını unuttuk. Yıllarca elmas çıkarılması sonunda, alttan gelen gaz basıncını önleyen birikimlerin çoğu kalktığından en küçük bir sismik hareket bile volkanik faaliyeti başlatabilir. Kısacası, Dorsett kazmaktan vazgeçmediği takdirde bir ara merkezi bir kanala rastlayacak ve erimiş lav fışkıracaktır."</p>

    <p>“Erimiş lav mı? Aman Tanrım! Ne yaptık biz? Yüzlerce kişi ölecek.”</p>

    <p>"Günahlarını itirafta acele etme," dedi Bakewell. "Gladyatör Adasında bilindiği kadarıyla kadın ve çocuk yok. Oahu'da sayısız aileyi mutlak bir ölümden kurtardın. Bu eylemin Beyaz Sarayı ve Dışişleri Bakanlığını uyandıracaktır. Dorsett Madencilik Şirketine karşı yaptırımlar uygulanacak ve yasal girişimlere başlanacaktır. Senin müdahalen olmasaydı, akustik veba devam edecekti ve bundan sonraki birleşme bölgesinin neresi olacağı belli değildi."</p>

    <p>“Yine de... Yansıtıcı ses dalgalarını yerleşim olmayan bir yere yöneltebilirdim.”</p>

    <p>O zaman da bir balıkçı filosuna veya turist gemisine rastlayabilirdi. Jim, kendini suçlaman için hiçbir neden yok.</p>

    <p>“Yani bu vicdan azabıyla yaşamaktan başka çarem olmadığını söylüyorsun.”</p>

    <p>Bakewell konuyu değiştirdi. "Dr. Ames ses dalgasının Gladyatör'e ne zaman varacağını tahmin ediyor?"</p>

    <p>Sandecker saatine baktı. "Çarpışmaya yirmi bir dakika var."</p>

    <p>"Adadakileri adayı boşaltmaları için uyaracak zaman var henüz."</p>

    <p>"Washingon'daki adamlarım Dorsett Şirketine olası bir tehlikeyi bildirmeye çalıştılar," dedi Sandecker. "Ama Arthur Dorsett'in emriyle madenle dış dünya arasında her türlü iletişim kesilmiş."</p>

    <p>“Dorsett sanki bir şeyin olmasını beklermiş gibi.”</p>

    <p>“Kendi takviminden önce hiçbir müdahalenin olmayacağını garantiliyor.”<a id="AYHAN"></a></p>

    <p>Herhangi bir patlama gerçekleşmeme olasılığı da var. Ses enerjisi adaya çarpmadan önce gücünü kaybedebilir.</p>

    <p>"Dr. Ames'in hesaplarına göre çarpmama olasılığı çok az. Senin en kötü senaryon nedir?"</p>

    <p>"Scaggs ve Winkelman dağları eski faaliyetleri sırasında hafif eğilimli yükseltiler oluşturmuşlar. Bu sınıftaki volkanlar diğerleri kadar sert patlamalar göstermezler. Ancak son patlama çok sertmiş. Buradaki uzmanlar dağların çevresindeki yükseltilerden lav nehirleri oluşacağını tahmin ediyorlar."</p>

    <p>“Adada bu felaketten kurtulan olabilir mi?” diye sordu Sandecker.</p>

    <p>“Patlamanın ne yanda olacağına bağlı. Volkanlar adanın batısındaki yerleşim bulunan bölgeye doğru püskürmeye başlarlarsa, kimse kurtulamaz.”</p>

    <p>“Doğuya doğru püskürürlerse?”</p>

    <p>“O zaman adanın tüm binalarının yıkılması durumunda bile kurtulanlar olabilir.”</p>

    <p>“Patlamanın dev dalgalar doğurması olasılığı var mı?”</p>

    <p>“Analizlerimizde dev dalgaları doğuracak sismik bir faaliyet görünmüyor. 1883'teki Cava yakınlarındaki Krakatoa felaketi çapında bir şey olmaz. Tasmanya, Avustralya ve Yeni Zelanda kıyılarına vuracak dalgaların yüksekliği bir buçuk metreyi geçmez.”</p>

    <p>“Bu iyi hiç olmazsa.”</p>

    <p>“Daha fazla bilgi edinince seni ararım. En kötü haberleri duyduğuna göre, bundan sonra alacağın haberler iyi olacaktır.”</p>

    <p>“Teşekkür ederim, Charlie. Ben de öyle olacağını umuyorum.” Sandecker telefonu kapatınca öylece durdu orada. Yüzünde en küçük bir belirti, dudaklarında gerilme yoktu ama çok korkuyordu. Rudi Gunn'un yaklaştığını görmedi bile.</p>

    <p>Amiral, bir telefon daha var. Washington'daki büronuzdan arıyorlar. Sandecker telefonu açtı. "Sandecker."</p>

    <p>Amiral, diye sekreteri Martha Sherman'ın sesini duydu. Kadının genelde ciddi olan sesi heyecanlıydı. "Bir dakika. Size bir telefon bağlıyorum."</p>

    <p>“Önemli mi?” diye canı sıkılan Sandecker sordu. "Resmi işlerle uğraşacak durumda değilim."</p>

    <p>“Bu konuşma sizi mutlu edecektir, inanın bana. Bir dakika.”</p>

    <p>Bir duraklamadan sonra Sandecker, "Alo? Kim o?" dedi.</p>

    <p>“Dünyanın altından iyi sabahlar, amiralim. Hawai'de ne işiniz var?” Sandecker öyle titreyecek insanlardan değildi, ama şimdi titrerken ayaklarının altındaki güverte kaybolmuş gibi oldu. "Dirk, aman Tanrım, sen misin?"</p>

    <p>“Benden geriye kalan neyse o, amiralim. Al ve Maeve Fletcher'le birlikteyim.”</p>

    <p>“Hepinizin sağ olduğuna inanamıyorum.”</p>

    <p>“Al kendisine bir puro saklamanızı söyledi.”</p>

    <p>“O küçük şeytan nasıl?”</p>

    <p>“Yemek yemesine izin vermediğim için çok sinirli.”</p>

    <p>“Sizin Arthur Dorsett tarafından tayfunun yoluna bırakıldığınızı öğrenince dev bir araştırma yapmak için yeri göğü birbirine kattım ama Dorsett'in uzun kolu çabalarımı hep engelledi. Aradan üç hafta geçip de sizden hiç haber alamayınca öldüğünüzü sandık. Nasıl sağ kalabildiğinizi anlat.”</p>

    <p>“Uzun hikâye. Siz bana akustik vebanın ne durumda olduğunu söyleyin.”</p>

    <p>“Seninkinden daha karışık durumlar var. Görüştüğümüzde anlatırım. Şimdi neredesiniz?”</p>

    <p>“Gladyatör Adasına erişebildik. Şu anda sizinle Arthur Dorsett'in çalışma odasından konuşuyorum.”</p>

    <p>Sandecker kulaklarına inanamadı. "Ciddi olamazsın."</p>

    <p>“Doğru söylüyorum. Maeve'in ikizlerini kaçırıp Tasman Denizi yoluyla Avustralya'ya gideceğiz." Bunu sanki bakkaldan bir ekmek almaya gidecekmiş gibi söylemişti.</p>

    <p>Sandecker'in ilk heyecanı yerini buz gibi bir korkuya bırakmıştı. Çaresizliğin insanı dehşete düşüren korkusuydu bu. Haber öyle beklenmedik bir anda, öyle ani gelmişti ki bir süre konuşamadı.</p>

    <p>“Hâlâ orada mısınız, amiralim?”</p>

    <p>“Pitt, beni dinle! Çok büyük bir tehlike içindesiniz! Hemen adadan uzaklaşın! Hemen!”</p>

    <p>Bir duraklama oldu. "Anlamadım, efendim..."</p>

    <p>“Anlatacak zamanım yok. Sana sadece şunu söyleyebilirim: Yirmi dakikaya kalmadan adaya akıl almaz güçte bir ses dalgası çarpacak. Çarpışmanın yaratacağı titreşimin adanın iki ucundaki volkanları harekete geçireceği tahmin ediliyor. Eğer batı yanındaki patlayacak olursa sağ kalan olmayacak. Sen ve diğerleri fırsat varken denize kaçmalısınız. Telefonu kapatıyorum.”</p>

    <p>Sandecker telefonu kapatırken en iyi dostunun ölüm emrini bilmeyerek imzaladığını düşünüyordu.</p>
  </div>
</body>
</html>
