<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1><a name="_Toc361435340">5. BÖLÜM: TOZ DUMAN YATIŞIRKEN</a></h1>

    <h2 id="sigil_toc_id_7"><a name="_Toc361435341">57</a></h2>

    <div style="text-align: justify;">
      <a name="_Toc361435341">20 Mart 2000 Washington, D.C.<br /></a>
    </div>

    <p>Paris'teki toplantı salonunda bir önceki toplantıda varolan gerilimden bu kez eser yoktu. Şimdi hava rahat ve hatta neşeliydi. Çokuluslu Ticaret Konseyi müdürleri perde arkası uluslararası ticari ilişkilerini konuşmak için yaptıkları bu toplantıda daha rahattılar.</p>

    <p>Uzun abanoz ağacı masanın çevresindeki mırıltılar sona erince başkan toplantıyı açtı.</p>

    <p>Beyler, son görüşmemizden bu yana çok şey oldu. O zaman uluslararası elmas ticaretimize yönelen bir tehditle karşı karşıyaydık. Şimdi doğanın bir kaprisi sonunda Arthur Dorsett'in zamansız ölümü üzerine elmas piyasamızı yıkma planı başarısızlığa uğramıştır.</p>

    <p>Elmas karteli temsilcisi, "Çok iyi oldu," dedi. Böylesine büyük bir tehlikenin, çok masraflı bir mücadele gerektirmeden ortadan kalkması yüzünden sevinci büyüktü.</p>

    <p>Başkan, "Son birkaç gündür elmas fiyatlarının yükseldiğini, buna karşılık renkli mücevher taşları fiyatlarında önemli bir düşüş olduğunu bildirmekle büyük mutluluk duymaktayım," diye sözüne devam etti.</p>

    <p>Amerika'nın en zengin ailelerinin birinden olan eski bir ABD Dışişleri Bakanı, "Dorsett Madencilik Şirketinin yöneticilerinin Arthur'un elmasları ucuz satma programını sürdürmelerine ne engel var?" diye sordu.</p>

    <p>Belçikalı sanayici konuşurken eliyle bir işaret yaptı. "Dorsett bir megalomandı. Büyüklük hayallerinde başkalarına yer yoktu. Madencilik operasyonlarını ve satışlarını yönetim kurulu olmadan yürütürdü.</p>

    <p>Tek kişilik bir orkestraydı. Kimseye güvenmezdi. Arada sırada bir uzman tutma dışında şirketi tek başına yönetirdi."</p>

    <p>İtalyan bir işadamı gülümsedi. "Dorsett'le kötülük imparatorluğunu ortadan kaldıran volkanlara tırmanıp kraterlerine bir şişe şampanya boşaltmak isterdim."</p>

    <p>Amerikalı, "Hawaiililer bunu Kilauea kraterinde yaparlar," dedi. Japon elektronik kralı, "Cesedini buldular mı?" diye sordu.</p>

    <p>Başkan başını salladı. "Avustralyalı yetkililere göre bir lav akıntısının yolu üzerinde olan evinden hiç çıkmamış. Cesedi en az yirmi metrelik bir lav kayası altında yatıyor."</p>

    <p>“Üç kızının da öldüğü doğru mu?” diye İtalyan sordu.</p>

    <p>Biri Arthur'la evde öldü. Diğer ikisi bir yatın yanmış gövdesinde bulundular. Felaketten kaçmaya çalıştıkları anlaşılıyor. Ancak olayın esrarengiz bir yanı olduğunu da belirtmem gerek. Avustralya hükümetindeki kaynaklarım bir kızın kurşun yarasından öldüğünü bildirdiler.”</p>

    <p>“Cinayet mi?”</p>

    <p>“Söylentilere göre intiharmış.”</p>

    <p>Japon elektronik imparatorluğunun başı elmas karteli temsilcisine döndü. "Dorsett artık sözkonusu olmadığına göre piyasanızın geleceğinin ne olacağını söyleyebilir misiniz?"</p>

    <p>Güney Afrikalı elmas uzmanı gülümsedi. "Bundan iyisi olamaz. Rusların ilk başta sanıldığı kadar tehdit oluşturamayacakları anlaşıldı. Tel Aviv ve Antwerp'te elmasları yontuculara çok ucuza sattılar ama üretimlerinden fazla satış yaptılar. Rus sanayindeki karışıklık da elmas üretimlerini neredeyse sıfıra indirdi."</p>

    <p>“Ya Avustralya'yla Kanada?” diye sordu Hollandalı.</p>

    <p>“Avustralya'daki madenler ilk başta sanıldığı kadar büyük çıkmadı, Kanada olayı ise fazla abartılı. Ortaya kaliteli ve bol elmas çıkaramadılar. Şu anda Kanada'da büyük bir elmas madeni işletmesi açma planı yok.”</p>

    <p>Petrol kartelini temsil eden şeyh, masanın üzerinden uzandı. "Bütün bunlar çok iyi de, elde ettiğiniz kârla Çokuluslu Konseyin dünyada teknomikdüzen hedefine katkısı olacak mı?"</p>

    <p>“Hiç korkunuz olmasın,” dedi Güney Afrikalı. "Elmas karteli bütün yükümlülüklerini yerine getirecektir. Dünya çapında elmas talebi artmaktadır ve kârlarımız yeni yüzyılın ilk on yılında çok artacaktır. Parasal yükümlülüğümüzü yerine getireceğiz."</p>

    <p>Başkan, "Güney Afrika temsilcisine raporu için teşekkür ederim," dedi.</p>

    <p>Şeyh, "Dorsett Madencilik şimdi ne yapacak?" diye sordu.</p>

    <p>“İş yasal olarak tümüyle Dorsett'in iki erkek torununa kalacak.”</p>

    <p>"Çocuklar kaç yaşında."</p>

    <p>“Henüz yedi yaşlarına basmadılar.”</p>

    <p>“O kadar küçük, ha?”</p>

    <p>Hintli müteahhit, "Kızlarının evli olduklarını bilmiyordum," dedi.</p>

    <p>“Evli değillerdi. Maeve Dorsett ikizlerini gayrimeşru olarak doğurdu. Babası zengin bir ailenin oğlu. Kaynaklarım onun zeki ve mantıklı bir insan olduğunu söylüyor. Mirası yönetmek üzere o tayin oldu.” Hollandalı başkana baktı. "Çocukların şirketle ilişkili işlerini kim yürütecek?"</p>

    <p>“Hepinizin tanıdığı bir ad. Çocuklar reşit olana kadar Dorsett Madencilik Şirketinin ve diğer şirketlerin işleri elmas tüccarı Strouser ailesi tarafından yönetilecektir.”</p>

    <p>“İşte sana misilleme,” dedi eski dışişleri bakanı.</p>

    <p><br /></p>
  </div>
</body>
</html>
