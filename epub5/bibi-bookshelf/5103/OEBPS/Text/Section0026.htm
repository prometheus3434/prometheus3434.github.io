<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435305">24</a></h2>

    <p>Sürücü kamyoneti güvenlik binasının önünde durdu ve Pitt o sabah ikinci kez röntgen makinesinden geçirildi. Anatomik araştırmanın başındaki doktor esneyerek, "Üzerinde elmas yok, koca adam," dedi.</p>

    <p>"Elmasa kimin ihtiyacı var?" diye söylendi Pitt. "Taş yenmez ki. Elmas beyaz adamın lanetidir. Kızılderililer elmas için birbirlerini öldürmezler."</p>

    <p>“Sen geç kalmadın mı? Sizinkiler yirmi dakika önce geçtiler buradan.” Pitt giyinirken, "Uyuyakalmışım," dedi.</p>

    <p>Sonra koşarak iskeleye gitti. Ama sonuna varmadan elli metre önce durdu. Haida balıkçı filosu kıyıdan beş kilometre kadar açılmıştı. Gidecek hiçbir yeri yoktu.</p>

    <p>Büyük bir şilep, yükünün son kısmını Dorsett yatının berisinde boşaltmaktaydı. Pitt büyük konteynerlerin arasından dolanarak gizlice gemiye girmeye niyet etmişti ki, merdivenin birinci basamağında yanlandı.</p>

    <p>“Dur bakalım, balıkçı,” dedi hemen ardında bir ses. "Tekneni mi kaçırdın, ha?"</p>

    <p>Pitt ağır ağır döndü ve birden kalbi yerinden fırlayacakmış gibi atmaya başladı. Sadist Crutcher purosunu tüttürerek büyük bir pompanın bulunduğu bir sandığa yaslanmış kendisine bakıyordu. Yanında M1 silahını Pitt'e doğrultmuş olan bir nöbetçi vardı. Bu, Pitt'in Merchant'ın odasında vurduğu adamdı. Nöbetçinin arkasından ortaya çıkan Züppe John Merchant, Pitt'e insanların yaşamını avuçlarında tutan bir insanın buz gibi otoriterliğiyle baktı.</p>

    <p>“Bay Pitt, bayağı inatçı bir insanmışsınız.”</p>

    <p>“Onu kamyonetten inerken gördüğümde beni yumruklayan herif olduğunu anlamıştım,” diyen nöbetçi sırıtarak silahını Pitt'in boynuna dayayıp iteledi. "Bu, hazırlıklı olmadığım anda beni gafil avladığın için."</p>

    <p>Pitt acıyla iki büklüm oldu. Nöbetçi bir darbe daha indirmek üzere silahını kaldırırken Merchant onu durdurdu. "Yeter, Elmo. Bu ısrarlı tavrını açıkladıktan sonra onunla istediğin kadar oynarsın." Pitt'e özür dilemesine baktı. "Elmo'yu mazur görmelisiniz. Güvenmediği insanların canını acıtmak gibi bir huyu vardır."</p>

    <p>Pitt kaçacak bir yol düşünüyordu. Ancak buzlu suya dalıp donarak ölmenin ya da Elmo'nun otomatik silahıyla balıklara yem olmanın dışında bir seçeneği yok gibiydi.</p>

    <p>Pitt zaman kazanmaya çalışarak Merchant'a, "Beni bir tehdit olarak görüyorsan epey canlı bir hayal gücün olmalı," dedi.</p>

    <p>Merchant altın bir tabakadan çıkardığı sigarasını altın çakmağıyla yaktı. "Son görüştüğümüzden bu yana sizi araştırdım, Bay Pitt. Muhalif olduğunuz kişilere tehdit oluşturduğunuzu söylemek, doğrusu olayı biraz hafife almak olur. Siz Dorsett arazisine balıkları ve yosunları incelemek için izinsiz girmiş değilsiniz. Çok daha kötü bir amaçla buradasınız. Umarım artık rol yapmadan varlığınızın nedenini ayrıntılı olarak açıklarsınız."</p>

    <p>“Sizi düşkırıklığına uğratmak istemezdim,” dedi Pitt. "Ama korkarım o sıkıcı sorgularınızdan biri için zamanınız olmayacak."</p>

    <p>Merchant kolayca kandırılacak bir insan değildi. Ne var ki Pitt'in de sıradan bir elmas kaçakçısı olmadığını biliyordu. Pitt'in gözlerindeki korkusuz ifadeyi görünce kafasının ardında küçük bir alarm zili çaldı. Meraklı ve biraz da huzursuzdu. "Sizi ucuz bir blöfe başvurmayacak biri sanmıştım," dedi.</p>

    <p>Pitt başını kaldırıp göğe baktı. "Uçak gemisi Nimitz'den kalkan ve havadan karaya füzeli bir filo her an başımızın üstünden geçebilir."</p>

    <p>"Adı duyulmamış devlet dairelerinden bir bürokratın Kanada topçularına saldırı emretme gücü olsun, ha? İnanmıyorum."</p>

    <p>Benim için haklısınız, dedi Pitt. "Ama patronum Amiral James Sandecker, bir hava saldırısı başlatacak güce sahiptir."</p>

    <p>Pitt bir an için Merchant'ın blöfü yutacağını sandı. Güvenlik şefinin yüzü duraksamayla bulutlanıvermişti. Sonra sırıtarak bir adım ilerledi ye eldivenli elinin tersiyle Pitt'in ağzına bir tokat indirdi. Pitt geri çekilirden patlayan dudağından kan sızdığını hissetti.</p>

    <p>“Bu kumarı oynayacağım,” dedi Merchant. Deri eldivenindeki kandamlasını yüzünü buruşturarak sildi. "Bu kadar masal yeter. Bir daha ben soru sorduğumda konuşacaksınız." Crutcher ile Elmo'ya döndü. Onu büroma götürün. Konuşmaya orada devam edeceğiz." Crutcher elinin içiyle Pitt'i yüzünden iterek geri savurdu. "Bence büronuza kadar yürümek daha iyi olacak, efendim. Bu meraklı dostumuzun biraz yumuşatılması iyi olur... "</p>

    <p>“Bir dakika!” diye yatın güvertesinden bir ses duyuldu. Boudicca Dorsett küpeşteye dayanmış, rıhtımda olup bitenleri seyrediyordu. Beyaz balıkçı yaka kazağı üzerine yün bir hırka ve kısa bir pliseli etek giymişti. Beyaz çoraplı bacaklarında yüksek binici çizmeleri vardı. Kadın uzun saçlarını arkasına savurarak, "Onu buraya getir," dedi.</p>

    <p>Merchant ile Crutcher sıkılmışçasına birbirlerine baktıktan sonra Pitt'i yatın güvertesine itelediler. Elmo tüfeğinin namlusuyla iterek onu Tik ağacından yapılma kapıdan içeri, büyük salona soktu.</p>

    <p>Boudicca mermer kaplı bir masa üzerinde oturuyordu. Bacaklarının altında gerilmiş eteği baldırlarının üstüne kadar yükselmişti, iriyarı, hareketleri hemen hemen erkeksi bir kadın olmasına rağmen çevresine şehvet ve belirgin bir zenginlik havası yayıyordu. Erkekleri korkutmaya alışkındı, Pitt'in kendisini değerlendiren bakışlarını görünce kaşlarını çattı.</p>

    <p>Birinci sınıf bir performans, diye düşündü Pitt. Pek çok erkek karşısında korkuya kapılırdı. Merchant, Crutcher ve Elmo gözlerini kadından ayıramıyorlardı. Ama Pitt onun alanında oynamayı reddediyordu. Boudicca'nın gözler önüne cömertçe serdiği cazip yerlerini görmezden gelerek bakışlarını yatın lüks salonunda dolaştırdı.</p>

    <p>“Güzel bir yer,” dedi.</p>

    <p>“Bayan Dorsett'in önünde çeneni kapat!” diye bağıran Elmo silahının dipçiğini bir daha kaldırdı.</p>

    <p>Pitt olduğu yerde dönüp kendisine yaklaşan tüfeği bir eliyle iterken öteki yumruğunu Elmo'nun kasıklarına indirdi. Nöbetçi acıyla bağırarak iki büklüm oldu, tüfeği yere atıp ellerini kasıklarına bastırdı.</p>

    <p>Pitt kimse hareket edemeden tüfeği yerdeki kalın tüylü halıdan aldı ve sersemlemiş olan Merchant'a uzattı. "Bu gerizekâlının sadistçe alışkanlıklarından bıktım artık. Lütfen şunu kontrol altında tutun." Sonra Boudicca'ya döndü. "Çok erken olduğunun farkındayım ama bir içki içebilirim. Bu yüzer villanızda tekila bulunur mu?"</p>

    <p>Boudicca sakin ve uzaksa da Pitt'e yepyeni bir merakla bakıyordu. Merchant'a döndü. "Kim bu? Nereden geldi?"</p>

    <p>“Yerel bir balıkçı kılığında güvenliğimizi aştı. Aslında bir Amerikan ajanıdır."</p>

    <p>“Madende ne işi var?”</p>

    <p>“Bizi tekneye çağırdığınızda kendisini sorguya çekmek üzere büroma götürüyordum.”</p>

    <p>Boudicca ayağa kalkınca odadaki herkesten uzun boylu olduğu görüldü. Pitt'in üzerinde dolaşan bakışları soğuk, sesiyse çok şehvetliydi. "Adınızı ve burada ne işiniz olduğunu söyleyin."</p>

    <p>Merchant atıldı. "Adı... "</p>

    <p>“Bunu onun söylemesini istiyorum,” diye Boudicca adamın sözünü kesti.</p>

    <p>Pitt soruyu gözardı ederek kadının gözlerinin içine baktı. "Demek Boudicca Dorsett sizsiniz. Artık üçünüzü de tanıdığımı söyleyebilirim"</p>

    <p>"Üçümüzü de mi?"</p>

    <p>“Arthur Dorsett'in güzel kızları,” dedi Pitt.</p>

    <p>Kendisiyle alay edilmesi üzerine kadının gözleri parlamıştı. İki adım ilerledi, uzandı, Pitt'in kolunun üst kısmını sıkarak duvara doğru itti Adamla göz göze bakışırlarken kadının gözlerinde hiçbir ifade yoktu Hiçbir şey söylemeden baskısını artırırken Pitt ayaklarının yerden kesildiğini hissetti.</p>

    <p>Pitt de vücudunu ve kaslarını gererek karşı koymaya çalıştı. Mengeneyle sıkıştırılıyormuş gibiydi. Değil bir kadının, bir erkeğin bile bu kadar güçlü olduğuna inanamazdı. Kasları erimiş gibiydi. Boudicca elini gevşettiğinde Pitt'in kanın gitmesi engellenen elleri bembeyaz kesilmişti. Boudicca bir adım geri attı.</p>

    <p>“Şimdi boğazını sıkmadan bana adını ve ailemin madeninde ne aradığını söyle.”</p>

    <p>Pitt sancısı geçip de kollarına ve ellerine his gelene kadar kısa bir an oyalandı. Kadının insanüstü gücüyle sersemlemişti. "Kız kardeşlerini kesin ölümden kurtaran bir insana böyle mi davranılır?" dedi sonunda.</p>

    <p>Kadının gözleri irileşip birden kaskatı kesildi. "Ne diyorsun sen? Kız kardeşlerimi nereden tanıyorsun?"</p>

    <p>“Adım Dirk Pitt. Arkadaşlarımla Maeve'i donmaktan ve Deirdre'yi Antarktika'da boğulmaktan kurtardık.”</p>

    <p>“Sen, ha?” Dudaklarından dökülen sözcükler kaynıyor gibiydi. "NUMA'dan olan sen misin?"</p>

    <p>“Evet.” Pitt pirinç kaplı bara gidip aldığı bir peçeteyle dudağından sızan kanı sildi. Merchant ile Crutcher sanki tüm paralarını yatırdıkları at sonuncu gelmiş gibi bakıyorlardı. Merchant, Boudicca'ya baktı. "Yalan söylüyor olmalı."</p>

    <p>Pitt umursamaz bir tavırla, "Her şeyi ayrıntılarıyla tarif etmemi ister miydiniz?" dedi. "Maeve uzun boylu, sarışın, inanılmaz mavi gözlere sahip." Duvardaki, boynunda bir kuş yumurtası büyüklüğünde elmas olan sarışın kadının portresini gösterdi. "Şu resimdeki."</p>

    <p>Yakınına bile isabet ettiremedin, diye sırıttı Boudicca. "O benim anneannemin annesidir."</p>

    <p>"Hiç farketmez," diye Pitt sahte bir kayıtsızlıkla söylendi. Ama gözerini Maeve'e çok benzeyen kadından da ayıramıyordu. "Diğer yandan Deirdre kahverengi gözlü, kızıl saçlı ve kaçak bir manken gibi yürüyor."</p>

    <p>Boudicca uzun bir sessizlikten sonra, "Söylediği kişi olmalı," dedi.</p>

    <p>Bu onun buradaki varlığını açıklamıyor, diye ısrar etti Merchant. Pitt, "Sana son görüşmemizde buraya madenden denize sızan kimyasal maddelerin etkilerini incelemeye geldiğimi söylemiştim," dedi.</p>

    <p>Maeve gülümsedi. "Güzel bir masal, ama gerçeklerden çok uzak."</p>

    <p>Pitt bir an bile gafil avlanamazdı. Kurnaz ve tehlikeli insanlar arasındaydı. Bu yaklaşımına göstereceği tepkiyi denemek için böylesi bir oyuna kalkışmışsa da Boudicca'nın durumu anlayacağından hiç kuşkusu yoktu. Bu kaçınılmazdı. Bilmeceyi tamamlayacak kadar parça vardı kadının elinde. Ona gerçeği söyleyerek durumu daha fazla kontrol altına alabileceğini hissetti.</p>

    <p>“Gerçeği istiyorsanız dinleyin. Elmas çıkarmak için kullandığınız titreşim dalgalarının su altında çok uzaklara kadar yayıldığını biliyorum ve o yüzden buradayım. Sualtı koşulları optimum noktaya varınca bu titreşimler Pasifik'teki diğer madenlerinizden yayılanlarla bir noktada birleşiyorlar ve o bölgedeki bütün canlıları öldürüyorlar. Tabii bütün bunları bildiğinize eminim.”</p>

    <p>Pitt, Boudicca'yı gafil avlamıştı ve kadın Pitt'e sanki bir uzay gemisinden çıkmış gibi bakıyordu. "Doğrusu senaryo yazmakta üstüne yok," dedi. "Sinemada çalışmalısın."</p>

    <p>“Bunu düşünmedim değil. Ama bende ne James Woods'un yeteneği, ne de Mel Gibson'un yakışıklılığı var.”</p>

    <p>Pitt altın renkli aynanın önündeki rafta Herradurra tekilası bulmuş ve bir kadeh doldurmuştu. Ardından bir parça limonla tuzluğu da buldu. Boudicca ve diğerlerinin gözlerinin önünde dilini kullanarak başparmağıyla işaret parmağı arasını yalayıp üzerine biraz tuz ekti. Sonra tekilayı bir yudumda içip tuzu yaladı ve limonu emdi. "Tamam, şimdi güne başlayabilirim. Dediğim gibi bu akustik veba adı verilen durumu siz benden iyi biliyorsunuz, Bayan Dorsett. Aynı katil az daha kız kardeşlerinizi öldürüyordu. O yüzden sizi aydınlatmaya çalışmam boşuna olacak sanırım."</p>

    <p>“Tüm mürettebatını ve yatını yok edişinizle David Copperfield gurur duyardı." Beklediği tepkiyi gördü. Kadının o güçlülüğü ve küstahlığı bir anda sönüvermişti. Boudicca birden yolunu kaybetmiş gibiydi. "Herhalde Mentawai'yi unutmadınız," diye üstüne üstüne gitti Pitt. "O iş doğrusu hiç de ustaca değildi. Patlayıcıların zaman ayarı yanlıştı ve Rio Grande'den terkedilmiş görünen gemiyi incelemek için çıkan grubu da havaya uçurdunuz. Ama, ne yazık ki yatınız olay yerinden kaçarken görüldü ve teşhis edildi."</p>

    <p>“Çok ilginç bir hikâye. Boudicca'nın sesi alaycıydı ama yüzündeki ifade hiç de öyle değildi. "Büyüleyici bile diyebiliriz. Hikâyeniz bitti mi, Bay Pitt, yoksa daha sonu gelmedi mi?"</p>

    <p>Pitt, "Son mu?" diyerek içini çekti. "Sonu daha yazılmadı. Ancak yine de çok yakında Dorsett Madencilik Şirketinin sadece bir anı olacağını söyleyebilirim. "</p>

    <p>Pitt çizmeyi aştığının farkındaydı. Boudicca kontrolünü kaybetmeye başlamıştı. Öfkesi kabararak Pitt'e yaklaşırken yüzü gergin ve buz gibiydi. "Babamı kimse engelleyemez. Ne hukuki bir otorite, ne de herhangi bir devlet tarafından. Bundan sonraki yirmi yedi günde asla. O zamana kadar madenlerimizi biz kendimiz kapatmış olacağız."</p>

    <p>"Neden bunu şimdi yapmayıp da o kadar insanı ölümden kurtarıyorsunuz?"</p>

    <p>“Bu hazır olmamızdan bir dakika önce bile mümkün değil.”</p>

    <p>“Ne için hazır olmak?”</p>

    <p>“Yazık ki bunu Maeve'e soramıyorsunuz.”</p>

    <p>"Neden Maeve'e?"</p>

    <p>“Deirdre bana onun kendisini kurtaran insanla çok iyi dost olduğunu söyledi.”</p>

    <p>“Maeve, Avustralya'da,” dedi Pitt.</p>

    <p>Boudicca başını sallayıp dişlerini gösterdi. "Maeve, Washington'da, babamızın bir ajanı olarak çalışıyor ve NUMA'nın öldürücü ses dalgaları hakkında öğrendiği her şeyi ona bildiriyor. İnsanın güvenilir bir akrabasını düşman kampında bulundurmasından daha iyi bir şey olamaz."</p>

    <p>“Onu yanlış tanımışım,” dedi Pitt. "Beni işinin deniz canlılarını korumak olduğuna inandırmıştı."</p>

    <p>“Babam, onun ikiz oğullarını sigorta olarak elinde bulundurduğunu söyleyince bütün ahlak kavramı bir anda uçup gitti.”</p>

    <p>“Yani rehine, öyle mi?” Sis dağılmaya başlamıştı. Pitt, Arthur Dorsett'in entrikalarının basit bir gözü doymazlığın ötesine gittiğini görebiliyordu. Adam kana susamış bir canavardı, ailesini piyon olarak kullanmak onun için işten bile değildi.</p>

    <p>Boudicca, Merchant'a, "Ona istediğini yapabilirsin," dedi.</p>

    <p>Crutcher, "Onu ötekilerle birlikte gömmeden önce isteyerek söylemediği ayrıntıları da anlatmaya ikna ederiz," dedi.</p>

    <p>“Demek önce işkence edilecek, sonra da öldürüleceğim.” Pitt bir kadeh tekila daha doldurup içerken kafasından hiçbir işe yarayamayacak bir sürü plan gelip geçiyordu.</p>

    <p>Boudicca, "Buraya gelmekle kendi kendini mahkûm etmiş oluyorsun," dedi. "Eğer NUMA yetkilileri gerçekten bizim öldürücü ses dalgaları gönderdiğimizden kuşkulanmış olsalardı, seni buraya gizlice göndermelerine gerek yoktu. Gerçek şu ki, sen aradığın yanıtları son bir saat içinde öğrendin ve bunları henüz Washington'daki efendilerine bildiremedin. Seni kutlarım, Bay Pitt. Güvenliğimizi aşıp madene girmek büyük bir başarıydı. Bunu tek başına yapamazdın. Bay Merchant sırlarını paylaşmaya seni ikna ettiğinde, diğer açıklamalarını da öğreneceğiz."</p>

    <p>Pitt, beni iyice kafese kıstırdı artık, diye düşündü. "Maeve'le Deirdre'ye iyi dileklerimi iletirsin."</p>

    <p>“Tanıdığım kadarıyla kız kardeşlerim seni çoktan unutmuşlardır."</p>

    <p>“Deirdre, belki. Ama Maeve unutmaz. Artık üçünüzü de tanıdığıma göre içinizde en erdemli olanın o olduğunu anlamış bulunuyorum." Pitt kadının gözlerindeki nefret parıltısına şaşmıştı. "Maeve aileye asla yakın olmamıştır, o aileden kovulmuştur." Pitt gülümsedi. "Bunun nedenini anlamak hiç güç değil."</p>

    <p>Boudicca ayağa kalkınca ökçeleri nedeniyle olduğundan da uzun üründü. "Maden kapandığında Maeve'le piçleri de geberecekler."</p>

    <p>Dönüp Merchant'a baktı. "Bu pisliği teknemden al götür, onu bir daha görmek istemiyorum."</p>

    <p>Pitt, Merchant ile Crutcher'in arasında yürürken Elmo arkalarının geliyordu, hepsi birlikte kendilerini bekleyen kamyonete doğru gittiler. Kargo şilebinden indirilen büyük konteynerlerin arasından gererken çalışan dizel motorlarının egzozları ortalığı gürültüye boğuyordu. Crutcher birden yere devrilince Pitt kendini savunmak için çömelerek arkasına döndü. Merchant'ın da bir kum torbası gibi olduğu yere yığıldığını gördü. Onun birkaç adım gerisinde Elmo yerde ölü yatıyordu,</p>

    <p>Elmo'nun boynuna öldürücü darbeyi indirmekten John Merchant'ın kafasına sersemletici darbeyi indirmek arasında on saniye bile geçmemişti.</p>

    <p>Mason Broadmoor sol eliyle Pitt'i kavrarken sağ eliyle hâlâ kocadan bir çelik kerpeten tutuyordu.</p>

    <p>“Atla, çabuk.”</p>

    <p>Pitt durakladı. "Nereye?"</p>

    <p>“Denize, aptal.”</p>

    <p>Pitt'e daha fazla bir şey söylenmesine gerek yoktu. Beş adım sonra ikisi de kargo gemisinin burnundaki buz gibi suyun içindeydiler. Pitt, Broadmoor'un yanında yüzmeye başladı.</p>

    <p>Buzlu suyun üzerinde ağzından buharlar çıkarak, "Şimdi nereye?" diye sordu.</p>

    <p>“Su kızağına. Onları balıkçı teknesinden gizlice çıkarıp iskelenin altına saklamıştık.”</p>

    <p>“Onlar gemide miydi? Ama ben görmemiştim.”</p>

    <p>“Kendi elimle yaptığım gizli bölmedeydiler.” Broadmoor sırıttı “İnsanın şerifin önünden ne zaman kaçmak zorunda kalacağı belli olmaz." Dua 300 su jetlerinden birine tırmandı. "Bunu kullanmasını bilir misin?"</p>

    <p>“Üzerinde doğmuşum gibi,” diyen Pitt diğerinin üzerine çıkıp oturdu.</p>

    <p>“Eğer şilebi bizimle rıhtım arasında tutarsak yarım kilometre kadar ateş hattında olmalıyız.”</p>

    <p>Düğmelere basınca geliştirilmiş motorlar birden canlandı ve Broadmoor bir metre önde olmak üzere top namlusundan fırlayan mermi gibi iskelenin altından çıktılar. Motorlar hiç duraksamadan hızlanıyorlardı. Pitt bir kere bile arkasına bakmadı. Dümenin üzerine eğildi ve gaz düğmesine sonuna kadar bastı. John Merchant'ın güvenlik ekibi ne olduğunu anlamadan menzil dışına çıkmışlardı.</p>

    <p>Pitt iki günde ikinci kere Dorsett madeninden Moresby Adasına kaçıyordu. Su yeşil bir lekeydi gözlerinin önünde. Su kızağı üzerindeki parlak renkler ve Haida desenleri göz alıyordu. Tehlike karşısında Pitt'in duyuları keskinleşmiş, tepkileri hızlanmıştı. Havadan, adalar arasındaki boğaz geniş bir nehir kadar görünmüşse de, denizin yüzeyinden Moresby'nin güvenlik verici kayalıkları ve ağaçlıkları ufukta bir leke gibi görünüyordu. Pitt emin değildi ama deniz üzerinde altmış mile yakın bir hızla gittiklerini tahmin ediyordu. Bu, su üzerinde yüksek performanslı bir motosiklet sürmek gibi bir şeydi.</p>

    <p>Pitt, Broadmoor'la yan yana gelince, "Arkamızdan gelirlerse işimiz bitiktir," diye bağırdı.</p>

    <p>“Hiç merak etme. Onların devriye botlarından hızlıyız.”</p>

    <p>Pitt dönüp arkasındaki hızla uzaklaşan adaya bakarken bir küfür savurdu. Kalan tek savunma helikopteri madenin üstünde dönüyordu. Bir dakika geçmeden de arkalarından gelmeye başlamıştı.</p>

    <p>Pitt, "Helikopterden kaçamayız," dedi.</p>

    <p>Mason Broadmoor ilk kez yarışan bir çocuk kadar hevesli görüyordu. Esmer yüzü heyecanla kızarmıştı. Ayaklarını kızağa dayayıp doğruldu, yaklaşan helikoptere baktı. "Aptalların hiç şansı yok," diye sırıttı. "Sen beni izle."</p>

    <p>Eve dönmekte olan balıkçı filosuna hızla yaklaşıyorlardı ama Broadmoor birden teknelerin açığından geçip Moresby Adasına sert bir dönüş yaptı. Kıyı birkaç yüz metre ilerdeydi ve helikopter de aralarındaki mesafeyi bir kilometreye indirmişti. Pitt dik kayalıklara çarpan dalgaları görünce Broadmoor'un kızağını hiç hız kesmeden oraya sürerek intihar etmek isteyip istemediğini düşündü. Ancak bakışlarını helikopterden ayırıp Haidalı totem yontucusuna güvenmeye karar verdi. Öndeki kızağın dümen suyuna girerek motora biraz daha gaz verdi.</p>

    <p>Pitt doğrudan doğruya dalgaların dövdüğü kayalıklara gittiklerini görüyordu. Dümeni sıkıca kavrayıp ayaklarını yere bastırarak altındakinin havaya uçmasına engel olmaya çalıştı. Bir an aklına Antarktika'da çıplak adaya doğru sürüklenen Kutup Kraliçesi geldi. Ancak şimdi kendisi bir transatlantikte değil, deniz üzerinde bir noktadaydı. Broadmoor'un deli olduğuna dair kuşkusu giderek artıyordu.</p>

    <p>Helikopter neredeyse üzerlerindeydi, ancak pilot su kızağındaki adamın bu intihar girişimlerini şaşkınlıkla seyrediyordu. Şaşkınlığından makineli tüfeklerini bile ateşlemeyi unutmuştu. Birden kendisinin tehlikede olduğunu farkederek hemen yükseldi, sonra sert bir dönüş yaparak iki teknenin arkasına düştü. Ancak bu arada çok önemli bir on saniye kaybetmişti. Geri döndüğünde avı gözden yok olmuştu.</p>

    <p>Pitt'in içinde bir ses, yüz metre sonra sudan yükselen kayalara çarpacağını ve sonunun geldiğini söylüyordu. Tek çare sert bir dönüş yapıp helikopterin ateşini göze almaktı. Ama yine de rotasını değiştirmedi. Tüm yaşamı gözlerinin önünden geçiyordu.</p>

    <p>Birden gördü. Kayaların arasında iki metre kadar bir açıklık vardı, Broadmoor açıklıktan geçti ve gözden kayboldu.</p>

    <p>Pitt ardından içeri girince kendisini ters V şeklinde tavanı olan yüksek bir mağarada buldu. Broadmoor küçük bir kaya iskelenin yanında durdu, ceketini çıkarıp kenarda birikmiş yosunlarla doldurmaya başladı. Pitt kızılderilinin planını anında anlamıştı. Hemen o da stop düğmesine basıp aynı şeyi yapmaya başladı.</p>

    <p>Ceketler başsız gövdelere benzeyince mağaranın girişi dışına atıldılar. Pitt ile Broadmoor dalgalarla bir iki sallandıktan sonra dışardaki girdaba sürüklenen ceketlerine baktılar.</p>

    <p>“Bu onları kandırır mı?” diye sordu Pitt.</p>

    <p>“Garanti. Mağaranın girişini havadan görmek olanaksızdır.” Kulağını dışardan gelen helikopter sesine verdi. "On dakika sonra adaya dönerler ve eğer kendine geldiyse, Züppe John'a kayalarda beyinlerimizin parçalandığını söyleyecektir."</p>

    <p>Gerçekten de çok geçmeden helikopterin sesi uzaklaştı. Broadmoor su kızağının yakıt göstergesine baktı. "Eğer yarım hızla gidersek köyüme varacak kadar yakıtımız var."</p>

    <p>“Bence güneş batana kadar dinlenelim,” dedi Pitt. "Ne bileyim ben, helikopter pilotu kuşkulu biri falan olabilir. Karanlıkta yolunu bulabilir misin?"</p>

    <p>“Elbette. Gece yarısı yola çıkarız ve saat üçte yatağımızda oluruz.”</p>

    <p>Bir süre hiç ses çıkarmadan oturdular. Broadmoor kızağının arkasındaki küçük bölmeden hasır kaplı bir şişe çıkarıp Pitt'e uzattı. "Ahududu şarabı. Kendim yaptım."</p>

    <p>Pitt büyük bir yudum alıp yüzünü buruşturdu. "Ahududu konyağı diyecektin yani."</p>

    <p>“Eh, biraz sert olduğunu kabul ederim.” Broadmoor şişeyi Pitt'ten aldı. "Madende aradığını buldun mu?"</p>

    <p>“Evet, mühendisin beni sorunun kaynağına götürdü.”</p>

    <p>“Memnun oldum. Bütün bu olanlara değer öyleyse.”</p>

    <p>“Sen çok ağır bir bedel ödedin. Madene bir daha balık satamayabilirsin.”</p>

    <p>Broadmoor, "Dorsett'in parasını aldığım için bana orospuluk ediyormuşum gibi geliyordu," diyerek yüzünü ekşitti.</p>

    <p>“Boudicca Dorsett'in babasının madeni bir ay sonra kapatacağa bilmek de sana bir avunma olabilir.”</p>

    <p>“Eğer doğruysa, buna halkım çok sevinecektir.”</p>

    <p>“Sana asla ödeyemeyeceğim kadar borçlandım. Benim kaçabilmem için çok büyük bir riske girdin."</p>

    <p>Merchant ve Crutcher'in kafalarını kırmak buna değerdi." Broadmoor güldü. "Kendimi hiç bu kadar iyi hissetmemiştim. Bu fırsatı bana ediğin için asıl ben sana teşekkür ederim." Pitt uzanıp Broadmoor'un elini sıktı. "Senin bu neşeni özleyeceğim."</p>

    <p>“Dönüyor musun?”</p>

    <p>“Topladığım bilgiyle Washington'a gideceğim."</p>

    <p>"Sen adalı olmayan biri için iyi bir insansın, dostum Pitt. Eğer ikinci bir yuvaya ihtiyacın olursa köyüm her zaman sana açıktır."</p>

    <p>"Kimbilir, gün gelir bunu da yapmam gerekebilir," dedi Pitt.</p>

    <p>Karanlık iyice bastıktan sonra mağaradan çıktılar. Broadmoor &nbsp; boynuna bir zincirle astığı küçük elfenerinin ışığını Pitt'in görmesi için feneri arkasından sallandırdı.</p>

    <p>Pitt soluk ışığı dalgalar ve kayalar arasından izlerken Broadmor’un karanlıkta yolunu bulmaktaki rahatlığına şaşmaktan kendini alamıyordu.</p>

    <p>Babasının çizmeleri altında casus olarak zorla çalıştırılan Maeve'i hatırladıkça öfkeden çıldıracak gibi oluyordu. Kalbinde de yıllardır uymadığı bir sızı vardı. Duyguları başka bir kadının anılarıyla keskinleşiyordu. Ancak o zaman ayrı zamanlarda, biri ölü, bir canlı iki kadına aynı aşkı duymanın mümkün olduğunu anladı.</p>
  </div>
</body>
</html>
