<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435318">36</a></h2>

    <p>Sekizinci gün Giordino dümene geçince Pitt'le Maeve kuru ve çiğ balıklarını yediler. Ufukta kocaman amber bir top gibi yükselen ay sonraları beyaza dönüştü. Maeve balık tadından kurtulmak için ağzını bir iki kere suyla çalkalayıp Pitt'in kolları arasına yaslandı ve ardından denizde aya kadar uzanan gümüş ışığa baktı.</p>

    <p>“Sen sıradan bir insan değilsin,” dedi nedenini pek bilemeden.</p>

    <p>Pitt merakla kadının yüzüne baktı. "Neden?"</p>

    <p>“Söylediğin şeyler, yaptığın işler... Yaşamla böylesine uyumlu bir insan görmemiştim bugüne kadar.”</p>

    <p>Pitt bundan zevk aldığını gösterircesine gülümsedi. "Ben de bu sözleri bir kadının ağzından hiç duymamıştım."</p>

    <p>"Çok kadın tanımışsındır herhalde," diye bir genç kız merakıyla sordu.</p>

    <p>Maeve, Pitt'in acıyla anılar arasındaki uçurumu birleştiremediğini anladı. Soruyu sorduğuna pişmandı. Onun fiziksel birlikteliklerden çok derin ve içtenlikli şeyler yaşayabileceği ilişkileri tercih eden biri olduğunu anlamıştı.</p>

    <p>“Adı Summer'dı,” dedi Pitt. "Geçmişte kaldı." "Üzüldüm," diye mırıldandı Maeve. "Gri gözleri, kızıl saçları vardı ve sana çok benzerdi." Pitt kadına geçmişindeki kişileri soracaktı, ama bunun o anın mahremiyetini bozacağını anlayarak sustu. Ay, yıldızlar ve kapkara denizden oluşan bir dünyada hemen hemen yapayalnız iki insan. Nerede olduklarını unutup kendilerini tropikal bir adanın koyunda hayal etmeleri çok kolaydı.</p>

    <p>“Sen ninenin ninesinin ninesine de çok benziyorsun.”</p>

    <p>Maeve başını kaldırıp baktı. "Ona benzediğimi nasıl bilebilirsin?"</p>

    <p>"Betsy Fletcher'in yattaki tablosundan."</p>

    <p>Maeve bir kedi gibi erkeğin kolları arasına kıvrıldı. "Sana bir gün Betsy'yi anlatmalıyım."</p>

    <p>“Buna gerek yok,” diyerek gülümsedi Pitt. "Onu senin kadar iyi tanıdığımı hissediyorum. Kahraman bir kadın, tutuklanmış ve Botany Say ceza sömürgesine gönderilmiş. Gladyatör salından kurtulmuş, kaptan Scaggs ve eşkıya Jess Dorsett'in canlarının kurtulmasında yardımcı olmuş. Dorsett'le evlenmiş. Betsy, Gladyatör Adamasına çıktıktan sonra dünyanın en zendin elmas madenlerinden birini keşfetmiş ve bir hanedanlık kurmuş. Hangarımda Betsy ve Jess le başlayıp sana ve yılan ablalarına kadar uzanan tüm aile tarihçesini kapsayan bir dosya var."</p>

    <p>Maeve birden doğruldu. Gözlerinde ani bir öfke parıltısı belirmişti. "Seni namussuz, beni ClA'ya mı araştırttın?"</p>

    <p>Pitt başını salladı. "Seni değil de, elmas tüccarı olan Dorsett ailesini. Benim ilgim araştırma başlığı altına girer ve araştırma eğer kendisini CIA ajanına benzettiğini duyarsa çok kızacak olan yaşlı bir centilmen tarafından yapılmıştır."</p>

    <p>“Aslında ailem hakkında fazla bir şey biliyor olamazsın. Babam ve ataları mahremiyetlerine çok düşkün insanlardı.”</p>

    <p>“Doğrusunu istersen ailenizde beni çok ilgilendiren sadece biri var.”</p>

    <p>“Bu ben değilsem kim olabilir ki?”</p>

    <p>“Lagününüzdeki deniz canavarı.”</p>

    <p>Maeve bu yanıta çok şaşırmıştı. "Basil'den mi söz ediyorsun yoksa?"</p>

    <p>Pitt şaşırdı. "Kim?"</p>

    <p>“Basil deniz canavarı değil deniz yılanıdır. Aralarında büyük fark vardır. Ben onu üç kez kendi gözlerimle gördüm.”</p>

    <p>Pitt bir kahkaha attı. "Basil mi? Ona Basil mi diyorsun?"</p>

    <p>“Çeneleri arasına girseydin böyle gülemezdin.”</p>

    <p>Pitt başını salladı. "Deniz yılanlarına inanan bir zoologla konuştuğuma inanamıyorum."</p>

    <p>“Bir kere deniz yılanı adı yanlıştır. Onlar kara yılanları gibi gerçek yılan değillerdir.”</p>

    <p>Loch Ness Gölünden Chimplain Gölüne kadar garip yaratıkları gördüklerini iddia eden insanları çok duydum ama geçen yüzyıldan beri deniz canavarı gördüğünü söyleyene rastlamamıştım.”</p>

    <p>"Artık garip yaratıklar eski güncelliklerini korumuyorlar," dedi Maeve. "Savaşlar, doğal afetler ve kitle cinayetleri onları manşetlerden indirdi."</p>

    <p>"Pekâlâ Bay Kuşkulu," dedi Maeve gururlu bir meydan okumayla. Doktora tezimi efsanevi yaratıkların bilimi olan kriptozooloji üzerine yazıyorum. Sahtekârlıklar ve uydurma raporlar elendikten sonra 467 olay saptanmıştır. Hepsi üniversitedeki bilgisayarımda bulunuyor: görülen yaratıklar, o andaki hava ve deniz koşulları, coğrafi dağılım, belirleyici nitelikler, renk, biçim ve boyut. Yeni tekniklerle yaratıkların primine doğru geriye gidebiliyorum. Soruna şöyle yanıt vereyim: Yılanlar timsahlar gibi herhalde dinozorların soyundan gelmişlerdir. İlla dinozor 'kalıntıları' değildir. Bugünkü deniz yılanları olarak devam ettikleri sanılan Plesiosaur'ların boyları on altı metreyi aşmaz ve Basilden çok küçüktüler."</p>

    <p>"Basil'in gövdesi silindir biçiminde olup otuz metre uzunluğunda ve sivri bir kuyrukla son bulmaktadır. Başı adi yılan balığı gibi hafif küttür ama ağzı geniş ve keskin dişlerle doludur. Rengi mavimtrak, sarı-mavidir ve kömür karası gözleri birer tabak büyüklüğündedir.</p>

    <p>"Onu ilk kez ne zaman gördün?"</p>

    <p>“On yaşımdayken. Deirdre'yle annemizin bize verdiği küçük tekneyle lagünde gezinirken birden gözetlendiğimizi hissettim. Tüylerim diken diken olmuştu. Deirdre sanki bir şey olmuyormuş gibi davranıyordu. Ağır ağır arkama döndüm. Yirmi metre gerimizde sudan üç metre kadar çıkmış bir boyun ve baş vardı. Yaratığın bize bakan iki kara gözünü gördüm.”</p>

    <p>“Boynu ne kadar kalındı?”</p>

    <p>“Çapı iki metre kadar vardı. Babam bir şarap fıçısı kadar diye anlatırdı.”</p>

    <p>“O da görmüş mü?”</p>

    <p>“Ailenin tümü Basil'i çeşitli zamanlarda görmüştür. Ama genellikle birinin öleceği zaman görülür.”</p>

    <p>“Anlatmana devam et bakalım.”</p>

    <p>“Yaratık, çocukların karabasanlarında ki bir canavarı andırıyordu. Korkudan taş kesilmiştim, ağzımı açamıyordum. Deirdre ise dış kayalığa çarpmamamız için bana dümen kırma zamanını söylemeye vermişti dikkatini.”</p>

    <p>“Yaratık size doğru geldi mi?”</p>

    <p>“Hayır. Sadece baktı ve uzaklaşan teknenin ardından hiçbir hareket yapmadı.”</p>

    <p>“Deirdre görmedi yani.”</p>

    <p>“O zaman görmedi, ama daha sonra iki kere gördü.”</p>

    <p>“Baban gördüklerini anlatınca ne dedi?”</p>

    <p>“Güldü. 'Demek sonunda Basil'le tanıştın?' dedi.”</p>

    <p>“Yaratığın bir ölüm olduğunda kendini gösterdiğini söylemiştin.”</p>

    <p>"Biraz gerçek payı bulunan bir aile efsanesi. Betsy Fletcher gömülürken koyda bulunan bir balina teknesi mürettebatı, Basil'i görmüşler. Daha sonra büyük halam Mildred ve annem öldüklerinde görüldü."</p>

    <p>“Rastlantı mı, kader mi?”</p>

    <p>Maeve omuzlarını silkti. "Kimbilir? Emin olduğum tek şey babamın annemi öldürdüğü."</p>

    <p>“Büyükbaban Henry'nin kız kardeşi Mildred'i öldürmesi gibi mi?”</p>

    <p>Maeve garip bir şekilde baktı erkeğe. "Onu da biliyorsun demek." Kadın karanlık denizin yıldızlarla birleştiği noktaya baktı, ay ışığında aydınlanan gözlerinde üzüntülü bir ifade vardı. "Dorsett'lerin son üç kuşağı pek erdemli yaşadılar denemez."</p>

    <p>"Annenin adı Irene'di." Maeve başını sessizce salladı, "Nasıl öldü?" diye Pitt yumuşak bir sesle sordu. "Eninde sonunda sevdiği adamın işkencelerine dayanamayıp kalbi kırılarak ölecekti. Ama babamla bir yamaçta dolaşırken ayağı kaydı ve denize düşüp öldü." Kadının zarif yüzünde bir nefret ifadesi belirmişti. "Onu babam itti," dedi buz gibi bir sesle. "Gökte yıldızların varlığından emin olduğum kadar eminim buna." Pitt titrediğini hissederek kadını kolları arasında sıktı. Konuyu değiştirerek, "Bana ablalarını anlat," dedi.</p>

    <p>“Anlatacak fazla bir şey yok. İkisine de pek yakın değildim. Deirdre hilekârdı. Eğer bende istediği bir şey varsa çalar ve kendisinin olduğunu söylerdi. Babam üçümüz arasında en çok onu severdi. Sanırım ikisi de aynı ruhlara sahip olduklarından. Deirdre kendi sahtekârlığının yarattığı bir hayal dünyasında yaşar. Yalan söylemek için gerek olmadığı zamanlar bile doğruyu söylemez.”</p>

    <p>“Hiç evlendi mi?”</p>

    <p>“Bir kere profesyonel bir futbolcuyla evlenmişti, adam yaşamını jet sosyetenin arasında geçireceğini sanıyordu. Ancak ne yazık ki, Avustralya'nın ulusal bütçesine eşit bir nafakayla boşanmak istediğinde ailenin yatlarının birinden denize düştü. Cesedi bir daha bulunamadı.”</p>

    <p>“Dorsett'lerle deniz gezintisi davetini kabul etmek pek hoş bir şey değil galiba.”</p>

    <p>“Babamın gerçekte veya hayalinde önünde durduğunu sanıp da ortadan kaldırdığı insanların hepsini düşünmeye korkuyorum.”</p>

    <p>"Onu pek tanımam. Boudicca benden on bir yaş büyüktür. Ben doğduktan hemen sonra babam onu yatılı bir okula vermiş ya da bana hep öyle demişlerdir. Ablamın benim için tam bir yabancı olduğunu söylemek kulağa garip geliyor. Onunla ilk karşılaştığımda on yaşındaydım. Hakkında bildiğim tek şey yakışıklı genç erkeklere büyük tutkusu olduğudur. Babam pek hoşlanmasa da, onun önüne gelenle yatmasını önlemek için bir şey yapmaz."</p>

    <p>“Çok güçlü bir kadın.”</p>

    <p>“Babam sarhoş bir anında annemizi döverken Boudicca'nın babamın pestilini çıkardığını görmüştüm.”</p>

    <p>“Ailenin sevecen ve temiz tek üyesine karşı herkesin böylesine nefret duyması ilginç bir şey.”</p>

    <p>“Annem öldükten sonra ablalarımla gerçekten hapsedildiğimiz adadan kaçtığımda babam benim bağımsızlığımı kabul edemedi. Dorsett servetine dokunmadan çalışarak üniversiteyi okumama çok kızdı. Sonra genç bir erkekle yaşarken hamile kaldım ve doktor ikizlerim olacağını söyleyince çocukları aldırma yerine doğurmayı tercih ettim. Gençle evlenmeyi reddettiğimde babam ve ablalarım benim Dorsett imparatorluğuyla tüm bağlarımı kopardılar. Çılgınca bir şeymiş gibi geliyorsa da bunu açıklayabilmem mümkün değil. Mahkemeye başvurup adımı değiştirerek ninemin büyük ninesinin adını aldım ve uyumsuz bir aileden kurtulduğuma sevinerek kendi yaşamımı sürdürmeye başladım.”</p>

    <p>Kadın, üzerinde hiçbir kontrolü olmadığı kötü güçlerin altında ezilmişti ve Pitt onun metanetine saygı duyarken bir yandan da çok acıyordu. Maeve sevecen bir kadındı. O, bir çocuğunkiler kadar masum mavi gözlerin içine bakarken onu kurtarmak için elinden gelen her şeyi yapacağına bir daha yemin etti. Tam bir şey söyleyecekti ki, birden karanlığın içinden üzerlerine doğru gelen dev bir dalga gördü. Dalga tüm görüş alanı boyunca uzanıyor gibiydi. Birincisinin ardında ona benzeyen üç dalga daha görünce korkudan donacak gibi oldu.</p>

    <p>Giordino'yu uyarmak için seslenirken Maeve'i yere fırlattı. Dalga teknenin üzerinde yuvarlandı ve iskele yanına çarptı. Teknenin öteki yanı havalandı ve iki dalga arasındaki çukura hızla düştü.</p>

    <p>İkinci dalga da bir yük treni gücüyle çarpmadan önce yükselip yıldızlara dokundu. Tekne karanlık bir fırtınanın altına gömülüverdi sanki çılgına dönmüş deniz karşısında Pitt'in sağ kalmak için yapacağı tek şey daha önceki tayfunda olduğu gibi, tüplerden birine sarılmaktı. Küçük tekne iki dalganın çarpmasından sonra her nasılsa yüzeye kalabilmişti. Çaresiz yolcular su duvarının altında kaldılar.</p>

    <p>Konsola sıkı sıkı sarılmış olan Giordino, "Denizin öfkesinin kesin bir gösterisi," dedi. "Onu böyle kızdıracak ne yaptık ki?"</p>

    <p>Pitt, Maeve'i kaldırıp oturttu. "İyi misin?"</p>

    <p>Kadın yanıt vermeden önce birkaç kere öksürdü. "İyiyim. Tanrı aşkına, neydi o?"</p>

    <p>“Deniz dibinde sismik bir olay. Depremler böyle dalgalar doğururlar.” Maeve gözlerine giren sarı saçlarını arkaya attı. "Neyseki tekne alabora olmadı ve hiçbirimiz denize düşmedik."</p>

    <p>“Dümen ne durumda?” diye Pitt, Giordino'ya sordu.</p>

    <p>“Sağlam. Direğimiz de iyi durumda ama yelkenimizde bir iki yırtık var.”</p>

    <p>“Yiyeceğimiz ve suyumuz da fazla bir zarar görmemiş,” dedi Maeve. Giordino sanki kendi sözüne inanamıyormuş gibi, "Öyleyse ucuz kurtulduk," dedi.</p>

    <p>“Korkarım çok uzun bir süre için değil,” dedi Pitt.</p>

    <p>Maeve zarar görmemiş gibi görünen tekneye baktı. "Ben onarılamayacak bir hasar göremiyorum."</p>

    <p>Şişme tüplere bakan Giordino, "Ben de," dedi.</p>

    <p>“Aşağı bakmadınız.”</p>

    <p>Parlak ay ışığında Pitt'in yüzündeki gerginlik görülebiliyordu. 0nun gösterdiği yöne bakınca kurtuluş umudunun artık kalmadığını anladılar.</p>

    <p>Fiberglas gövdenin zeminindeki çatlaktan içeri su sızmaya başlattı bile.</p>
  </div>
</body>
</html>
