<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435284">4</a></h2>

    <p>Pitt'in NUMA araştırma gemisi Buz Avcısı'na haber ulaştırmasından neredeyse bir saat sonra Kaptan Paul Dempsey, Giordino'nun helikopteri geminin helikopter pistine indirmesini seyrediyordu. Mutfakta sıcak yemek hazırlamakta olan gemi aşçısı ve aşağıda kalmış olan makinist dışında laboratuvar teknisyenleri ve bilim adamları dahil herkes Seymour Adasından getirilen aç ve üşümüş turistleri görmek için yukarıda toplanmıştı.</p>

    <p>Kaptan Dempsey, Wyoming-Montana sınırındaki Ayıdişi Dağlarındaki bir çiftlikte yetişmişti. Liseden mezun olunca denize kaçmış, Alaska'da Kodiak'ta balıkçı teknelerinde çalışmıştı. Kutup dairesi üzerindeki buzlu denizlere âşık olmuş, zamanı gelince bir buzkırıcı kurtarma gemisinin kaptanlığı sınavını vermişti. Deniz ne kadar dalgalı, rüzgâr ne kadar güçlü olursa olsun, Dempsey tehlikede olan bir gemiden imdat çağrısı aldı mı, Alaska Körfezinin en çetin fırtınalarında bile açılmaktan korkmazdı. Ondan sonraki on beş yılda sayısız balıkçı teknesini üç kosteri, iki petrol tankerini ve Deniz Kuvvetleri destroyerini kurtarması Seward'da, kendisini çok utandıran bir bronz heykelin dikilmesine neden olmuştu. Kurtarma şirketi iflas edince emekli olmak zorunda kalmış, NUMA başmüdürü Amiral James Sandecker'den kurumun kutup araştırma gemisi Buz Avcısı'nın kaptanlık önerisini kabul etmişti.</p>

    <p>Helikopter güverteye konar konmaz Dempsey hemen o yana yürüdü. Yanında gemi doktoru Dr. Mose Greenberg vardı. Dr. Greenberg'le, yürüyemeyecek kadar güçlük çekenleri taşıyacak dört sedyeci dönen pervanelerin altından geçip arka kapıyı açtılar. Dempsey de kokpite yaklaşıp Giordino'ya yan camı açmasını işaret etti. İtalyan başını dışarı uzattı.</p>

    <p>“Pitt içerde mi?” diye sordu Dempsey.</p>

    <p>Giordino başını salladı. "Van Fleet'le o ölü penguenlere bakmak için adada kaldılar."</p>

    <p>Turist gemisinin kaç yolcusunu alabildiniz? A "Fazla ağrıları olan altı yaşlı kadını alabildik. Dört seferde işi tamamlarız. Üçü turistler, biri Pitt, Van Fleet, tur rehberi ve eski barınağa bıraktıkları üç ölüyü taşımak için."</p>

    <p>Bu insanlar ne durumdalar?</p>

    <p>Buz gibi bir mağarada üç gün üç gece geçiren yaşlı insanlardan bekleyebileceğinden çok iyiler. Pitt, Dr. Greenberg'e en büyük sıkıntısının zatürree olacağını söyledi. Soğuk, yaşlıların enerjilerini tüketmiş ve bu zayıf durumlarında dirençleri gerçekten çok azalmış.</p>

    <p>Turist gemisine ne olduğu hakkında bir fikriniz var mı, peki?</p>

    <p>Kıyıya çıkmadan önce gemi suv rai rehbere, bir başka turist grubunu yirmi kilometre kadar ilerde kıy,ya çıkaracakların söylemiş. Bundan başka bir şey bilmiyor. Gemi ayrıldıktan sonra bir daha bağlantı kurulamamış.</p>

    <p>Dempsey uzanıp Giordino'nun kolunu okşadı. "Çabuk dönmeye bakın." Sonra gidip kendini yolculara tanıttı.</p>

    <p>Güverteye sedyeyle indirilen seksen üç yaşındaki kadının battaniyesini düzelterek, "Hoşgeldiniz," dedi. "Salonda sizi sıcak çorba, kahve ve sıcak bir yatak bekliyor."</p>

    <p>“Sizce bir sakıncası yoksa ben çayı tercih ederdim,” dedi kadın. "İsteğiniz emirdir, sevgili hanımefendi."</p>

    <p>Teşekkür ederim, kaptan.</p>

    <p>Sonuncu yolcu da indirildikten sonra Dempsey, Giordino'ya el salladı ve helikopter yine havalandı.</p>

    <p>Azgın denizlerde çaresiz kalan gemileri anlardı. Ama yolcularını böylesine sert koşullar altında ıssız bir adada terkeden bir gemi kaptanına akıl erdiremiyordu.</p>

    <p>Kutup Kraliçesi eski balina istasyonundan 25 kilometreden fazla uzaklaşmıştı. Buz Avcısı'nın köprüdeki radarının menzili 120 kilometreden fazlaydı ve herhangi bir gemi görmüş değillerdi.</p>

    <p>Pitt, Maeve Fletcher ve Van Fleet'le penguenlerin üreme yerine vardığında fırtına iyice azalmıştı. Avustralyalı zoologla Amerikalı biyolog hemen dost olmuşlardı. Üniversitelerini ve alanlarındaki meslektaşlarını kıyaslarken Pitt arkalarından yürüyordu.</p>

    <p>Fırtına kıyıya yakın olan leşleri denize taşımıştı. Ancak Pitt'in tahminine göre taşlar ve kayalar arasında hâlâ kırk bine yakın hayvan yatmaktaydı. Rüzgâr ve tipinin azalmasıyla görüş alanı da bir kilometreye yaklaşmıştı.</p>

    <p>Denizin akbabaları olan dev yelkovankuşları ölü penguenlere saldırmaya başlamışlardı. Havada zarafetle uçan bu kuşlar et gördüler mi dayanamazlardı. Pitt'le diğerlerinin iğrenme dolu bakışları altında cansız avlarının karınlarını deşiyorlar, başlarını içlerine sokuyorlardı.</p>

    <p>Hatırlamak isteyeceğim bir sahne değil, dedi Pitt.</p>

    <p>Van Fleet sersemlemiş gibiydi. İnanmayan bakışlarla Maeve'e döndü. "Kendi gözlerimle görmeme rağmen bu kadar çok hayvanın böyle kısa zamanda ve daracık bir yerde ölmelerini aklım almıyor," dedi.</p>

    <p>Her ne olduysa, bu, iki yolcumun ve bizi kıyıya çıkaran denizcinin yaşamlarına maloldu.</p>

    <p>Van Fleet eğilip penguenlerden birini inceledi. "Bir yara, zehir ve. ya hastalık izi yok. Hayvanın gövdesi sağlıklı ve şişman."</p>

    <p>Maeve adamın omzu üzerinden eğildi. "Benim sadece gözlerinin hafifçe fırlamış olduğu dikkatimi çekti."</p>

    <p>Haklısın, gerçekten de gözbebekleri yarısı kadar büyümüşler gibi.</p>

    <p>Pitt düşünceli bir tavırla Maeve'e baktı. "Seni mağaraya taşırken bana da üç kişinin esrarengiz koşullar altında öldüklerini söylemiştin." Maeve başını salladı. "Görülmeyen ve somut olmayan garip bir güç duyularımıza saldırdı. Ne olduğu hakkında herhangi bir fikrim yok. Ama sana şunu söyleyebilirim ki, beş dakika kadar beyinlerimizin patlayacağını hissettik. Ağrı dayanılır gibi değildi."</p>

    <p>Barakada gördüğüm cesetlerdeki morumsu renk ölüm nedeninin kalp durması olduğunu gösteriyor, dedi Van Fleet.</p>

    <p>Pitt önündeki sahneye baktı. "İnsanların, sayısız miktarda penguenin ve elliden fazla fokun hep birlikte kalp durmasından öldüğü düşünülemez."</p>

    <p>Aralarında bir bağ olmalı.</p>

    <p>Pitt, Van Fleet'e, "Weddell Denizinde ölü bulduğumuz yunus sürüleri ya da Vega Adasındaki ölü ayıbalıkları arasında bir ilişki var mı acaba?" diye sordu.</p>

    <p>Deniz biyologu omuzlarını silkti. "Daha fazla araştırma yapmadan söylemesi çok güç. Ancak belirli bir ilişki var sanırım."</p>

    <p>Maeve, "Onları gemideki laboratuvarınızda incelediniz mi?" diye sordu.</p>

    <p>İki fok ve üç yunusta yaptığım araştırmalarda bir kuram geliştiremedim doğrusu. Hepsinde ortak olan şey, iç kanama.</p>

    <p>Ayıbalıkları, yunuslar, kuşlar ve insanlar, diye söylendi Pitt.</p>

    <p>Van Fleet başını salladı. "Son iki ayda Pasifik kıyılarına vuran sayısız deniz kaplumbağası, Peru ve Ekvator açıklarında rastlanan milyonlarca ölü balık."</p>

    <p>Eğer bu önlenemeden devam ederse su içinde ve üstünde kaç türün yok olacağını söylemek olanaksız. Pitt helikopter sesini duyunca başını kaldırdı. "Havada ve suda hiçbir ayrım gözetmeksizin canlı her şeyi öldüren bu esrarengiz hastalık hakkında başka ne biliyoruz?" "Her şey birkaç dakika içinde olup bitiyor," dedi Maeve.</p>

    <p>Van Fleet ayağa kalktı. Çok sarsılmış görünüyordu. "Eğer olayın doğal nedenlerden ya da bir tür insani müdahaleden kaynaklandığını saptayamazsak ve bunu çok çabuk yapamazsak, denizlerde yaşamın sonu gelebilir."</p>

    <p>Sadece denizlerde değil, dedi Maeve. "Bunun karada da öldürdüğünü unutmayın."</p>

    <p>O korkunç olasılığı düşünmek bile istemiyorum.</p>
  </div>
</body>
</html>
