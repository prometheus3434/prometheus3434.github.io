<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 class="MsoPlainText sigil_not_in_toc" style="margin-bottom: 4.8pt; text-align: justify;"><a name="_Toc361435277">1</a><br /></h1>

    <h1 id="sigil_toc_id_1"><a name="_Toc361435278">GLADYATÖRÜN SALI</a></h1>

    <p><i>17 Ocak 1856 Tasman Denizi</i></p>

    <p>1854'te İskoçya'nın Aberdeen kentinde inşa edilmiş olan dört yelkenli gemiden biri diğerlerinden hemen ayrılırdı. Bu, 1256 tonluk, 65 metre uzunlukta, göğe kule gibi yükselen üç direkli büyük bir gemiydi. Denize açılan gemilerin en hızlılarından biri olmasına karşın çok ince hatları nedeniyle fırtınalı havalarda oldukça tehlikeliydi.</p>

    <p>Ama en hafif bir rüzgârda bile yelken açabilirdi. Gladyatör hiçbir şekilde durgun sular nedeniyle hız kaybedecek bir germi değildi. Ancak, ne yazık ki kaderinde kaybolmak vardı.</p>

    <p>Sahipleri, gemiyi Avustralya’ya giden göçmenler ve ticaret için donatmışlardı; hem yük, hem de yolcu taşımak üzere inşa edilmiş pek az tekneden biriydi. Ne var ki sahiplerinin çok geçmeden öğrenecekleri gibi o kadar yol parası ödeyebilecek göçmen sayısı pek az olduğundan geminin birinci ve ikinci mevki kamaraları boş kalacaktı. Kıtaya mahkûm nakletmek için devlet ihalelerine girmenin çok daha kârlı olduğu anlaşılınca gemi çok geçmeden dünyanın en büyük hapishanesi olarak hizmet görmeye başladı.</p>

    <p>Gladyatör hızlı gemi kaptanlarının en sertlerinden olan Charles "Zorba" Scaggs'ın komutasına verildi. Kaptan, lakabını hak etmiş bir insandı. Scaggs kaytaran ya da itaatsizlik eden tayfalarını kırbaçlamasa da, İngiltere ile Avustralya arasında gidip gelmede rekor kıran seferlerde adamlarını ve gemisini yönetmede acımasızdı. Saldırgan yöntemleri sonuç verirdi. Gladyatör, İngiltere'ye üçüncü dönüşünde altmış üç günlük bir rekor kırmıştı ki, bu, diğer yelkenli gemilerin o günden sonra bir daha kıramadığı bir rekordur.</p>

    <p>Scaggs zamanının efsanevi isimleri olan Herkül'ün kaptanı John Kendricks ve ünlü Jüpiter'in kaptanı Wilson Asher ile yarışmış ve asla kaybetmemişti. Londra'dan Gladyatör'le hemen hemen aynı saatlerde ayrılan rakip kaptanlar Sidney limanına vardıklarında onu çoktan demirlemiş bulurlardı.</p>

    <p>Bu hız karabasandan farksız yolculuklar yapan mahkûmlar için Tanrı'nın bir lütfüydü. Daha ağır olan ticari gemilerin çoğu yolculuğunu üç buçuk ayda tamamlarlardı.</p>

    <p>Ambarlara kilitli tutulan mahkûmlara hayvan muamelesi yapılırdı. Bunların bir kısmı kaşarlanmış caniler, bazıları politik muhaliflerdi, ama çoğu bir parça giyecek ya da bir lokma ekmek çaldıkları için mahkûm edilmiş zavallılardı. Yankesicilikten adam öldürmeye kadar bütün suçlular ceza sömürgesine gönderiliyordu. Erkeklerden ayrı ambarda tutulan kadınlar çoğunlukla küçük hırsızlıklardan tutuklanmışlardı. Her iki cins için de yolculuk olanakları çok kısıtlıydı. Dar, ahşap ranzalarda ince bir şilte, sağlık açısından yetersiz ortamlar ve pek az yiyecek. Tek lüksleri iskorbütü önlemek amacıyla verilen şeker, sirke ve limon suyuyla geceleri morallerini yükseltmek için verilen bir bardak şar;aptı. Kendilerini, başlarında Teğmen Silas Sheppard'ın bulunduğu Yeni Galler Piyade Alayından on kişilik küçük bir grup korumaktaydı.</p>

    <p>Havalandırma yok denilebilirdi; içeriye hava sadece kalın parmaklıklı ambar kapaklarından girerdi. Tropik bölgeye girildikten sonra sıcak günlerde hava boğucu olurdu. Fırtınalı, soğuk ve ıslak havalarda daha çok ıstırap çekerler, sürekli bir karanlıkta dalgalarla oradan oraya savrulurlardı.</p>

    <p>Mahkûm gemilerinde doktorların bulunması gerekirdi ve Gladyatör de bir istisna değildi. Doktor Otis Gorman mahkûmların genel sağlıklarını izler ve onların havanın elverdiği zamanlarda küçük gruplar halinde güverteye çıkıp egzersiz yapmalarına nezaret ederdi. Sidney limanına vardıklarında bir tek mahkûmun bile kaybedilmemiş olması doktorlar için gurur kaynağıydı. Gorman merhametli bir insandı, mahkûmlara iyi bakar, gerektiğinde kan alır, iltihaplarını patlatır, yaralarını sarar, tuvaletlere kireç dökülmesine, giyeceklerinin yıkanmasına dikkat ederdi. Karaya çıkan mahkûmlardan her seferinde teşekkür mektupları alırdı.</p>

    <p>Zorba Scaggs ambarda kilitli talihsizleri çoğunlukla görmezden gelirdi. Onun işi, rekor zamanda yapılan yolculuklardı. Katı disiplini ve saldırganlığı mutlu gemi sahiplerinden ödüller şeklinde karşılık görür, kendisi ve gemisi hızlı gemiler efsanelerinde ölümsüz bir yer alırlardı.</p>

    <p>Scaggs bu seferde de yeni bir rekor kokusu aldığından amansızdı. Sidney'e gitmek üzere Londra'dan ayrılalı elli iki gün olmuştu; gemide ticari yükle birlikte 24'ü kadın olmak üzere 192 mahkûm vardı. Kaptanın inadı yirmi dört saatte inanılmaz bir 439 mille ödüllenmişti. İşte Scaggs'ın talihi orada pes etti. Ufukta felaket görünmüştü. Gladyatör, Tasmanya ile Avustralya'nın güney ucu arasındaki boğazdan geçtikten bir gün sonra akşam gökyüzü karanlık bulutlarla örtülmüş, deniz kabarmaya başlamıştı. Scaggs büyük bir tayfunun Tasman Denizinin ötesinde güneydoğudan gemisine yaklaştığını bilemezdi. Çok hızlı ve sağlam olmalarına rağmen gemilerin Pasifik'in öfkesine karşı koyacak güçleri yoktu.</p>

    <p>Fırtına Güney Denizi adalılarının o güne kadar gördükleri en şiddetli ve en yıkıcı tayfun olacaktı. Rüzgâr her geçen saat biraz daha artıyordu. Deniz karanlıktan fırlayan ve Gladyatör'ün boyunca devrilen dağlara dönüşmüştü. Sert bir rüzgâr yelkenleri paramparça yırtarken direkler de kürdanlar gibi parçalanıp tâ aşağıdaki güverteye devrildiler. Sonra, sanki bu pisliği temizlemek istermiş gibi dev dalgalar direkleri ve yırtık yelkenleri denize sürükledi. On metrelik bir dalga arkadan bindirip geminin üzerinden yuvarlanırken kaptanın kamarası ve dümen de parçalandı. Güvertedeki kurtarma sandalları, dümen dolabı ve mutfak uçup gitmişti. Ambar kapakları çökünce sular ambarlara doluverdi.</p>

    <p>Bu bir tek dev dalga bir zamanların o zarif gemisini çaresiz bir sakata dönüştürmüştü. Dev gibi dalgalar arasında bir tahta parçası gibi savrulup duruyordu. Geminin son kez derin sulara gömülmesini bekleyen talihsiz mürettebat ve mahkûmların ölümün yüzüne bakmaktan başka yapabilecekleri bir şey yoktu.</p>

    <p>Gladyatör'ün limana gelmesi iki hafta gecikince Bass Boğazı ve Tasman Denizinin seyir yollarına gemiler gönderildiyse de, hiçbiri ne bir ceset, ne de bir gemi parçasına rastlamadılar. Gemi sahipleri gemiyi batmış ilan ettiler, sigorta şirketleri de parayı ödediler, tayfanın ve mahkûmların aileleri kayıplarının ardından bir süre yas tuttuktan sonra geminin anısı da zamanla belleklerden silindi. Londra'nın ünlü deniz sigorta şirketi Lloyds'da Gladyatör'ün kaybı bir Amerikan buharlı gemisiyle bir Norveç balıkçı teknesinin arasına kaydedildi.</p>

    <p>Esrarengiz kaybolmanın sırrı çözülene kadar üç yıl geçecekti.</p>

    <p>Deniz dünyası bilmiyordu ama korkunç tayfun batıya doğru kayarken Gladyatör hâlâ yüzüyordu. Gemi her nasılsa su üzerinde kalabilmişti. Ancak araları açılmış olan kalaslarından hızla su giriyordu. Ertesi öğlen ambarda bir buçuk metre su vardı ve tulumbalar mücadeleyi kaybetmekteydi.</p>

    <p>Kaptan Zorba Scaggs'ın direnme gücünde anlık bir bocalama bile olmamıştı. Tayfaları onun sadece inadıyla gemiyi batmaktan kurtardığına yemin ediyorlardı. Kaptan sert sesiyle ama sakin bir şekilde emirler yağdırıyor, yaralanmamış mahkûmları tulumbaların başına koyuyor, tayfalar da geminin sızan yerlerini onarmaya çalışıyorlardı.</p>

    <p>Gündüz ve gecenin bir kısmı gemiyi hafifletmek için yükleri ve çok gerekli olmayan araç gereci denize atmakla geçmişti. Fakat hiçbir şeyin yararı olmuyordu. Çok zaman kaybediliyor, bu kadar çabadan fazla bir sonuç elde edilemiyordu. Ertesi sabaha kadar su bir metre daha yükseldi.</p>

    <p>Öğleden sonra olduğunda, bitkin düşen Scaggs yenilgiyi kabule hazırdı. Gladyatörü kurtarmak için ne o, ne de bir başkası daha fazla bir şey yapamazdı. Ve sandallar da olmadığından gemideki insanları kurtarmak için oynanacak bir tek kumar vardı. Kaptan, Teğmen Sheppard'a mahkûmları serbest bırakıp güvertede askerlerinin gözleri önünde sıraya dizmesini emretti. Sadece tulumba başındakiler ve delikleri tıkamaya çalışanlar işlerinin başında kalacaklardı.</p>

    <p>Zorba Scaggs gemisine tam anlamıyla hakim olmak için kırbaca veya tabancaya gerek duymazdı. Tıpkı taş işçilerine benzeyen fiziğiyle heybetli bir görünümü vardı. Bir seksen beş boyundaydı, gözleri zeytin grisiydi. Deniz ve güneşten yanmış bir yüzü, mürekkep karası saçları ve zaman zaman ördüğü görkemli bir kara sakalı vardı. Otuz dokuz yaşındaydı.</p>

    <p>Kaptan mahkûmlara bakarken kanlı bezlerle sarılmış başların ve yaralıların çokluğuna şaştı. Her yüzde şaşkınlık ve korku okunuyordu. Bundan daha çirkin bir topluluğa rastlamış değildi. Kuşkusuz, bir yaşam boyu süren açlık sonucu hepsi kısa boyluydu. Bir deri bir kemik kalmış yüzleri ve soluk tenleri vardı. Bunlar İngiliz toplumunun en alt tabakasını oluşturuyorlardı, bir daha anavatanlarını görme beklentileri de, verimli bir yaşam sürdürme umutları da yoktu.</p>

    <p>Zavallılar güvertedeki korkunç hasarı, kırık direk parçalarını, kırık küpeşteleri, kayıp sandalları görünce büyük bir umutsuzluğa kapıldılar. Biri dışında bütün kadınlar dehşet çığlıklarıyla bağırmaya başladılar.</p>

    <p>Scaggs'ın bakışları hemen hemen erkekler kadar uzun boylu olan kadın mahkûmun üzerinde durdu. Etekleri altındaki bacakları uzun ve dümdüzdü. Daracık beli üzerinde bluzundan taşan göğüsleri vardı. Üstübaşı temizdi ve beline kadar inen sarı saçları fırçalanmış gibi parlıyordu. Oysa diğer bütün kadınların saçları bakımsızdı. Kadın dimdik duruyor, Scaggs'a meydan okur gibi bakan göl kadar mavi gözleri, duyduğu korkuyu gizliyordu.</p>

    <p>Scaggs kadını ilk kez görüyordu ve bir an onu neden daha önce farketmediği geçti aklından. Sonra dikkatini önündeki acil duruma yoğunlaştırarak mahkûmlara hitap etti.</p>

    <p>Durumumuz umut verici değil, diye söze başladı. "Size geminin batacağını açıkça söylemek isterim ve sandallarımız yok olduğu için gemiyi terkedemeyiz."</p>

    <p>Sözleri karışık bir tepkiyle karşılanmıştı. Teğmen Sheppard'ın askerleri sessiz ve kıpırtısız kalırlarken mahkûmlardan bir kısmı ağlayıp inlemeye başlamışlardı. Bazıları geminin birkaç dakika içinde parçalanacağını sanarak hemen dizüstü çöküp Tanrı'ya yalvarmaya başladılar.</p>

    <p>Scaggs ağlayanları duymazdan gelerek konuşmasına devam etti. "Merhametli Tanrı'nın yardımıyla bu gemideki herkesi kurtarmaya çalışacağım. Amacım Avustralya kıyılarına varana veya geçen bir gemi tarafından kurtarılana dek hepimizi taşıyacak büyüklükte bir sal yapmaktır. Sala bize yirmi gün yetecek su ve yiyecek de alacağız." "Kaptan, özür dilerim ama sizce ne zaman kurtarılabiliriz?"</p>

    <p>Soruyu soran diğerlerinden bir baş daha uzun olan, küçümser bakışlı dev gibi bir adamdı. Yanındakilerin aksine modaya uygun giyinmişti ve saçları taralıydı.</p>

    <p>Scaggs yanıt vermeden önce Teğmen Sheppard'a döndü. "Kim bu züppe?"</p>

    <p>Sheppard kaptana eğildi. "Adı Jess Dorsett'tir."</p>

    <p>Scaggs'ın kaşları havalandı. "Eşkıya Dorsett mi?"</p>

    <p>Teğmen başını salladı. "Öyle. Kraliçenin adamlarınca yakalanmadan büyük bir servet kazandı. Bu serseriler arasında okuma yazması olan tek kişi."</p>

    <p>Scaggs saldaki durum kötüye gittiğinde bu adamın yararlı olabileceğini hissetti. Bir isyan olasılığı çok fazlaydı. "Size bir yaşam fırsatı tanıyabilirim, Bay Dorsett. Bunun ötesinde bir şey vaat edemem."</p>

    <p>Benden ve bu sefil dostlarımdan beklediğiniz nedir?</p>

    <p>Eli tutan herkesin salın yapımına yardımcı olmasını istiyorum. Bundan kaçınacak olanlar gemide bırakılacaktır.</p>

    <p>Dorsett toplanmış olan mahkûmlara seslendi. "Duydunuz mu, çocuklar? Ya çalışırsınız ya ölürsünüz." Scaggs'a döndü. "Hiçbirimiz denizci değiliz. Ne yapmamız gerektiğini siz söylemelisiniz."</p>

    <p>Scaggs birinci süvariyi işaret etti. "Bay Ramsey'i salın planlarını çizmesi için görevlendirdim. Tayfalarım gemiyi suyun yüzünde tutma</p>

    <p>ya uğraşırken çalışmayanların oluşturacağı bir grup salın yapımının başında olacaktır."</p>

    <p>Bir doksan boyuyla Jess Dorsett diğer mahkûmlar arasında bir dev gibi duruyordu. Pahalı kadife ceketinin altındaki omuzları geniş ve</p>

    <p>güçlüydü. Bakır kırmızısı saçları omuzlarına kadar iniyordu. İki aydır geminin ambarında olmasına karşın Londra'daki bir salondan az önce çıkmış gibiydi.</p>

    <p>Dorsett ile Scaggs dönmeden önce birbirleriyle bakıştılar. Süvari Ramsey aralarındaki elektriklenmeyi farketmişti. Aslan ve kaplan, diye düşündü. Sonunda hangisinin ayakta kalacağını merak ediyordu doğrusu.</p>

    <p>Deniz neyse ki salın yapımını kolaylaştıracak kadar sakindi. Yapım denize atılan malzemelerle başladı. Salın asıl çerçevesi sağlam bir iple birbirlerine bağlanan direk parçalarından yapılmıştı. Sidney meyhanelerine ve başkalarına gidecek olan şarapla un fıçıları da boşaltılarak direklere bağlandı. Sonra kalın kerestelerden bir güverte yapılıp çevresine insan beline kadar yükselen bir küpeşte yerleştirildi. İki yedek direk ön ve arkaya dikilip birer yelken uyduruldu. Sal bittiğinde yirmi beş metre boyu ve on iki metre eniyle epey büyük göründüyse de, 192 mahkûm, on bir asker ve geminin 28 personeli binince 231 kişilik mevcuduyla epey kalabalık oldu. Salın arka tarafına yerleştirilen ilkel bir dümen arka direğin berisindeki yekeye bağlandı.</p>

    <p>Su, limon suyu, tuzlanmış et, peynir, gemi mutfağında pişirilmiş pirinçle fasulye dolu fıçılar direkler arasına yerleştirilip iplerle bağlandı ve üzerlerine güneşin yakıcı ışınlarından korunmaları için yelken bezi örtüldü.</p>

    <p>İnsanlar fazla bir kargaşalık çıkmadan sala bindiler ve iki saat sonra 203'ü de Scaggs'ın gösterdiği yerlerini almışlardı. Kaptan da tayfalardan sonra sala binmeden önce iki tabanca, geminin seyir defteri, bir kronometre, pusula ve sekstantın bulunduğu kutuyu Süvari Ramsey'in kolları arasına teslim etti. Scaggs sala inmeden önce ölçümlerini yapmış ve kimseye, hatta Ramsey'e bile fırtınanın Gladyatör'ü normal seyir yollarının çok uzağına attığını söylememişti. O anda Avustralya kıyılarından üç yüz mil açıkta, Tasman Denizinin ölü bir noktasındaydılar ve daha da kötüsü, akıntı kendilerini hiçbir geminin geçmediği ıssız bölgelere doğru sürüklüyordu. Scaggs haritalarını inceleyerek tek umutlarının ters akıntıyı yakalayıp Yeni Zelanda'ya doğru doğuya gitmek olduğuna karar verdi.</p>

    <p>Herkes kalabalık salda yerini aldıktan sonra yolcular sadece kırk yolcunun yatabileceği kadar yer olduğunu farkettiler. Gemiciler yaşamlarının tehlikede olduğunu görüyorlardı; salın zemini sudan sadece on santim kadar yüksekteydi. Sert bir havayla karşılaştıklarında sal da, içindeki talihsiz yolcular da suya gömüleceklerdi.</p>

    <p>Scaggs pusulayı dümen yekesinin önündeki direğe astı. "Bay Ramsey, yelkenleri açalım. Rotamız doğu-güneydoğu yönünde bir, on beş derece."</p>

    <p>“Başüstüne, kaptan. Avustralya'yı denemeyeceğiz demek?”</p>

    <p>“Tek umudumuz Yeni Zelanda'nın batı kıyısına erişmektir.”</p>

    <p>“Sizce ne kadar uzaktayız?”</p>

    <p>“Altı yüz mil,” dedi Scaggs sanki kumsal bir kıyı ufkun hemen ötesindeymiş gibi.</p>

    <p>Ramsey kaşlarını çatarak kalabalık sala baktı. Gözü fışıltılı seslerle konuşmakta olan bir grup mahkûma takılmıştı. Sıkkın bir sesle, "İçlerinde Tanrı korkusu olan bizlerin bu sefillerin arasındayken kurtuluşu göreceğimizi sanmıyorum," dedi.</p>

    <p>Deniz beş gün sakin kaldı. Sal yolcuları disiplinli bir tayın sistemi içine girdiler. Güneş acımasızca saldakileri kavuruyor, orayı ateşten bir cehenneme dönüştürüyordu. İnsanlar suya atlayıp serinlemek özlemiyle yanıp tutuşuyorlardı ama köpekbalıkları da kolay bir yemek için toplanmaya başlamışlardı bile. Tayfalar branda tente üzerine kova kova deniz suyu boşaltıyorlarsa da bu alttaki rutubeti artırmaktan başka bir işe yaramıyordu.</p>

    <p>Saldaki genel hava bir melankoliden ihanete dönüşmeye başlamıştı. İki aydır Gladyatör'ün karanlık ambarında sıkışıp kalmış olan mahkûmlar şimdi geminin gövdesi dışında ve hiçsizliğin ortasında olmaktan huzursuzlanmaya başlamışlardı. Mahkûmların tayfalara ve askerlere sert bakışları, gizli gizli söylenmeleri Scaggs'ın gözünden kaçmış değildi. Teğmen Sheppard'a adamlarının silahlarını sürekli olarak dolu ve hazır tutmalarını emretti.</p>

    <p>Jess Dorsett altın saçlı, uzun boylu kadına baktı. Kadın ön direğin yanında tek başına oturuyordu. Pasif bir havası vardı, sanki sıkıntılara beklenti duymadan bakmaya alışmış gibiydi. Diğer kadın mahkûmları görmezden geliyor, pek az konuşuyor, yalnız ve sessiz kalmayı yeğliyordu. Adam onun değerlere sahip biri olduğuna kanaat getirdi.</p>

    <p>Dorsett sıkışık oturan insanlar arasından ağır ağır ilerleyip öne vardığında silahıyla kendisine geri dönmesini işaret eden bir askerin bakışlarıyla karşılaştı. Sabırlı bir insan olduğundan nöbetçi değişimine kadar bekledi. Yeni gelen asker kadınlara sırıtmaya, onlar da onunla alaya başladılar. Dorsett bundan yararlanarak kadınları erkeklerden ayıran hayali çizgiye kadar geldi. Sarışın kadın adamı görmemişti bile, bakışları uzaklarda sadece kendisinin görebildiği bir yere dikiliydi.</p>

    <p>Dorsett gülümseyerek, "İngiltere'ye mi bakıyorsunuz?" diye sordu.</p>

    <p>Kadın döndü, bir yanıt verme lütfunda bulunup bulunmayacağına karar vermek istermiş gibi adamın yüzüne baktıktan sonra, "Cornwall'da küçük bir köye," dedi.</p>

    <p>“Orada mı tutuklanmıştınız?”</p>

    <p>“Hayır, Falmouth'da.”</p>

    <p>“Kraliçe Victoria'ya suikast düzenlemekten mi?”</p>

    <p>Kadının gözleri parladı, gülümsedi. "Doğrusu, bir battaniye çalmaktan."</p>

    <p>“Üşümüş olmalıydınız.”</p>

    <p>Kadın ciddileşti. "Babam içindi. Akciğer hastalığından ölmek üzereydi."</p>

    <p>“Üzüldüm.”</p>

    <p>“Siz eşkıyasınız.”</p>

    <p>“Atım bacağını kırıp da kraliçenin adamlarına yakalanana kadar.” "Adınız Jess Dorsett." Dorsett kadının kendisini tanıdığına sevinmişti; onun kendisi hakkında neler bildiğini merak etti. "Ve siz... "</p>

    <p>“Betsy Fletcher,” dedi kadın hiç duraksamadan.</p>

    <p>“Betsy, beni koruyucun olarak kabul edebilirsin.”</p>

    <p>“Benim züppe bir eşkıyaya ihtiyacım yok. Kendi başımın çaresine bakabilirim.”</p>

    <p>Dorsett salda sıkışmış duran kalabalığı gösterdi. "Ayaklarımızın altında sert toprağı hissedene kadar bir çift güçlü ele ihtiyacın olabilir."</p>

    <p>“Ellerini hiç kirletmemiş bir erkeğe neden güveneyim ki?”</p>

    <p>Dorsett kadının gözlerinin içine baktı. "Zamanında birkaç yolcu arabası soymuş olabilirim, ama iyi Kaptan Scaggs'ın dışında bir kadından yararlanmaya kalkmayacağına güvenebileceğin tek erkeğim burada."</p>

    <p>Betsy Fletcher dönüp rüzgâr önünde kendilerine doğru savrulan kara bulutları gösterdi. "Bay Dorsett, beni bunlardan nasıl koruyacaksınız?"</p>

    <p>Şimdi hapı yuttuk, kaptan, dedi Ramsey. "Yelkenleri indirsek iyi olacak."</p>

    <p>Scaggs başını salladı. "Yedek ip fıçısından ip alıp keserek şu zavallılara dağıt. Kendilerini sala sıkı sıkı bağlamalarını söyle."</p>

    <p>Deniz kabarmaya başlamıştı. Dalgalar insanların üzerinden geçerken hepsi de iplerini sıkı sıkı tutuyorlardı. İçlerinde akıllı olanlar kendilerini kalaslara bağlamışlardı. Fırtına Gladyatör'ün sonunu getiren tayfunun yarısı kadar güçlü değilse de, salın nerede bitip denizin nerede başladığını söylemek imkânsızdı. Bazıları başlarını suyun üzerinde tutmak için ayağa kalkıyorlar ama bu arada sal çılgınca sallanıyordu. Ayaktakiler de hemen yere savruluyorlardı. Dorsett hem kendisinin, hem de Betsy'nin iplerini kullanarak kadını direğe bağladı. Sonra kendisini de yelken iplerine bağlayarak vücuduyla kadını dalgalardan korumaya çalıştı.</p>

    <p>Fırtınanın gürültüsünü bile bastıran tek ses Scagg'ın tayfalarına yiyecekleri sağlama almak için onları daha sıkıca bağlamaları talimatıydı. Tayfalar sandıkları ve fıçıları bağlamaya çalışırken dağ gibi bir dalga üzerlerine çöktü ve salı suyla örttü. Bir dakika kadar kimse ölmek üzere olduğundan kuşku bile etmedi.</p>

    <p>Scaggs soluğunu tuttu, gözlerini kapattı ve ağzını açmadan küfre devam etti. Suyun ağırlığı içinden canını söküp alacak gibiydi. Sonsuzluk kadar gelen bir süre sonunda sal köpükler arasından tekrar rüzgâra çıktı. Denize süpürülmüş olmayanlar derin birer soluk alıp ciğerlerine dolan tuzlu suyu tükürdüler.</p>

    <p>Kaptan sala bakınca gözlerine inanamadı. Tüm yiyecekleri sanki sala hiç yüklenmemiş gibi gitmişti. Daha da kötüsü sandık ve fıçı seli birbirlerine sıkışık duran mahkûmlar arasında kendisine bir yol açmış, önüne çıkanı parçalayıp süpürmüştü. Dalgalar arasında boğuşanların zavallı çığlıklarına bir yanıt vermek imkânsızdı. Vahşi deniz en ufacık bir yardım çabasına bile izin vermiyordu ve şansı olanlar ancak bu son gün dostlarının acı ölümlerine yas tutabilirlerdi. Scaggs sonunda ayağa kalkıp hasarı değerlendirmek isteyince bir tek fıçı su ve erzağın kalmamış olduğunu dehşetle gördü. Bir felaket daha vardı. Yelkenler, parçalanmış brandalardan başka bir şey değildi artık. Kaptan, Ramsey'e kayıp sayısını saptamasını söyledi. Yirmi yedi kişi denize uçmuştu.</p>

    <p>Sheppard kalanlara bakarak başını salladı. "Zavallılar. Boğulmuş sıçanlara benziyorlar."</p>

    <p>Tayfalar kalan yelken bezlerini dağıtsınlar ve herkes mümkün olduğu kadar yağmur suyu toplasın, dedi Scagg.</p>

    <p>Ramsey, "Suyu depo edecek yerimiz yok," dedi. "Yelken olarak ne kullanırız sonra?"</p>

    <p>Herkes içebildiği kadar içtikten sonra yelkeni elimizden geldiğince onarıp doğu-güneydoğu rotasına devam ederiz.</p>

    <p>Salda canlanma olunca Dorsett ipleri çözüp Betsy'yi omuzlarından tuttu. "Yaralandın mı?"</p>

    <p>Kadın yüzüne yapışmış uzun saçları arasından im erkeğe baktı. "Islanmış bir kediye benzeyen şu halimle kraliyet balosuna katılamam. Ama yaşadığıma memnunum."</p>

    <p>Kötü bir geceydi ve korkarım bu sonuncusu olmayacak.</p>

    <p>Dorsett daha sözlerini bitirmeden güneş intikam alırcasına göründü. Tente olmayınca günün sıcaklığından korunmak da imkânsızdı. Ardından açlık ve susuzluk işkencesi başladı. Kalaslar arasına sıkışmış bütün yiyecek lokmaları kısa bir sürede tüketildi. Yelken beziyle toplanan yağmur suyunun sonunun gelmesi de uzun sürmedi.</p>

    <p>Yırtık yelkenin fazla bir yararı yoktu ve salı yerinenden kıpırdatamıyordu bile. Ancak rüzgâr arkadan gelirse işe yarıyordu. Sala yön verememek Scaggs'ın giderek artan çaresizliğini artırmaktaydı. Fırtına sırasında göğsüne bastırarak kurtardığı aletleriyle yemden yön saptaması yaptı.</p>

    <p>Karaya yaklaşmış mıyız, kaptan? diye sordu Ramsey.</p>

    <p>Hayır. Fırtına bizi batıya ve kuzeye attı. Şu anda Yeni Zelanda'dan iki gün önce olduğundan daha uzağız.</p>

    <p>Yazın ortasında Güney Yarıküresinde suyumuz olmadan fazla dayanamayız.</p>

    <p>Scaggs salın on beş yirmi metre ilersinde yüzmekte olan köpekbalıklarını gösterdi. "Eğer dört güne kadar bir tekneye rastlamazsak, korkarım köpekbalıkları mükellef bir şölene konacaklar… Bay Ramsey."</p>

    <p>Ancak köpekbalıklarının o kadar beklemeleri gerekmedi. Fırtınadan sonra ikinci gün ağır yaralananlardan ölenler denize atıldılar ve kısa zamanda kanlı köpükler arasında kayboldular. Dehşet daha yeni başlıyordu. Dorsett saldaki zavallıların birbirlerine neler yapacaklarını önceden gören ilk kişi oldu.</p>

    <p>Bir şeye hazırlanıyorlar, dedi Betsy'ye. "Kadınlara bakışlarını beğenmiyorum. "</p>

    <p>Betsy kurumuş dudaklarını güçlükle aralayarak, "Kimden söz ediyorsun?" diye sordu. Yüzünü parçalanmış bir eşarpla örtmüştü ama çıplak kolları ve eteklerinin altında dizleri daha şimdiden yanmış ve kabarmıştı.</p>

    <p>Katil Galli Jake Huggins'in liderliğindeki kaçakçılar... salın arkasındalar. Bir isyan başlatmak üzere olduklarına iddiaya girerim. Betsy salın üstünde serilmiş yatan insanlara baktı. "Komutayı elde edecekler de ne olacak?"</p>

    <p>Ben de bunu öğrenmek istiyorum. Dorsett susuzluktan çevrelerinde olup bitene dikkat edemeyecek kadar güçsüz olan insanların aralarından yürüdü, iplere tutunmak dışında bir egzersiz yapmadığından eklemleri katılaşmıştı. Komploculara yaklaşmaya cesaret eden birkaç kişiden biriydi. Huggins'in adamları kendi aralarında konuşup Sheppard ile askerlerine kötü kötü bakarlarken Dorsett'e pek dikkat etmediler.</p>

    <p>Huggins, "Burada ne işin var, Dorsett?" diye homurdandı.</p>

    <p>Kaçakçı kısa boylu, geniş göğüslü, uzun sarı saçlı, çok iri ve yamyassı burunlu, kara dişli bir adamdı.</p>

    <p>Salı ele geçirmene yardımcı olacak iyi bir adam işine yarar diye düşündüm.</p>

    <p>Ganimeti ele geçirip biraz daha fazla yaşamayı düşünüyorsun, değil mi?</p>

    <p>Istırabımızı uzatabilecek bir ganimet göremiyorum, dedi Dorsett. Huggins çürük dişlerini göstererek güldü. "Kadınlar, aptal herif." "Hepimiz susuzluktan ve sıcaktan ölüyoruz ve sen seks mi istiyorsun?"</p>

    <p>Ünlü bir eşkıyasın ama aptalmışsın doğrusu, dedi Huggins. "O yavrularla yatmak istemiyoruz. Niyetimiz onları doğrayıp lezzetli etlerini yemektir. Zorba Scaggs'ı, tayfalarını ve askerlerini gerçekten aç olacağımız zamana saklayacağız."</p>

    <p>Dorsett'in ilk aklına gelen Huggins'in iğrenç bir şaka yaptığı oldu, ne var ki adamın gözlerindeki kötü parıltı ve dudaklarındaki o korkunç gülümseme bir söz oyunu yapmadığını gösteriyordu. Bu öylesine iğrenç bir düşünceydi ki, Dorsett dehşetle donup kalmıştı. Ancak çok usta bir aktör olduğu için umursamazca omuzlarını silkti.</p>

    <p>Acelen ne? Yarın bu saatte kurtarılmış olabiliriz.</p>

    <p>Yakınlarda ufukta ne bir gemi göreceğiz, ne de bir ada. Huggins durakladı, yüzü kötülükle kasılmıştı. "Bizimle misin, eşkıya?"</p>

    <p>Seninle olmakla kaybedeceğim bir şey yok, Jake. Yalnız o iri sarışın kadın benimdir. Ötekilerini ne istersen yapabilirsin.</p>

    <p>Ondan hoşlandığını anlıyorum, ama ben çocuklarla her şeyi eşit paylaşıyorum. İlk parçası senindir. Tabii ondan sonrasını bölüşürüz. "Tamam," dedi Dorsett. "Ne zaman harekete geçiyoruz?"</p>

    <p>Karanlık bastıktan bir saat sonra. Benim işaretimle askerlere saldırıp silahlarını alacağız. Bir kere silahlandıktan sonra Scaggs ile tayfalarını halletmek kolay.</p>

    <p>Ben ön direğin orada yer aldığıma göre kadınları koruyan askerin gereğine bakarım.</p>

    <p>Yemekte ilk payı sen istiyorsun, ha?</p>

    <p>Sen konuştukça karnım gurulduyor.</p>

    <p>Dorsett, Betsy'nin yanına döndü ama mahkûmların korkunç hazırlıkları hakkında tek şey söylemedi. Huggins ile adamlarının her hareketini gözlediklerini biliyordu. Fırsatı ancak karanlıkla birlikte ele geçirecekti ve Huggins'in dehşeti başlatma işaretini vermeden hareket etmesi gerekiyordu.</p>

    <p>Denize karanlık basıp da ilk yıldızlar göründüğünde Dorsett, Betsy' nin yanından ayrılıp Süvari Ramsey'e yaklaşarak fısıldadı.</p>

    <p>Ramsey, sakın beni duyuyormuşsun gibi bir hareket yapma.</p>

    <p>Ne var? diye fısıldadı Ramsey. "Ne istiyorsun?"</p>

    <p>Beni iyi dinle. Bir saate kalmadan Jake Huggins'le arkadaşları askerlere saldıracaklar. Eğer hepsini öldürmeyi başarırlarsa silahlarını sana ve tayfana karşı kullanacaklar.</p>

    <p>Adi bir suçlunun sözüne neden inanayım?</p>

    <p>İnanmazsan hepiniz öleceksiniz.</p>

    <p>Kaptana söylerim, dedi Ramsey.</p>

    <p>Ona seni uyaranın Jess Dorsett olduğunu hatırlat.</p>

    <p>Dorsett yeniden Betsy'nin yanına döndü. Sol çizmesini ayağından çekerek ökçesini yana kaydırdı ve on santimlik bir bıçak çıkardı. Sonra oturup bekledi.</p>

    <p>Ufukta yükselen hilal saldakileri hayaletlere benzetirken içlerinden bazıları birden ayağa kalkıp ortadaki yasak bölgeye doğru yürüdüler. Huggins birden ileri atıldı. "Öldürün domuzları!" Susuzluktan akıllarını kaybedecek duruma gelmiş mahkûmlar otoriteye olan olanca nefretleriyle dört yandan orta alana saldırdılar.</p>

    <p>Bir salvo saflarında gedikler açtı, bu beklenmedik direnişle bir an oldukları yerde kaldılar.</p>

    <p>Ramsey, Dorsett'in uyarısını Scaggs ve Sheppard'a iletmişti. Askerler tüfeklerini doldurmuş süngülerini takmıştı, Scaggs ve adamlarıysa ellerinde kılıçlar, balta ve çekiçlerle onları destekliyorlardı.</p>

    <p>Onlara doldurma fırsatı vermeyin, çocuklar! diye gürledi Huggins. "Saldırın!"</p>

    <p>Çılgına dönmüş isyancı grubu yeniden saldırıya geçtiğinde bu kez süngüler ve kılıçlarla karşılaştı. Ancak öfkelerini hiçbir şey dindiremezdi. Korkusuzca soğuk çeliğe attılar kendilerini, bazıları keskin süngüleri çıplak elleriyle kavramaya çalıştılar.</p>

    <p>Askerler ve tayfalar kendilerinden geçmişçesine çarpışıyorlardı. Salın her karışında birbirlerini öldürmeye çalışan insanlar vardı. Cesetler üst üste yığılıyorlar, çarpışanların ayaklarına takılıyorlardı. Yere akan kan ayakta durmayı güçleştiriyor, düştükten sonra kalkmayı neredeyse imkânsızlaştırıyordu. Artık açlık ve susuzluklarını unutmuş insanlar karanlıkta körü körüne birbirlerini doğruyorlardı. Ortalıkta sadece yaralıların çığlıkları ve ölmek üzere olanların iniltileri vardı.</p>

    <p>Ganimeti sezer gibi olan köpekbalıkları salın çevresinde çizdikleri daireleri küçültmeye başlamışlardı. Denizcilerin 'Cellat' adını verdikleri büyük beyaz köpekbalıkları salın bir metre berisindeydi. Suya düşen talihsizlerden hiçbiri bir daha sala çıkamıyordu.</p>

    <p>Beş kılıç yarası alan Huggins elinde kocaman bir kalasla, "Seni lanet hain!" diyerek Dorsett'in üzerine yürüdü.</p>

    <p>Dorsett eğildi, bıçağı ileri uzatarak, "Bir adım daha atarsan geberirsin," dedi.</p>

    <p>Huggins çılgına dönmüştü. "Köpekbalıklarını besleyecek olan sensin, eşkıya!" Sonra başını öne eğip kalası bir orak gibi sallayarak saldırdı. Huggins üzerine atladığı sırada Dorsett hemen çömeldi. Hızını alamayan Galli üzerinden geçip düştü. Ayağa kalkamadan Dorsett doğruldu, adamın geniş sırtına atlayıp Huggins'in boğazını kesti. Altındaki adam ölümle birlikte gevşerken Dorsett, "Bu gece hanımları yiyemeyeceksin," diye söylendi.</p>

    <p>Dorsett o gece üç kişi daha öldürdü. Bir ara Huggins'in adamlarından bir grup üzerine saldırmıştı. Birden Betsy yanıbaşında belirip çılgınlar gibi dövüşmeye başladı. Dorsett'in aldığı tek yara bir adamın omzunu ısırmasıydı.</p>

    <p>Kanlı kavga iki saat sürdü. Scaggs tayfalarıyla Sheppard'sa askerleriyle kıyasıya dövüşüyorlar, her saldırıyı savuşturup kendileri hücuma geçiyorlardı. Saldırganların sayısı giderek azalmaktaydı. Sheppard iki mahkûm tarafından boğazlanıp devrildi. Ramsey yaralandı, Scaggs'ın iki kaburgası kırıldı. Mahkûmlar kadınlardan ikisini de öldürüp o kargaşalık sırasında denize attılar. Sonra sayıları artık giderek azalmış olarak salın kenarına doğru gerilediler.</p>

    <p>Gün ışıdığında salın üstü ceset doluydu ve korkunç dramın bir sonraki tüyler ürpertici aşaması başlamıştı. Sağ kalan asker ve tayfaların inanmayan bakışları altında mahkûmlar eski arkadaşlarını doğrayıp yemeye başladılar. Karabasanlardan çıkma bir sahne yaşanıyordu.</p>

    <p>Ramsey kalanları sayınca 231 kişiden sadece 78'inin yaşadığını gördü. O anlamsız mücadelede 109 mahkûm ölmüştü. Sheppard'ın askerlerinden beşi kayıptı. Ramsey de Gladyatör tayfalarından 12'sinin eksik olduğunu saydı. Bu bir avuç insanın o kalabalığı altetmiş olmaları inanılır gibi değildi.</p>

    <p>Yolcusu azalan sal şimdi suda epey yükselmişti. Açlıktan çılgına dönmüş mahkûmların yemedikleri ceset parçaları da köpekbalıklarına atıldı. Tayfalarından üçü açlıklarına yenik düşüp cesetlerden parçalar keserken Scaggs iğrentisini bastırarak başını öte yana çevirdi.</p>

    <p>Dorsett, Betsy ve diğer kadınların çoğu açlıktan ölecek durumda olmalarına karşın başka insanların etini yiyememişlerdi. Öğleden sonra başlayan yağmur, susuzluklarını giderdiyse de, açlığın ıstırabı bir an bile durmadı.</p>

    <p>Ramsey gelip Dorsett'e, "Kaptan seninle konuşmak istiyor," dedi. Eşkıya, süvarinin ardından sırtını arka direğe dayamış yatmakta olan Scaggs'ın yanına gitti. Gorman, kaptanın kırık kaburgasını, yırttığı bir gömlekle sarıyordu. Doktor cesetler denize atılmadan önce sargı olarak kullanmak üzere sırtlarındaki giyecekleri çıkartılmıştı. Scaggs acıdan gerilen bir yüzle baktı Dorsett'e.</p>

    <p>Size zamanında yaptığınız uyarınız için teşekkür etmek istiyorum, Bay Dorsett. Bu cehennem gemisinde sağ kalabilen namuslu insanlar yaşamlarını size borçludurlar.</p>

    <p>Kötü bir yaşamım oldu, kaptan, ama bu pis kokulu güruha hiç katılmadım.</p>

    <p>New South Wales'e varınca, valinin cezanızı bağışlaması için elimden geleni yapacağım.</p>

    <p>Size minnettarım, kaptan. Emrinizdeyim.</p>

    <p>Scaggs, Dorsett'in kemerinin arasına sıkıştırılmış olan küçük bıçağa baktı. "Tek silahınız bu mu?"</p>

    <p>Evet, efendim. Dün gece iyi iş becerdi.</p>

    <p>Ona fazla kılıçlardan birini verin, dedi Scaggs, Ramsey'e. "O köpeklerle işimiz bitmedi daha."</p>

    <p>Aynı fikirdeyim, dedi Dorsett. "Başlarında Jake Huggins olduğu zamanki kadar etkili olamayacaklardır, ama susuzluktan neredeyse akıllarını kaçıracak duruma geldiler. Karanlık basınca bir daha deneyeceklerdir. "</p>

    <p>Sözleri bir kehanetti sanki. Sadece susuzluk ve açlık yüzünden çıldırmış insanlara özgü nedenlerle mahkûmlar güneş battıktan iki saat sonra saldırıya geçtiler. Saldırı bir gece önceki kadar şiddetli değildi.</p>

    <p>Ancak mahkûmların kararlılıkları susuz ve yemeksiz geçen bir g(j. nün sonunda iyice zayıflamıştı ve savunanlar karşı saldırıya geçtiklerinde safları dağıldı. Scaggs'la güvenilir tayfaları cepheden saldırırken Dorsett'le Sheppard'ın kalan birkaç askeri yandan saldırdılar. Yirmi dakika sonra her şey bitmişti.</p>

    <p>Çatışmada elli iki kişi öldü. Şafak söktüğünde bir gece önceki yetmiş sekiz kişiden sadece yirmi beş erkek ve üç kadın kalmıştı: Jess Dorsett, Betsy Fletcher ve iki kadınla birlikte on altı mahkûm; iki asker ve Gladyatör'ün mürettebatından on kişi. Süvari Ramsey ölüler arasındaydı. Doktor Gorman ağır yaralanmıştı ve öğleden sonra yağı biten bir kandil gibi sönüverdi. Dorsett sağ bacağından kötü bir yara almış, Scaggs'ın kaburgalarına ek olarak bir de köprücük kemiği kırılmıştı. Betsy'de ise sadece birkaç küçük kesik vardı.</p>

    <p>Mahkûmlar yenilmişlerdi artık; ağır yaralı olmayan tek kişi yoktu içlerinde. Gladyatör'ün salı için o çılgın savaş sona ermişti.</p>

    <p>Onuncu gün altı kişi daha ölmüştü. On iki yaşında bir miço ile on altı yaşında bir asker denize atlayarak ölümü seçmişlerdi. Diğer dört mahkûm aldıkları yara yüzünden ölmüşlerdi.</p>

    <p>On ikinci gün on sekiz kişiye inmişlerdi. Hâlâ hareket edebilenler paçavralar içindeydiler; vücutları yaralarla kaplanmış, yüzleri yakıcı güneşten şişmişti. Artık hepsi hayal görmeye başlamışlardı. İki denizci Gladyatör'ü gördüklerine yemin ederek suya atlayıp yüzdüler ve yanlarından hiç ayrılmayan Cellât’a yem oldular.</p>

    <p>Scaggs, Aberdeen limanındaki evinde karısı ve çocuklarıyla şöminenin önünde oturduğunu sanıyordu.</p>

    <p>Garip gözlerle Dorsett'e bakıp, "Korkacak bir şey yok," dedi.</p>

    <p>Amiralliğe haber yolladım, bizi kurtarmak için bir gemi gönderdiler. Kaptan kadar dalgın olan Betsy, "Mesajınızı gri güvercinle mi yolladınız, yoksa siyahla mı?" diye sordu.</p>

    <p>Dorsett'in çatlamış ve derileri soyulmuş dudakları aralandı. Her nasılsa o aklına sahip olmayı başarabilmiş ve salı onaran birkaç deniz yardım etmişti. Bulduğu bir iki yelken parçasıyla Scaggs'ın altında yatabileceği bir tente yapmıştı ve Betsy de adamın yaralarını iyileştirmeye çabalıyordu. Kaptan, eşkıya ve hırsız artık dost olmuşlardı.</p>

    <p>Çatışma sıratında seyir aletleri suya düşmüş olan Scaggs'ın nerede oldukları hakkında bir fikri yoktu. Adamlarına ip ve çivi kullanarak balık avlamalarını emretmişti. Yem olarak insan eti kullanıyorlardı. Ancak küçük balıklar yeme yaklaşmıyorlardı bile. Köpekbalıklarının dahi ilgilenmemeleri çok ilginçti.</p>

    <p>Bir şey yakalama umudunu çoktan kaybettikleri sırada salın altından büyük bir kefal sürüsü geçti. Birkaç karış boyundaki balıkları zıpkınla avlamak kolaydı ve sürü geçip gitmeden yedi tanesi salın üstünde debeleniyordu.</p>

    <p>Gümüş renkli balıklara bakan Scaggs, "Tanrı bizi terketmedi," dedi. "Kefal genelde sığ denizlerde bulunur. Onları derin denizde hiç görmedim."</p>

    <p>İki haftadır ağzına girecek ilk lokmaya gözleri parıldayarak bakan Betsy, "Onları doğrudan doğruya bize gönderdi sanki," diye mırıldandı.</p>

    <p>O kadar açtılar ve balık o kadar azdı ki, yanına bir saat önce ölmüş bir kadının etini de eklediler. Scaggs, Dorsett ve Betsy ilk kez insan etine el sürüyorlardı. Her nasılsa balık etiyle karıştırılınca kendi cinslerinden birini yemek o kadar yanlış bir şey gibi gelmiyordu.</p>

    <p>Bir saat sonra üzerlerinden geçen bir bulutla iki galon kadar su da biriktirebildiler.</p>

    <p>Güçleri geçici olarak yerine gelmişti ama durumları hâlâ yüzlerinden okunuyordu. Tuzlu su ile temasın azdırdığı yaraları dayanılacak gibi değildi. Güneş hâlâ işkence ediyordu. Hava boğucu, sıcak ve dayanılabilir gibi değildi. Geceleri biraz serinliyorsa da saldakilerden bir kısmı bir günü daha göze alacak durumda değillerdi. Dört mahkûm ve sonuncu asker de sessizce kendilerini suya bırakıp bir anda yok oldular.</p>

    <p>On beşinci gün sadece Scaggs, Betsy Fletcher, Dorsett, üç denizci ve biri kadın dört mahkûm hayatta kalmışlardı. Yaşayıp yaşamamak umurlarında değildi. Ölüm kaçınılmazdı. Kendini koruma kıvılcım, Ç&lt;c:oktan sönmüştü. Ölenler dirileri yaşatmaya devam ediyorsa da. susuzluk ve korkunç sıcak sonunda kırk sekiz saate kadar salda tek canlı kalmayacaktı.</p>

    <p>Tam o anda dikkatleri son iki haftanın dehşetinden uzaklaştıracak bir şey oldu. Gökte ansızın iri, yeşilli kahverengili bir kuş belirdi, salın çevresini üç kere dolaştıktan sonra ön direğin üstüne kondu. Kuş boncuk karası gözleriyle salın üstünde serilmiş yatan zavallılara baktı. Herkesin aklında tek şey vardı: kuşu yakalayıp yemek.</p>

    <p>Betsy şişmiş dili yüzünden fısıltıyla konuşarak, "Bu ne garip kuş böyle," dedi.</p>

    <p>Bir kea kuşu, dedi Scaggs. "Eski süvarilerimden birinin böyle bir kuşu vardı."</p>

    <p>Bunlar da martılar gibi okyanuslarda mı dolaşırlar? diye sordu Dorsett.</p>

    <p>Hayır, bunlar Yeni Zelanda ve çevresindeki adalarda yaşayan bir tür papağandır. Onların su üzerinde uçtuklarını hiç duymamıştım. Meğer ki... Tanrı'dan bir mesaj daha olmasın. Scaggs güçlükle doğrulup yorgun gözleriyle ufku taradı. "Kara!" diye bağırdı sonra. "Batıda!"</p>

    <p>Bitkinliklerinden o ana kadar farketmemişlerdi ama sal artık dalgalar tarafından on mil kadar ilerde yükselen iki yeşil tümseğe doğru sürükleniyordu. Hep birden batıya bakınca iki ucunda iki alçak dağ, aralarında yemyeşil orman olan büyük bir ada gördüler. Uzun süre kimse konuşamadı. Bitkin kazazedelerin hemen hemen hepsi diz çökerek kendilerini çağıran kıyıya erişebilmek için dua ettiler. Scaggs bir saat sonra adanın giderek büyümekte olduğunu farketti. "Akıntı bizi karaya sürüklüyor," diye sevinçle bağırdı. "Bir mucize bu. Denizin bu kısmında ada olduğunu bugüne kadar hiçbir haritada görmüş değildim."</p>

    <p>Herhalde boştur, dedi Dorsett.</p>

    <p>İki tepeyi ayıran yeşilliğe bakan Betsy, "Ne güzel," diye fısıldadı. "Herhalde buz gibi sularla dolu gölcükleri vardır."</p>

    <p>Bu beklenmedik yaşam umudu içlerinde kalan son gücü de seferber etmişti. Papağanı yakalayıp yemeyi düşünmüyorlardı artık. Bu tüylü ulak, iyi bir işaretti. Scaggs'la kalan bir iki denizcisi parçalanmış tenteden bir yelken yaparken Dorsett'le diğer mahkûmlar da kalasları çıkarıp kürek olarak kullanmaya başladılar. Papağan sanki kendilerine yol göstermek istermiş gibi havalanıp adaya doğru uçtu. Son güçleriyle kürek çekmeye çalışırlarken arkalarından esen bir rüzgâr da kurtuluş umutlarını artırmıştı. Artık pes etmişçesine ölümü beklemek yoktu. Kurtuluş üç mil ötedeydi.</p>

    <p>Denizcilerden biri kalan son gücüyle direğe tırmanıp gözlerini güneşten koruyarak ileri baktı.</p>

    <p>Kıyıyı görüyor musun? diye sordu Scaggs.</p>

    <p>Bir lagünün çevresindeki mercan kayalıklarına doğru gidiyoruz. Scaggs, Dorsett ve Fletcher'e döndü. "Kanaldan içeri giremezsek dalgalar bizi kayalıklara bindirir."</p>

    <p>Direkteki denizci yarım saat sonra, "Dış kayalıkta, sancağın iki yüz metre berisinde bir açıklık görüyorum," diye seslendi.</p>

    <p>Hemen dümen yapın! diye emretti Scaggs tayfalara. "Çabuk olun!" Sonra mahkûmlara döndü. "Gücü olan herkes bir kalas kapsın ve kürek çekmeye başlasın!"</p>

    <p>Suyun dış kayalığa çarpışını gören herkesin içi korkuyla dolmuştu. Dalgalar bembeyaz köpükler halinde patlarken çıkan gürültü top sesinden farksızdı. Deniz sığlaştığından dalgalar da dağ gibi yükseliyorlardı.</p>

    <p>Scaggs dümen yekesini kolunun altına sıkıştırdı ve tayfaları parçalanmış yelkeni yönetmeye çalışırken salı kanala doğru yöneltti. Parçalanmış korkuluklara benzeyen mahkûmların zayıf çabaları salı yönetmeye yetmiyordu. Scaggs hepsini aynı tarafta toplayarak salın kanala girmesini sağlamaya çalıştı.</p>

    <p>Sal müthiş bir hızla ilerleyen bir dalganın üzerinde yükseldi. Bir an havalandı, sonra düştü. Erkek mahkûmlardan ikisi mavi yeşil dalgalara gömüldüler ve bir daha görünmediler. Sal parçalanıyordu. Denizin sürekli germesiyle sürtünmekten yıpranan ipler kopmaya başlamıştı.</p>

    <p>Güverteyi oluşturan kalaslar neredeyse dağılmak üzereydi. Bir sonraki dalgayla sal iyice inlemeye başladı. Dorsett mercan kayalığının elle tutacak kadar yakın olduğunu gördü.</p>

    <p>Tam o anda kayalığın keskin kenarları arasından süzülerek kanala girdiler. Sal olduğu yerde dönüyor, parçaları havai fişekler gibi havaya yükseliyordu. Sal parçalanırken hepsi suya döküldüler. Kayalığı aşınca o dalgalı deniz birden bir dağ gölü kadar sakinleşmiş ve parlak yeşile dönüşmüştü. Tek koluyla Betsy'yi kavramış olan Dorsett öksürerek sudan çıktı.</p>

    <p>“Yüzmeyi bilir misin?”</p>

    <p>Kadın yuttuğu deniz suyunu çıkarırken başını şiddetle salladı. "Hayır."</p>

    <p>Dorsett salın üç metre uzakta yüzen direklerinden birine doğru kulaç atarken kadını kavradı. Az sonra kadının kollarını direğe sarıp bıraktı. Kendisi de soluk almaya çalışarak, bitkin vücudu son bir saatin yorgunluğundan tükenmiş bir halde direğe sarılıp bekledi. Bir iki dakika sonra çevresine bakındı.</p>

    <p>Scaggs ile iki tayfa her nasılsa bağlı kalmış birkaç kereste üzerindeydiler ve kürek olarak kullanmak üzere kalasları söküyorlardı. Mahkûmlardan iki erkek ve kadın suda saldan kalan bir iki parçaya tutunmuşlar, yüzüyorlardı.</p>

    <p>Dorsett dönüp kıyıya baktı. Çeyrek mil ötede bembeyaz bir kumsal vardı. Sonra bir ses duydu.</p>

    <p>Betsy ile dayanın, diye seslendi Scaggs. "Sizi ve diğerlerini alıp kıyıya gideceğiz."</p>

    <p>Dorsett yanıt olarak elini sallayıp kadını alnından öptü. "Sakın şimdi pes edeyim deme, kızım. Yarım saat sonra kuru toprak üzerindeyiz." Scaggs'ın neşesi birden yarıda kesilivermişti.</p>

    <p>Büyük beyaz bir köpekbalığı yeni bir av peşinde daireler çizmeye başlamıştı. Cellat kendilerini lagüne kadar izlemişti.</p>

    <p>Bu haksızlık, diye düşündü Dorsett. Akla hayale sığmayan zorlukları atlattıktan sonra kurtuluşun bir çift çene tarafından parmaklarının arasından çekilip alınması haksızlıktı. Bu çok büyük bir talihsizlikti. Betsy'yi koljarı arasında sıkarak balığın suya dalışını seyretti. Ot estere gibi dişlerin kendilerini parçalamasını beklerken kalbi donup kalmıştı. O sırada ikinci mucize meydana geldi.</p>

    <p>Altlarındaki sakin sular ansızın kaynayan bir kazana dönüştü.</p>

    <p>Havaya bir su sütunu, ardından da köpekbalığı fırladı. Katil balık çılgıncasına debeleniyordu, korkunç çeneleri kendisini sarmış dev bir denizyılanını parçalamak için açılıp kapanıyordu.</p>

    <p>Scaggs oturduğu sal parçası üzerinden mücadeleyi görebiliyordu. Yılana benzeyen canavarın yassı bir kafası ve uzun bir kuyruğu vardı. Kaptan onun yirmi metre boyunda olduğunu tahmin etti, gövdesi de bir un fıçısı enindeydi. Başın olduğu yandaki ağız açılıp kapandıkça sivri dişler görünüyordu. Hayvanın derisinin üst kısmı siyah, altı fildişi beyazıydı. Scaggs deniz canavarlarından söz edildiğini çok duymuş ama onların hep içkiyi fazla kaçırmış denizcilerin hikâyeleri olduğunu düşünerek gülüp geçmişti. Ancak şimdi Cellat'ın saldırganı atlatmak için boşuna çırpınmasını dehşetle seyrederken hiç gülemiyordu.</p>

    <p>Canavar, köpekbalığının yüzgeçlerini ısırmaya başladı. Dev mücadele birkaç dakika içinde sona erdi ve iki canavar ağır ağır lagünün en derin yerine gömüldüler. Avcı başka bir avcının yemeği olmuştu. Scaggs çok geçmeden kalan üç beş kişiyi hâlâ birarada durabilen küçük sala çekmişti. Kazazedeler az sonra karabasanlarından kurtulup Avrupalı denizcilerin henüz bilmedikleri bir cennete ayak basıyorlardı.</p>

    <p>Adanın güney ucundan yükselen volkanik dağın eteğinde tertemiz bir su kaynağı vardı. Ormanlık bölgede beş çeşit tropik meyve yetişiyordu ve lagün gölü balık kaynıyordu. Gladyatörün salıyla yola çıkan 231 kişiden sadece sekizi o ıssız denizdeki on beş günlerini atlatıp sağ kalabilmişlerdi.</p>

    <p>Gladyatör'ün acı kaybından altı ay sonra, küçük teknesindeki sızıntıyı onarmak için karaya çıkan bir balıkçı kumlar arasında bir kılıç tutan el bulunca gemi kısaca hatırlandı. Balıkçı kumları kazınca eski bir savaşçının insan boyundaki heykeliyle karşılaşmıştı. Heykeli elli mil ötedeki Auckland'a götürünce yetkililer bunun kayıp gemi Gladyatör'ün burnundan koptuğunu saptadılar.</p>

    <p>Heykelcik temizlenip küçük denizcilik müzesine yerleştirildi. Gladyatörün sırrı sonunda 1858 Temmuzunda Sydney Morning Herald gazetesinin bir yazısıyla açıklandı.</p>

    <p>&nbsp;</p>
  </div>
</body>
</html>
