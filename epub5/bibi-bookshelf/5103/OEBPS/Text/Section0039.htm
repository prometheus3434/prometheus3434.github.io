<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435319">37</a></h2>

    <p>Rudi Gunn zaferin ter ve heyecanına âşık değildi. Genç ve ince görünümünü yediklerine özen göstererek korurdu. O gün olduğu gibi canı istediğinde haftada bir kere öğle saatinde koşma delisi olan Sandecker'in yanı sıra bisikletiyle ona eşlik ederdi. Amiral, Potomac Parkının içindeki çeşitli yollarda on kilometre koşardı. Ancak bu koşu sessiz olmazdı. Biri koşar, diğeri de bisikletiyle ona ayak uydururken iki adam bürodaymış gibi NUMA işlerini konuşurlardı.</p>

    <p>Sandecker, "Denizde kalma rekoru ne kadardır?" diye sordu.</p>

    <p>“Bir yatçı olan Steve Callahan, teknesi Kanarya adaları açıklarında battıktan sonra şişme bir sal üzerinde 76 gün kalmıştı. Denizde kalma rekoru da Guinness Rekorlar Kitabı'na göre Poon Lim adında bir Çinliye aittir. Poon Lim gemisi İkinci Dünya Savaşında Güney Atlantik'te batırıldıktan sonra Brezilyalı balıkçılar tarafından kurtarılana kadar 133 gün denizde kalmış.”</p>

    <p>“İkisinden biri on şiddetinde bir kasırgayla karşılaşmışlar mı?”</p>

    <p>Gunn başını salladı. "Ne Callahan, ne de Poon Lim, Dirk'in içinde bulunduğu tayfuna benzer bir şeyle karşılaşmamışlar."</p>

    <p>“Dorsett'in onları denize bıraktığından bu yana iki hafta geçti. Eğer fırtınayı atlatabilmişlere susuzluktan ve hava koşullarından çok çekiyorlardır.”</p>

    <p>“Pitt çok beceriklidir,” dedi Gunn. "Giordino ile birlikteyken Tahiti'ye çıkıp ottan bir kulübede keyif çatmadıklarını ne biliyorsun?"</p>

    <p>“Dirk, 'Deniz sırlarını kolay kolay teslim etmez,' derdi.”</p>

    <p>“Avustralya ve Yeni Zelanda arama kurtarma ekipleri NUMA'nın girişimlerine katılsalardı bu iş şimdiye dek bitmiş olabilirdi”.</p>

    <p>“Arthur Dorsett'in erişemeyeceği yer yok gibi,” dedi Sandecker.</p>

    <p>“Başka kurtarma işleriyle meşgul olduklarını bildiren o kadar mazeret geldi ki, duvarı kâğıtla kaplayabilirdim.”</p>

    <p>“Adamın inanılmaz bir gücü olduğu kesin.” Gunn pedal çevirmeyi bırakıp amiralin yanında durdu. "Dorsett'in rüşvetleri, Birleşik Devletler Kongresiyle Avrupa ve Japonya'daki parlamenter dostlarının cebine kolaylıkla ulaşıyor. Onun için çalışan ünlüler insanı şaşırtıyor doğrusu."</p>

    <p>Sandecker'in yüzü yorgunluktan değil ama umutsuzluktan kıpkırmızı kesilmişti. Öfkesini tutamıyordu. Durdu, eğilip dizlerini tutarak “Yalnız olmadığınızdan eminim. Herhalde ondan hoşlanmayan, hatta nefret eden binlerce kişi vardır. Ama hiçbiri ona ihanet etmiyorlar."</p>

    <p>"Şaşılacak bir şey yok bunda. Önüne çıkanlara ölümcül kazalar düzenlemediği zaman İsviçre'deki banka kasalarını elmaslarla doldurarak onları satın alıyor."</p>

    <p>“Elmas iyi bir ikna edicidir.” "Ama Başkan'ı onlarla etkileyemez."</p>

    <p>"Doğru, ancak Başkan da kötü öğütlerle yanlış yöne götürülebilir."</p>

    <p>"Milyonlarca insanın yaşamı tehlikedeyken değil sanırım."</p>

    <p>"Daha bir haber çıkmadı mı?" diye sordu Gunn.</p>

    <p>"Başkan dört gün sonra haber vereceğini söylemişti size. Aradan altı gün geçti."</p>

    <p>"Durumun ciddiyetini anlamıştı... "</p>

    <p>NUMA plakalı bir arabanın korna çalması üzerine iki adam dönüp baktılar. Sürücü arabayı koşu yolunun kenarında durdurup camdan seslendi. "Amiralim, Beyaz Saray'dan telefon."</p>

    <p>Sandecker dönüp Gunn'a bakarak gülümsedi. "Başkan'ın epey büyük kulakları var galiba."</p>

    <p>Amiral arabanın yanına gelince sürücü portatif telefonu uzattı. “Güvenli hatta Wilbur Hutton, efendim."</p>

    <p>"Will?"</p>

    <p>“Merhaba, Jim. Korkarım sana kötü haberlerim var.”</p>

    <p>Sandecker birden gerginleşti. "Anlat lütfen."</p>

    <p>“Başkan akustik veba konusunda bir harekete geçmemeye karar verdi.”</p>

    <p>“Neden? Bu kararının nelere malolacağını anlamıyor mu?”</p>

    <p>"Ulusal Bilim Kurulu uzmanları senin kuramını kabul etmiyorlar. Melbourne'deki Hastalık Kontrol Merkezinin Avustralyalı patologları otopsi raporları üzerine fikirlerini değiştirdiler. Gemisindekilerin ısıtma sistemindeki bir mikrop ve çok seyrek rastlanan bir bakteri yüzünden gerçekleştiğini kanıtlamışlar."</p>

    <p>“Bu olanaksız ama!”</p>

    <p>“Ben sadece bana söyleneni biliyorum,” dedi Hutton. "Avustralyalılar buna geminin ısıtma sistemindeki mikroplu suyun neden olduğundan kuşkulanıyorlar."</p>

    <p>“Patologların ne dedikleri benim umurumda bile değil. Başkan'ın benim uyarılarımı dikkate almaması felaketle sonuçlanacaktır. Tanrı aşkına, Will, Başkan'a çok geç kalmadan Dorsett'in madenlerini kapattırması için yalvar.”</p>

    <p>"Kusura bakma, Jim. Başkan'ın eli kolu bağlı. Bilimsel danışmanların hepsi de senin kanıtlarının uluslararası bir olay tehlikesini göze alacak kadar güçlü olmadığını düşünüyorlar. Özellikle de bir seçim yılında."</p>

    <p>“Bu çılgınlık! Eğer benim adamlarım haklıysa Başkan bir daha genel tuvaletleri temizleme görevine bile seçilemez.”</p>

    <p>“Bu senin fikrin,” dedi Hutton soğuk bir sesle. "Arthur Dorsett madenlerini uluslararası bir araştırma heyetine açmaya hazır olduğunu da bildirdi."</p>

    <p>“Heyet ne kadar zamanda hazırlanabilir?”</p>

    <p>"Bu işler zaman alır. İki üç haftada belki de."</p>

    <p>"O zamana kadar Oahu'da herkes ölmüş olacak."</p>

    <p>"Bu görüşte azınlıktasın."</p>

    <p>“Elinden geleni yaptığını biliyorum, Will, sana minnettarım. Güle güle.”</p>

    <p>Sandecker telefonu sürücüye uzatıp Gunn'a döndü. "Hapı yuttuk"</p>

    <p>Gunn dehşet içindeydi. "Yani Başkan durumu gözardı mı ediyor.”</p>

    <p>Sandecker yenilgiyle başını eğdi. “Dorsett patologları satın almış. Onları yolcu gemisindeki ölümlerin Lejyoner hastalığına neden olan virüse benzeyen bir virüsün neden olduğuna dair sahte bir rapor yazmaya zorlamış olmalı.”</p>

    <p>“Ben vaz geçmiyorum.” Dedi Gunn. “Dorsett’in çılgınlığını zamanında durdurmanın başka bir yolunu bulmalıyız.”</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>Sandecker'in gözleri parladı. "Kuşkuya düşmüşsen senden daha güçlü birine güvenmen gerekir," dedi. Telefonu alıp bir numara tuşladı. Anahtara sahip olabilecek bir tek kişi vardır."</p>

    <p>&nbsp;</p>

    <p>Amiral Sandecker, Arizona, Scottsdale'de Camelback Golf Kulübündeydi. Öğleden sonra saat ikiydi ve Washington'da Rudi Gunn'la olduğundan bu yana beş saat geçmişti. Scottsdale Havaalanına indikten sonra eski bir denizci arkadaşının arabasını ödünç almış ve doğru golf sahasına gitmişti. Çölde ocak ayı serin olduğundan üzerinde uzun kollu kaşmir bir kazak vardı.</p>

    <p>Sandecker 365 metre ilerdeki çimenliği nişanladı, iki denemeden sonra sopayı savurdu. Top havalandı, biraz sağa döndü ve 190 metre ilerde yere düştü.</p>

    <p>"Esaslı vuruş, amiral," dedi Dr. Sanford Adgate Ames. "Sizi arkadaşça bir golf oyununa kandırmakla yanılmışım sanırım. Eski denizcilin kara sporlarını bu kadar ciddiye aldıklarını bilmezdim." Göğsüne adar inen sakalıyla Ames, eski bir altın arayıcısına benziyordu. Gözleri, mavi bifokal gözlükler ardında saklıydı. "Eski denizciler garip şeyler yaparlar," dedi Sandecker.</p>

    <p>Dr. Sanford Adgate Ames'in yüksek düzeyde bir toplantı için Washington'a gelmesini istemek Tanrı'ya kutup buzlarını eritmesi için bir çöl fırtınası göndermesini istemek kadar boşunaydı. İkisi de yanıt vermezlerdi. Ames, New York ve Washington'dan aynı tutkuyla nefret eder ve iki kente de asla gitmezdi.</p>

    <p>Sandecker'in Ames'e çok ihtiyacı vardı. Bu nedenle meslektaşları arasından ses ustası diye anılan adamdan bir randevu istemişti. Ames bir koşulla razı olmuştu: Sandecker golf sopalarını getirecek ve konuşma golf alanında yapılacaktı.</p>

    <p>Zaman ve ışık konusunda Einstein neyse, ses konusunda da Ames oydu. Akustik oşinografi dalında üç yüzden fazla tebliği vardı Kırk beş yıldır yaptığı çalışmalar ve analizler, sualtı radar ve sonar tekniklerinden su üstü yayılmaya kadar her alanı kapsamaktaydı. Deniz Kuvvetlerinin sualtı nükleer test projelerine yönelttiği saldırılar Pentagon'da kendisine düşmanlar edindirmişti. Pek çok üniversite onu fakültelerine almak istemişse de, Ames hepsini reddetmiş, ücretlerini kendi cebinden ödediği dört öğrenciden oluşan ekibiyle araştırmalarını yapmayı tercih etmişti.</p>

    <p>Golf arabasına döndükten sonra Ames küçük buz kutusundan bir koka kola kutusu çıkarıp amirale uzattı. "Benden tam olarak istediğiniz nedir?"</p>

    <p>Sandecker adamın yüzüne baktı. "Fildişi kulelerde oturan bilginlerin ne düşündükleri benim umurumda değil. Orada, denizde insanlar ölüyorlar. Eğer Dorsett'i durduramazsam aklıma bile getirmek istemediğim sayılarda insan ölecek. Siz dünyanın en iyi akustikçisisiniz. Bana bu kıyımı önleyebileceğim bir yol gösterebileceğinizi umuyorum."</p>

    <p>“Demek ben sizin temyiz mahkemeniz olacağım. Benim sizin sorununuza pratik bir çözüm bulmamı istiyorsunuz.”</p>

    <p>“Bizim sorunumuz,” diye düzeltti Sandecker.</p>

    <p>“Tamam,” dedi Ames. "Anlıyorum." Elindeki koka kola tenekesine baktı. "Siz Washington'dan yola çıkmadan bazı şeyler düşünüp bir plan geliştirmiştim. Kusursuz değil, ama başarı şansı yüzde elli, ancak aylarca araştırma yapmadan bundan iyisini de çıkaramam." Sandecker heyecanını gizlemeye çalışarak Ames'e bakarken gözlerinde daha önce orada olmayan bir umut parıltısı vardı. "Yani Dorsett'in madenlerini işletmesini sona erdirecek bir plan geliştirdiniz mi gerçekten?"</p>

    <p>Ames başını salladı. "Silahlı bir güç benim alanımın dışındadır. Ben akustik birleşmeyi nötralize edecek bir yöntemden söz ediyorum."</p>

    <p>“Bu nasıl olabilir?”</p>

    <p>“Basitçe söylemek gerekirse, ses dalgaları yansıtılabilir.”</p>

    <p>“Evet, bunu anlıyorum.”</p>

    <p>Dört ayrı ses ışınının Oahu Adasına doğru yayılacağını biliyorsunuz ve yaklaşık birleşim zamanını tahmin etmişsiniz. Bilim adamlarınızın birleşmenin kesin yerini de hesapladıklarını tahmin ederim.”</p>

    <p>"Evet, epey kesin bir nokta belirledik."</p>

    <p>"İşte yanıtınız."</p>

    <p>"Bu kadar mı?" Sandecker'in umutları birden sönmüştü. "Bir noktayı kaçırdım galiba."</p>

    <p>Ames omuzlarını silkti. "Söyleyeceğim çok basit. NUMA uydu çanak antenine benzer bir şey yapıp birleşme noktasında suya indirir ve akustik dalgaları Honolulu'dan uzaklaştırır."</p>

    <p>Sandecker duygularını göstermemeye çalışıyordu ama kalbi kaburgalarına çarpacak gibi atmaya başlamıştı. Bilmecenin çözümü gülünç olacak derecede basitti. Evet, yeni bir yönlendirmenin yapılması kolay olmayacaktı, ama yapılabilirdi.</p>

    <p>Ames'e, NUMA zamanında bir çanak yapıp yerine yerleştirebilirse akustik dalgalar nereye yönlendirilmelidir? diye sordu. Ames'in yüzünde kurnazca bir gülümseme belirdi. "Okyanusun yerleşim bulunmayan bir noktası, örneğin güneyde Antarktika'ya. Ancak birleşme enerjisi uzun mesafeler aştıkça zayıfladığından neden kaynağına göndermiyorsunuz?"</p>

    <p>“Gladyatör Adasında Dorsett madeni!” Ames başını salladı. "İyi bir seçim olur. Ses dalgası gidip geldikten sonra insanları öldürme gücünü kaybedecektir. Ama onlara Tanrı korkusu vermeye ve başlarını ağrıtmaya yetecektir."</p>
  </div>
</body>
</html>
