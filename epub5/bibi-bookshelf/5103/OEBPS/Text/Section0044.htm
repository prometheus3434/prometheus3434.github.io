<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435324">42</a></h2>

    <p>Giordino sahte bir dehşetle, "Yani savunmasız küçük kuşları vurmamızı mı istiyorsun?" dedi.</p>

    <p>Maeve kuzey kıyısını göstererek, "Orada en az yirmi kuş saydım," dedi. "Eğer saklanacak bir yer bulursanız, vurabileceğiniz kadar yakına yaklaşacaklardır. "</p>

    <p>“Doğrusu kızarmış kuşa dayanamam,” dedi Pitt. "Yarın akşamın yemeği benden, sana söz veriyorum."</p>

    <p>Maeve kaprisli bir sesle, "Daha başka numaraların da var mı?" diye sordu.</p>

    <p>Pitt ellerini ensesinde kavuşturup kuma uzandı. "Bu konuyu açtığın iyi oldu. Bütün öğleden sonra kafa yorduktan sonra buradan daha uygun bir iklime göçmemize karar verdim."</p>

    <p>Maeve kuşkulu bir ifadeyle baktı erkeğe. "Göçmek mi?" Giordino'ya destek vermesi için baktı ama o "bu işler hiç bilinmez" der gibi bakarak balığını ısırmaya devam etti. "Bir yüzme havuzunda bile su üstünde duramayacak iki ağır yaralı teknemiz var," dedi Maeve. "Issızlığa doğru yolculuğumuza hangisiyle devam etmeyi düşünüyorsun?"</p>

    <p>"Çok basit, Fletcher. Üçüncü tekneyi yapacağız."</p>

    <p>"Tekne mi yapacağız!" Maeve gülmek üzereydi.</p>

    <p>Giordino'nun yüzündeki ifadeyse gayet ciddiydi. "York'un yelkenilisini onarmak mümkün mü sence?"</p>

    <p>“Hayır. Gövde elimizdeki kısıtlı imkânlarla onarılamayacak kadar hasarlı. York deneyimli bir denizciydi ve onu yüzdürme olasılığı kalmadığını görmüştü. Ama biz üst güverteyi kullanabiliriz.</p>

    <p>“Neden burada kalıp beklemiyoruz?” diye sordu Maeve. "Biz zavallı Rodney'den daha becerikliyiz. Bir gemi geçene kadar bizi yaşatabilecek kadar kuş ve balık avlayabiliriz."</p>

    <p>Sorunda o, dedi Pitt. "Sadece tuttuklarımızla yaşayamayız. Eğer Rodney'in kayıp dişleri bir gösterge kabul edilirse, onun iskorbütten öldüğü anlaşılıyor. C vitamini ve diğer maddelerin eksikliğinden zayıf düşmüş. Fiziki erimenin o aşamasında ölüm çok yakındır. Günün birinde gemi geçer ve karaya adam çıkarırsa bir yerine, dört iskelet bulacaktır Bence fiziksel olarak güçlüyken buradan kurtulmak için her tür çabayı göstermeliyiz."</p>

    <p>Dirk haklı, dedi Giordino. "Kent ışıklarını görebilmemizin tek fırsatı adadan ayrılmaktır."</p>

    <p>“Peki tekneyi neyle yapacağız?”</p>

    <p>“Bizim tekneden şişme tüp,” York'unkinin üst güvertesi, bir iki kütük, hepsini biraraya topladın mı okyanusu aşacak tekne yaparsın.”</p>

    <p>“Bunu gözümle görmem gerekir,” dedi Maeve.</p>

    <p>“Nasıl istersen.” Pitt kumun üzerine bir kroki çizdi. "Bizim teknenin tüplerini York'un teknesinin kamarası altına yerleştireceğiz, sonra iki ağaç kütüğünden dış gövdeler yapacağız ve böylece bir trimaranımız olacak."</p>

    <p>“Bence olabilir,” dedi Giordino.</p>

    <p>“130 metrekare yelken gerek,” dedi Pitt. "Direğimizle dümenimiz de var."</p>

    <p>Giordino çadırı gösterdi. "York'un Dacron yelkenleri kırk yıllık çürümeden sonra ilk rüzgârda paramparça olur."</p>

    <p>"Onu düşündüm. Polinezyalı denizciler palmiye yapraklarından yelkenlerle seyahat ederlerdi. Sahildeki ağaçları aynı amaçla kullanmamamız için bir sebep görmüyorum.”</p>

    <p>“Eğer uzun saatler çalışırsak üç günde tamamlarız sanırım.”</p>

    <p>“O kadar çabuk mu?”</p>

    <p>“Tekneyi yapmak güç değildir, York sayesinde aletimiz de var.” Giordino, "Invercargill'e varmak için doğuya mı yoksa kuzeydoğuya mı devam edeceğiz?" diye sordu.</p>

    <p>Pitt başını salladı. "Hiçbiri. Rodney'in aletleri ve amirallik haritalarıyla Gladyatör Adasına gitmemek için hiçbir neden görmüyorum." Maeve sanki çıldırmış gibi baktı Pitt'e. Elleri iki yanına cansızca düşmüştü. "Bu kadar çılgınca bir şey duymamıştım."</p>

    <p>“Olabilir. Ama ben yola çıkmamıza neden olan şeyi bitirmenin uygun olacağını düşünüyorum... Oğullarını kurtarmanın yani.”</p>

    <p>Giordino bir an bile duraksamadı. "Gayet iyi. Ben de King Kong la bir maç daha yapmak isterdim."</p>

    <p>“Ben sizlere çok şey borçluyum. Ama...”</p>

    <p>"Ama falan yok," dedi Pitt. "Bu iş tamam. Teknemizi inşa edip Gladyatör Adasına gideceğiz, oğullarını kaçırıp en yakın güvenli yere kaçacağız."</p>

    <p>"Güvenli yere kaçmak mı! Anlamıyor musunuz?" Kadının sesinde umutsuz bir yakarış vardı. "Adanın yüzde doksanı dik yamaçlarla çevrilidir. Tek ayak basılacak yer lagünün çevresindeki kumsaldır ve orası da korunma altındadır. Kimse vurulmadan kayalığı aşamaz. Babam iyi silahlanmış bir saldırı gücünün aşamayacağı güvenli savunma hatları inşa ettirmiştir. Buna kalkıştığınız takdirde mutlaka ölürsünüz."</p>

    <p>“Telaşa kapılmaya hiç gerek yok," dedi Pitt. "Al ile ben hanımların yatak odalarına girdiğimiz ustalıkla adalara girip çıkarız. Bütün iş doğru zamanı ve yeri seçmektir."</p>

    <p>“Babamın devriye botları sizi lagüne girmeden çok önce görürler.”</p>

    <p>Pitt omuzlarını silkti. "Hiç dert edinme sen. Benim o kötü devriye botlarından kurtulmak için çok esaslı bir yolum vardır."</p>

    <p>“Bunun ne olduğunu sorabilir miyim?”</p>

    <p>İçinde suçluluk vardı. Çocuklarını kurtarmak için canlarını fedaya hazır olan bu iki olağanüstü insanın karşılaştıkları korkunç tehlikelerin ve çektikleri ıstırabın sorumlusunun kendisi olduğunu görüyordu. Kalkıp ikisinin arasında çömeldi ve kollarını boyunlarına attı. "Teşekkür ederim," diye mırıldandı. "Çok büyük şansım varmış ki, sizin kadar mükemmel iki erkek buldum."</p>

    <p>Tehlikede olan hanımlara yardım etme gibi bir alışkanlığımız var bizim. Giordino kadının gözlerinde biriken yaşları görünce gerçekten banarak başını çevirdi.</p>

    <p>Pitt, Maeve'i alnından öptü. "Bu kulağa geldiği kadar olanaksız değil. Güven bana."</p>

    <p>Pitt, "Eğer seninle, şimdi bana yüz yıl kadar geçmişte kalmış gibi gelen günlerde karşılaşsaydım..." diye mırıldandı. Başka şeyler de söyleyecekmiş gibi oldu, ama sonra hemen ayağa kalkıp yalnız kalmak için yanlarından uzaklaştı.</p>
  </div>
</body>
</html>
