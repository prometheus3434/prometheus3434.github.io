<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1><a name="_Toc361435279">ÖLÜMDEN DÖNÜŞ</a></h1>

    <p>Avustralya çevresindeki denizlerde pek çok esrarengiz olay görülmüşse de, bunlardan en garibi 1856 yılında Sidney'in sadece 300 mil güneydoğusundayken korkunç bir tayfun sırasında Tasman Denizinde kaybolan Gladyatörün kaptanı Charles "Zorba" Scaggs'ın aniden ortaya çıkışıdır.</p>

    <p>Kaptan Scaggs haritalarda olmayan bir adada sağ kalan tek tayfasıyla yaptığı küçük bir tekneyle Sidney limanına girdiğinde herkesi şaşkına çevirmişti.</p>

    <p>Geminin burnundaki heykelin bir buçuk yıl önce Yeni Zelanda'nın batı kıyılarında bulunmasıyla geminin battığı anlaşılmıştı. Kaptan Scaggs'ın mucizevi dönüşüne kadar kimse ceza sömürgesine götürülen 192 mahkûm, on bir asker, 28 mürettebat ve geminin akıbeti hakkında hiçbir şey bilmiyordu.</p>

    <p>Kaptan Scaggs’ın anlattığına göre sadece kendisi ve iki kişi adaya çıkabilmişler, orada iki yıl çok güç koşullar altında yaşadıktan sonra bir yıl önce tüm mürettebatıyla adanın hemen dışında batan geminin enkazı ve aletleriyle bir tekne inşa etmişlerdi.</p>

    <p>Kaptan Scaggs'la tayfası gemi marangozu Thomas Cochran bütün çektiklerinden sonra gayet iyi görünüyorlar ve İngiltere'ye giden ilk gemiye binmek için acele ediyorlardı. Gladyatör'ün yolcuları ve eski meslektaşları için çok üzüntü duyduklarını açıklayan iki adam gemi tayfunda batınca enkazının bir parçasına tutunduklarını ve akıntıya kapılıp günlerce gittikten sonra canlıdan çok ölü bir halde boş adanın kumsalına çıktıklarını anlatmışlardı.</p>

    <p>Scaggs’ın bütün seyir aletleri gemiyle birlikte battığından iki yıl boyunca yaşadıkları küçük adacığın nerede olduğu saptayamamışlardı. Scaggs en iyi tahminle buranın Sidney'in 350 mil doğu-güneydoğusunda, diğer gemi kaptanların boş deniz olduğunu iddia ettikleri bir bölgede olabileceğini söylemişti.</p>

    <p>Ailesi Hornsby'de yaşayan Teğmen Silas Sheppard ve New South Wales Piyade Alayından on adamlık mangası da kayıplar arasındaydı.</p>

    <h1 id="sigil_toc_id_2"><a name="_Toc361435280">MIRAS</a></h1>

    <p><i>17 Eylül 1876 Aberdeen, İskoçya</i></p>

    <p>İskoçya, Scaggs’ın İngiltere'ye dönüşünden, karısı ve çocuklarıyla kısa bir süre hasret gidermesinden sonra Carlisle-Dunhill Şirketi kendisine en yeni ve en güzel gemileri olan Culloderı'in kaptanlığını vererek Çin sularına çay ticaretine gönderdiler. Zorba Scaggs iki rekor kırdığı altı sefer sonunda, kırk yedi yaşında erkenden tükenmiş olarak Aberdeen'deki evine çekildi.</p>

    <p>Hızlı gemilerin kaptanları çok erken yaşlanırlardı. Dünyanın en hızlı gemileri insanın bedenini de ruhunu da yorardı. Çoğu genç yaşlarda ölür, büyük bir kısmı gemileriyle birlikte denizin dibini boylardı.</p>

    <p>Bunlar seçkin insanlardı, denizin en romantik çağında ahşap gemileri inanılmaz hızlara ulaştıran korkusuz kişilerdi. İnsanın yaptığı en esaslı yelkenli gemileri komuta ettiklerini bilerek, kimi zaman toprak, kimi zaman dalgalar altındaki mezarlarına gitmişlerdi.</p>

    <p>Scaggs da gemilerinin kalasları kadar sağlam olarak elli dokuz yaşında son yolculuğuna çıkmıştı. Son dört yolculuğundan elde ettiği gelirini ortaklık hisselerine yatırıp çocuklarına epey büyük bir servet hazırlamıştı.</p>

    <p>Sevgili karısı Lucy'nin ölümünden sonra çocukları da kendi ailelerine karışınca, elleriyle yaptığı küçük bir kotrayla İskoçya koylarını dolaşarak denize olan sevgisini sürdürdü. Peterhead'deki oğlunu ve torunlarını çok soğuk bir havada ziyaret ettikten sonra hastalandı. Scaggs ölmeden birkaç gün önce eski dostu ve eski işvereni Abner Carlisle'yi çağırttı. Carlisle, Aberdeen'in önde gelen kişilerindendi ve saygın bir gemicilik şirketinin sahibiydi. Şirketin dışında bir de bankası vardı. Gençliğinde attan düştüğü için topallayarak yürürdü, zayıftı ve başında tek tel saç yoktu.</p>

    <p>Scaggs'ın kızı Jenny doğduğu günden beri tanıdığı bu adamı eve aldı, kucaklaştıktan sonra elinden tuttu.</p>

    <p>“Gelmekle çok iyi ettin, Abner. Yarım saatte bir seni soruyor.”</p>

    <p>“Nasıl bizim deniz kurdu bakalım?”</p>

    <p>“Korkarım günleri sayılı artık.”</p>

    <p>Carlisle denizci mobilyalarıyla dolu, duvarlarına Scaggs'ın rekor seferlerinin işaretlendiği haritalar asılı eve bakındı. "Burayı özleyeceğim."</p>

    <p>Ağabeylerim en iyisinin evi satmak olduğunu söylediler.</p>

    <p>Kadın, Carlisle'yi yukarı çıkarıp Aberdeen limanına bakan büyük pencereli odaya soktu. "Baba, Abner Carlisle geldi."</p>

    <p>“Eh, zamanıydı, diye homurdandı Scaggs.”</p>

    <p>Jenny, Carlisle'nin yanağını öptü. "Gidip sana bir çay yapayım." Otuz yıl denizde geçen sert yaşamın yıktığı adam yataktaydı şimdi. Scaggs çok kötü görünmesine karşın Carlisle o zeytin yeşili gözlerde hâlâ yanan ateşe şaşıyordu. "Sana yeni bir gemi hazırladım, Zorba," dedi. "Yok canım. Yelkenleri nasıl?" diye hırıltılı bir sesle sordu Scaggs. 'Yelkeni falan yok. Buharlı."</p>

    <p>Scaggs'ın yüzü kızardı, başını kaldırdı. "Lanet tencereler! Denizi kirletmelerine izin vermemeli."</p>

    <p>Carlisle'nin beklediği yanıttı bu. Zorba Scaggs ölümün eşiğinde olabilirdi, ama tüm yaşamında olduğu gibi heybetle çıkıp gidecekti. "Zaman değişti, dostum. Artık yelkenli olarak Cutty Sark ile Thermopylae'den başka bildik gemi kalmadı denizde."</p>

    <p>Benim boş konuşacak zamanım yok. Seni itirafımı dinlemen ve bana bir iyilik yapman için çağırdım.</p>

    <p>Carlisle, Scaggs'a bakıp alaylı bir sesle, "Bir sarhoşu mu dövdün, yoksa bir Şanghay genelevinde bana hiç anlatmadığın Çinli bir kızla mı yattın?" diye sordu.</p>

    <p>Ben Gladyatör hakkında konuşuyorum, diye mırıldandı Scaggs. "O konuda yalan söyledim."</p>

    <p>Gladyatör bir tayfunda battı. Bunda yalan söyleyecek ne var ki? "Tayfunda battı, ama yolcuları ve mürettebatı da onunla birlikte denize gömülmediler."</p>

    <p>Carlisle bir an bekledikten sonra sakin bir sesle, "Charles Scaggs, sen tanıdığım en namuslu insansın," dedi. "Seni tanıdığım yarım yüzyıl içinde bir kere bile verdiğin söze ihanet etmedin. Seni böyle çılgınca şeyler söylemeye zorlayan şeyin hastalığın olmadığına emin misin?" "Bir borcu ödemek için yirmi yıldır bu yalanı taşıyorum diyorum sana."</p>

    <p>Carlisle merakla baktı arkadaşına. "Bana söylemek istediğin nedir?" "Bugüne kadar kimseye anlatmadığım bir hikâye." Scaggs yastığına yaslanıp sadece kendisinin gördüğü uzak bir noktaya baktı. "Gladyatörün salının hikâyesi."</p>

    <p>Jenny yarım saat sonra çayla döndü. Hava kararmaya başladığından yatak odasındaki yağ kandillerini yaktı. "Baba, bir şeyler yemeye çalışmalısın. Sana en sevdiğin balık çorbasından yaptım. İştahım yok, kızım.</p>

    <p>Abner de bütün öğleden sonra seni dinleye dinleye acından ölüyordun Onun da bir şeyler yiyeceğinden eminim.</p>

    <p>Bize yarım saat daha izin ver, dedi Scaggs. "Sonra ne istersen yeriz." Kız gider gitmez Scaggs salın hikâyesine devam etti.</p>

    <p>Sonunda kıyıya çıktığımızda sekiz kişi kalmıştık. Gladyatörün mürettebatından sadece ben, marangoz Thomas Cochran ve tayfa Alfred Reed vardı. Mahkûmlardan Jess Dorsett, Betsy Fletcher, Marion Adams, George Pryor ve John Winkleman. İngiltere’den yola çıkan 231 kişiden sadece sekizi yani.</p>

    <p>Biraz kuşkulu görünüyorsam özür dilerim, dostum, dedi Carlisle. "Okyanusun ortasında birbirlerini öldüren insanlar, sağ kalanların ins an eti yemeleri falan, bütün bunların pek inanılır şeyler olmadığını kabul edersin sanırım."</p>

    <p>Sen ölümün eşiğindeki birinin saçmalıklarını dinliyor değilsin. Söylediklerimin hepsi doğrudur.</p>

    <p>Carlisle, Scaggs'ı nedensiz yere huzursuz etmek istemiyordu. Yaşlı tüccar Carlisle ve Dunhill nakliyat imparatorluğunun kuruluşunda büyük payı olan kaptanın kolunu okşadı. "Devam et. Sonunu gerçekten merak ediyorum. Sekiziniz adaya ayak bastıktan sonra ne oldu?"</p>

    <p>Scaggs yarım saat boyunca küçük volkanik dağın eteğinden çıkan «uyu içmelerini, lagün gölünde yakalayıp öldürdükleri iri kaplumbağaları ellerindeki tek araç olan Dorsett'in bıçağıyla kesmelerini, sonra suyun kenarında buldukları bir çakmaktaşıyla ateş yakıp kaplumbağaları pişirdiklerini anlattı. Scaggs'ın daha önce hiç görmediği beş çeşit meyve toplamışlardı ormandan. Bitkiler Avustralya'da gördüklerinden farklıydı. Scaggs kazazedelerin ondan sonraki birkaç günü güçlerini toparlayana kadar bir şeyler yemekle geçirdiklerini anlattı.</p>

    <p>Gücümüz yerine gelmeye başlayınca adayı keşfe çıktık. Ada bir olta biçimindeydi, beş mil kadar uzunluğunda ve bir mil enindeydi. Her biri üç yüzle beş yüz metrelik iki volkanik dağ adamın iki ucunda yükseliyordu. Göl üç çeyrek mil uzunluğundaydı ve deniz tarafı geniş bir kayalıkla kapalıydı.</p>

    <p>Boş muydu? diye sordu Carlisle.</p>

    <p>Ne bir insan gördük, ne de bir hayvan. Aboricinlerin bir zamanlar burada yaşadıklarını gösteren izler vardı ama onların da çok uzun zaman önce gittikleri anlaşılıyordu.</p>

    <p>Gemi enkazı falan?</p>

    <p>O zaman yoktu.</p>

    <p>Saldaki felaketten sonra ada cennet gibi gelmiş olmalı, dedi Carlisle. "Denizde geçirdiğim uzun yıllar boyunca gördüklerimin en güzeliydi. Safir denizden yükselen görkemli bir zümrüttü sanki. Çok geçmeden tam bir doğal yaşam sürmeye başladık. Ben belirli işleri yapacak insanları atadım; balık avlama, barınak kurma, meyve ve diğer yen ebilecek maddeleri toplama dışında, yemeğin pişirilmesi veya geçen bir gemiye işaret verilmesi için sürekli yanacak ateşin başında duracakları da belirledim. Aylar boyunca böylece huzur içinde yaşadık."</p>

    <p>Gerisini tahmin edeyim, dedi Carlisle. "Kadınlar arasında gürültü çıktı."</p>

    <p>Scaggs başını salladı. "Kadınlar için erkekler arasında desen daha iyi. Ben yakında kıyamet kopacağını anladığımdan kadınların erkekler arasında eşit olarak bölünmeleri için bir program yapmıştım. Bundan hiç kimse, özellikle de kadınlar hoşlanmıyordu kuşkusuz. Ama kan akmasını önlemenin başka yolunu bilmiyordum."</p>

    <p>O şartlarda sanırım ben de aynı şeyi yapardım.</p>

    <p>Bütün başardığım kaçınılmazı geciktirmek oldu. Mahkûm John Winkelman tayfa Reed'i Marion Adams yüzünden öldürdü. Jess Dorsett de Betsy Fletcher'i kimseyle paylaşmaya yanaşmadı. George Pryor, Fletcher'e tecavüz etmeye kalkışınca Dorsett bir taşla kafasını ezdi.</p>

    <p>Ve altı kişi kaldınız.</p>

    <p>Scaggs başını salladı. "John Winkleman, Marion Adams'la, Jess de Betsy ile evlenince sonunda adaya huzur geldi."</p>

    <p>Evlenmek mi? diye Carlisle haklı bir öfkeyle burun kıvırdı. "Bu nasıl olabildi?"</p>

    <p>Benim bir gemi kaptanı olarak töreni yapma hakkım olduğunu unuttun galiba?</p>

    <p>Ama geminin güvertesinde değildin.</p>

    <p>Pişman değilim. Thomas Cochran ve ben adadan ayrılana kadar hepimiz huzur içinde yaşadık.</p>

    <p>Sen ve Cochran kadınları hiç istemediniz mi?</p>

    <p>Scaggs'ın kahkahası kısa bir öksürük nöbetine neden oldu. Carlisle bir bardak su verdi. Scaggs kendini toparlayınca, "Müstehcen şeyler düşündüğümde sevgili karım Lucy'yi düşünürdüm. Ona her yolculuğa çıktığım zamanlardaki kadar temiz döneceğime söz verirdim."</p>

    <p>Ya marangoz?</p>

    <p>Cochran, talihe bak ki, erkeklerin arkadaşlığını tercih ederdi.</p>

    <p>Gülme sırası Carlisle'ye gelmişti. "Serüvenlerini paylaşmak için garip insanlar seçmişsin doğrusu."</p>

    <p>Çok geçmeden kayalardan rahat barınaklar yapmış, oradaki varlığımızı zevkli kılmak için çeşitli şeyler bulmuştuk. Tahta işleyecek alet bulduktan sonra Cochran'ın marangozluğu doğrusu çok işe yaradı.</p>

    <p>O nasıl oldu?</p>

    <p>Ok üçük bir dağımız olmuştu Cochran ile bizi Avustralya'ya götürecek sağlamlıkta bir tekne yapacak gerekli malzemeye sahiptik."</p>

    <p>'Ya kadınlar? Betsy ile Marion ne yapıyorlardı?"</p>

    <p>, Scaggs'ın yüzünde kederli bir ifade belirdi. "Zavallı Marion iyi bir insandı, efendisinin kilerinden yiyecek çalarken yakalanmış bir hizmetçi kızdı. Kızını doğururken öldü. John Winkelman çılgına döndü. Aklını kaçırdı ve çocuğu öldürmeye kalkıştı. Kendine gelene kadar onu dört gün boyunca bir ağaca bağladık. Ne yazık ki bir daha eski haline dönmedi. O günden ben adayı terkedene kadar bir tek kelime bile konuşmadı."</p>

    <p>Ya Betsy?</p>

    <p>O bambaşka bir insandı. Bir kömür madencisi kadar güçlüydü. Marion'un çocuğuna bakarken iki de oğlan doğurdu. Dorsett ile Betsy birbirlerini çok severlerdi.</p>

    <p>Onlar neden sizinle gelmediler</p>

    <p>"Adada kalmaları daha iyi olurdu Validen bağışlanmalarını isteyeceğime söz verdim ama buna cesaret edemediler. Haksız da değillerdi. Avustralya'ya ayak basar basmaz polis çocukları alıp yetimler olarak başkalarına verecekti. Betsy, Parramatta'da kadınların çalıştığı bir fabrikanın sefaletinde yün eğiricisi olacak, Jess de mutlaka Sidney'deki mahkûm kışlasına gönderilecekti. Bir daha ne birbirlerini, ne de oğullarını göreceklerdi. Onlara ben yaşadığım sürece Gladyatör'ün kayıp insanlarıyla birlikte unutulacaklarına söz verdim."</p>

    <p>Ya Winkleman?</p>

    <p>O da adanın kuzey ucundaki dağda bir mağaraya taşındı ve orada tek başına yaşadı.</p>

    <p>Carlisle bir süre susup Scaggs'ın anlattığı bu olağanüstü hikâyeyi düşündü. "Ve bunca yıldır onların varlıklarından kimseye söz etmedin, öyle mi?"</p>

    <p>Daha sonraları eğer konuşmuş olsaydım New South Wales'teki o vali namussuzunun onları yakalatmak için bir gemi göndereceğinden emindim. Kaçak mahkûmları ne olursa olsun yakalamaya azmetmiş bir insandı. Scaggs başını hafifçe çevirip pencereden limandaki gemilere baktı. "İngiltere'ye döndükten sonra da Gladyatör'ün salından söz etmek için bir neden görmedim."</p>

    <p>Sidney'e yelken açtıktan sonra onları bir daha görmedin mi? Scaggs başını salladı. "Çok üzüntülü bir ayrılıktı. Betsy ile Jess oğullarını ve Marion'un kızını tutmuş kıyıda dururlarken mutlu bir ana ve baba</p>

    <p>gibiydiler. Uygar dünyada yaşamanın olanaksız olduğunu anlamış insanlardı."</p>

    <p>Peki ya Cochran neden konuşmadı?</p>

    <p>Scaggs'ın gözleri hafifçe parladı. "Dediğim gibi, bir daha denize açılmak istiyorsa, onun da bilinmesini istemediği bir sırrı vardı. O da 1867'de Güney Çin Denizinde batan Zanzibar"la birlikte sulara gömüldü."</p>

    <p>Onların nasıl olduklarını hiç merak etmedin mi?</p>

    <p>Merak etmeye gerek yoktu. Biliyordum.</p>

    <p>Carlisle'nin kaşları havalandı. "Bir açıklama istemek hakkım sanırım."</p>

    <p>"Ben oradan ayrıldıktan dört yıl sonra bir Amerikan balina gemisi adayı görüp taze su almak için durmuş. Jess'le Betsy tayfalarla görüşmüşler, onlara meyve ve balık verip giyecek eşya, kapkacak falan almışlar. Kaptana gemileri battıktan sonra orada kalmış misyonerler olduklarını söylemişler. Çok geçmeden başka balina gemileri de meyve ve su almak için adaya uğramaya başlamış. Bir gemi Betsy'nin palmiye yapraklarından ördüğü şapkalara karşılık onlara tohum vermiş ve Jess'le Betsy adada sebze yetiştirmeye başlamışlar."</p>

    <p>Bunları nereden biliyorsun?</p>

    <p>Balina avcılarıyla mektup göndermeye başlamışlardı.</p>

    <p>Meraklanan Carlisle, "Hâlâ yaşıyorlar mı?" diye sordu.</p>

    <p>Scaggs'ın gözlerinde bir hüzün belirdi. "Jess altı yıl önce balık avlarken öldü. Ani bir fırtına sandalını alabora etmiş. Betsy onun başını çarpıp boğulduğunu söyledi. Son mektubu iki gün önce geldi. Onu masamın orta çekmecesinde bulacaksın. Betsy bir mide rahatsızlığından ölmek üzere olduğunu yazıyordu."</p>

    <p>Carlisle, Gladyatör battıktan sonra Scaggs'ın bütün seferlerinde kullandığı eski kaptan masasına gitti, çekmeceden su geçirmez deriye sarılı bir paket çıkardı. İçinde deri bir kese ve katlı bir mektup vardı. Koltuğuna oturup gözlüğünü taktı.</p>

    <p>Hırsızlıktan mahkûm bir kız için çok düzgün yazıyor.</p>

    <p>İlk mektupları imla yanlışlarıyla doluydu, ama Jess okumuş bir insandı ve Betsy de ondan çok şey öğrendi.</p>

    <p>Carlisle yüksek sesle okumaya başladı.</p>

    <p>"Sevgili Kaptan Scaggs,</p>

    <p>Sağlığınızın iyi olduğunu umarım. Bu size son mektubum olacak. Amie Jason gemisinin doktoru midemde bir hastalık olduğunu söyledi. Yakında Jess'ime kavuşacağım.</p>

    <p>Sizden son bir isteğim olacak. Bu yılın nisanının ilk haftasında iki oğlum ve Marion'un kızı Mary bir balina gemisiyle buradan Auckland'a gittiler. Çocuklar oradan İngiltere'ye giden bir gemiye binecek, sonra da Aberdeen'e geleceklerdir.</p>

    <p>Sevgili dostum, senden onları evine almanı ve İngiltere'nin en iyi okullarında öğrenim yapmalarını sağlamanı istiyorum. Sana ebediyen minnettar olacağım ve Jess'in de aynı duyguları paylaşacağından eminim.</p>

    <p>Senin hizmetin ve çocukların okul masrafı için gerekeni gönderiyorum. Hepsi de çok zeki çocuklardır ve çok çalışacaklardır.</p>

    <p>Sevgi ve selamlar. Hoşçakal.</p>

    <p>Betsy Dorsett</p>

    <p>Carlisle gözlüklerinin üzerinden baktı. Yeni Zelanda dan İngiltere'ye kadar üç çocuğu tek başlarına mı gönderdi?"""</p>

    <p>O kadar da küçük değillerdir, en büyüğü on dokuz yaşında olmalı. "Adadan nisan başlarında ayrılmışlarsa her an kapını çalabilirler demektir."</p>

    <p>Tabii Auckland'da çok beklemedilerse.</p>

    <p>Tanrım, adamım, sen çok güç bir durumdasın.</p>

    <p>Yani sen ölmek üzere olan bir dostunun son arzusunu nasıl yerine getireceğini soruyorsun.</p>

    <p>Sen ölecek falan değilsin.</p>

    <p>Öleceğim. Sen pratik bir işadamısın, Abner. Bunu benim kadar iyi bilen yoktur. O yüzden son yolculuğuma çıkmadan önce seni görmek istedim.</p>

    <p>Betsy'nin çocuklarına dadılık etmemi istiyorsun.</p>

    <p>Onları parayla girilebilecek en iyi okullara yerleştirinceye kadar benim evimde oturabilirler.</p>

    <p>"Betsy'nin gelip geçen balıkçı teknelerine şapka ve yiyecek satarak topladığı az miktarda para pahalı okulların yıllarca sürecek yatılı eğitimine yetmez. Doğru dürüst giyinmeleri ve yaşıtlarının öğrenim düzeyine gelmeleri için özel öğretmenler gerekir. Umarım hiç tanımadığım insanlara para vermemi istemiyorsundur benden. Scaggs deri keseyi gösterdi.</p>

    <p>Carlisle keseyi kaldırdı. “Betsy çocuklarını eğitmen için sana bunu mu gönderdi?"</p>

    <p>Scaggs hafifçe başını salladı. "Aç."</p>

    <p>Carlisle kesenin ipini çözüp içindekileri avucuna boşalttı. Sonra inanmayan bakışlarla Scaggs'a baktı. "Şaka mı bu? Bunlar adi taştan başka bir şey değil ki."</p>

    <p>"Güven bana, Abner. Onlar adi değildir</p>

    <p>Carlisle erik boyunda taşlardan birini kaldırıp baktı. Taşın sekiz yüzeyi vardı ve yüzeyler düzdü. Bu kristalden başka bir şey değil."</p>

    <p>0eş para etmez."</p>

    <p>Taşları Levi Strouser'e götür.</p>

    <p>Yahudi kuyumcuya mı?</p>

    <p>Taşları ona göster.</p>

    <p>Bu taşlar değerli değil diyorum sana</p>

    <p>Lütfen... Scaggs'ın sesi güçlükle çıkmıştı. Bu uzun konuşma kendisini yormuştu.</p>

    <p>Nasıl istersen, dostum. Carlisle cebinden saatini çıkarıp baktı. "Sabah ilk iş olarak Strouser'e gidecek ve gelip sana fikrini söyleyeceğim." 'Teşekkür ederim." diye mırıldandı Scaggs. Gerisi seni ilgilendirir artık."</p>

    <p>Carlisle sabah erkenden hafif sağanağa aldırmadan &nbsp;Castlegate yakınlarındaki eski ticaret bölgesine gitti. Elindeki adresi kontrol ettikten sonra, Aberdeen kentine biraz kasvetle birlikte karakteristik bir görünüş kazandıran yerel granitten yapılma gri binanın içine girdi. Merdiven başındaki kapının yanında küçük pirinç harflerle "Strouser ve Oğulları" yazıyordu. Carlisle zili çaldı, bir memur&nbsp; kendisini sade döşenmiş bir büroya alıp yer gösterdi ve bir fincan çay ikram etti.</p>

    <p>Bir dakika sonra göğsüne kadar inen kır sakallı, redingot ceketli kısa boylu bir adam yan kapıdan girip elini uzattı.</p>

    <p>Adım Levi Strouser. Size nasıl yardımcı olabilirim?</p>

    <p>Adım Abner Carlisle. Beni buraya arkadaşım Kaptan Charles Scaggs gönderdi.</p>

    <p>Kaptan Scaggs geleceğinizi önceden haber veren bir mesaj yolladı Aberdeen'in en ünlü tüccarını mütevazı büromda görmek benim için bir şereftir.</p>

    <p>Hiç karşı karşılaşmışmıydık?</p>

    <p>Aynı sosyal çevrelerde dolaşan insanlar değiliz, siz de mücevher satın alan biri değilsiniz.</p>

    <p>Karım genç öldü, ben de bir daha evlenmedim. Bu yüzden pahalı süs eşyaları almama gerek kalmadı.</p>

    <p>Benim karımda genç öldü ama ondan sonra bana dört erkek, iki de kız evlat veren bir kadın bulacak kadar talihliydim.</p>

    <p>Carlisle, tüccarlarla çok iş yapmıştı, ancak o güne kadar değerli taşlarla bir iş yapmış değildi. Strouser'in karşısında çok huzursuzdu. Deri keseyi çıkarıp masanın üzerine bıraktı.</p>

    <p>“Kaptan bu taşlara bir bakmanızı istedi."</p>

    <p>Strouser masanın üzerine bir tabaka beyaz kâğıt serip keseyi ortasına boşalttı sekiz taşı teker teker büyüteciyle inceledi. Sonra en iriyle en ufağını teker teker eline aldı.</p>

    <p>Bay Carlise biraz sabırlı olursanız bu taşlar üzerinde bir muayene yapmak istiyorum. Oğullarımdan biri size bir fincan çay getirir. Teşekkür ederim. Beklerim, önemli değil."</p>

    <p>Strouser odaya yaklaşık bir saat sonra döndü. Carlisle insan sarrafıydı. Yirmi iki yaşında ilk gemisini satın aldıktan sonra binden fazla iş anlaşması yapabilmek için öyle olmak zorundaydı. Levi Strouser'in huzursuz olduğunu hemen farketti. Ancak ellerin titremesi ya da ağzının kenarında ki küçük tikler olması veya alnında boncuk boncuk terlerin birikmesi gibi belirtiler, işaretler yoktu. Huzursuzluk adamın gözlerindeydi. Strouser Tanrıyla yüzyüze gelmiş bir insana benziyordu.</p>

    <p>“Bu taşların nereden geldiğini sorabilir miyim?"</p>

    <p>Carlise dürüst bir yanıt verdi. "Doğrusu kesin yerini söyleyemeyeceğim.</p>

    <p>" Hindistan madenleri tükendi ve Brezilya'da bugüne kadar böyle bir taş çıkmış değil. Güney Afrika'daki yeni madenlerdendir, bu bilmem mümkün değil. Neden? Taşlar değerli mi?"</p>

    <p>Strouser şaşkınlıkla, "Bunların ne olduğunu bilmiyor musunuz?" diye sordu.</p>

    <p>“Ben maden uzmanı değilim. Benim işim nakliyattır.”</p>

    <p>Strouser yaşlı bir büyücü gibi ellerini taşların üzerinde dolaştırdı. “Bunlar elmas, Bay Carlisle! Bugüne kadar gördüğüm en güzel yontulmamış elmas."</p>

    <p>Carlisle şaşkınlığına hakim oldu. "Dürüstlüğünüzden kuşkum yok, Bay Strouser, ama ciddi olduğunuza inanamıyorum."</p>

    <p>Bay Carlisle, ailem beş kuşaktır değerli taş işindedir. İnanın bana, bu masanın üzerinde bir servet var. Taşlar sadece kusursuz derecede saydam değil, aynı zamanda olağanüstü bir pembe renkleri var. Nadide ve inanılmaz güzel olmaları nedeniyle, kusursuz, renkli taşlardan daha çok para ederler.</p>

    <p>Carlisle konuya kestirmeden girdi. "Değerleri ne kadardır?"</p>

    <p>“Taşlar yontulana ve maksimum sonucu almak için parlatılana kadar değerlendirilemezler. Bu en küçüğü yaklaşık olarak 60 kırat. Bu en büyüğü ise 980 kırat. Elimdeki şu anda dünyanın bilinen en büyük yontulmamış elmasıdır.”</p>

    <p>“Öyleyse bunların satılmadan önce yontulması doğru olur.”</p>

    <p>“İsterseniz ben size bu halleriyle bir fiyat verebilirim…”</p>

    <p>Carlisle taşları deri keseye yerleştirdi. "Teşekkür ederim, ama hayır. Ben ölüm döşeğinde bir arkadaşım için geldim buraya. Ona en büyük kârı sağlamak görevimdir."</p>

    <p>Strouser kurnaz İskoçyalının yontulmamış taşlardan ayrılmayacağını anlamıştı. Elmasları o haliyle alıp yontturmak ve sonra Londra piyasasında büyük bir kârla satmak mümkün olmayacaktı. Ne var ki, hiç yapmamaktansa iyi bir kâr tercih edilirdi.</p>

    <p>“Buradan ileri gitmenize gerek yok, Bay Carlisle. Oğullarımdan ikisi Antwerp'in en iyi elmas traşçıları yanında çalışmışlardır. Londra'daki elmas traşçılardan çok daha iyidirler. Taşlar yontulduktan sonra satmak isterseniz size aracılık edebilirim.”</p>

    <p>“Onları neden ben kendim satmayayım ki?”</p>

    <p>"Benim Avustralya'ya mal nakletmek için bir gemi almak yerine size gelme nedenlerimle. Ben Londra Elmas Borsası üyesiyim, siz değilsiniz. Ben sizin bekleyeceğiniz fiyatın iki katını talep edebilir ve alabilirim.”</p>

    <p>O böyle iyi bir teklifi duyduğunda bunu anlayacak kadar kurnaz bir tüccardı. Hemen ayağa kalkıp elini uzattı. “Taşları sizin yetenekli ellerinize bırakıyorum, Bay Strouser. Bunun sizin için de, temsil ettiğim kişiler için de kârlı bir iş olacağını umarım."</p>

    <p>“Bundan emin olabilirsiniz, Bay Carlisle.”</p>

    <p>İskoç gemicilik devi bürodan çıkacakken dönüp Yahudi kuyumcuya baktı. "Oğullarınızın işi bitince sizce taşların değeri ne olabilir?" Strouser adi taş görünümündeki elmaslara bakınca onları parıltılı mücevherler olarak gördü. "Eğer bu taşlar kolay çıkarılabilecek bir yerden gelmişlerse, sahipleri olağanüstü bir servet imparatorluğu kuracaklardır."</p>

    <p>“Özür dilerim, ama bu değerlendirmeniz bana biraz abartılı gibi geldi.” Strouser gülümsedi. "Bu taşlar yontuldukları zaman bir milyon sterlin civarında bir paraya satılabilirler."</p>

    <p>“Aman Tanrım!” dedi Carlisle. "O kadar çok, ha?"</p>

    <p>Strouser 980 kıratlık taşı ışığa tuttu. Konuştuğunda sesi saygılıydı. "Belki de çok daha fazla."</p>

    <h1 id="sigil_toc_id_3"><a name="_Toc361435281">1. BOLUM: ANİ GELEN OLUM</a></h1>

    <p><i>14 Ocak, 2000 Seymour Adası, Antarktika Yarımadası</i></p>

    <p>Adada bir lanet vardı. Bu ıssız kıyılara bir daha dönmemek üzere ayak basan insanların mezarlarının kanıtladığı bir lanet. Burada güzellikten eser yoktu, ne buz kaplı doruklar, ne dağlar gibi yükselen glasyerler, ne de insanın Antarktika ve çevre adalarında beklediği sakin sularda dev şatolar gibi yüzen buzdağları</p>

    <p>Seymour Adası tüm kıtanın buzla kaplı olmayan en büyük tabakasıydı. Yüz binlerce yıl boyunca yığılan volkanik toz, buzun erimesini hızlandırmış, renkten ve kardan tümüyle yoksun olan kuru vadilerle dağlar oluşturmuştu. Burası bir iki tür yosun ve adadaki küçük taşları yuvalarını yapmak için kullanan Adelie penguenleri dışında hiçbir canlının yaşamadığı çok çirkin bir yerdi.</p>

    <p>Kayalara kazılan alçak mezarlarında yatan ölülerin çoğu 1859'da gemileri buzlar arasında parçalanmış olan bir Norveç Antarktika seferinden kalmaydı. Bu insanlar erzakları tükenene kadar burada iki yıl yaşamışlar, ardından açlıktan birer birer ölmüşlerdi. On yıl kadar sonra soğuk yüzünden iyice korunmuş olan cesetleri 1870'te İngilizlerin bir balina istasyonu kurmaları sırasında bulunmuştu. Başkaları da ölmüşler ve Seymour Adası kayaları altına yatırılmışlardı. Kimi hastalıktan, kimi balina av mevsiminin kazaları yüzünden. Birkaçı istasyondan uzaklaşıp beklenmedik bir fırtınaya yakalanmışlar</p>

    <p>ve anında donmuşlardı. Bu insanların mezarlarının çok iyi işaretlenmiş olması şaşırtıcıydı. Buzlara sıkışıp kalan balina avcıları kışın geçmesini beklerken büyük kaya parçalarına ölenlerin adlarını kazıyıp bunları mezarların başına dikmişlerdi. İngilizler istasyonu 1933'te kapattıklarında o iğrenç manzara altında altmış ceset yatıyordu.</p>

    <p>Bu ıssız topraklarda yatan kâşiflerin ve denizcilerin huzursuz ruhları, istirahat yerlerinin bir gün muhasebecilerle, avukatlarla, tesisatçılarla, ev kadınlarıyla ve lüks gemilerle gelip bu taşlara ve penguenlere bakan emekli zenginlerle dolacağını hayal bile edemezlerdi. Belki ada lanetini bu insanlara da yayacaktı.</p>

    <p>Turist gemisinin sabırsız yolcuları Seymour Adasında herhangi bir kötülük görmüyorlardı. Yüzen saraylarının konforu içinde güvenceyle, tavuskuşu tüyünün maviliğinde bir denizden yükselen ıssız, bozulmamış ve esrarengiz bir toprak parçası görmekteydiler. Özellikle Seymour Adası kıyılarına ayak basan ilk turist dalgası arasında olduklarından, bu yeni deneyim karşısında sadece heyecan duyuyorlardı. Gemi yarımadanın kıyılarındaki adalar arasında dolaşırken programlanan beş duraktan ilkiydi bu, kuşkusuz en güzeli değildi ama turist gemisi broşürlerine göre en ilginçlerinden biriydi.</p>

    <p>İnsanların çoğu Avrupa ve Pasifik'i gezmişler, turistlerin dünya çevresinde dolaştıkları egzotik yerleri görmüşlerdi. Şimdi daha başka, daha farklı, önceden çok az kişinin gördüğü bir yere ayak basmış olmakla arkadaşlarına ve komşularına övünmek istemişlerdi.</p>

    <p>Turistler karaya çıkma beklentisiyle merdivenlerin başına toplanıp telefoto objektiflerini penguenlere çevirirken Maeve Fletcher de aralarında dolaşıyor, gemi personelinin dağıttığı parlak turuncu renkli can yeleklerini kontrol ediyordu.</p>

    <p>Maeve kadınların hepsinden ve erkeklerin çoğundan daha uzun boyluydu. İki uzun örgü halinde arkasında sallanıp saçları yaz papatyaları kadar sarıydı. Çıkık elmacık kemikleriyle güçlü bir yüzü, derin denizler kadar mavi gözleri vardı. Dudakları hep ılık bir gülümsemeyle açık durur, dişlerinin ortasındaki küçücük aralık göze çarpardı.</p>

    <p>Maeve yirmi yedi yaşında bir zooloji uzmanıydı. Mezun olduktan sonra kutup bölgesindeki kuş ve hayvan yaşamını inceleyip deneyim kazanmak için üç yıllık araştırma izni almıştı. Avustralya'daki evine dönüp de Melbourne Üniversitesinde doktora tezini hazırlarken kendisine Adelaide'teki serüven turları düzenleyen Ruppert Saunders Şirketinin yolcuları için sefer başkanı ve doğacı olarak geçici bir iş teklif edilmişti. Bu, tezini hazırlamak için yeterli para kazanma anlamına geldiğinden elindeki her işi bırakıp şirketin Kutup Kraliçesi gemisiyle yola çıkmıştı.</p>

    <p>Bu seferde gemide doksan bir biletli yolcu vardı ve Maeve kıyıda gezinti düzenleyecek dört doğacıdan biriydi. Penguenlerin yaşadığı yer, balinacılık günlerinden kalma binalar, Norveçli kâşiflerin kamp yerleri ve mezarları nedeniyle Seymour Adası tarihi bir alan ve hassas bir çevre olarak ilan edilmişti. Çevre üzerine etkilerini azaltmak amacıyla yolcular karaya çeşitli saatlerde ve ayrı gruplar halinde çıkarılırdı. Kendilerine çıkmadan önce nasıl davranacakları da öğretilirdi. Yosunlara basmak, kuş veya diğer herhangi bir canlıya beş metreden fazla yaklaşmak yasaktı. Küçük bir taş bile alamazlardı. Yolculardan çoğu aralarında birkaç Yeni Zelandalının olduğu Avustralyalılardı.</p>

    <p>Maeve ilk yirmi iki kişilik grupla kıyıya çıkacaktı. Heyecanlı yolcular Jacques Cousteau'nun tasarımı olan lastik bot Zodyak'a inerlerken Maeve de elindeki üsteden adları işaretledi. Son yolcunun ardından bota inecekken geminin birinci süvarisi Trevor Haynes kendisini merdiven başında durdurdu. Kadınların pek yakışıklı bulduğu genç adam yolcuların arasına pek karışmaz ve köprüden aşağı hemen hemen hiç inmezdi.</p>

    <p>Haynes, "Yolculara geminin hareket ettiğini görürlerse telaşlanmamalarını söyle," dedi.</p>

    <p>Maeve dönüp baktı. "Nereye gideceksiniz?"</p>

    <p>'Yüz mil kadar açıkta bir fırtına oluşuyor. Kaptan yolcuları gereksiz yere rahatsız etmekten yana değil. Turu kısa keserek onları düşkırıklığına da uğratmak istemiyor. Yirmi kilometre ilerde, fok kolonisinin orada demir atacak ve sonra zamanında dönüp sizi alarak aynı şeyi tekrarlayacağız."</p>

    <p>Yani gerekenin yarısı zamanında karaya iki kat daha fazla yolcu çıkarılacak.</p>

    <p>Evet. Böylece fırtına buraya varmadan toparlanıp Bransfield Boğazının nispeten sakin sularına erişebiliriz.</p>

    <p>Neden demir atmadığınızı merak etmiştim. Maeve, Haynes'ten hoşlanırdı. Gemi personeli arasında kendisini gece geç saatte bir içki içmek için kamarasına davet etmeyen tek kişiydi Elini sallayarak, "iki saat sonra görüşürüz," dedi.</p>

    <p>Bir sorunla karşılaşma durumunda portatif haberleşme cihazın var nasıl olsa.</p>

    <p>Maeve kemerine bağlı küçük aleti gösterdi. "Bunu haber alaca ilk kişi sen olacaksın."</p>

    <p>“Penguenlere benden selam söyle.”</p>

    <p>“Olur.”</p>

    <p>Zodyak bir ayna kadar düz ve parlak suyun üzerinde kayarken Maeve turistlerine gittikleri yerin tarihçesini anlatmaya başladı. "Seymour Adası ilk kez 1842'de James Clark Ross tarafından bulunmuştur. 1859'da kırk Norveçli kâşif, gemileri batınca buraya sığınmışlardı Onların son günlerine kadar yaşadıkları yeri ziyaret edip sonra da gömüldükleri yere kadar kısa bir yürüyüş yapacağız."</p>

    <p>Seksen yaşlarında olan bir kadın koydaki birkaç yapıyı göstererek, "Orada mı yaşıyorlardı?" diye sordu.</p>

    <p>“Hayır. O gördükleriniz terkedilmiş bir İngiliz balina istasyonudur. Güneyde gördüğünüz o kayalık alandaki penguen bölgesine gitmeden önce orayı da ziyaret edeceğiz.”</p>

    <p>Aynı kadın, "Adada yaşayan var mı?" diye sordu.</p>

    <p>“Kuzey ucunda Arjantinlilerin bir araştırma istasyonu vardır.”</p>

    <p>“Ne kadar uzakta?”</p>

    <p>Maeve gülümsedi. "Otuz kilometre kadar." Her grupta dört yaşındaki bir çocuk kadar meraklı kişiler hep bulunurdu.</p>

    <p>Genç kadın herkesin Zodyak'tan inip geminin verdiği dizlere kadar uzanan çizmelerle suya girerek karaya çıkmalarını bekledikten sonra dönüp kuzeye doğru hareket eden gemiye baktı.</p>

    <p>Kutup Kraliçesi turist gemileri standardına göre epey küçüktü.</p>

    <p>Sadece yetmiş iki metre boyunda ve iki bin beş yüz gros tonluktu.</p>

    <p>Norveç, Bergen'de kutup sularında seyretmek üzere yapılmıştı. Gerektiğinde buzkırıcı olarak da kullanılabilirdi. Üst kısmı buz beyazı, gövdesinin geri kalanı parlak sarıydı. Öndeki ve arkadaki pervaneleriyle buzdağlarının yanlarından tavşan çevikliğiyle geçebilirdi. Konforlu kamaraları bir kayakevi stilinde döşenmiş olup geniş pencereleri vardı. Bunun dışında geniş bir salonu, bir yemek salonu, üç yıldızlı yemekler yapan bir başaşçısı, bir jimnastik salonu ve kutup hakkında kitaplarla dolu bir kütüphanesi vardı. Mürettebat iyi eğitimliydi ve sayıları yolculardan yirmi fazlaydı.</p>

    <p>Maeve sarılı beyazlı Kutup Kraliçesi'nin giderek uzaklaşmasını seyrederken, içinde pek anlayamadığı bir pişmanlık duydu. Sanki tek kurtuluş umutlarının gözden kayboluşunu seyreden Norveçli kâşiflerin korkusunu hisseder gibi oldu bir an. Ama huzursuzluğunu bir anda bırakıp heyecanlı seslerle konuşan grubunu mezarlığa doğru yöneltti.</p>

    <p>Onlara mezar taşları arasında dolaşıp resim çekmeleri için yirmi dakika tanıdıktan sonra, hepsini eski balıkçılık istasyonundaki beyazlaşmış balina kemikleri yığını önüne götürerek balinacıların yaptıklarını anlattı.</p>

    <p>Avlanmanın tehlike ve heyecanından sonra dev leşi parçalama, yağını eritme işine sıra gelirdi, diye anlattı.</p>

    <p>Ondan sonra sıra eski barakalarla kulübelerdeydi. Balina istasyonu hâlâ korunuyor ve yılda bir kere İngilizler tarafından gözden geçiriliyordu. Burası geçmişin bir müzesi olarak görülmekteydi. Eski kitaplarla dergiler, mutfaktaki kapkacak ve mobilyalar balıkçıların onları son kez bıraktıkları gibiydi.</p>

    <p>Maeve gruba, "Lütfen eşyalara dokunmayın," dedi. "Uluslararası yasalara göre buradan herhangi bir şey almak yasaktır." Bir an durup grubu saydı. "Şimdi sizi balinacıların kazdıkları mağaralara götüreceğim. İngiltere'ye göndermeden önce yağı orada büyük fıçılar içinde saklarlardı."</p>

    <p>Kız daha önceki turlarda, sefer liderlerinin bıraktıkları kutudan herkese birer elfeneri verdi. "İçinizde klostrofobisi olan var mı?" diye sordu.</p>

    <p>Yetmiş yaşın üstünde görünen bir kadın elini kaldırdı. "Ben içeri girmek istemiyorum."</p>

    <p>“Başka?”</p>

    <p>“Pekâlâ. Siz ikiniz burada bekleyin. Ben diğerleriyle depoya gidip geleyim. On beş dakika sürmez.”</p>

    <p>Maeve grubunu balina avcılarının kazdıkları bir tünelden geçirerek büyük fıçıların bulunduğu mağaraya götürdü. İçeri girdikten sonra durup girişin yanındaki dev kayayı gösterdi.</p>

    <p>Bu kaya mağaranın içinden kesilip çıkarılmıştır ve hem soğuğa, hem de rakip balinacıların istasyon kış için kapatıldıktan sonra burada kalan balıkyağını çalmalarına engel olurdu. Kaya bir tank kadar ağır&gt; dır, ancak sırrını bilen bir çocuk bile onu oynatabilir. Genç kadın kenara çekildi, elini kayanın üst tarafında bir noktaya dayadı ve kaya kayıp girişi örttü. "Usta bir mühendislik hilesi," dedi Maeve. "Kaya ortasından geçen çubuk üzerinde hassas bir dengede duruyor. Yanlış bir noktadan ittiğinizde yerinden bile kıpırdamaz."</p>

    <p>Maeve büyük ahşap fıçılardan birine doğru yürürken herkes sadece fenerlerin ışığının kırdığı karanlık hakkında şakalar yapıyordu. Fıçılardan biri yarım doluydu. Maeve musluğun altına küçük bir şişe tutup içine biraz yağ doldurdu. Sonra şişeyi turistlerin arasında dolaştırarak parmaklarının arasına bir iki damla almalarını söyledi. "Aradan yüz otuz yıl geçmiş olmasına karşın soğuk, yağın bozulmasını önlemiştir. Kazandan fıçıya boşaltıldığı günkü kadar tazedir."</p>

    <p>İri kırmızı burnu içkiye düşkün olduğunu gösteren kır saçlı bir adam, "Olağanüstü bir yağlama niteliği var sanki" dedi.</p>

    <p>Bunu sakın yağ şirketlerine söylemeyin, yoksa Noel gelmeden bir tek balina bile kalmaz, diyerek gülümsedi Maeve.</p>

    <p>Kadınlardan biri şişeyi kokladı. "Bu yemek yağı olarak kullanılabilir mi?"</p>

    <p>Elbette. Özellikle Japonlar yemek pişirme yağı ve margarin olarak balıkyağına çok düşkündürler. Eski balina avcıları peksimetlerini tuzlu suya batırıp balina yağında kızartırlardı. Bunu bir kere denedim ve ilginç bir tadı olduğunu...</p>

    <p>Birden yaşlı bir kadının çığlığıyla Maeve'in sözü yarıda kesildi. Kadın çıldırmış gibi başının iki yanına bastırıyordu. Altı kişi onu izledi, kadınlar bağırmaya, erkekler inlemeye başladılar.</p>

    <p>Maeve birinden ötekine koşuyor, karşılaştığı gözlerdeki yoğun acı ifadesine şaşkın şaşkın bakıyordu. "Ne oldu?" diye sordu. "Ne oluyor? Size yardım edebilir miyim?"</p>

    <p>Sonra sıra kendisine geldi. Beynine sancıdan bir hançer saplanır gibi oldu, kalbi fırlayacakmışçasına çarpmaya başladı. Güdüsel bir hareketle elleriyle şakaklarına bastırdı. Şaşkın şaşkın baktı turistlere. Dehşet ve sancıdan gözleri yuvalarından fırlıyor gibiydi. Sonra şiddetli bir baş dönmesi, ardından da mide bulantısı başladı. Dengesini kaybetmeden önce kusma arzusu duydu ve yere yuvarlandı.</p>

    <p>Ne olduğunu kimse anlayamıyordu. Hava birden soluk alamayacak kadar yoğunlaşmış, fenerlerin ışığı garip, mavi bir parıltıya dönüşmüştü. Ne bir titreşim vardı, ne de ayaklarının altında yer oynuyordu, ama mağara içindeki tozlar uçuşmaya başlamıştı.</p>

    <p>Hepsi Maeve'in çevresine düşmeye başladılar. Maeve dehşet içindeydi, çılgın bir karabasanda sanki vücudu tersyüz oluyordu.</p>

    <p>İnsanlar aniden bilinmedik bir kaynaktan gelen ölümle karşı karşıyaydılar. Ancak bir an sonra o katlanılmaz sancı ve başdönmesi azalmaya başladı. O garip durum geldiği gibi süratle kayboldu.</p>

    <p>Maeve kemiklerine kadar yorgundu. Balina yağı fıçısına yaslandı. Kimse iki dakika kadar konuşamadı. Sonunda şaşkın karısını kolları arasına almış bir adam Maeve'e baktı. "Neydi o Tanrı aşkına?"</p>

    <p>Genç kadın ağır ağır başını salladı. "Bilmiyorum."</p>

    <p>Güçlükle doğrularak tek tek herkese baktı ve hepsinin sağ olduğunu görünce sevindi. Hepsi de hiçbir iz kalmadan iyileşiyorlardı. Maeve yaşlıların kalp krizi geçirmemiş oldukları için şükretti.</p>

    <p>Lütfen siz burada istirahat edin, ben gidip hem tünelin başında bekleyen hanımlara bakayım, hem de gemiyle bağlantı kurayım.</p>

    <p>İyi bir grup, diye düşündü. Açıklaması olmayan olay için kimse kendisini suçlamamış veya bir şey sormamıştı. Hepsi birbirlerini rahat ettirmeye, birbirlerini avutmaya çalışıyordu. Yolcular, dev kapıyı açan ve fenerinin ışığı tünelin dönemecinde kaybolan kızın ardından baktılar.</p>

    <p>Maeve yeniden günışığına çıkınca bunun bir hayal olup olmadığını düşündü. Deniz hâlâ çok sakin ve maviydi. Bulutsuz gökyüzünde güneş biraz daha yükselmişti. Açık havada kalmayı yeğleyen iki kadın yüzüstü yatmışlar, sanki görünmeyen bir gücün kendilerini çekip almasını önlemek istercesine yanı başlarındaki kayalara sarılmışlardı. Maeve eğilip kadınları uyandırmak için dürtükleyecekken onların görmeyen gözlerini ve açık ağızlarını farkedince donup kaldı. Yolcuların ikisi de kusmuşlardı. İkisi de ölüydüler ve derileri morarmaya başlamıştı.</p>

    <p>Maeve burnu kıyıya çekilmiş duran Zodyak'a koştu. Kendilerini karaya çıkaran tayfalar da cansızdılar. Onların da yüzlerinde aynı korku dolu ifade vardı, onlar da morarmışlardı. Maeve dehşet içinde telsizini açtı. "Kutup Kraliçesi, burası kara ekibi bir. Acil bir durum var. Lütfen hemen yanıt verin. Sizi dinliyorum."</p>

    <p>Ama yanıt yoktu.</p>

    <p>Maeve bir daha bir daha denedi. Aldığı tek yanıt sessizlikti. Sanki ne Kutup Kraliçesi, ne mürettebatı, ne de yolcuları hiç var olmamıştı.</p>
  </div>
</body>
</html>
