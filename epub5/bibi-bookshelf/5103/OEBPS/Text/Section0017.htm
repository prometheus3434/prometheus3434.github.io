<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435296">15</a></h2>

    <p>RollsRoyce araba Washington'un Uluslararası Havaalanının uzak köşesinde otlar bürümüş bir alandaki hangarın önünde durdu. Araba Silver Dawn modeliydi. Şasisi fabrikadan 1955'te çıkmış, döşemesi Hoopers Şirketi tarafından yapılmıştı. Motoru elektrikli saat kadar sessiz çalışırdı. RollsRoyce için hız hiç önemli değildi. Kaç beygir gücü olduğu sorulduğunda fabrika sadece yeterli olduğu yanıtını verirdi.</p>

    <p>St. Julien Perlmutter'in Hugo Mulholand adındaki gayet az konuşan sürücüsü freni çekip motoru kapattı ve arka koltuğun büyük bir kısmını kaplayan patronuna döndü.</p>

    <p>“Sizi buraya getirmekten hiçbir zaman hoşlanmadım,” dedi. Son kırk yıldır boya yüzü görmemiş paslanmış oluklu tenekeden raf ve duvarlara baktı. "Böylesine sefil bir barakada birilerinin oturmak isteyeceğini düşünemiyorum doğrusu."</p>

    <p>Perlmutter tam 181 kiloydu. Ancak vücudunda fazla bir yağ olmaması çok garipti. İri bir insandan beklenmeyecek kadar sağlam yapılıydı. Aynı zamanda bir konyak şişesi olan içi boş bastonunun altın sapını önündeki ceviz masaya vurdu. "Senin o sefil baraka dediğin yerde milyonlarca dolar değerinde antika otomobil ve uçaklar vardır. Buraya hırsızın girmesi pek olası değildir. Hırsızlar genellikle gece yarısı havaalanı çevresinde dolaşmazlar ve o barakanın çevresinde bir Manhattan bankasından daha çok güvenlik sistemi vardır." Perlmutter bastonuyla gözle görülmeyecek kadar küçük kırmızı bir noktayı gösterdi. "Şu anda konuşurken bile video kameralar tarafından izlenmekteyiz."</p>

    <p>Mulholand içini çekti, inip kapıyı açtı. "Bekleyeyim mi?"</p>

    <p>“Hayır, burada yemek yiyeceğim. Birkaç saat keyfine bak. Beni saat on bir buçukta gelir alırsın.”</p>

    <p>Mulholand, Perlmutter'in arabadan inip hangarın kapısına kadar gitmesine yardım etti. Kapı lekeli ve tozluydu. Kamuflaj kusursuzdu. Oradan geçen herkes buranın terkedilmiş ve sökülmeyi bekleyen eski bir bina olduğunu düşünürdü. Perlmutter kapıya bastonuyla vurdu.</p>

    <p>Bir kaç saniye sonra bir tık sesi işitildi ve kapı sanki bir hayalet tarafından açılıyormuş gibi yana kaydı.</p>

    <p>Mulholand silindir biçiminde bir paketi patronunun kolunun altına sıkıştırıp eline bir evrak çantası tutuşturarak, "Afiyet olsun," dedikten sonra arabaya döndü.</p>

    <p>Perlmutter bambaşka bir dünyaya adım atmıştı. İçerde toz, pislik ve örümcek ağı yerine parlak ışıklar altında dört düzine kadar klasik otomobil, iki uçak ve yüzyılın başından kalma bir lokomotif duruyordu. Kapı arkasından sessizce kapanmıştı yine.</p>

    <p>Pitt beton zeminden on metre yukarda ve hangarı baştanbaşa kaplayan dairenin balkonunda bekliyordu. Konuğunun koltuğunun altındaki paketi işaret ederek, "Armağan getiren Yunanlılara karşı dikkatli ol," dedi.</p>

    <p>Perlmutter arkadaşına baktı. "Ben Yunanlı değilim ve bu da Fransız Dom Perignon şampanyasıdır. 1983 ürünü. Uygarlığa dönüşünü kutlamak için. Senin mahzenindekilerden üstün olduğuna bahse girerim."</p>

    <p>Pitt güldü. "Tamam, benim Albuquerque’mle kıyaslarız bakalım."</p>

    <p>"Ciddi olamazsın. Albuquerque, ha?"</p>

    <p>“California şaraplarının en iyilerini bile geride bırakmıştır.”</p>

    <p>“Bu kadar şarap lafı karnımı acıktırdı. Asansörü gönder haydi.”</p>

    <p>Pitt, çevresi oymalı demirden, süslü asansörü aşağı gönderdi. Perlmutter asansöre binince, "Bu şey beni taşır mı?" diye sordu. "Mobilyaları yukarı taşımak için kendim kurmuştum. Ama şimdi gerçek ağırlık testini uygulamış olacağız."</p>

    <p>“Aman ne hoş,” diye söylenen Perlmutter yukarı çıktı.</p>

    <p>Sahanlıkta iki eski arkadaş kucaklaştılar. "Seni gördüğüme sevindim, Julien."</p>

    <p>“Onuncu oğlumla yemek yemek benim için hep bir zevk olmuştur.”</p>

    <p>Bu da Perlmutter'in sürekli şakalarından biriydi. Kendisi bekârdı ve Pitt de California Senatörü George Pitt'in tek oğluydu.</p>

    <p>“Yani benim gibi dokuz tane daha mı var demek istiyorsun?”</p>

    <p>Perlmutter kocaman karnını okşadı. "Bu duruma gelmeden, tatlı dilime kaç güzel kızın kandığını bilsen şaşardın."</p>

    <p>Ardından ikisi de Pitt'in önceden hazırlamış olduğu masaya oturdular ve yemek boyunca hoşlarına giden pek çok konudan söz ettiler. Perlmutter, "Bu kadar boş laf yeter, haydi şişeyi açalım," dedi.</p>

    <p>Pitt bir buz kovası getirdi, Dom Perignon'u mezelerle birlikte bitirip yemeği de Pitt'in şarabıyla tamamladılar. Perlmutter, New Mexico şarabından doğrusu pek etkilenmişti. "Bayağı esaslıymış," dedi. "Bir kasa nereden alabilirim, ha?"</p>

    <p>“Eğer sadece 'esaslı' olsaydı, bir kasa almak istemezdin, seni şarlatan.”</p>

    <p>Perlmutter omuzlarını silkti. "Seni hiç kandıramamışımdır."</p>

    <p>Pitt tabakları toplayınca Perlmutter hemen oturma odasına geçti, çantasını açıp masanın üzerine kalın bir tomar kâğıt koydu. Pitt yanına geldiğinde kâğıtları, aldığı notları kontrol ediyordu.</p>

    <p>Pitt bir raf üzerine sıralanmış model gemilerin altındaki meşin koltuğa yerleşti. "Ünlü Dorsett ailesi hakkında neler öğrendin bakalım?"</p>

    <p>Perlmutter bir sayfalık tomarı kaldırıp gösterdi. "Bütün bunların sadece yüzeysel bilgiler olduğuna inanır mısın? Edinebildiğim bilgilere göre Dorsett tarihi destansı bir romandaki hanedan ailesinden farksız."</p>

    <p>“Arthur Dorsett hakkında neler öğrendin?”</p>

    <p>“Çok içine kapanık biri. İnsanlar arasına pek çıkmıyor, inatçı, önyargılı ve vicdansız. Kendisiyle uzaktan ilişkiye giren herkes tarafından nefret edilen bir insan.”</p>

    <p>“Ama çok zengin.”</p>

    <p>“İğrenç derecede zengin.” Perlmutter örümcek yemiş bir insan gibi yüzünü buruşturdu. "Dorsett Madencilik Şirketi ve Dorsett mağazalar zincirinin tek sahibi Dorsett ailesi. Ne bir ortak var, ne de bir hissedar. Renkli mücevher taşlarıyla uğraşan Pasifik Gladyatörü adında bir kardeş şirketleri daha var."</p>

    <p>“İşe nasıl başlamış?”</p>

    <p>“O hikâye için 144 yıl geriye gitmek gerek.” Pitt, Perlmutter'in uzattığı kadehi doldurdu. "Bir yelkenli yolcu gemisinin kaptanının tuttuğu notların, onun ölümünden sonra kızı tarafından kitap halinde yayınlandığı bir deniz macerasıyla başlıyoruz. 1856 Ocağında aralarında kadınların da bulunduğu mahkûmları Avustralya'nın Botany Körfezinjeki ceza kolonisine götürürken gemi Tasman Denizinde bir fırtınaya tutulmuş. Geminin adı Gladyatör'dü ve kaptanı zamanın en ünlü isimlinden Charles 'Zorba' Scaggs'dı."</p>

    <p>“Demir adamlar ve ahşap gemiler,” diye mırıldandı Pitt.</p>

    <p>Doğru. Her neyse, Scaggs'la tayfaları gemiyi yüzyılın en kötü fırtınalarından birinden kurtarmak için çılgınlar gibi çalışmış olmalılar. Ama fırtına geçip de deniz durulunca Gladyatör bir enkazdan başka bir şey değildi. Tekne su alıyordu. Batmalarına birkaç saat kaldığını anlayan Kaptan Scaggs tayfalardan ve eli iş tutan mahkûmlardan gemiyi söküp bir sal yapmalarını istedi. "Herhalde başka seçeneği yoktu."</p>

    <p>Mahkûmlardan ikisi Arthur Dorsett'in atalarıydı, diye Perlmutter devam etti. "Büyükbabasının dedesi bir eşkıya olan Jess Dorsett'ti, anneannesinin anneannesi de bir battaniye çaldığı için yirmi yıla mahkûm olan Betsy Fletcher'di."</p>

    <p>Pitt kadehindeki kabarcıklara baktı. "Suç o zaman para getirmiyormuş desene."</p>

    <p>“Amerikalıların çoğu bizim topraklarımızın da İngiltere'nin mahkûmlarının gönderildikleri yerler olduklarını bilmezler. Ailelerden çoğu atalarının buraya ayak basan mahkûmlar olduklarını bilselerdi çok şaşarlardı doğrusu.”</p>

    <p>“Saldakiler kurtulmuşlar mı?”</p>

    <p>Perlmutter başını salladı. "Bundan sonraki on beş gün bir dehşet ve ölüm hikâyesi. Fırtınalar, susuzluk, açlık, mahkûmlar arasındaki çılanca dövüşler sonunda bir avuç insanın kalmasına neden olmuş. Sal sonunda ıssız bir adanın kayalıklarına çarpıp parçalanınca kalanlar büyük, beyaz bir köpekbalığından ancak bir deniz canavarı tarafından kurtarılmışlar."</p>

    <p>“Bu Dorsett armasını açıklıyor. Ölüme yaklaşmış insanların hayal ürünü olmalı.”</p>

    <p>“Hiç şaşmam. Gemiden ayrılan 231 kişiden sadece sekizi karaya ayak basmış. Altı erkek ve iki kadın.”</p>

    <p>Pitt, Perlmutter'e baktı. "223 kayıp. Korkunç bir rakam."</p>

    <p>“Sekiz kişiden bir denizciyle bir tayfa kadınlar yüzünden çıkan kavga sonucunda ölmüşler. Kaptan Scaggs iki yıl sonra, kalan tek tayfasıyla ki o da Gladyatör'ün marangozuymuş kayalara çarpıp parçalanan bir Fransız gemisinin enkazından tekne yapmış. Mahkûmları adada bırakıp Tasman Denizini aşarak Avustralya'ya varmışlar. "Scaggs, Dorsett ile Fletcher'i terk mi etmiş?"</p>

    <p>“Bunun için gayet iyi bir nedeni varmış. Güzel bir adada yaşamak Botany Körfezinin cezaevi kamplarının cehennemine kat kat tercih edilirmiş. Scaggs yaşamını Dorsett'e borçlu olduğunu hissettiğinden cezaevi kolonisi yetkililerine bütün mahkûmların salda öldüklerini söyleyerek orada huzur içinde kalmalarını sağlamış.”</p>

    <p>“Demek orada yeni bir yaşam kurup çoğalmışlar.”</p>

    <p>“Evet. Scaggs, Jess'le Betsy'yi evlendirmiş ve iki oğulları olmuş, diğer mahkûm çiftin de bir kızları olmuş. Zamanla bir aile oluşturup Gladyatör Adasına uğrayan balıkçı teknelerine yiyecek satmaya başlamışlar. Sonradan tanınan bu adla ada sürekli bir uğrak yeri olmuş.”</p>

    <p>“Scaggs'a ne olmuş?”</p>

    <p>“Carlisle&amp;Dunhill Şirketinin yeni bir gemisiyle yeniden denize açılmış ve Pasifik'e beş, on sefer daha yaptıktan sonra emekliye ayrılmış, yirmi yıl sonra 1876'da ölmüş.”</p>

    <p>“Peki elmaslar sahneye ne zaman çıkıyor?”</p>

    <p>"Sabırlı ol. Hikâyeyi anlamak için biraz bilgi gerek. Yeryüzünün bütün madenlerinin hepsinden fazla suç işlenmesine neden olan elmas kristalleşmiş karbondur. Kimyasal olarak grafit ve kömürün kız kardeşi sayılır. Elmasların üç milyon yıl önce, yeryüzü kabuğunun 120 ile 200 kilometre altında oluştukları tahmin edilmektedir. Akıl almayacak kadar ısı ve basınç altında, gaz ve sıvı kayalara karışık saf karbon, volkanik kanallardan yüzeye yükselir.</p>

    <p>Bu karışım havaya fırlayınca karbon soğuyup çok sert ve şeffaf taşlar halinde kristalleşir. Elmaslar dünyanın derinliklerinden yüzeyine çıkabilen çok az maddeden biri' dir."</p>

    <p>Pitt yere bakarak elmas oluşumunu hayalinde yaratmaya çalışıyordu. “Şu halde elmaslar baca gibi üst kısmı genişleyen yuvarlak kadardan yüzeye bir kanal gibi çıkmışlardır."</p>

    <p>“Ya da bir havuç gibi. Saf lavlar yüzeye varınca elmas ve sıvı kaya karışımı, Güney Afrika'nın Kimberley kentinden adını alan kimberlit borazan biçiminde hızla soğuyup büyük tepeler oluşturmuşlardır. Bunların bazıları doğal erozyona uğrayarak elmasları dağıtmışlardır. Erozyona uğrayan borular bazen göller bile oluşturmuşlardır. Ancak krisalleşmiş taşların en büyük kütleleri yeraltı borularında ya da kanallarında kalmışlardır."</p>

    <p>“Bir tahmin edeyim. Dorsett'ler bu elmas dolu bacalardan birini adalarında buldular.”</p>

    <p>“Şimdi benden ileri gittin işte.”</p>

    <p>“Özür dilerim,” dedi Pitt.</p>

    <p>"Mahkûmlar Gladyatör Adasının iki ucundaki volkanik yükseltilerde iki çok zengin damar bulmuşlar. Yüzyıllarca yağmur ve rüzgâr alanda erozyona uğrayan tepelerde taşlar Betsy'nin Scaggs'a yazdığı bir mektupta belirttiği gibi sadece 'hoş şeyler’miş. Aslında yontulmamış ve parlatılmamış elmaslar hemen hemen hiç parıltısı olmayan mat renkli taşlardır. 1866'da Amerikan İç Savaşından sonra Güney Pasifte su limanları arayan bir ABD gemisi su almak için adaya uğramış.</p>

    <p>Gemide bir jeolog varmış. Adam Dorsett'lerin çocuklarının kıyıda taşarla oynadıklarını görünce ilgilenmiş. Taşlardan birini inceleyip de yirmi kıratlık bir elmas olduğunu görünce çok şaşırmış. Jeolog taşın nereden geldiğini sorunca Jess Dorsett, İngiltere’den getirdiğini söylemiş,"</p>

    <p>"Ve bu küçük olay sonunda Dorsett Madencilik işe başlamış, öyle mi?”</p>

    <p>“Hemen değil. Jess ölünce Betsy, iki oğlu Jess ve Charles'la diğer iki mahkûmun kızı Mary Winkleman'ı eğitilmek üzere Scaggs'a göndermiş. Scaggs'a kendisinden yardım isteyen bir mektup yazmış Ve masrafları için de bir kese dolusu taş göndermiş. Adam, taşları dostu ve eski patronu Abner Carlisle'ye devretmiş. Ölüm döşeğinde olan Scaggs'ın yerine Carlisle taşları yontturmuş, cilalatmış ve Londra borsasında bir milyon sterline satmış."</p>

    <p>“O günler için esaslı bir öğrenim parası. Çocuklar bayram etmişlerdir.”</p>

    <p>Perlmutter başını salladı. "Yanıldın. Cambridge'de çok tutumlu bir yaşam sürmüşler. Mary, Londra dışında bir kızlar okuluna gitmiş Charles mezun olunca evlenmişler ve adaya dönerek sönmüş yanardağlarında madenciliğe başlamışlar. Jess, İngiltere’de kalmış, Londra'da Levi Strouser adında Aberdeen'li bir Yahudi elmas tüccarıyla ortak olarak Dorsett Şirketini kurmuş. Elmasların yontulması ve satışıyla uğraşan Londra bürosu çok lüksmüş ve taşlar binanın alt katında işlenirmiş. Hanedanlık giderek zenginleşmiş ve adadaki damarlardan çıkan pembe renkli elmasların çok ender bulunuyor olmalarının da bunda büyük etkisi olmuş."</p>

    <p>“Maden tükenmemiş mi?”</p>

    <p>“Henüz tükenmemiş. Dorsett'ler fiyatları yüksek tutmak için üretimlerini çok kısıtlı tutmuşlar.”</p>

    <p>“Peki, ya çocukları?”</p>

    <p>“Charles'la Mary'nin Anson adında bir oğulları olmuş. Jess ise hiç evlenmemiş.”</p>

    <p>“Anson, Arthur'un büyükbabası mıymış?”</p>

    <p>"Evet. Şirketi kırk yıl o yönetmiş. Herhalde hepsinin içinde en temizi ve en namuslusu oymuş. Anson küçük bir imparatorluk yönetmekle yetiniyormuş. Soyundan gelenler gibi açgözlü değilmiş ve hayır işlerine büyük paralar verirmiş. Avustralya ve Yeni Zelanda'da onun tarafından kurulmuş pek çok kütüphane ve hastane var. 1910'da öldüğünde şirketi oğullarından Henry ile kızı Mildred'e bırakmış. Mildred aile yatından düşmüş ve köpekbalıklarına yem olmuş. Söylentilere göre kendisini öldüren Henry imiş ama herhangi bir soruşturma yapılmamış. Henry'nin parası bunu sağlamış. Onun yönetiminde ailede bugüne kadar devam eden açgözlülük, zalimlik, kıskançlık başlamış."</p>

    <p>“Los Angeles Times'da onun hakkında bir yazı okuduğumu hatırlıyorum,” dedi Pitt. “Sir Henry Dorsett'i, De Beers'ten Sir Ernest Oppenheimer'le kıyaslıyorlardı.”</p>

    <p>“İkisi de aziz değillerdi. Oppenheimer bütün kıtalara yayılan otomobil yapımını, kâğıt ve patlatıcı üretimini bira, altın, platin, uranyum ve bakır madenciliğini kapsayan bir imparatorluk kurmak için binlerce engeli aşmıştır. Ancak De Beers'in asıl gücü elmasa ve Londra'dan New York ve Tokyo'ya kadar piyasayı elinde tutan kartele dayanır. Diğer yandan Dorsett Madencilik sadece elmasla uğraşır. Burma'da yakut, Colombia'da zümrüt, Seylan'da safir gibi değerli taşların dışında başka bir yatırıma girmemişlerdir. Bütün kârlarını hep şirkete yatırmışlardır.”</p>

    <p>“De Beers adı nereden gelmiş?”&nbsp;</p>

    <p>"De Beers farkında olmadan elmas dolu tarlasını birkaç bin dolara Cecil Rhodes'a satan Güney Afrikalı çiftçiydi. Rhodes da tarladan bir servet çıkarıp karteli kurdu."</p>

    <p>“Henry Dorsett, Oppenheimer ve De Beers karteline katıldı mı? "Piyasa fiyat kontrollerine katılmışsa da, Henry bağımsız satış yapan tek büyük maden sahibi oldu. Dünya üretiminin yüzde seksen beşi, De Beers kontrolündeki Merkezi Satış Kurumundan aracılara giderse de Dorsett, Londra, Antwerp, Tel Aviv ve New York'taki başlıca elmas borsalarına girmeyip değerli taşlarını Dorsett Şirketi aracılığıyla satmayı yeğledi. Şimdi şirketin şimdi beş yüzden fazla perakendeci mağazası vardır."</p>

    <p>“De Beers onunla mücadele etmedi mi?”</p>

    <p>Perlmutter başını salladı. "Oppenheimer karteli dengeli bir piyasa 'e elmaslar için yüksek fiyat sağlamak üzere kurmuştu. Dorsett damping yapmadığı sürece bir tehdit oluşturmuyordu."</p>

    <p>“Dorsett'in böyle bir operasyonu yürütmek için uzmanlardan oluşan bir ordusu olmalı.”</p>

    <p>"Üç yontma ve iki cilalama bölümünde binden fazla personel var. Sidney'de otuz katlı bir binada Dorsett Şirketinin özel mücevherlerini yaratan kuyumcular çalışmaktadır. Diğer aracıların çoğu taşlarını yontmak için Yahudilerden yararlanırken Dorsett çoğunlukla Çinlileri tercih "diyor."</p>

    <p>“Henry Dorsett yetmişli yıllarda ölmüştü, değil mi?”</p>

    <p>Perlmutter gülümsedi. "Tarih tekerrür etti. Altmış sekiz yaşındayken Monako'da yatından düştü ve boğuldu. Onu sarhoş edip de itenin Arthur olduğu söylenmişti."</p>

    <p>“Peki, ya Arthur?”</p>

    <p>Perlmutter kâğıtlarına göz atıp okuma gözlüğünün üstünden Pitt’e baktı. "Elmas alıcıları Arthur Dorsett'in son otuz yıldır yaptığı pis işlerden haberdar olsalardı, bir daha o ölene kadar bir tek elmas bile satın almazlardı."</p>

    <p>“Hoş bir insan değil desene.”</p>

    <p>“Bazı insanlar ikiyüzlüdürler, Arthur'un ise en az beş yüzü vardır. 1941'de Gladyatör Adasında doğan Arthur, Henry ve Charlotte Dorsett'in tek çocuğudur. On sekiz yaşına kadar adadan hiç ayrılmayıp annesinden öğrenim görmüş, sonra da Colorado, Golden'de Colorado Madencilik Okuluna gitmiş. Sınıf arkadaşlarından bir buçuk baş uzun dev gibi bir insan olmasına rağmen sporla hiç ilgilenmez, zamanını Rocky Dağları çevresindeki eski madenlerde geçirirmiş. Maden mühendisi olduktan sonra beş yıl Güney Afrika'da De Beers madenlerinde çalışmış, ancak ondan sonra adaya dönüp aile madenlerinin başına geçmiş. Sidney'deki Dorsett merkezine sık sık gittiği zamanlarda Melbourne Üniversitesi biyoloji profesörlerinden birinin kızı olan Irene Calvert'le tanışıp evlendi. Ondan üç kızı oldu.”</p>

    <p>“Maeve, Deirdre ve...”</p>

    <p>“Boudicca.”</p>

    <p>“İki Kelt tanrıçası ve bir efsane İngiliz kraliçesi..”</p>

    <p>“Dişi bir üçlü.”</p>

    <p>“Maeve yirmi yedi, Deirdre otuz bir ve Boudicca otuz yedi yaşındadır.”</p>

    <p>"Bana onların annelerinden söz et," dedi Pitt.</p>

    <p>“Anlatacak fazla bir şey yok. İrene on beş yıl önce esrarengiz bir şekilde öldü. Gladyatör Adasında gömülmesinden ancak bir yıl sonra bir Sidney gazetesi muhabiri öldüğünü öğrendi. Arthur gazete sahibine haberi önlemesi için para vermeye yetişemeden ölümü bildirildi. Yoksa öldüğünü kimse bilemeyecekti.”</p>

    <p>“Amiral Sandecker, Arthur Dorsett'in erişilmez biri olduğunu söylüyor.”</p>

    <p>“Çok doğru. Halk arasında hiç görülmemiştir, arkadaşı ve sosyal yaşantısı yoktur. Tüm yaşamı işi çevresinde döner. Sidney merkezine görülmeden girip çıkması için özel bir tüneli vardır. Gladyatör Adasını dünyadan tecrit etmiştir."</p>

    <p>“Peki ya şirket? Böylesine büyük bir işin girdisini çıktısını sonsuza adar saklayamaz ya.”</p>

    <p>“Hiç de öyle değil. Özel bir şirket cinayet bile işlese kimsenin haberi olmaz. Hükümetler bile şirketi vergilendirme amaçları için fazla aştıramamışlardır. Arthur Dorsett sadakat satın almak için büyük paralar ödemekten asla kaçınmaz. Bir şey elde edebilmek için bir devlet memurunu milyoner yapmak gerekirse gözünü bile kırpmaz."</p>

    <p>"Kızları da şirkette mi çalışıyorlar?"</p>

    <p>İkisinin babalarıyla çalıştıkları söyleniyor, ama ötekisi...”</p>

    <p>“Maeve,” dedi Pitt.</p>

    <p>“Evet, Maeve aileden koptu, kendi başına üniversitede okudu ve deniz biyologu oldu. Onun genlerinde dedesinden bir iz olmalı.”</p>

    <p>“Ya Deirdre ve Boudicca?”</p>

    <p>“Dedikoduculara göre onlar şeytanın ta kendisidir ve babalarından da kötüdürler. Deirdre ailenin Machiavelli'sidir. Boudicca'nın bir buzdağı kadar soğuk, sert ve acımasız olduğu söylenir. İkisinin de ereklerle ve lüks yaşantıyla ilgileri yok görünüyor.”</p>

    <p>Pitt'in gözlerinde dalgın bir bakış belirdi. "Elmaslara bu çekiciliği veren nedir ki? İnsanlar neden elmas için birbirlerini öldürürler? Elmas yüzünden neden devletler doğup batmışlardır?"</p>

    <p>"Yontulup cilalandıktan sonraki güzelliklerinin yanı sıra elmasların eşsiz nitelikleri vardır. Yeryüzünde bilinen en sert madde elmastır.”</p>

    <p>“Bir elması ipeğe sürersen pozitif elektrostatik enerji çıkarır. Batan güneşe tutarsan karanlıkta fosforluymuş gibi ışık verir. Hayır, dostum. Elmas bir efsaneden çok daha fazla bir anlam taşır. O hayalleri yaratan en büyük şeydir.” Perlmutter susup şampanya şişesini buz kabından çıkardı. Son bir iki damlayı kadehine boşalttı. "Boğazım kurudu," dedi."</p>
  </div>
</body>
</html>
