<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435336">53</a></h2>

    <p>Bu sersemletici haber Pitt'in böğrüne saplanan bir hançer gibiydi. Geniş pencereden lagündeki yatta duran helikopteri görüyordu. Aralarında bir kilometre vardı. İki çocukla oraya varmak için on beş dakika gerekirdi. Araçsız ucu ucuna yetişebileceklerdi. Artık tedbirli davranmak için zaman kalmamıştı. Giordino ile Maeve oğlanları bulmuş olmalılardı. Yoksa her şey mahvolurdu.</p>

    <p>Pitt hızla ama paniğe kapılmadan Dorsett'in meşin koltuğundan kalkıp masanın ön tarafına yürüdü. Ancak o anda eve açılan kapılardan Arthur Dorsett'in içeri girmesiyle donup kaldı.</p>

    <p>Adamın tek elinde bir fincan kahve, kolunun altında da tomarla kâğıt vardı. Üzerinde buruşuk bir pantolon ve eskiden beyaz olup şimdi iyice sararmış bir gömlek, boynundaysa papyon kravat vardı. Odasında bir başkasının durduğunu farkedince şaşkınlıktan çok merakla kaşlarını kaldırdı. Adamın üniformalı olduğunu görünce ilk anda güvenlik memurlarından biri sanmıştı. Tam orada ne aradığını sormak için ağzını açacaktı ki, adeta taş kesildi. Yüzü sapsarı bir maskeye dönüşüverdi. Kâğıtlar yere saçılırken eli titrediği için kahve pantolonuna ve halıya döküldü.</p>

    <p>“Sen ölüsün!”</p>

    <p>'Yanıldığını kanıtlamak beni ne kadar memnun ediyor bilemezsin." Pitt, Dorsett'in gözlerinden biri üzerinde bez parçası olduğunu görünce sevinmişti. "Eh, doğrusunu istersen, hortlak görmüş gibi bakıyorsun."</p>

    <p>“Fırtına... o denizden kurtulma olasılığın yoktu. Bunu nasıl yaptın.”</p>

    <p>"Olumlu düşünerek ve bir de çakımla." Bu herif çok iri, diye düşünüyordu Pitt, iyi ki elimde silahım var.</p>

    <p>“Maeve... öldü mü?” Dorsett, Pitt'in elindeki namlusu kalbine doğrultulmuş tüfeğe bakarken duraksayarak konuşuyordu.</p>

    <p>“Canını sıkacağını biliyorum ama büyük bir memnunlukla sağ olduğunu ve şu anda torunlarını kaçırmakla uğraştığını söyleyebilirim. Dorsett, kendi kızını öldürmeyi nasıl haklı görebildiğini söylesene bana. Kendi kişiliğini bulmaya çalışan bir tek kadın malvarlığını böylesine mi tehdit ediyordu? Yoksa istediğin sadece onun oğulları mıydı?”</p>

    <p>“İmparatorluğun benim ölümümden sonra aynı kandan gelenler tarafından sürdürülmesi gerekliydi. Maeve bunu böyle görmek istemedi.”</p>

    <p>“Sana bir haberim var. İmparatorluğun başına yıkılmak üzere. Dorsett, Pitt'in neden söz ettiğini anlamadı. "Beni öldürecek misin?" Pitt başını salladı. "Ben senin celladın değilim. Adadaki volkanlar patlayacaklar. Senin için uygun bir son, Arthur."</p>

    <p>Dorsett kontrolü yeniden ele alırken hafifçe gülümsedi. "Ne biçim saçmalık bu?"</p>

    <p>“Açıklaması uzun sürer. Teknik ayrıntıları ben de bilmiyorum ama en yetkili ağızdan aldım haberi. Bana inanman gerekiyor.”</p>

    <p>“Sen aklını kaçırmışsın.”</p>

    <p>“Ah, siz inançsızlar.”</p>

    <p>Kömür karası gözünden buz gibi öfke fışkıran Dorsett, "Ateş edeceksen, et de bitsin," dedi.</p>

    <p>Pitt sırıttı. Maeve'le Giordino daha gelmemişlerdi. Eğer güvenlik memurlarıyla dönecek olurlarsa Dorsett'in elinde kalması gerekirdi. "Bunu yapacak zamanım yok," dedi. "Şimdi arkana dön ve yatak odalarına çık."</p>

    <p>“Torunlarım! Torunlarımı alamazsın!”</p>

    <p>“Düzeltiyorum, Maeve'in çocukları.”</p>

    <p>“Bekçilerim seni dışarı bırakmazlar.”</p>

    <p>Ön kapıdaki iki tanesi şu anda bir şey yapacak durumda değil. O zaman beni öldürmek zorundasın ve bütün servetimi ortaya koyarım ki bunu yapacak cesaretin yoktur."</p>

    <p>“İnsanlar neden benim kan görmeye dayanamayacağımı sanıyorlar, hiç anlamıyorum doğrusu. Pitt parmağını tetiğe değdirdi. "Yürü, Arthur, yoksa kulaklarını vururum."</p>

    <p>“Vur bakalım, korkak herif! Zaten gözümün birini çıkardın.”</p>

    <p>"Anlamıyorsun, değil mi?" Dorsett'in küstahlığı karşısında Pitt gittikçe artan bir öfkeye kapılmıştı. Tüfeği hafifçe kaldırıp tetiğe bastı. Susturuculu silahtan hafif bir ses duyuldu ve Dorsett'in sol kulağının bir parçası halıyı kana boyadı. "Şimdi merdivenlere doğru yürü. En küçük bir hareketinde kurşunu belkemiğine yiyeceksin."</p>

    <p>Dorsett, Pitt'in tüylerini ürperten bir gülümsemeyle elini kulağına götürdü ve kapıya doğru döndü.</p>

    <p>O anda içeri Boudicca girdi. Sırtında, dizlerinin bir karış üzerinde olan ipekli bir sabahlık vardı. Nöbetçi üniformalı Pitt'i tanımamıştı ve babasının tehlikede olduğunu farketmemişti. "Ne var, baba? Silah sesi duyar gibi oldum...." Sonra babasının parmakları arasından kanlar sızdığını gördü. "Yaralanmışsın!"</p>

    <p>“İstenmedik konuklarımız var, kızım.” Sanki başının arkasında gözleri varmış gibi Pitt'in kısa bir an Boudicca'ya bakmakta olduğunu biliyordu. Kadın babasının ne durumda olduğunu anlamak için koşarken gözünün ucuyla Pitt'in yüzünü gördü. Bir an yüzü karıştı, sonra tanıyınca gözleri irileşti.</p>

    <p>“Hayır... olamaz.”</p>

    <p>Dorsett'in beklediği andı bu. Sert bir hareketle döndü ve koluyla tüfeğe vurarak bir yana savurdu.</p>

    <p>Pitt güdüsel olarak tetiğe bastı. Kurşunlar şöminenin üzerindeki Charles Dorsett'in portresini taradı. Erkeğin tepki göstermesi bir an gecikmişti. Son üç haftanın gerginlik ve yorgunluğu acısını çıkarıyordu. Silahın elinden alınıp camı parçalayarak pencereden dışarı fırlatıldığını gördüler."</p>

    <p>Dorsett çılgın bir gergedan gibi atladı avının üzerine. Pitt ayakta durmaya çalışarak hasmına sarıldı. Ancak iri adam balyoz gibi yumruklarını sallıyor, Pitt'in gözlerine parmaklarını sokmaya çalışıyordu. Pitt başını yana yatırarak darbeleri savuştururken bir yumruk kulağının hemen üstüne indi. Beyninde şimşekler çaktı, başı dönmeye başladı. Erkek yağan yumruk yağmurundan kaçınmak için yerde yuvarlandı.</p>

    <p>Dorsett üzerine atlarken ters yöne fırladı. Eski madenci çıplak elleriyle çok insanı hastanelik etmişti. Madenlerdeki ilk gençlik günlerinde bıçağa veya tabancaya ihtiyacı olmamasıyla övünürdü. Kendisine karşı çıkmaya cesaret edenleri pes ettirmek için iriliği ve gücü yeterliydi. Çoğu erkeğin yağ bağladığı bir yaşta bile Dorsett'in vücudu granit kadar sertti.</p>

    <p>Pitt başını salladı. Raundun sonunu beklemek için iplere tutunan bir boksör gibiydi. Dorsett'in o sadece kastan oluşan gövdesini devirecek savaş sanatı uzmanı çok azdı doğrusu. Pitt elmas tüccarını durduracak tek şeyin bir fil tüfeği olacağını düşündü. Giordino gelseydi artık. Hiç olmazsa onun elinde dokuz milimetrelik tabanca vardı. Pitt zaman kazanmak için masanın arkasına kaçarak binbir güçlükle gülümsedi.</p>

    <p>Pitt pek çok bar kavgasından öğrenmişti ki, ele geçen sandalyeler veya herhangi bir şey en iyi savunma aracıydı. En yakınındaki silahı kapmak için dönerken, "Ne o, moruk? Yoksa o çürük dişlerinle beni ısıracak mısın?" dedi.</p>

    <p>Hakaret istediği etkiyi yaratmıştı. Dorsett çılgınca kükreyerek ayağını Pitt'in kasıklarına doğru savurdu. Zamanlamasında anlık bir hata vardı ve topuğu Pitt'in kalçasını sıyırıp geçti. Sonra masanın üzerinden atladı. Pitt bir adım geriledi, madeni masa lambasını alıp öfke ve nefretle savurdu.</p>

    <p>Dorsett darbeyi savuşturmak için kolunu kaldırmaya çalıştıysa da, o da bir an geç kalmıştı. Lamba bileğine inerek kemiğini kırdı, oradan omzuna kayarak omuz kemiğini kırdı. Dorsett yaralı bir hayvan gibi böğürerek Pitt'in ardından koşup kafasına bir yumruk savurdu.</p>

    <p>Pitt eğilirken lambayı da aşağı doğru indirdi. Lamba Dorsett'in dizine çarptı ve adamın savurduğu tekmenin şiddetiyle Pitt'in elinden fırladı. Dorsett sanki hiç yaralanmamış gibi geliyordu üzerine. Boynundaki damarlar şişmişti, parçalanmış dudaklarının kenarından salyalar akıyordu. Gülüyor gibiydi. Deli olmalıydı. Anlaşılmaz bir şeyler homurdanarak Pitt'in üzerine atladı.</p>

    <p>Dorsett kurbanına asla erişemedi. Sağ bacağı kıvrıldı ve sırtüstü yere devrildi. Son darbe diz kemiğini kırmıştı. Pitt bu kez kedi kadar hızlı davrandı. Yıldırım gibi bir hareketle masanın üzerine atladı. Pitt'in ayakları Dorsett'in boynuna değerken adamın yüzü şoka girmiş gibi oldu. İri eliyle havayı dövdü. Kolları ve bacakları umutsuzca çırpındı. Parçalanan soluk borusundan hayvani bir ses çıktı. Safra gözündeki sadistçe ışık söndü ve cansız bir halde yere serildi.</p>

    <p>Pitt her nasılsa ayakta kalmıştı. Babasına yardım için kılını kıpırdatmamış olan Boudicca'ya baktı. Kadın ölümcül bir trafik kazasına tanık olan birinin umursamaz ama meraklı bakışlarıyla halıya bakıyordu.</p>

    <p>“Onu öldürdün,” dedi normal bir sesle.</p>

    <p>“Onun kadar ölümü hak eden pek az insan vardır.” Pitt başında şişmekte olan bir yumruyu yokladı.</p>

    <p>Boudicca dikkatini sanki hiç yokmuş gibi ölü babasından Pitt'e çevirdi. "Dorsett Madencilik Şirketini bana gümüş bir tepsi içinde sunduğunuz için size teşekkür etmeliyim, Bay Pitt."</p>

    <p>“Doğrusu kederin çok dokunaklı geldi.”</p>

    <p>Kadın canı sıkılmış gibi gülümsedi. "Bana bir iyilik yaptın."</p>

    <p>“Ya Maeve ve Deirdre? Onlar da mirasın üçte birini alacaklardır.”</p>

    <p>"Deirdre payını alacaktır. Eğer yaşıyorsa Maeve bir şey almayacak. Babam onu mirasından mahrum etmişti."</p>

    <p>“Ya ikizler?”</p>

    <p>Boudicca omuzlarını silkti. "Küçük çocuklar her gün kaza geçirirler.”</p>

    <p>“İçinde sevecen bir teyze olma duygusu yok sanırım.”</p>

    <p>Pitt birkaç dakika sonra olacak patlamayı düşündü. Bir Dorsett'le daha boğuşacak gücü olup olmadığını da. Boudicca, Kunghit Adasındaki yatında kendisini kaldırdığı gibi duvara fırlatmıştı. Kendisini nasıl sıktığını düşündükçe hâlâ pazuları ağrıyordu. Amiral Sandecker'e göre akustik dalga birkaç dakika sonra adaya çarpacak, ardında da volkan patlayacaktı. Eğer ölecekse mücadele ederek ölmesi daha iyiydi. Her nedense bir kadın tarafından yediği dayakla ölmek erimiş lavların arasında yanmak kadar korkunç gelmiyordu. Ya Maeve'le çocukları ne olacaktı? Ama Giordino varken onlara bir zarar gelmezdi. Adadan sağsalim kurtulmak için yaklaşan tehlikeyi onlara bildirmeliydi.</p>

    <p>Pitt, Boudicca'yla boy ölçüşebilecek durumda olmadığını biliyordu, ama sürpriz unsuru az da olsa elindeyken harekete geçmeliydi. Bunu düşünürken birden ileri fırladı ve omzunu Boudicca'nın midesine indirdi. Kadın gafil avlanmışsa da bunun hemen hemen hiç önemi yoktu. Kadın darbenin şiddetiyle homurdandı, hatta bir iki adım geriledi ama ayakta kaldı. Pitt dengesini bulamadan kollarını göğsünün altına doladı ve adamı kaldırdığı gibi kitap dolaplarından birine fırlattı. Pitt'in sırtı camları parçaladı. O da inanılmaz bir şekilde ayakları üstünde kalabilmişti.</p>

    <p>Adamın soluğu kesilmişti. Bütün kemikleri kırılmış gibiydi. Yine de direnerek bir daha saldırdı ve Boudicca'ya indirdiği bir aparküt yumrukla ağzını kanattı. Bu yumruğu yiyen herhangi bir kadın bir hafta baygın yatardı, ama Boudicca ağzından gelen kanı elinin tersiyle silerek korkunç bir gülümsemeyle baktı Pitt'e. Sonra yumruklarını sıkarak boksör gibi hasmının üzerine yürüdü.</p>

    <p>Kadınlara hiç yakışmayan bir poz, diye düşündü Pitt.</p>

    <p>Erkek vahşi bir sağ kroşeyi eğilerek savuşturup son kalan gücüyle kadına vurdu. Yumruğunun kemiklere değdiğini hissederken göğsüne müthiş bir darbe yedi. Bir kadının böylesine güçlü yumruk indireceğine inanamıyordu. Ona çenesini dağıtacak bir yumruk indirmişti, kadınsa kanlar içinde kalmasına rağmen gülmüş, karşılık olarak sırtını taş şömineye dayayan bir yumruk indirmişti. Pitt ciğerlerindeki bütün havanın boşaldığını hissetti. Bir an acılar içinde kıvranarak yattı orada. Sonra sanki sisler içindeymiş gibi dizleri üstünde doğruldu, ayağa kalktı ve son bir hamleye hazırlandı. Boudicca bir adım attı ve Pitt'in böğrüne dirseğini indirdi. Adam bir iki kaburgasının kırılma sesini duydu, elleri ve dizleri üzerine yığılırken göğsünde bir sancı duydu. Halıya şaşkın şaşkın bakıyordu. Belki de ölmüştü.</p>

    <p>Pitt daha fazla dayanamayacağını anlamıştı. Şöminenin yanındaki küreği bulmak için uzandı ama gözleri karardığı için bulamadı. Boudicca'nın eğildiğini gördü. Kadın Pitt'i bacağından yakalayıp odanın öteki yanına savurdu. Adamın başı bu kere açık kapıya çarptı. Boudicca yanına gelip yakasından yakaladı ve gözünün hemen üzerine bir yumruk indirdi. Pitt bilincini kaybetmek üzereyken sol gözünün üstündeki yaradan kan boşandığını hissediyordu.</p>

    <p>Fareyle oynayan bir kedi gibi Boudicca çok geçmeden bu oyundan sıkılacak ve kendisini öldürecekti. Pitt sahip olduğunu bilmediği bir güçle, her nasılsa artık son olacağına inanarak doğruldu.</p>

    <p>Boudicca babasının cesedi yanında durmuş sırıtıyordu. "Babama kavuşma zamanın geldi," dedi.</p>

    <p>Pitt birden Boudicca'nın yüzündeki kötülüğün eridiğini gördü, Giordino odaya girerken bir el kendisini hafifçe kenara çekti.</p>

    <p>Giordino, Boudicca'ya bakarak, "Bu solucan benimdir," dedi.</p>

    <p>O anda Maeve iki sarı saçlı çocuğun elinden tutmuş olarak kapıda belirdi. Maeve, Pitt'in kanlı yüzüne, Boudicca'ya ve sonra da babasının cesedine baktı. "Babama ne oldu?"</p>

    <p>“Boğazı ağrıyor,” dedi Pitt.</p>

    <p>“Geç kaldığım için özür dilerim,” dedi Giordino. "Hizmetkârlardan bir ikisi fazla koruyucu çıktılar. Oğlanlarla bir odaya kapandılar. Kapıyı kırmam biraz uzun sürdü." Giordino hizmetkârlara ne yaptığını söylemedi. Pitt'e John Merchant'tan aldığı tabancayı verdi. "Kazanırsa onu vurursun."</p>

    <p>“Büyük bir zevkle,” dedi Pitt.</p>

    <p>Boudicca'nın gözlerinde kendine güvenden eser kalmamıştı.</p>

    <p>Hasmının sadece yaralama beklentisi de sona ermişti. Bu kere yaşamı için mücadele edecekti ve babasından öğrendiği bütün pis sokak numaralarını kullanacaktı. Pitt'in elindeki tabancanın bilincinde olarak öldürücü bir darbe indirmek üzere yerini aldı.</p>

    <p>"Demek sen de ölümden döndün."</p>

    <p>“Rüyalarımdan çıkmadın,” dedi Giordino dudaklarını büzüp bir öpücük gönderirken.</p>

    <p>“Ne yazık evimden ancak ölerek kurtulabileceksin.”</p>

    <p>Boudicca bir hata yaparak ilk yarım saniyeyi konuşarak harcamıştı. Giordino ayaklarını bükerek ürkmüş bir boğa gibi Boudicca’nın göğsüne saldırdı. Bükülmüş bacakları tüm hızıyla Boudicca’nın göğsüne çarptı. Etkisi Boudicca’nın acıyla nefesinin kesilmesi oldu ama inanılmaz bir şekilde ayakta kalmayı başardı ve ellerini Giordino’nun bilekleri üzerinde kilitledi. Giordino’yu da birlikte çekerek kendini masanın üzerinden geriye savurdu. Boudicca döşemenin üzerinde üstünde Giordino olduğu halde sırt üstü yatıyordu. Ellerini öne doğru uzatarak Giordino’nun etrafında kilitledi.</p>

    <p>Boudicca Giordino’nun yüzüne baktı. Kurbanını çelik bir çember ile sıkarken dudakları kötü bir gülümseme ile kıvrıldı. Baskıyı arttırdı ve o müthiş Amazon gücüyle kırmak amacıyla bileklerini büktü. Giordino’nun gövdesi ile kendini korurken Arthur Dorsett’in masasının alt çekmecesinde bulunan tabancayı almayı planlamıştı.</p>

    <p>Pitt ateş etmek için arkadaşından bir işaret bekliyordu ama masanın altındaki Boudicca’ya bir türlü nişan alamıyordu. Beklemekten başka bir şey yapamıyordu, masanın altındaki gövdeler hala görüş alanı dışındaydı. Maeve çocuklarına sarılmış bu vahşi sahneyi seyrediyordu.</p>

    <p>Giordino sanki yenilgiyi kabul etmiş gibi Boudicca bileklerini geri bükmeye devam ederken hareketsiz yatıyordu. Boudicca’nın ipek elbisesi omuzlarından kaymış, iri omuzları yıllarca çalışmayla gelişmiş kasları ortaya çıkmıştı, ablasını daha önce hiç çıplak görmemiş Maeve gördüklerinden şaşkına dönmüştü. Sonra bakışları halı üzerinde yatmakta olan babasının ölü gövdesine yöneldi. Bakışlarında hiçbir üzüntü yoktu, sadece beklenmeyen ölümden duyduğu şok görülüyordu.</p>

    <p>Giordino kuvvetini toparlamış gibi ellerini bükerek yavaşça bileklerini kurtardı. Bunu Boudicca’nın yüzünde inanamıyormuş gibi bir ifade belirdi. Bu inanılmaz güce karşı koyabilmek için bütün vücudu titrerken kendine güvenini yitirmeye başladı. Birden bileklerini bırakarak tutuşunu gevşetti. Aniden Giordino’nun gözlerine saldırdı. Bu hamleyi bekleyen Giordino koluyla ellerini iterek hamleyi savuşturdu. Boudicca’nın kurtulmasına fırsat vermeden bacakları ile kollarına basarak döşemenin üzerinde hareketsiz tuttu.</p>

    <p>Boudicca birisinin kendisini hareketsiz tutabileceğini hiç düşünemediğinden, çılgınca bir kurtulma çabasına girişti. Giordino Boudicca’nın kollarını yere sabitledikten sonra ellerini boğazına götürdü. “Ha babası, ha kızı.” diye hırladı. “Onunla cehennemde buluşursun artık.”</p>

    <p>Boudicca artık hiçbir merhamet göremeyeceğini mide bulandırıcı bir kesinlikle farketti. Giordino’nun elleri vücudundan yaşamını söküp alırken dehşet içinde titredi. Çığlık atmaya çalıştı ama ağzından sadece bir viyaklama çıktı. Yüzü çarpıldı, gözleri şişti ve derisi maviye dönmeğe başladı.</p>

    <p>Bu acıklı gösteri Boudicca’nın vücudunun gevşemesi ile sona erdi. Giordino dev kadını kadını yerden kaldırarak masanın üzerine fırlattı.</p>

    <p>Maeve Giordino’nun Boudicca’nın ipek elbisesini çekip parçalamasını marazi bir hayranlıkla seyretti. Sonra bir çığlık atarak arkasını döndü, gördükleri kendisini hasta etmişti.</p>

    <p>“Ona ortak diyebilirsin,” dedi Pitt düşüncelerini sıraya sokmaya çalışırken.</p>

    <p>Giordino başını hafifçe eğerek, soğuk ve uzaklara bakan gözleri ile “Yatta çenemi dağıttığı andan itibaren biliyordum,” dedi.</p>

    <p>“Bir an önce kaçmalıyız. Tüm ada duman ve lav altında kalacak.”</p>

    <p>“Yine buyrun.” dedi Giordino.</p>

    <p>Pitt Maeve’e baktı, “Evin etrafında ulaşım için ne var.”</p>

    <p>“Babam evin yanındaki garajda, madenler arasında ulaşım için kullanmak üzere bir çift küçük araba bulundurur.”</p>

    <p>Pitt çocuklardan birinin kolunu tutarken “Bu hangisi?” diye sordu.</p>

    <p>Pitt’in yüzündeki ifadeden korkan çocuk “Michael” diye mırıldandı. Giordino’nun elinden tuttuğu kardeşini işaret ederek, “O da Sean,” dedi.</p>

    <p>“Hiç helikopterle uçtun mu Michael?”</p>

    <p>"Hayır, ama her zaman istedim."</p>

    <p>Pitt gülerek “Bu isteğin yerine gelecek.” dedi.</p>

    <p>Maeve babasına ve kız kardeşine acele bir bakış attı. Ablası kendisine hep uzak ve mesafeliydi. Babası utanç içinde bu gerçeği bütün dünyadan saklamıştı. Bunca yıl sonra Boudicca'nın erkek olduğunu öğrenmek midesini bulandırıyordu.</p>
  </div>
</body>
</html>
