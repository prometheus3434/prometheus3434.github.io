<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="blue" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a name="_Toc361435308">27</a></h2>

    <p>Pitt arabayı Washington Uluslararası Havaalanının yanındaki karanlık bir toprak yolda sürerken Maeve de ürkekçe çevresine bakıyordu. Pitt terkedilmişe benzeyen eski bir hangara doğru gidiyordu. Ortalıkta başka bina yoktu. Pitt, Allard'ı yüksek bir direkteki loş sarı ışığın altında durdurunca kadının huzursuzluğu artmıştı, güdüsel bir hareketle olduğu yerde büzüldü.</p>

    <p>“Beni nereye götürüyorsun?” diye sordu.</p>

    <p>Pitt alay edercesine baktı. "Nereye olacak? Evime elbette."</p>

    <p>Maeve'in yüzünde kadınca bir hoşnutsuzluk belirdi. "Bu eski barakada mı yaşıyorsun?"</p>

    <p>“O gördüğün çoktan göçüp gitmiş bir havayolu için 1936'da yapimış tarihi bir bakım hangarıdır.”</p>

    <p>Pitt cebinden bir uzaktan kumanda aleti çıkarıp tuşlarına bastı. Bir saniye sonra bir kapı açılırken Maeve karşısında zifiri karanlık bir mağara gördü. Adam daha heyecanlı olması için farları söndürüp arabayı karanlığın içine sürdü, bir sinyalle kapıyı kapattı ve orada öylece oturdu.</p>

    <p>“Eh, ne diyorsun bakalım?” diye sordu.</p>

    <p>“İmdat için bağırmaya hazırım,” dedi Maeve.</p>

    <p>“Özür dilerim.” Pitt kumandaya bir daha basınca hangar kirişler arasına asılı sıra sıra floresan lambanın ışığıyla aydınlandı.</p>

    <p>Maeve mekanik sanatın bu paha biçilmez örneklerine bakarken ağzı açık kalmıştı. Otomobiller, uçak ve lokomotiften oluşan klasikler koleksiyonu karşısında gözlerine inanamıyordu. Birkaç tane RollsRoyce ile büyük Daimler'i tanıyordu ama Amerikan Packard, Pierce Arrow, Stutze, Cord ve diğer Avrupa arabalarını hiç tanımıyordu. Tavana asılı duran iki uçak eski bir üç motorlu Ford ile İkinci Dünya Savaşının bir Messerschmidt 262'siydi.</p>

    <p>“Bütün bunlar senin mi?”</p>

    <p>“Ya bunlar olacaktı ya da bir eş ve çocuklar,” diye şaka etti Pitt.</p>

    <p>Maeve başını çevirip işveli bir tavırla baktı. "Evlenip çocuk sahibi olmayacak kadar yaşlı değilsin. Sadece doğru kadını bulamamışsın."</p>

    <p>“İşte bu doğru sanırım.”</p>

    <p>“Aşkta talihsiz miydin?”</p>

    <p>“Pitt laneti.”</p>

    <p>Maeve lacivert Pierce Arrow karavanı gösterdi. "Burada mı oturuyorsun?"</p>

    <p>Pitt gülerek yukarsını işaret etti. "Daireme şu döner merdivenle çıkılır, ama tembelsen yük asansörüne binebilirsin."</p>

    <p>“Biraz egzersiz fena olmaz.”</p>

    <p>Pitt kadını süslü demir merdivenden yukarı çıkardı. Kapı açılınca yılarına rafları denizcilik hakkında kitaplarla ve Pitt'in NUMA için çalışırken bulduğu şişe içindeki gemi modelleriyle dolu olan bir oturma odası çıktı. Bir yandaki kapıdan, eski bir yelkenlinin kaptan kamarası biçiminde döşenmiş ve yatağın arkasına kocaman bir dümen yerleştirilmiş geniş yatak odasına giriliyordu. Oturma odasının öteki ucunda mutfak 3 yemek odası vardı.</p>

    <p>Demek Huckleberry Finn nehirdeki gemi evinden sonra buraya aşındı? diyerek Maeve meşin bir kanepeye oturdu, ayakkabılarını çıkarıp ayaklarını minderlere uzattı.</p>

    <p>Ben hâlâ yılın büyük bir bölümünde su üzerindeyim. Bu odalar beni istediğim kadar çok görmezler. Pitt de ceketini çıkarıp papyon kravatını çözdü. "Sana bir içki ikram edebilir miyim?"</p>

    <p>“Bir konyak iyi olurdu.”</p>

    <p>Pitt kadına bir Remy Martin verip yanına oturdu. Maeve erkeği arzuluyordu; kendini onun kolları arasına atmak, ona dokunmak istiyordu ama aklı karmakarışıktı. Çocuklarının Jack Ferguson'un zalim eli altında ıstırap çektiklerini düşününce ani bir suçluluk duygusuna kapıldı. Bunu bir kenara itemezdi. Göğsü sıkışıyordu. Kendisi için hâlâ birer bebek olan Sean ile Michael'i özlüyordu. Şimdi bir şehvet serüvenine girmek, suç işlemekten farksızdı. Umutsuzluğu yüzünden bağırmak geliyordu içinden. Kadehini sehpaya bırakıp ağlamaya başladı.</p>

    <p>Pitt kadını sıkıca kucakladı. "Çocukların mı?"</p>

    <p>Maeve başını salladı. "Özür dilerim, sana yanlış bir izlenim vermek dememiştim."</p>

    <p>Pitt için kadın duyguları pek çok erkek için olduğu gibi asla büyük bir esrar taşımış değildi ve ağlamaya başladıklarında hiç şaşırmazdı, kadınların duygusal davranışlarına huzursuzluktan çok merhametle bakardı. "Bir kadının çocuklarına duyduğu kaygıyla cinsel güdüsü yaktıklarında her zaman analık duygusu kazanır," dedi.</p>

    <p>Maeve, Pitt'in nasıl böylesine anlayışlı olduğunu anlayamıyordu. hiç böyle bir erkek tanımamıştı. "Kendimi kaybolmuş hissediyorum ve korkuyorum," dedi. "Yaşamım boyunca hiç bu kadar çaresizlik içinde olmamıştım."</p>

    <p>Pitt kalkıp bir kutu kâğıt mendil getirdi.</p>

    <p>“Seni... seni düşkırıklığına uğratmama aldırmıyor musun?”</p>

    <p>Maeve gözlerini ve burnunu silerken Pitt gülümsedi. "Doğrusunu istersen başka amaçlarım da vardı."</p>

    <p>Kadının gözleri irileşti. "Benimle yatmak istemiyor musun?"</p>

    <p>“Bunu istememem mümkün değil. Ama seni sadece onun için getirmedim buraya.”</p>

    <p>“Anlamıyorum.”</p>

    <p>“Planlarımı pekiştirmem için yardımına ihtiyacım var.”</p>

    <p>“Ne planı?”</p>

    <p>Pitt sanki soruya şaşırmış gibi kadının gözlerinin içine baktı. "Gladyatör Adasına gizlice girmek, çocuklarını alıp kaçırmak elbette." Maeve bu kez elleriyle anlamadığını gösteren sinirli bir hareket yaptı. "Bunu yapar miydin? Benim için hayatını tehlikeye atar mıydın?"</p>

    <p>“Ve oğulların için.”</p>

    <p>“Neden ama?”</p>

    <p>“Neden mi? Amiral Sandecker bana on gün izin verdi, ben de boş oturup verimsiz işler yapmaktan hiç zevk almam.” Kadının ıslak yüzünde bir gülümseme belirdi. Erkeği tutup kendisine çekti. "Bu hiç de iyi bir yalan değil." Pitt öpüşmelerinden önce, "Nasıl olur da kadınlar benim içyüzümü böylesine kolaylıkla görürler," diye söylendi.</p>
  </div>
</body>
</html>
