<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a>2/V. BÖLÜM</h2>

  <h2 id="sigil_toc_id_5"><a id="bookmark1"></a>YENİ BİR NEFSİN DOĞUMU</h2>

  <p>Bir önceki bölümde <span style="font-style:italic;">bu-"doğru"dur-ve-şu-"yanlış"-tır</span> türünden tartışmaların ortaya koydukları alışılagelmiş düşünce modellerinin Çuang-Tzû'nun telâkkisine göre ne kadar boş ve ne kadar abes olduğunu görmüş bulunuyoruz. Bütün bu boş lâf salatalarının kaynağı nedir, acabâ? Çuang-Tzû bunun, insanın kendisi hakkındaki hatâlı kanaatten ve özellikle de insanın mutlak bir ontolojik bağımsızlığa sâhip ve kendi kendine yeten bir nesne olan bir "nefs" sâhibi olmasından kaynaklandığını düşünmektedir. İnsan bu kadar bağımsız ve mutlak olduğuna inandığı "nefs"inin gerçekte bizâtihî izâfı ve bağımlı bir şey olduğunu göz ardı etmek temâyülündedir. Bu "nefs" neye nazaran izâfîdir acabâ? Tabiî ki "sen" ve "onlar"a ve kendisinin etrafındaki diğer nesnelere göre izâfîdir. Pekiyi ama bu "nefs" neyin bağımlısıdır? Bu "nefs" kendisinden mutlak olarak yüce olan Bir-Şey'in, Çuang-Tzû'nun Yaraücı <span style="font-style:italic;">[Hâlik]</span> ya da kelimesi kelimesine Nesnelerin-Yapıcısı<a id="footnote1"></a><sup><a href="#bookmark2">1</a></sup> diye adlandırdığı Bir-Şey'in bağımlısıdır. Çuang-Tzû bu durumu "Gölge ve Yarı-gölge"<a id="footnote2"></a><sup><a href="#bookmark3">2</a></sup> teşbihiyle tasvîr etmektedir<a id="footnote3"></a><sup><a href="#bookmark4">3</a></sup>.</p>

  <p>Günlerden bir gün Yarı-gölge Gölge'ye demiş ki: "Senin bâzen yürüdüğünü görüyorum, ama sonra hareket etmeden duruyorsun. Bâzen de oturduğunu görüyorum, ama hemen sonra ayağa kalkıyorsun. Niçin bu kadar dönek, bu kadar kararsızsın?"</p>

  <p>Gölge buna şu cevabı vermiş: "Bana öyle geliyor ki (böyle davranırken) ben sâdece birine (yâni vücûda) bağlı olarak böyle yapıyorum. Ama bağlı olduğum da sanki başka bir şeye (yâni Yaratıcı'ya) bağlı olarak hareket etmekteymiş gibi davranıyor. B öylece benim bütün hareketlerim de bu bağımlılıkları içinde tıpkı bir yılanın pullarının ya da bir ağustos böceğinin kanatlarının hareketleri gibidir<a id="footnote4"></a><sup><a href="#bookmark5">4</a></sup>.</p>

  <p>Bu durumda ben, niçin şu türlü değilde bu türlü hareket ettiğimi nasıl bilebilirim ki?</p>

  <p>Çuang-Tzû "nefs "i, onun kendi kendine var ve kendi kendine yeterli olduğu intihamdan bir çırpıda mahrum bırakmaktadır. Fakat böyle bir görüş insanın günlük hayatın pekiştirdiği, kendisi hakkındaki inanç ve kanaatine doğal olarak karşıdır. Çünkü nesnelere günlük hayatın bizi alıştırmış olduğu bakışla baktığımızda "nefs", insanın mevcûdiyetinin gerçek temeli ve merkezidir; öyle ki bu olmazsa insan şahsiyetini de şahsî bütünlüğünü de kaybeder ve bir hiç olur. "Nefs" insanın, kişihğinin ister fiziksel isterse zihnî olsun bütün farklı unsurlarının tevhîd edildiği koordinasyon [<span style="font-style:italic;">eşgüdüm</span>] merkezi, sentez merkezidir. Bu türlü idrâk edilen "nefs"e Çuang-Tzû "Zihin"<a id="footnote5"></a><sup><a href="#bookmark6">5</a></sup><sup> </sup>demektedir.</p>

  <p>Bu bağlamda, idrâkin tabiatıyla ilgili olarak Çuang-Tzû'nun tefekkürünün anahatlannın şekillenmesinde kesin bir rol oynamış olduğu gözüken bir çift anahtar-kavramı ithâl etmek isâbetli olacaktır. Bunlar <span style="font-style:italic;">tso ç'ih</span> "otururken dört nala koşmak" ve <span style="font-style:italic;">tso wang</span> ya da kelimesi kelimesine "otururken unutmak"dır.</p>

  <p>Bunların ilki olan <span style="font-style:italic;">tso ç'ih</span> alelâde bir kimsenin, dışarıdan gelerek dikkatini çeken ve merâkım uyandıran sayısız izlenimlere cevâben bu anda bu yöne ve bir sonraki anda şu yöne yönelen, vücûdu sâkin bir biçimde otursa bile, bir lâhza bile durup dinlenmeden sürekli bir biçimde hareket hâlinde olan zihninin durumunu tasvîr etmektedir. Vücûd ne kadar sâkin dursa bile zihin devamlı onun etrafında dolanıp durmaktadır. <span style="font-style:italic;">Hsin</span> kelimesi bu bağlamda beşer zihninin bu kabil bir durumuna delâlet etmektedir. Bu ise sâkin ve selîm bir fikrî yoğunlaşmanın [<span style="font-style:italic;">konsantrasyonun</span>] taban tabana zıddı olan bir durumdur.</p>

  <p>Zihnin biri "otururken dört nala koşmak", diğeri ise "sâkin ve boş oturup duran" iki hâli arasındaki bu zıddiyyeti kavramsal açıdan anlamak kolaydır. Ama sıradan bir kimse için kendisini birincisinin tahakkümünden kurtarmak ve kendisinde İ<span style="text-decoration:underline;">ki</span>ncisinin hâlini gerçekleştirmek fevkalâde zordur. Bu duruma Zihnin İstibdâtı diyebiliriz. Fakat Çuang-Tzû'nun öğretisine göre, Zihnin, kendisinin üzerinde böylesine müstebid bir tesir etmesine müsaade etmekten insanın bizzât kendisi sorumludur; çünkü Zihnin müstebid tahakkümü, hani yukarıda görmüş olduğumuz ve insanın kişiliğinin ontolo-jik merkezi olarak bizzât ihdâs ettiği, şu sahte "nefs"inin tahakkümünden başka bir şey değildir. Çuang-Tzû insanın bu temel durumu için: <span style="font-style:italic;">şih hsin</span> ya da "Zihni kendi hocası kılmak" diye kendine özgü bir deyim kullanmaktadır<a id="footnote6"></a><sup><a href="#bookmark7">6</a></sup> <sup><a id="footnote7"></a><a href="#bookmark8">7</a></sup>.</p>

  <p>Bu türlü anlaşıldığı şekliyle "nefs" insanın kendi îcâdıdır. Fakat insan, "nefs" sanki objektif ve mutlak bir şeymiş gibi ona itimad eder, ona sarılır. Kendisinin o olmaksızın mevcûd olmasını asla hayal bile edemez; bundan dolayı da onu bir an bile terketmez; böylece kendi Zihn'inde, "nefsi"ni hörmet ettiği "hoca"sı kılar.</p>

  <p>Bu Zihin, daha entellektüel bir düzeyde, sonuç çıkarıcı <span style="font-style:italic;">[tümdengelimci, istidlâlî\</span> düşünce ve akılyürütme <span style="font-style:italic;">[us a vurma]</span> yeteneği demek olan Akıl olarak görünür. Çuang-Tzû bunu bâzen <span style="font-style:italic;">ç'eng hsin<sup>u</sup></span> ya da "cilâlı zihin" diye adlandırmaktadır. Bu "cilâlı zihin" artık belirli bir şekle girmiş ve tâbir câiz ise pıhtılaşma safhasında bulunan bir zihin hâline delâlet etmektedir. Bu, rehberliği aracılığıyla (burada "zihni kendi hocası kılmak" deyimini hatırlamamız gerekir) insanın nesneler arasında farkları tesbit etmesini ve bunlar hakkında "bu doğrudur" ve "şu yanlıştır" kabilinden hükümler vermesini ve saçmalıkların hadsiz hudutsuz batağında daha da derinlere batmasını sağlayan Akıl'dır.</p>

  <p>Herkes kendi "cilâlı zihni"ni izler ve ona kendi hocası gibi büyük saygı gösterir. Bu görüş açısından bakıldığında hocası olmayan kimse yoktur. Durmaksızın değişmekte olan olayların realitesini bilenler ve (bu kevnî Transmütasyon yasasını muhakemelerinin) standardı olarak kabûl edenler hocası olmayan yegâne kimselerdir. (yukarıda sözü edilmiş olan anlamda) aptalların bile kendi hocaları vardır. Bir kimsenin bir "cilâlı zihn"e sahip olmaksızın "doğru" ile "yanlış" arasındaki fark üzerinde ısrar etmesi mümkün değildir. Bu bir kimsenin (kuzeydeki bir eyâletten) <span style="font-style:italic;">bugün</span> hareket edip de (Çin'in güney sınırındaki) Yüeh eyâletine <span style="font-style:italic;">dün</span> varması kadar imkânsızdır.</p>

  <p>Böylece, bir önceki bölümde gerçek yapıları ifşâ edilmiş bulunan, "doğru" ve "yanlış" ya da "iyi" ve "kötü" ile ilgili bütün sahte meselelerin insanın kendi "cilâlı zihn"ini işletmesi sonucu ortaya çıkmakta olduğunu görmekteyiz. Çuang-Tzû'ya göre Zihin beşerî bütün deliliklerin kaynağıdır.</p>

  <p>Zihin hakkındaki bu düşünce, yaklaşım tarzı Çuang-Tzû'nunkinden biraz farklı bile olsa Lao-Tzû trafından da paylaşılmaktadır. Meselâ <span style="font-style:italic;">Tao Te Çingin</span> XLXI. Bölümü dikkatle okunacak olursa düşüncenin temelde aynı olduğu hemen görülecektir. Lao-Tzû'nun bu bölümde <span style="font-style:italic;">ç'ang hsin<sup>%</sup></span><sup>2</sup> yâni "sâbit ya da değişmez zihin" terimini kullanmış olması oldukça ilgi çekicidir. Bu terim bize Çuang-Tzû'nun <span style="font-style:italic;">ç'eng hsin</span> yâni "cilâlı zihin" terimini hatırlatmaktadır. Lao-Tzû, <span style="font-style:italic;">ç'ang hsin</span> terimiyle, bütün doğal esnekliğinden mahrum edilerek kuvvetli bir biçimde sâbit kılınmış olan zihne ya da zihnin, ifâde etmekten hoşlandığı gibi, bir bebeğin doğal "yumuşaklığını kaybetmiş olan hâline işâret etmektedir. Sözü geçen pasajın da gösterdiği gibi zihnin bu doğal olmayan <span style="font-style:italic;">[gayr-ı tabiî]</span> sertliği <span style="font-style:italic;">[eğilip bükülmezliği</span>] her yerde "iyi"yi ve "kötü"yü, "doğru"yu ve "yanlış"ı algılayan ve bu kategorilere de sanki objektif ve mutlak kategorilermiş gibi bakan zihnin tefrik ve temyîz faaliyetinde tipik bir biçimde ortaya çıkmaktadır.</p>

  <p>Lao-Tzû için bu sâdece, insamn tarafgîr, önyargılı ve yobaz olması meselesi değildir. Onun görüşüne göre zihnin bu faaliyeti beşer varlığının nüvesine de tesir etmektedir. Bu, insanın varlık krizinin bir meselesidir. İnsan, denilebilir ki hemen hemen doğal olarak, zihninin faaliyeti nesnelerin biribirlerinden tefrik ve temyîz edilmesine kilitlenmiş olan acıklı bir hâlet içinde bulunmaktadır. <a id="footnote8"></a><sup><a href="#bookmark9">8</a></sup></p>

  <p>"Kutsal İnsan"ın "iyice sâbit kılınmış zihn"i olmaz. O insanların zihinlerini kendi zihni kılar<a id="footnote9"></a><sup><a href="#bookmark10">9</a></sup>. (Onun ilkesi): "İyi olana iyi imiş gibi muamele ederim. Ama iyi olmayanlara bile iyi imiş gibi muamele ederim. (Niçin mi böyle bir tavır takınırım?) Çünkü tabiatı gereği her şey iyidir. Samimî kimseye samimî imiş gibi muamele ederim. Ama samimî olmayana da [<span style="font-style:italic;">doğal hiisn-i zannımdan dolayı</span>] samimî imiş gibi muamele ederim. (Niçin mi böyle bir tavır takınırım?) Çünkü tabîatı gereği her şey samimîdir.</p>

  <p>Böylece bu dünyâda yaşamakta olan "Kutsal İnsan" esnek bir tavır takınarak her şeye karşı kendi zihnini bir hercümerce tâbî' tutar [<span style="font-style:italic;">karmaşalaştırır</span>].</p>

  <p>Alelâde kimse ise (nesneleri tefrik edebilmek için) gözünü kulağını dört açar. "Kutsal İnsan", bunun aksine, her konuda bir bebek gibi davranır.</p>

  <p>Lao-Tzû <span style="font-style:italic;">ç'ih</span> yâni "bilme" kelimesini burada söz konusu edilen zihnin temyîz faaliyetine delâlet etmek üzere kullanmaktadır. Ama bu kelimeyi iyi anlamak husû-sunda temkinli davranmak gerekir; çünkü Lao-Tzû için bu, aslında takbih edilmeye lâyık olan "bilme" <span style="font-style:italic;">[yâni bilgi kazanma</span>] fiilinin bizâtihi kendisi değildir. Bunun <span style="font-style:italic;">[kusurlu ve bu sebepden ötürü]</span> takbihe lâyık olmasını "bilme "nin özel uygulanma tarzı ile bu işlemin hedef aldığı özel objeler belirlemektedir.</p>

  <p>Lao-Tzû'nun gözünde "yanlış" olan "bilme" türü daha önce gördüğümüz gibi Çuang-Tzû tarafından şiddetle suçlanmış olan zihnin tefrik ve temyîz faaliyetinin aynısıdır. Bununla beraber, örneklerini kendisiyle çağdaş diyalektikçilerin "doğru" ve "yanlış üzerine yaptıkları tartışmalardan seçerek, bu fikri bir diyalektik meselesi hâlinde mantıksal bir düzeyde geliştirmiş olan Çuang-Tzû'nun aksine Lao-Tzû bu türden "bilme"nin fecî etkilerini daha pratik bir düzeyde ele almak yönünden mütevâzî davranmaktadır. Lao-Tzû zihnin farkları ortaya koyucu faaliyetinin en doğrudan doğruya sonucu olan "değerlendirme tavrına" dikkati çekmektedir. Burada <span style="font-style:italic;">bu-"doğru"dur-ve-şu-”yanlıştır"</span> tarzındaki bir değerlendirme bir mantık meselesi değildir. Bu yalnızca pratik açıdan bir değerlendirmedir, o kadar. Ve bu niteliğiyle de hayatın somut olgularına doğrudan doğruya bağlıdır. Bu anlamda anlaşılan "bilme" insanların zihinlerini gereksiz ve yanlış biçimde bulandırdığından eleştirilmektedir. Olumlu ya da olumsuz değerlerin algılanmasıyla zihnin bulanmasını Lao-Tzû beşer varlığı için yanlış ve zararlı olarak telâkki etmektedir. Çünkü bu, insanı gerçek fıtratından ve sonunda da bizzât Tao'dan uzaklaştırmaktadır. Aşağıdaki pasajda<a id="footnote10"></a><sup><a href="#bookmark11">10</a></sup> <span style="font-style:italic;">ç'ih</span> kelimesi açıkça bu anlamda kullanılmaktadır.</p>

  <p>Eğer (yönetici) bilge (denilen) kişilere büyük saygı göstermeyecek olursa, avâm da biribirleriyle çekişip itişmekten korunmuş olacaktır.</p>

  <p>Eğer âmirler elde edilmesi güç olan emteaya değer vermezlerse halk da hırsızlık yapmaktan alıkonmuş olur. Eğer âmirler ihtirâsı tahrik edebilecek olan şeyleri ortaya çıkarmazlarsa halkın zihni de bulanmaktan alıkonmuş olur.</p>

  <p>Bundan ötürü "Kutsal İnsan" halkı yönetirken karınlarım doyurur ama zihinlerini boşaltır; kemiklerini kuvvetlendirir ama ihtiraslarım zayıflatır.</p>

  <p>Böylece halkını dâimâ bilgisiz ve ihtirâssız kılmaya çalışır ki "bilenler" denilen-ler bir yolunu bulup da müdâhale etmesinler.</p>

  <p>Zihnin temyiz faaliyetinin muzır etkisi o kadar güçlüdür ki onun az bir mikdârı dahi insanı Tao'dan uzaklaştırmaya yeter.</p>

  <p>Eğer bir azıcık bir şey "bilme" durumunda olsam, Büyük Yolda <span style="font-style:italic;">[yâni Tao yolunda]</span> yürüyor olsam dahi bu <span style="font-style:italic;">["bilgi"]</span> benim yoldan sapmam için büyük bir tehlikedir. Büyük yollar doğal olarak düzeyli ve emindirler ama <span style="font-style:italic;">[her nedense]</span> insanlar hep patikaları seçmektedirler<a id="footnote11"></a><sup><a href="#bookmark12">11</a></sup>.</p>

  <p>Bununla beraber "bilme"nin kendisi bizzât muzır değildir; "bilme"nin kalitesi yöneldiği özel hedeflere bağlıdır. "Bilme"nin dışa dönüp de zâhirî nesnelerin peşinde koşması şeklinde beliren alışılagelmiş eğilimi eğer engellenir de bâtına yönelirse bu takdirde "bilme"nin kendisi de sezginin en yüce şekline "Aydınlanma"ya<a id="footnote12"></a><sup><a href="#bookmark13">12</a></sup> (<span style="font-style:italic;">tşrâk’e, Nâra Kavuşma'ya</span>) dönüşür.</p>

  <p>Diğerlerini (yâni zâhirî nesneleri) bilen "zekî" bir kimsedir, ama nefsini bilen "Aydınlanmış" <span style="font-style:italic;">[Nûra kavuşmuş]</span> bir kimsedir<a id="footnote13"></a><sup><a href="#bookmark14">13</a></sup> <sup><a id="footnote14"></a><a href="#bookmark15">14</a></sup>.</p>

  <p>Burada tıpkı <span style="font-style:italic;">Çuang-Tzııda</span> da karşılaşmış olduğumuz aynı <span style="font-style:italic;">ming</span> yâni "Aydınlanma" <span style="font-style:italic;">[îşrâk, Nûra kavuşma]</span> kelimesine rastlamamız anlamlıdır. Bundan daha da anlamlı olan, söz konusu pasajda "Aydınlanma"nm insanın bilgisiyle bağlantılı olarak zikredilmiş olmasıdır<sup>8</sup>^ Bunun, Tao hakkında <span style="font-style:italic;">[insanda]</span> aracısız ve sezgisel <span style="font-style:italic;">[olarak zuhur ederi]</span> bilgiye delâlet etmekte olduğu âşikârdır. Bu, insanın kendini bilmesi ya da "nefsini bilişi" olarak tasvîr edilmektedir, çünkü Tao'nun aracısız bir biçimde idrâki ancak insanın "kendi derûnuna dönmesi"yle elde edilebilmektedir.</p>

  <p>Lao-Tzû ve Çuang-Tzû'nun görüşüne göre Tao, hiç kuşkusuz, her şeye sirâyet etmiş, her şeyi kaplamıştır <span style="font-style:italic;">[yâni her yerde hâzır ve nâzırdır].</span> O âlemde her yerdedir; âlem bizzât Tao'nun bir tecellîsidir. Bu anlamda "zahirî" <span style="font-style:italic;">[görünen]</span> nesneler bile bu hâlleriyle ve her biri de kendine has tavır ve biçimde Tao'yu izhâr etmektedirler. Ama bütün âlemde bilinç ve idrâk sâhibi olan yalnızca insandır. Bu demektir ki, tâbiri câiz ise, Tao'yu bâtınen idrâk edebilecek durumda olan yalnızca insandır. <span style="font-style:italic;">[Âlemde ancak]</span> o, kendisinin de Tao'nun bir tecelligâhı olduğunu idrâk edebilir. Kendi bâtınında faaliyette olan <span style="font-style:italic;">[Tao'nım,</span> o] Mutlak'ın zinde bir biçimde <span style="font-style:italic;">[Hayy olarak, tıpkı bir nabzın atması gibi</span>] hayâtiyetini hisseder ve onunla temas kurar. Tao'yu sezer. Fakat onu zahirî nesnelerde sezemez, çünkü bu nesnelerin bâtınına geçmeğe gücü yoktur ve bu nesnelerin Tao'yu yansıtmasını kendi sübjektif hâli imiş gibi zevk edemez. Onun Tao ile sübjektif kişisel karşılaşması en azından kendi derûnunda olmalıdır.</p>

  <p>Bu amaçla zihnin dışa dönük olma eğilimi gözden geçirilip yönü tersine çevril-melidir. Bu zecrî yön değiştirmesi Lao-Tzû tarafından "bütün deliklerin ve kapıların tıkanması" olarak tasvîr edilmektedir. Zihninin bütün dışa dönük faaliyeti için mümkün bütün çıkışları tıkamakla insan kendi varlığının nüvesine erişinceye kadar zihninin derinliğine iner.</p>

  <p>İnsanın kendi zihninin derinliğinde bulduğu varlığının nüvesi bizâtihî Tao olmayabilir, çünkü bu ne olursa olsun Tao'nun kişilik kazanmış olan bir şeklidir. Ama diğer taraftan da bu ikisi arasında bir fark da yoktur. Lao-Tzû bu durumu, sembolik o-larak, <span style="font-style:italic;">bizâtihî</span> Tao'yu Anne ve kişilik kazanmış şekliyle Tao'yu da Çocuk<a id="footnote15"></a><sup><a href="#bookmark16">15</a></sup> diye ifâde etmektedir. Çocuğu bilen, bu bilginin aracılığıyla, Anne'nin kendisini de bilir.</p>

  <p>Aşağıda takdim edeceğim pasajda<a id="footnote16"></a><sup><a href="#bookmark17">16</a></sup> "bütün deliklerin ve kapıların tıkanmasının önemi, bunun insanın Çocuğu ve Çocuk aracılığıyla da Anne'yi tanıdığı yegâne imkân olarak vurgulanmaktadır. Ve böylece erişilen nihaî hâle de "Aydınlanma" <span style="font-style:italic;">[İşrâk, Nura kavuşma</span>] denilmektedir. Bir anlamda Anne'nin (çincesi: <span style="font-style:italic;">mu)</span> kişilik kazanmış bir kopyasını temsil eden Çocuk (<span style="font-style:italic;">Tzû)</span> Lao-Tzû'nun başka yerlerde Fazîlet ya da Erdem <span style="font-style:italic;">(te)</span> diye adlandırdığından ya da, daha kesin bir ifâdeyle, varlık nüvesi olarak yaratma ve hayat verme gücüne sâhip Tao'nun bizzât "Onbin Nesne"ye dağılmış <span style="font-style:italic;">[Kesret olarak tecellî etmiş</span>] bir tecellîsinden başka bir şey değildir. Daha ileride göreceğimiz gibi, Tao'nun bir tecellîsi olarak her bir kimsede mevcûd olan böyle bir yaratma ve hayat verme gücüne Lao-Tzû "Fazîlet"<a id="footnote17"></a><sup><a href="#bookmark18">17</a></sup> demektedir.</p>

  <p>Göğün altında ne kadar nesne varsa, hepsinin de Annesi olarak addedilmesi gereken bir Başlangıcı vardır<a id="footnote18"></a><sup><a href="#bookmark19">18</a></sup>.</p>

  <p>Eğer insan "anne"yi tanırsa ondan dolayı onun "çocuklan"nı da tanır. Ama eğer insan "çocukları" bilip de onlardan hareketle Anne'ye rücû' eder de ona sıkısıkıya yapışacak olursa artık ömrünün sonuna kadar asla hatâya düşmez.</p>

  <p>Eğer insan "bütün deliklerinin ve kapılarının tıkanması"nı sağlarsa (yâni duyu organlarının normal işlemesini ve zihninin alışılagelmiş olan dışa dönük faaliyetini durduracak olursa) bütün ömrü boyunca onun rûhânî gücü asla tükenmez.</p>

  <p>Ama, bunun aksine, eğer tutar da <span style="font-style:italic;">(dış dünyâ ile ilişkisini sağlayan)</span> bütün deliklerini sonuna kadar açar ve (Zihninin) faaliyetini de daha da arttırmak yolunu tutarsa bütün ömrü boyunca asla selâmete eremez. Küçük bir nesneyi (yâni Tao'nun sinesindeki Çocuk olan duyular-ötesi bir şeyi) idrâk etmek "Aydınlanma"nm <span style="font-style:italic;">[.İşrâkın</span>, <span style="font-style:italic;">Nûra Kavuşmanın]</span> ta kendisidir. Yumuşak ve esnek olana yapışmak (yâni nesneler arasındaki farklılıkların esîr aldığı Zihn'in katılığını terkedip nesnelerin biribirlerine dönüşmelerinin temsil ettiği gerçek hâllerini "yumuşaklıkla" kabûl etmek) aslında kavî olmak demektir.</p>

  <p>Eğer insan kendi Nûr'unu kendisi hazırlar da bu yolla (Başlangıçtaki) Aydınlanma hâline geri dönüş yaparsa artık hiç bir tehlikeye mâruz kalmaz. Bu kabil bir (nihaî) hâle "ezelî ve ebedî gerçeğe adım atmak"<a id="footnote19"></a><sup><a href="#bookmark20">19</a></sup> denir.</p>

  <p>"Bütün deliklerinin ve kapılarının tıkanması", yukarıda da işâret etmiş olduğum veçhile, ilk adımda bütün duyu algılama uzuvlarının iş görmelerini durdurmak ve sonra da Zihn'i fizikî ve maddî arzulardan temizlemek anlamına gelmektedir. Bu, a-şağıya çıkardığımız <span style="font-style:italic;">Tao Te Çing,</span> XII. pasajı ile en son vermiş olduğumuz pasajın karşılaştırılmasından hemen görülmektedir:</p>

  <p>Beş renk (yâni: beyaz, siyah, mâvi, kırmızı ve sandan oluşan temel renkler) insanların gözlerini kör eder. Beş mûsikî notası insanlann kulaklarını sağır eder. Beş lezzet (yâni: tatlı, tuzlu, ekşi, keskin, acı) insanlann ağızlarını bozar. Koşu ve av (gibi yarışlar) insanların kalblerini delirtir. Elde edilmesi güç olan şeyler insanların <span style="font-style:italic;">(iyi)</span> tavır ve hareketlerini engeller.</p>

  <p>Bundan ötürüdür ki "Kutsal İnsan" karına itibâr eder, göze itibâr etmez<a id="footnote20"></a><sup><a href="#bookmark21">20</a></sup> (yâni varlığın bâünî nüvesini geliştirmeğe gayret eder ve duyulannın kendisine dikte ettirdiği emirlerin peşinden gitmez). Buna göre o, sonuncu şıkkı terkeder, ilkini izler.</p>

  <p>"Kutsal İnsan", Zihn'in zâhire dönük faaliyetinin kendisini Tao'dan uzaklaştırmaktan başka bir işe yaramadığını bildiğinden, gözle görünene değil kendi bâtınında bulunana itibâr eder. Tao ise en somut ve en elle tutulur bir biçimde, zâten, onun kendi bâtı-nındadır. İnsan ne kadar dış âleme dönük olursa Mutlak ile olan teması da o kadar az olur. Şu hâlde yapılması gereken "evde oturup" dışarı çıkmamaktır.</p>

  <p>Kapının dışına çıkmadan da Semâ'nın altında ne varsa (yâni nesnelerin realitesinin ne olduğu) bilinebilir. Pencereden dışarı bakmadan da Semâ'ya giden Yolu</p>

  <p><span style="font-style:italic;">[ya da Semâ'nın Tao'sunu</span>] görmek mümkündür. İnsan ne kadar dışarı çıkarsa</p>

  <p><span style="font-style:italic;">[yâni derûnundan ne kadar uzaklaşırsa</span>] o kadar az bilir.</p>

  <p>Bundan dolayıdır ki "Kutsal İnsan" dışarı çıkmadan <span style="font-style:italic;">[gerekli olan her şeyi</span>] bilir.</p>

  <p>Bakmadan "Aydınlanır". Ve "teşebbüste bulunmaksızın" her şeyi başarır<a id="footnote21"></a><sup><a href="#bookmark22">21</a></sup>.</p>

  <p><span style="font-style:italic;">Tao Te Çing</span>'den almış olduğumuz bu pasaj Tao meselesinin epistemolojik veçhesiyle yâni insanın nasıl ve nerede Mutlak'ı "sezinleyebileceği" ile ilgilidir. Görmüş olduğumuz gibi, Lao-Tzû tarafından buna verilen cevap, insanın bu gâyeyi gerçekleştirebilmek için ittihaz edeceği tek yolun ancak kendi zihninin dış âleme <span style="font-style:italic;">[Â-lem-i Şehâdet'e</span>] karşı eğilimine tümüyle engel olmak ve bunu, sonunda kendisini "Aydınlanma"ya sevk edecek olan derûnuna yönelik bir faaliyetle ikâme etmek şeklindedir.</p>

  <p>Bununla beraber Lao-Tzû, insanın bu türden bir sezgi sonucu ve onun etkisiyle kendisinde bir "iç gözü"nün <span style="font-style:italic;">[derûnî görüşün, kalp gözünün, basiretin</span>] oluşmasına yönelik olan süreçle pek de ilgili değildir. Filhakika, sözüne böyle bir sürecin sonuna eriştiği noktadan başlamaktadır. Onu ilgilendiren sâdece iki şey bulunmaktadır. Birincisi <span style="font-style:italic;">ming</span>'in insanın temel tavır ve davranışı üzerinde hâsıl ettiği: 1) gerçek, 2) pratik ve 3) görünür etkidir. "Kutsal İnsan", yâni rûhânî gelişimin en üst düzeyine erişmiş insan, İçtimaî hayatın alışılagelmiş durumlarında nasıl davranır? İşte bu onun ilk sırada gelen meselelerinden biridir. Bu mesele, ileride, "İnsân-ı Kâmil" kavramının tartışılmasına hasredilmiş olan XI. Bölüm'de ele alınacaktır.</p>

  <p>Lao-Tzû'nun ana meselelerinden İkincisi: Tao'nun her şeyin gerçek kaynağı ve temeli olduğuna göre Varlık âleminin metafizik <span style="font-style:italic;">(fizik-ötesi)</span> yapısıdır. Burada da meselenin epistemolojik veçhesi ya hemen hemen tümüyle göz ardı edilmiş ya da buna sâdece son derecede müphem bir tarzda işâret edilmekle yetinilmiş bulunmaktadır. Lao-Tzû'yu, daha çok, mutlak olarak Bilinmeyen-Bilinmez Kalan Tao'nun kevnî â-lemin sonsuz Kesret'i merhalesine erişinceye kadar kendisini gitgide görünür ve belirgin kılmasının ontolojik sürecini tasvîr etmek ilgilendirmektedir. Bu arada, bütün her şeyin mutlak Vahdet'in başlangıçtaki hâline rücû' etmesine de temas etmektedir.</p>

  <p>Bu konuda kayda değer olan, bu ontolojik sürecin tasvirinin tümünün çoktan "Aydınlanma"ya erişmiş ve Varlık âleminin sırrım eksiksiz bilen bir kimsenin görüş açısından yapılmış olmasıdır. Bu bakımdan Çuang-Tzû, Lao-Tzû'dan farklıdır. O, nihaî "Aydınlanma" merhalesinden hemen önce gelen ve "Aydınlanma"ya erişmeye yol açan sürecin kendisine hayatî bir önem atfetmektedir. Çuang-Tzû, tabîatı gereği lâf kalıbına dökülmesinin mümkün olmadığını bilmesine rağmen, "Aydınlanma"nm yaşanan muhtevâsım tasvîr etmeğe ya da en azından sembolik tasvirler aracılığıyla bile olsa ifâde etmeye çalışmaktadır. Bu bölümün geri kalan kısmı ile bunu izleyen bölüm meselenin, "Tao'yu-tatma"nm epistemolojik ya da sübjektif yanı diyebileceğimiz veçhesine hasredilecektir.</p>

  <p>Bu bölümün başlangıcında "Tao'yu-tatma"nın sübjektif yanıyla ilgili olarak biribirine taban tabana zıt, yön çizen iki kavrama: <span style="font-style:italic;">tso ç'ih</span> ya da kelimesi kelimesine "otururken dört nala koşmak" ve <span style="font-style:italic;">tso wang</span> ya da kelimesi kelimesine "otururken u-nutmak" kavramlarına dikkati çektimdi. Bundan önceki sayfalarda ilk kavramın yapısını inceledik. Şimdi ikinci kavrama dönmenin zamanı gelmiş bulunmaktadır.</p>

  <p>"Otururken unutmak" hâline bürünmüş bir kimse o kadar acâyib ve o kadar farklı görünür ki herhangi bir gözlemci bunun böyle olduğunu hemen teşhis eder. Çuang-Tzû kitabının II. faslında böyle bir kimse hakkında tipik bir örnek takdîm etmektedir. Burada tasvir edilen kimse Güney Havâlisi'nden Nan Kuo Tzû Ç'i'dir. Kendisinin " Güney Havâlisi"nde riyâzat ve îtikâfa çekilmiş, Ç'u'nun büyük bir Bilge kişisi olduğu söylenmektedir. Ve bu zât Çuang-Tzû için İnsân-ı Kâmil'in tipik bir örneğidir.</p>

  <p>Güney Havâlisi'nden Tzû Ç'i günün birinde arkasız bir iskemleye yaslanmış durmaktaydı. Gözünü göğe dikmiş derin fakat yavaş bir şekilde nefes alıp vermekteydi. Kendi bedeninin varlığından tamâmen bigâne, ("ben" ve "eşyâ", ya da "nefs" ve "diğerleri" gibi) şeylerin bilincini tümüyle kaybetmiş görünmekteydi. Huzur hizmetkârı olarak orada bulunmakta olan (mürîdlerinden) Yen Ç'eng Tzû Yu: "Size neler oluyor, Efendim? Vücûdun kurumuş bir ağaç ve zihnin de ölü toprağı gibi olabilmesi mümkün müdür? Bu iskemleye dayanmış duran Efendim daha önce bu iskemleye dayandığını defalarca görmüş olduğum Efendim değil <span style="font-style:italic;">(sanki)l"</span> diye târizde bulundu.</p>

  <p>Tzû Ç'i buna şu cevabı verdi: "Bana bu soruyu sorman isâbetli oldu, Yen! (Daha önce olduğumdan farklı görünmekteyim) çünkü <span style="font-style:italic;">simdi nefsimi kaybetmiş bulunuyorum<a id="footnote22"></a><sup><a href="#bookmark23">22</a></sup>.</span> Ama acabâ sen bunu(n gerçek anlamını) bilebilir misin ki?</p>

  <p>Bu girizgâhdan sonra Tzû Ç'i şaşkın müridine "nefsini kaybetmiş olma" hâlini ve bu hâlde nasıl bir zevke erişmiş olduğunu tasvîr etmeğe başlar. Bunun sonucu olarak bütün <span style="font-style:italic;">Çuang-Tzû</span> kitabının en güzel ve en etkileyici pasajlarından biri olan Evrensel Rüzgâr hakkındaki görüşle ilgili pasaj karşımıza çıkmaktadır. Bu pasajın tercümesi bundan sonraki bölümde takdîm edilecektir. Bununla ilgili olarak biz burada yalnızca, Tzû Ç'i'nin "şimdi nefsimi kaybetmiş bulunuyorum" şeklindeki beyânının "otururken dört nala koşmak" hâlinin karşıtı bir hâl olan "otururken unutmak" hâlinden başka bir şey olmadığına delâlet ettiğini ifâde etmekle yetineceğiz.</p>

  <p>Ama acabâ "otururken unutmak" tam olarak ne demektir? İnsan bu hâli nasıl yaşayabilir <span style="font-style:italic;">[zevkine, tadına nasıl varabilir</span>]? Burada lâf kalıbına dökülmesi fevkalâde zor, hemen hemen imkânsız olan bir durum söz konusudur. Bununla beraber Çuang-Tzû bunu gene de denemektedir.</p>

  <p>Kitabının IV. kısmında "otururken unutmak" ne anlama geliyor, onun hakkında kendi tanımını vermektedir. Bununla ilgili pasaj şöyledir:</p>

  <p>"Otururken unutmak" hâli neye delâlet etmektedir?</p>

  <p>Bu: 1) vücûdun bütün uzuvlarının eriyip feshedilmiş, 2) insanın hem şekil ve hem de zihin [<span style="font-style:italic;">bağlarından]</span> kendisini kurtarmış olacak şekilde gözlerin ve kulakların faaliyetinin (yâni bütün duyu organlarının faaliyetinin) iptâl edilmiş, ve 3) Her-Şeyde-Yayılmış-Olan ile (yâni her şeyde hâzır ve nâzır olan Tao ile) birlik (Vahdet) bilincine erişmiş olmasına delâlet etmektedir. İşte benim "otururken unutmak" dediğim budur.</p>

  <p>Zâhiren vücûdun bütün cüzlerinin "erimiş" ve unutulmuş bulunması nefsin vücûd üzerindeki hükmünün ortadan kalkmış olması demektir. Bâtınen ise bütün zihnî faaliyetler iptâl edilmiş bulunmaktadır. Bu ise nefsin, insanın zihnî faaliyetinin birleştirici ve hükmedici ilkesi olarak bilincinin de artık hükmünü kaybetmesi demektir. Bunun sonucu olan zahirî "ben" ile bâtınî "ben"in eksiksiz bir biçimde "unutuluş"una <span style="font-style:italic;">[nisyân'ma]</span> Çuang-Tzû: <span style="font-style:italic;">hsli</span> yâni Boşluk demektedir. Bu, artık Tao'nun her yere si-râyet eden faaliyetini engelleyebilecek hiç bir şeyin bulunmadığı fizik-ötesi rûhânî bir hâldir.</p>

  <p>"Boşluk" kelimesinin burada, bu bağlamda, sırf olumsuz bir anlamda anlaşılmaması gerekir. Bunun olumlu bir anlamı vardır. Ve bu olumlu veçhesi bakımından Boşluk denilen şeyin bu pasajda sözü edilen Her-Şeyde-Yayılmış-Olan kavramıyla ilişkilendirilmesi gerekir.</p>

  <p>Çince kelimesi kelimesine "büyük istilâ" demek olan <span style="font-style:italic;">ta t'ung</span> deyimini burada Ç'eng Hsüan Ying tarafından verilen yorumuna uygun olarak Her-Şeyde-Yayılmış-Olan şeklinde tercüme etmiş bulunuyorum. Ç'eng Hsüan Ying <span style="font-style:italic;">ta t'ung</span> deyimini <span style="font-style:italic;">ta tao</span> yâni "Büyük Tao" ile özdeşleştirmekte ve: <span style="font-style:italic;">"Ta t'ung, ta tao'nun</span> aynıdır; Tao her şeyi istilâ ettiği ve her şeye hayâtiyet verdiği için, bu anlamda, O'na <span style="font-style:italic;">Her-Şeyde-Yayılnuş-Olan</span> demek câizdir" demektedir. Bu yorum isâbetli görünmekle birlikte bunu, konunun bir başka veçhesinin şu şekildeki idrâkiyle tamamlamak gerekmektedir: Burada söz konusu olan rûhânî hâl yaşamrken kesret hâlinde bulunan bütün nesneler, hiç bir engele mâruz kalmaksızın, biribirlerinin serbestçe içine geçebilmekte olup "nefs"ini kaybetmiş olan kimse de bu deneyimi yaşarken kendi "nefs"ini Evrensel ya da Aşkın (<span style="font-style:italic;">Transandantal)</span> Nefs diye adlandırabileceğimiz ve kendini serbestçe, biribirlerine dönüşmekte olan nesnelere dönüştüren, tümüyle farklı bir sûret altında yeniden keşfetmektedir.</p>

  <p>Çok daha alışılagelmiş olan <span style="font-style:italic;">tao</span> kelimesinin yerine özel bir deyim olan <span style="font-style:italic;">ta t'ung</span> ifâdesinin kullanılmasının gerçek gerekliliği işte bu olmalıdır. Bu husus, Kuo Hsiang'ın şu ifâdesiyle çok açık bir biçimde yorumlanmaktadır: "İnsan 'içinde' kendi bedeninin mevcûdiyetinin bilincine sâhip değildir; 'dışında' ise Semâ'nın ve Arz'ın mevcûdiyetinin farkında değildir. O yalnızca öyle bir hâldedir ki kendini tümüyle kevnî Değişimler süreciyle ve hiç bir engele mâruz kalmaksızın, özdeşleştirmiştir.</p>

  <p>Bir kere bu hâlde oldu muydu artık onun serbestçe her şeye yayılıp sirâyet etmesini önleyecek hiç bir şey yoktur".</p>

  <p>Çuang-Tzû da aynı hâli daha veciz bir şekilde:</p>

  <p>Tevhide kavuşanın meyli, dönüşüme uğrayanın da sâbitliği kalmaz.</p>

  <p>diyerek ifâde etmektedir.</p>

  <p>Bundan önce verilmiş olan açıklamaların ışığında bu veciz ifâde kolayca şu şekilde açıklanabilir. Tao'nun zâtıyla vahdette özdeşleşmiş olan bir kimsenin artık herhangi bir şeye meyli ya da ona karşı bir nefreti olamaz. Bu kabil bir rûhânî hâlde bulunan bir kimse "doğru" ile "yanlış", "iyi" ile "kötü" arasındaki alışılagelen farkların ötesine geçmiş bulunur. Ve artık Tao ile özdeşliğini idrâk etmiş olduğundan ve Tao da kendini bu kesret âleminde sayısız sûrette izhâr ettiğinden bu hâli yaşayan insan da, hiç bir engelle karşılaşmaksızın ve sanki büyük Boşluk denilenin etrafında dönmekteymiş gibi, bir şeyden bir başka şeye "dönüşmektedir". Ama o zâten "boşluk" içindedir, çünkü her yere sirâyet edip yayılmış olan Hayat ile birlikte zonk zonk atan ve çeşit çeşit sûretler altında görünüp kaybolan nesneler vardır. Burada önemli nokta şudur ki bu fizik-ötesi Boşluk içinde bu nesneler onun mutlak hürriyetine herhangi bir engel teşkil etmezler. Zîrâ bu hâlde iken o bu nesnelerin her biriyle özdeş olup böylece Transmütasyon'un bu kevnî akışına iştirâk etmektedir; hattâ o şimdi bu kevnî Transmütasyon'un ta kendisidir. İşte bu da "sâbitliği yoktur" ifâdesiyle anlatılmak istenen şeydir. "Sâbit olmamak" demek sınırsız esnekliğe ve mutlak hürriyete sâhip olmak demektir.</p>

  <p>Bu söylenenlerden de anlaşıldığı veçhile <span style="font-style:italic;">hsii</span> hem metafizik ve hem de rûhânî Boşluk'tur. Gerçekte bu bağlamda "metafizik" ve "rûhânî" arasındaki bu farklılık biraz yapay görünmektedir, çünkü söz konusu mânevî hâl insanın Her-Şeyde-Yayılmış-Olan ile tam ve eksiksiz bir özdeşleşmesine delâlet eden bir hâldir. Ama gene de teorik olarak böyle bir fark gözetmenin bir özelliği bulunmaktadır. Zîrâ insanın Tao ile böylesine eksiksiz bir biçimde özdeşleşmesi için pratik açıdan somut olarak ne yapması gerektiğine dair mesele ortaya atıldığı zaman biz zihnin "boş" olması fikrine müracaat etmiştik. İnsan ancak kendi zihnini tümüyle "boş" tutmayı başarırsa, işte o zaman kendisini metafizik Boşluk içinde bulur. Çuang-Tzû'nun öğretisinin bu bölümü insanın böyle bir mânevî hâle erişmeyi ümid edebilmesi için uygun bir yol-yordamla ilgili pratik bir reçete şekline bürünmektedir. Bu metoda Çuang-Tzû "oruç tutmak" ya da Zihn'in tasfiyesi adını vermektedir.</p>

  <p>Zihn'in tasfiyesi bir insanın "sıradan" bir kimse durumundan "însân-ı Kâmil" durumuna terakki etmesinin en önemli noktasını teşkil etmektedir. "Sıradan" bir kimse bu dönüm noktasından geçmeden asla bir İnsân-ı Kâmil olamaz. Yukarıda Çuang-Tzû'nun "Zihni kendisinin hocası kılmak" şeklindeki kendine özgü ifâdesini hatırlayacak olursak bu mânevî deneyimin anlamı da açıklığa kavuşur. İnsan doğal olarak Zihn'ine ve Aklina tutunmak ve itibâr etmek eğiliminde olup bunların hükümlerine göre düşünür ve icraatta bulunur. Zihni onun neye inanmasını telkin ederse o mutlak sûrette gerçektir, ve neyi yapmasını isterse de o mutlak sûrette iyidir. Başka bir deyimle beşer "nefsine kendi "hoca"sı imiş gibi ihtirâm eder.</p>

  <p>Bu gözlemin ışığı altında "Zihnin tasfiyesi" tamıtamına insanın bu Zihn'e ihtirâm alışkanlığını iptâl etmesi ve kendi "nefs"ini de çöpe atması anlamındadır. Ve bu, o-nun bir însân-ı Kâmil'e dönüşmesine yönelik ilk adımını teşkil edecektir.</p>

  <p>Çuang-Tzû'nun kendi tezini onaylatmak amacıyla uydurmuş olduğu hayâli bir konuşmada, ince bir alayla Tao-cu bir bilge kisvesine büründürdüğü Konfüçyüs müridi Yen Hui'ye Zihn'i tasfiye etmede başarılı olmak için nasıl davranılması gerektiğini öğretmektedir.</p>

  <p>Bu konuşmada Yen Hui bir İnsân-ı Kâmil olmak amacıyla doğru yolu bulmak i-çin büyük gayret sarfetmiş ama başarılı olamamış olan sâdık bir müridi temsil etmektedir. En sonunda Konfüçyüs'e başvurarak kendisine bunu öğretmesini tevâzu ile sorar. Aşağıda bu pasaj takdim edilmektedir<a id="footnote23"></a><sup><a href="#bookmark24">23</a></sup>:</p>

  <p>Yen Hui:    Artık ilerleyemiyorum. Bana doğru yolu göstermenizi sizden ricâ</p>

  <p>edebilir miyim?</p>

  <p>Konfüçyüs:    Önce oruç tut! Sonra bunu öğretirim. Zihn'ini muhafaza ederken</p>

  <p>(Hakîkat'ı görmenin) kolay olduğunu mu sanıyorsun? Eğer herhangi biri bunun kolay olduğunu düşünürse geniş ve parlak Semâ onu te'yid etmez.</p>

  <p>Burada "oruç tut" diye tercüme edilmiş olan <span style="font-style:italic;">çai</span> kelimesi, bir kimsenin Kurban'a hemen takaddüm eden dönemde kendisini dinî açıdan temizlemesi için icrâ ettiği "o-ruç tutmak" fiili anlamındadır. Buradaki bağlamda Konfüçyüs kelimeyi alışılagelmiş dinî anlamında değil de mecâzî anlamda "Zihin orucu tutmak" yâni "Zihni tasfiye etmek" anlamında kullanmaktadır. Hâlbuki Yen Hui bunu anlamamakta ve kelimeyi alışılmış anlamıyla algılamaktadır. Konfüçyüs'ün bu kelimeyle yemek içmekle ilgili olan dinî oruca riayet etmeyi kastettiğini zannetmektedir. Bundan da Efendisine vermiş olduğu şu gülünç cevap çıkmaktadır:</p>

  <p>Yen Hui:    Benim ailem fakirdir; öyle ki pekçok aydır ne şerbet içebildim, ne</p>

  <p>de sarımsak ve soğan yiyebildim. Acabâ bu, oruç tutmuşum gibi telâkki edilebilir mi?</p>

  <p>Konfüçyüs:    Sözünü ettiğin dinî oruçtur. Zihnin orucu değil.</p>

  <p>Yen Hui:    Zihnin orucu ile neyi kastettiğinizi sorabilir miyim?</p>

  <p>Konfüçyüs:    Zihnin bütün faaliyetini bir tevhîd noktasında topla. Kulaklarınla</p>

  <p>değil <span style="text-decoration:underline;">Z</span>ihinle dinle. (Sonra bir adım daha ilerle) Zihinle dinlemeyi durdur; Rûh'unla <span style="font-style:italic;">(ç</span> T)<a id="footnote24"></a><sup><a href="#bookmark25">24</a></sup> dinle.</p>

  <p>Kulak (ya da daha genel anlamıyla duyularla algılama) duymakla sınırlıdır (yâni her duyu organı kendine has hedefi fizikî olarak algılar).</p>

  <p>Zihin (kendi dışındaki objelere) tekabül eden kavramları oluşturmakla sınırlı-dır.Rûh'a gelince O (kendine has belirli objeleri olmadığından) bizâtihî "boş-luk"tur, ve nesnelerin Transmütasyonu'na uygun olarak sınırsız bir biçimde <span style="font-style:italic;">[hâlden hâle</span>] dönüşür durur. Tao ise tümüyle yalnızca "boşluk"a (yâni "nefsin eseri kalmamış olan Zihn"e) yerleşir. (Bu yoldan) Zihni "boş" kılmak işte benim sana "Zihnin orucu" dediğim şeydir.</p>

  <p>Daha önce de işâret etmiş olduğum gibi "boşluk" anl<span style="text-decoration:underline;">a</span>mındaki <span style="font-style:italic;">hsü</span> Çuang-Tzû'nun felsefesinde bir anahtar-kavramdır. Bu, bu bağlamda, insanın kendisi bizâtihî bir Boşluk olan Tao'nun yapısına tekabül eden sübjektif tavrını temsil etmektedir. Bu son husus Tao'nun metafiziğine hasredeceğimiz ilerideki bir bölümde de ayrıntılarıyla göreceğimiz gibi Lao-Tzû tarafından da kuvvetle vurgulanmaktadır. Burada biz hâlâ konunun sübjektif yanıyla ilgilenmekteyiz. Buradaki temel fikir: eğer bir kimse tümüyle boşalmış zihniyle, nefsinden emâre kalmamış "boşluk" içinde "nis-yânda ikâmet" ediyorsa, bu takdirde bütün nesnelerin de, evrensel Transmütasyon sürecinde zuhur edip kayboldukları şekliyle, nasılsalar öylece zuhur edecekleri fikridir. Bu hâlde bulunan bir kimsenin zihni her şeyi en ufak bir çarpıtma ya da şekil bozukluğuna uğratmaksızın yansıtan tertemiz bir ayna gibidir.</p>

  <p>Hiç kuşkusuz bütün bunlar doğrudan doğruya yaşanmış olması gereken bir husustur; bunların daha fazla kavramsal bir biçimde idrâkinin ancak pek az bir faydası olur. Okumakta olduğumuz anekdotta, zihni bu kişisel değişim konusunda zâten iyice olgunlaşmış bulunan Yen Hui, Efendi'sinin bu öğretici îkazı sâyesinde, birdenbire "Aydınlanır" ve kendisi hakkında şu gözlemi dile getirir:</p>

  <p>Yen Hui:    Hui'den (yâni "ben"den) önce Hui gerçekten de Hui'den başka bir</p>

  <p>şey değildi (yâni "ben" benim miniminnâcık "nefs"imden başka bir şey değildim). Ama bu îkaza mazhar olduğum şu anda anladım ki işin tâ başındanberi, asla, Hui (diye isimlendirilen bir "nefs") hiç olmamış. Bu içinde bulunduğum hâle (biraz önce sözünü etmiş olduğunuz) "boşluk" hâli denebilir mi acabâ?</p>

  <p>Konfüçyüs:    Gerçekten de bu odur!</p>

  <p>Daha sonra Konfüçyüs bu psikolojik hâli "otururken dört nala gitmek" ile karşılaştırmakta, ve önceki hâli de yalnız kendine has beyaz bir nûr ile kendisini aydınlatan sımsıkı kapalı boş bir odayla mukayese ederek tasvîr etmektedir". <a id="footnote25"></a><sup><a href="#bookmark26">25</a></sup></p>

  <p>Şu kapalı odaya bir bak da onun boş "içi"nin nasıl parlak bir beyazlık ürettiğini gör! Âlemin bütün nimetleri gelip burada, bu sessizlikte mekân tutarlar.</p>

  <p>Tersine, eğer senin Zihn'in sükûnette değilse işte o zaman benim "otururken dört nala koşmak" dediğim hâldesin demektir.</p>

  <p>Ama eğer bir kimse kulaklarını ve gözlerini kendi "derûn"una yöneltir ve Zihni ile Aklını da devre "dış"ı bırakırsa, bırak insanları, cinler ve periler bile serbestçe orada mesken tutmaya gelirler. İşte bu da Onbin Nesne'nin Transmütasyo-nu'dur<a id="footnote26"></a><sup><a href="#bookmark27">26</a></sup>.</p>

  <p>Buradaki son cümle Çuang-Tzû'nun metafiziğinin ana konularından birini temsil etmektedir. Bir anahtar-kavram olarak <span style="font-style:italic;">hua</span>'nın özel anlamı yukarıda açıklanmıştı. Burada kaydedilmesi gereken, şimdi sözünü ettiğimiz pasajda <span style="font-style:italic;">hua</span>'nın açıkça sanki insanın sübjektif bir hâli, onun derûnunda vuku bulan bir şeymiş gibi tasvir edilmiş olmasıdır. Hattâ "derûn"u Onbin Nesne'nin yâni âlemdeki bütün kevnî nesnelerin ve olayların transmütasyonu olarak takdim edilmektedir.</p>

  <p>Bütün konu, daha teorik biçimde, insanın "Aydınlanma"ya yönelik mânevi terakki süreci cinsinden yemden formüle edilebilir<a id="footnote27"></a><sup><a href="#bookmark28">27</a></sup>.</p>

  <p>Günlük beşerî yaşantı düzeyinde sonsuz değişken olayların sâbit gel-giti Efendi durumundadır. Bunlar insanın üzerinde kalıcı biçimde müessir olur, onu itekler ve bağımlı kılarlar. Böyle bir durumda insan bir hizmetkâr ya da bir esirdir. Zihni parça parça bölünür ve nesneler ile olayların bukalemunvârî <span style="font-style:italic;">[değişken]</span> sûretlerinin peşinden her yönde koşuşur durur.</p>

  <p>Ne zaman ki insan kendisini bu esâretten kurtarır da yaşantısının olağan sûretle-rini aşarsa gözlerinin önündeki sahne tamâmen farklı bir görüntüye bürünür. Burada, bir kaleydoskopun içine baktığınızda görünene benzer görüntü hâlâ hüküm sürmektedir. Nesneler ve olaylar tıpkı öncesi gibi değişim ve dönüşümlerine devâm etmektedirler. Bu iki safha arasındaki tek aslî fark bu ikinci safhada, görünen ve kaybolan bütün bu nesnelerin ve olayların insanın "derûn"unun cilâlı aynasına sâkin bir biçimde yansımasıdır. İnsanın kendisi artık hiç durmaksızın değişen olayların telâşına ve karmaşasına karışmamaktadır.</p>

  <p>İnsan, bu safhada, eşyânın sâkin bir gözlemcisi olup zihni de tıpkı cilâlı bir ayna gibidir. Kendi "derûn"una dühûl ederken her şeyi kabûl eder ve bu, görüş alanından çıkarken de hiç istifini bozmadan onu uğurlar. Onun için reddedilecek bir şey olmadığı gibi peşine düşülecek bir şey de yoktur. Kısacası o "iyi" ile "kötü"nün, "doğru" ile "yanlış"ın ötesindedir.</p>

  <p>Bir adım daha atarsa artık "farksızlaşma" safhasına erişir ki burada, daha önce de görmüş olduğumuz veçhile bütün nesneler "karmaşalaşmaktadır". Ama bu düzeyde hâlâ nesneler mevcûddur. Ama bu nesneler birini diğerinden ayıracak sınırlara sâhip değildirler. İşte bu, evrensel Transmütasyon safhasıdır. Sübjektif veçhesiyle Transmütasyon insanın kendinin bir psikolojik safhasıdır.</p>

  <p>"Zihn'in oruç tutması" dolayısıyla şimdi artık insan tümüyle "nefssiz"dir. Ve "nefssiz" olması dolayısıyla da "Onbin Nesne" ile vahdet hâlindedir; "Onbin Nesnelin kendisi <span style="font-style:italic;">olmaktadır.</span> Ve kendisi dahi bu nesnelerin sonu olmayan değişimiyle değişmektedir. Artık değişmekte olan nesnelerin sâkin bir "gözlemcisi" de değildir. Artık Transmütasyona tâbî bulunmaktadır. Bu durumda "derûn" <span style="font-style:italic;">(bâtın)</span> ile "dış" <span style="font-style:italic;">(zâhir)</span> arasında tam ve mükemmel bir âhenk teessüs etmiştir; onlar arasında da fark kalmamıştır.</p>

  <p>İbn Arabi'nin kullandığı terminolojiye dayanarak: mânevi terakkisinin bu yüksek düzeyinde insan, sübjektif olarak <span style="font-style:italic;">Vahdet-i Vücûdun</span> idrâkinde olup bu durumda bütün Varlık âlemini zevk etmektedir. Bu durum Çuang-Tzû tarafından şu şekilde tasvir edilmiş bulunmaktadır<a id="footnote28"></a><sup><a href="#bookmark29">28</a></sup>:</p>

  <p>Ölmek ve yaşamak, var olmak ve yok olmak, belâya dûçar olmak ve yıldızı parlamak, fakir olmak ve zengin olmak, zekî olmak ve beceriksiz olmak, gözden düşmek ve itibârlı olmak, aç olmak ve susuz olmak, sıcaktan ve soğuktan muzdarib olmak; bütün bunlar (kevnî) şeylerin sürekli değişimlerinden başka bir şey olmayıp Kader'in fâsılasız işlediği nakışların sonuçlandır.</p>

  <p>Bütün bunlar gözlerimizin önünde biribirlerinin yerlerine ikâme olmaktadır ama hiç kimse Zihni aracılığıyla bunları gerçek menşe'lerine kadar tâkib edememektedir.</p>

  <p>Bununla beraber bütün bu değişiklikler (Transmütasyon ile vahdet hâlinde olmasından ötürü, "otururken unutmak" zevkini yaşamakta olan bir kimseyi) rahatsız edecek kadar ne güçlüdürler ve ne de bunlar (böyle bir kimsenin) "en derûnî ha-zînesi"ne<a id="footnote29"></a><sup><a href="#bookmark30">29</a></sup> dühûl edebilirler.</p>

  <p>Aksine, böyle bir kimse (bu "en derûnî hazînesi"ni bütün bu değişimlerle) öyle bir sâkin âhenk içinde muhâfaza eder ki, herhangi bir engellemeye uğramaksızın, onlarla bir olur ve mânevi lezzetini de asla kaybetmez.</p>

  <p>Hiç ara vermeksizin gece ve gündüz bütün bunlara zembereğin yayı gibi bağlı olmanın keyfini sürer. (Varlığın duyular-ötesi bir düzeyinde hiç ara vermeksizin değişmekte olan nesnelere) katılarak kendi "derûnunda" (âlemin) "zaman"ı(nı)<a id="footnote30"></a><sup><a href="#bookmark31">30</a></sup><sup> </sup>yaşar.</p>

  <p>Böyle bir hâle ben "beşerî imkânın kemâli"<a id="footnote31"></a><sup><a href="#bookmark32">31</a></sup> (ya da kâmil zuhuru) adını takıyorum.</p>

  <p>Mânevî gelişimin bu yüceliğine erişen bir kimse însân-ı Kâmil unvânına hak kazanmış olur. Ama bu "otururken unutmak" hâlinin son ve en uç merhalesi değildir. Bunun ötesinde daha da yüce bir merhale bulunmaktadır. Bu "artık Ölüm ve Hayat'ın olmadığı"<a id="footnote32"></a><sup><a href="#bookmark33">32</a></sup> mertebedir. Çuang-Tzû buna bâzen bilginin "nihaî sınırı" demektedir. Bu son en yüce mertebede insan, bir önceki merhalede olduğu gibi, sonsuzadek değişen "Onbin Nesne" <span style="font-style:italic;">{Kesret Âlemi)</span> ile değil fakat evrensel Transmütasyon hâline henüz nüzûl etmemiş Mutlak'ın en uç metafizik hâli olan "Sırların Sırrı"<a id="footnote33"></a><sup><a href="#bookmark34">33</a></sup> <span style="font-style:italic;">[Gayb, Â-lem-i Gayb ya da A'mâ]</span> ile tam vahdet hâlinde bulunur. Bu durumda insan Tao ile öylesine bir vahdet içindedir ki Tao ile vahdet içinde olduğunun farkına bile varmaz. Tao bu evrede insanın bilincinde Tao olarak mevcûd değildir. Ve bunun böyle olmasının sebebi de artık bilinç diye bir şeyin ve hattâ izinin dahi kalmamış olmasıdır. "Nisyân" tümüyle gerçekleşmiştir. Böylesine kâmil bir "nisyân"ın kuvveden fiile çıkmış olması, nihaî Mutlak'ın yâni Tao'nun mutlak olan mutlaklığında "bir şey" diye bile adlandınlamıyacak "Bir Şey" olmasının metafizik olgusuyla açıklanmalıdır. Doğu felsefelerinde Mutlak'a "Hiç bir şey" <span style="font-style:italic;">(Adem)</span> denilmesi alışkanlığının kökeni işte budur.</p>

  <p>"Otururken unutmak" hâlinin yukarıda tasvîr olunmuş olan mânevî gelişiminin safhaları Çuang-Tzû tarafından kitabında çeşitli yerlerde farklı şekillerde tartışılmış bulunmaktadır. Bunu takdîm ederken Çuang-Tzû bâzen yükselen ve bâzen de aksi yönde bir yol tutturmaktadır. Bunlardan ilki bir kimsenin <span style="text-decoration:underline;">z</span>ihninin mânevî kemâle doğru terakki etmesi sürecine tekabül etmektedir. Nan Po Tzû K'uei isimli biri ile Nü Yü diye bilinen bir İnsân-ı Kâmil arasında geçen bir konuşmayı yansıtan bir pasajı bu türden tasvîre özgü bir örnek olmak üzere gösterebiliriz. Çuang-Tzû, bu pasajda, İnsân-ı Kâmil olmak üzere özel bir yetenekle doğmuş olan bir kimse tarafından, en son safhaya ulaşıncaya kadar, aşılan merhalelerin bir tasvirini takdîm etmektedir. Eğer bu, İslâm'daki <span style="font-style:italic;">fenâ</span> ya da "nefsin yok olması"nm Tao-cu kopyası olarak telâkki edilirse bu tasvîr çok ilgi çekici olmaktadır.</p>

  <p>Konuşma Nan Po Tzû K'uei'nin Nü Yü'nün görünüşünün bir çocuğun görünüşü gibi olduğunu müşâhede etmesiyle duyduğu şaşkınlığı dile getirmesiyle başlamaktadır:</p>

  <p>Nan Po:    Epeyi yaşlısınız ama Efendim görünüşünüz tıpkı bir çocuk gibi. Bu</p>

  <p>nasıl oluyor da böyle oluyor?</p>

  <p>Nü Yü:    (Bunun böyle olmasının sebebi) Tao'yu tanımış oldum da ondan.</p>

  <p>Nan Po: Benim de Tao'yu öğrenmem mümkün müdür acabâ?</p>

  <p>Nü Yü:    Hayır. Nasıl mümkün olsun ki? Sen bunu yapabilecek türden bir kimse</p>

  <p>değilsin ki.</p>

  <p>Pu Liang I'yı tanır mısın? O (daha işin başlangıcında) bir "Kutsal İnsan" olmak için doğal bir yeteneğe sâhipti ama hâlâ Tao'ya erişememişti. Benimse böyle bir yeteneğim yok ama Tao ile bir'im. Şansı yâ-ver gider de bir "Kutsal İnsan" olabilir mi diye görmek için ona rehberlik etmek istedim. Amacıma ulaşmış olamasam bile (düşündüm ki) Tao'ya sâhip olan bir kimsenin Bu'nu bir "Kutsal İnsan" yeteneğine sâhip birisine iletmesi kolay olacaktır.</p>

  <p>Böylece ona ısrarla ders verdim. Üç gün sonra âlemi Zihn'inden nasıl defedeceğini öğrendi.</p>

  <p>"Âlemi Zihn'inden defetmek" yâni âlemin var olduğunu unutmak birinci merhaleyi teşkil etmektedir. "Âlem" objektif bir şey ve dolayısıyla da Zihin'den izâfı olarak u-zak olduğundan, insan için bilinciden silinmesi en kolay olan şeydir.</p>

  <p>O âlemi kendisinin dışına defettikten sonra ben gene ona ders vermekte ısrarlı davrandım. Yedi gün sonra da nesneleri Zihn'inden nasıl defedeceğini öğrendi.</p>

  <p>"Nesneleri Zihin'den defetmek" de ikinci merhaleyi teşkil etmektedir. Âlemin var olduğunu unutmak o kadar zor değildi, ama insana çok daha sıkı bir şekilde bağlı o-lan "nesneler" bilinçden silinmiş olmaya karşı direnirler. Kuo Hsiang'ın işâret ettiği gibi: "Nesnelere günlük hayatta ihtiyaç duyulur. Onun için bunlar nefse fevkalâde yakındırlar. İşte bunun içindir ki bunları Zihin'den defetmek bu kadar zordur". Ve Ç'eng Hsüan Ying de: "Bütün âlemin ahvâli hem bize yabancı ve hem de bizden u-zaktır. Bunun için bunları unutmak kolay olur. Günlük hayatımızda kullandığımız nesneler ve âletlerle ise ünsiyetimiz fazla olduğundan bunları unutmak da bizim için zor olur" demektedir.</p>

  <p>İnsanı çevreleyen ve günlük hayatında onunla ünsiyet kesbetmiş olan eşyâyı u-nutmakla dış dünyâ insanın bilincinden tümüyle silinir.</p>

  <p>O, nesneleri Zihn'inden süpürdükten sonra ben gene ona ders vermeğe devâm ettim. Ve o, dokuz günde Hayat'ı Zihin'den nasıl defedeceğini öğrendi.</p>

  <p>Bu da üçüncü merhaledir. Bu, insanın Hayat'ı unutmasından, ya da başka bir deyimle, kendi Hayat'ının yâni kendi kişisel varlığının olaylarını kendi bilincinden silmesinden ibârettir. Bu, "nefs"in ortadan kalkması merhalesidir. Bunun sonucu olarak hem zâhirî ve hem de bâtınî veçhesiyle âlem bilinçden yok olur. Bu merhâlenin hemen ardından "Aydınlanma" nın şafağı atar.</p>

  <p>Hayat'ı Zihn'inden defettikten sonra (kalp gözü açılır) ve (gecenin karanlığında) şafağın ilk ışığı görülür.</p>

  <p>Bir kere bu "Aydınlanma" vuku buldu muydu artık başka merhale de kalmaz. Ya da belki demeliyiz ki başka merhaleler de vardır ama bunların hepsi de aynı anda gerçekleşmiş olurlar. Eğer bunları "merhaleler" olarak telâkki edecek olursak bunlar hepsi birden mânevi şafağın nüfûz edici ışını tarafından açılan kalp gözünün açıldığı anda bir kerede vuku bulan ufkî merhaleler olarak tasvir olunmalıdırlar. Bu kabil merhalelerin ilki "mutlak Ahadiyyet'in idrâki "dir.</p>

  <p>Şafağı attığı anda Ahadiyyet'i gördü.</p>

  <p>İşte bu an her şeyin ve "Ben" denilenin mutlak sûrette bir olduğu andır. ("Gören" süje <span style="font-style:italic;">[özne]</span> ile "görülen" obje <span style="font-style:italic;">[nesne]</span> tam birleşmiş olduklarından dolayı) obje ile sü-je arasında artık zıtlık kalmadığı gibi "bu" ile "şu", "varlık" ile "adem" arasında da herhangi bir fark kalmamıştır. "Ben" ile âlem artık başlangıçtaki mutlak bir-liğine rücû' etmiştir.</p>

  <p>(Bilinçte) Ahadiyyet'i idrâk ettikten sonra artık ne geçmiş ve ne de şimdiki zaman</p>

  <p>vardır.</p>

  <p>Mutlak Ahadiyyet evresinde artık "geçmiş" ile "şimdiki zaman" arasındaki farkın bilinci olmaz. Artık "zaman" bilinci de yok olmuş bulunmaktadır. Bu durumu insanın artık Ebedî Şimdiki Zaman'da bulunduğunu ifâde ederek de tasvir edebiliriz. "Za-man"ın akışının bilinci bile kalmamış olduğundan artık "ne Ölüm ve ne de Hayat" vardır.</p>

  <p>Geçmişi ve şimdiki zamanı hükümsüz kıldıktan sonra "ne Ölüm ve ne de Ha-</p>

  <p>yat"ın hüküm sürdüğü hâle erişti.</p>

  <p>"Ne Ölüm ve ne de Hayaf'ın hüküm sürdüğü hâl bizzât Mutlak'ın hâlinden başka bir şey olamaz. Bu hâle erişmiş olan kimse artık özdeşleştiği ve bir olduğu Tao'nun özelliklerine sâhiptir. O da artık, vahdet hâlinde bulunduğu Tao gibi, hayatın da ölümün de ötesindedir.</p>

  <p>Bununla beraber Tao'nun ya da Mutlak'ın hâli yalnızca Hayat ve Ölüm'ün ötesinde olmak değildir. İnsanın sonunda O'na eriştiği epistemolojik sürecin de açıkça gösterdiği gibi bu hâl saf olumsuz anlamıyla bütünüyle bir "adem" hâli değildir. Bu, daha ziyâde, en uçtaki metafizik <span style="font-style:italic;">[mânevî, bâtınî]</span> hâldir, ontolojik Kesret'in yayılmasının rücû' ettiği mutlak Vahdet'tir (<span style="font-style:italic;">Bir-lik'tir</span>). Bu "Onbin Nesne"nin tevhidi ile oluşan bir Vahdet'tir; ve öyle bir Vahdet'tir ki bütün nesneler bu Vahdet'te "adem" hâline indirgenmiş olarak mevcûddurlar.</p>

  <p>Burada "ne Ölüm ve ne de Hayat" vardır. Yâni bu tam bir Sulh ve Sükûnet hâlidir. Burada, duyularla idrâk edilen âlemin gürültü ve yaygarasının artık izi bile yoktur. Ama buradaki Sükûnet Ölüm'ün sükûneti değildir. Burada artık gözlenebilir hareket yoktur. Ama saf olumsuz anlamıyla da hiç bir hareketin bulunmadığı bir hâl de değildir. Bu, daha ziyâde, iç ontolojik gerilimlerle dolu ve kendi içinde sonsuz hareket ve kargaşa imkânını gizleyen dinamik bir hareketsizlik hâlidir.</p>

  <p>Böylece bu şimdi zikredilmiş olan her iki veçhesiyle de bir <span style="font-style:italic;">coincidentia oppositorum</span> yâni "zıtlann çakışması" <span style="font-style:italic;">[tevhîd-i ezdâd</span>] hâlidir. Bu açıdan Mutlak, sayısız sûretler altında "Onbin Nesne"yi <span style="font-style:italic;">[Kesret'i]</span> gerçekleştirip kuvveden fiile çıkartan ve onları sınırsız bir Transmütasyon süreciyle değiştiren ve aynı zamanda da bütün bu nesneleri zaman-ötesi ve mekân-ötesi bir Vahdet içinde muhafaza eden Bir-Şey'dir. Bu kendisi bizâtihî Kesret olan bir Vahdet'tir. Kendisi bizâtihî Fıkır-Fıkır-Kaynayan bir Sükûnet'tir.</p>

  <p>Pasajın sonunda Çuang-Tzû Tao'nun bu veçhesine şu kelimelerle işâret etmektedir:</p>

  <p>Hayat'ı öldürmüş olan ölmez. Yaşayan her şeye Hayat vermiş olan yaşamaz. Her şeyi defetmek ve her şeyi nezâketle karşılamak onun tabiatıdır. O'nun tahrib etmediği şey yoktur. O'nun mükemmel yapmadığı hiç bir şey yoktur. Bu açıdan O'na Gürültülü-Sükûnet denir. Bu Gürültülü-Sükûnet ismi O'nun (yâni Tao'nun) bütün nesneleri kargaşa ve çalkantıya dûçar ettikten sonra Sükûnet'e sevketmesine delâlet etmektedir.</p>

  <p>Mânevi gelişimin bu en yüce safhasında insanın Tao ile tamâmen Vahdet hâlinde bulunduğunu göz ardı etmememiz gerekir. Tao Gürültülü-Sükûnet'ten başka bir şey olmadığına göre, Tao ile tam Vahdet hâlinde bulunmakta olan insan da kargaşa ve çalkantı içinde "Onbin Nesne" <span style="font-style:italic;">[Kesret]</span> hâlinde çeşitlilik kazanmakta ve sonra da başlangıçtaki Sükûnet hâline rücû' etmekte olan mutlak Vâhid'in bu evrensel sürecine tâbi olur. Tao-culuğun ontolojisi bu kabil bir deneyime dayanan bir ontolojidir. Tao-cu bir bilgenin mânevi bakışıyla Varlık'a bakışının, felsefesini meselâ etrafındaki â-leme sağlam ve güvenilir sağduyu düzeyinde bakmakta olan vasat bir kimsenin alışılagelmiş ontolojik deneyimi üzerine binâ etmiş olan bir Aristo'nunkinden temelden farklı bir tabiatta ve yapıda olacağını düşünmemiz doğaldır. Aristo türünden filozofların en doğal bakış açıları Özcülük'tür [<span style="font-style:italic;">Esansiyalizm'dir</span>]. Kadîm Çinde özcülükçü görüş açısı Konfüçyüs ve ekolü tarafından temsil edilmektedir. Lao-Tzû ve Çuang-Tzû'nun her ikisi de buna karşı kararlı bir tavır takınmaktadırlar. Bir sonraki bölüm bu husûsun açıklanmasına hasredilecektir.</p>

  <p><a id="bookmark2"></a><a href="#footnote1">1</a></p>

  <p>   <span style="font-style:italic;">Tsao wu çe</span> (Bk. <span style="font-style:italic;">Çuang-Tzû,</span> VII, s. 280). Bu isim Tao'yu şahsî veçhesiyle <span style="font-style:italic;">[Rubûbiyyet veçhesiyle] </span>temsîl etmektedir. Tao'nun bu veçhesine, keza, <span style="font-style:italic;">ta şih</span> yâni Büyük Efendi <span style="font-style:italic;">[Rabb-i Ekber]</span> de denilmektedir. Gök yâni <span style="font-style:italic;">t'ien</span> kelimesi de aynı anlamda kullanılmaktadır. Bu konuda daha fazla ayrıntı, ileride IX. Bölüm'de, "belirlilik" kavramını tartıştığımız zaman verilmiş olacaktır.</p>

  <p><a id="bookmark3"></a><a href="#footnote2">2</a></p>

  <p>   Yan-gölge(ye <span style="font-style:italic;">tekabül eden çince terim)</span> Kuo Hsiang tarafından "gölgeyi çevreleyen hafif karanlık" olarak açıklanmaktadır.</p>

  <p><a id="bookmark4"></a><a href="#footnote3">3</a></p>

  <p>   <span style="font-style:italic;">Çuang-Tzû,</span> II, s. 110-111.</p>

  <p><a id="bookmark5"></a><a href="#footnote4">4</a></p>

  <p>   Bir yılanın pullarının ve bir ağustos böceğinin kanatlarının hareketlerinde bağımsızlıkları yoktur. Aksine bunların bütün hareketleri mütekâbilen yılan ve ağustos böceği tarafından belirlenir.</p>

  <p><a id="bookmark6"></a><a href="#footnote5">5</a></p>

  <p><span style="font-style:italic;"><sup>19</sup></span> Çincesi: <span style="font-style:italic;">hsin.</span></p>

  <p><a id="bookmark7"></a><a href="#footnote6">6</a></p>

  <p>   <span style="font-style:italic;">Çuang-Tzû,</span> IV.,s.l45.</p>

  <p><a id="bookmark8"></a><a href="#footnote7">7</a></p>

  <p>   <span style="font-style:italic;">Çuang-Tzû,</span> II., s.56. Bu kelime hakkında benim yorumum Kuo Hsiang ile Ç'eng Hsüan Ying'in verdikleri yorumlara dayanmaktadır. Meselâ Lin Hsi I gibi bazı yorumcular bu kelimeyi İlâhî saflığıyla fıtrî, doğal olarak bahşedilmiş zihin olarak yâni tamamen zıt bir mânâ atfederek yorumlamaktadırlar. Ancak bu yorum Çuang-Tzû'nun temel düşüncesini te'yid eden bir yorum değildir.</p>

  <p><a id="bookmark9"></a><a href="#footnote8">8</a></p>

  <p><span style="font-style:italic;">Ç’ang</span> kelimesi <span style="font-style:italic;">Tao Te Çing</span>'de müphem bir kelimedir; zîrâ Lao-Tzû bunu tabantabana zıt iki anlamda kullanmaktadır. Bu, bâzen, tıpkı bu pasajda olduğu gibi, Lao-Tzû'nun felsefesinde nesnelerin mümkün hâllerinin en kötüsü demek olan "esnek olmayan","iyice sâbit kılınmış" anlamında, ve bâzen de, daha sonra göreceğimiz gibi büyük önemi haiz pekçok pasajda olduğu gibi, "aslâ-değişmez" ve "mutlak" anlamında kullanılmaktadır.</p>

  <p><a id="bookmark10"></a><a href="#footnote9">9</a></p>

  <p>   Yâni kendisinin "sâbit kılınmış zihni" yoktur; ister "iyi" olsun isterse "kötü" olsun her şeyi kabûl eder. Hattâ "iyi" ile "kötü" arasında fark da gözetmez.</p>

  <p><a id="bookmark11"></a><a href="#footnote10">10</a></p>

  <p>   <span style="font-style:italic;">Tao Te Çing,</span> III.</p>

  <p><a id="bookmark12"></a><a href="#footnote11">11</a></p>

  <p>   <span style="font-style:italic;">TaoTeÇingAll.</span></p>

  <p><a id="bookmark13"></a><a href="#footnote12">12</a></p>

  <p>   Çincesi: <span style="font-style:italic;">ming</span></p>

  <p><a id="bookmark14"></a><a href="#footnote13">13</a></p>

  <p>   <span style="font-style:italic;">Tao Te ÇingAll.</span></p>

  <p><a id="bookmark15"></a><a href="#footnote14">14</a></p>

  <p>   Bu incelemenin <span style="font-style:italic;">İbn Arabi’nin Fusûs'ndaki Anahtar-Kavramlar</span> (Kaknüs Yayınlan, 2. Baskı, Üsküdar 1999) başlığı altında yayınlanmış olan birinci kısmında görmüş olduğumuz gibi İbn Arabi'nin felsefesinde önemli bir rol oynayan <span style="font-style:italic;">"Men 'arafa nefse-hû, fakad 'arafa rabbe-hû"</span> yâni "Nefsini bilen Rabb'ini bilir" hadisini burada hatırlatmakta yarar vardır.</p>

  <p><a id="bookmark16"></a><a href="#footnote15">15</a></p>

  <p>   İslâm Tasavvufu'nda insanın derûnunda Hakk'ın tecellîsinin ilk idrâkini remzeden Vilâdet-i Veled-i Kalp (Gönül Çocuğunun Doğuşu) kavramıyla karşılaştırınız (Çevirenin notu).</p>

  <p><a id="bookmark17"></a><a href="#footnote16">16</a></p>

  <p>   <span style="font-style:italic;">Tao Te Çing, Lll.</span></p>

  <p><a id="bookmark18"></a><a href="#footnote17">17</a></p>

  <p>   Burada Fazîlet diye tercüme edilmiş olan <span style="font-style:italic;">te</span> kelimesinin Lao-Tzû'nun bütün anahtar-kavramlannm en önemlisi olduğu Lao-Tzû'ya atfedilen kitabm <span style="font-style:italic;">Tao Te Çing</span> yâni <span style="font-style:italic;">Tao’nun</span> (<span style="font-style:italic;">Yol'un</span>) <span style="font-style:italic;">ve Fazîlet'in Temel Kitabı</span> diye bilinmesinden de görülebilir.</p>

  <p><a id="bookmark19"></a><a href="#footnote18">18</a></p>

  <p>   Göğün altındaki bütün nesneler kevnî âlemin Kesret'ini, Başlangıç ise bu nesnelerin ontolojik menşe' ve kaynaklarının Bir-liğini (<span style="font-style:italic;">Vahdetini)</span> temsil etmektedir.</p>

  <p><a id="bookmark20"></a><a href="#footnote19">19</a></p>

  <p>   Çincesi: <span style="font-style:italic;">hsi ç'ang. Ç'ang</span> kelimesinin anlamı için bu bölümün 8 numaralı dipnotuna balanız. <span style="font-style:italic;">Hsi </span>kelimesi bir şeyin içine adım atmak anlamındadır; ama burada mistik anlamda bir şeyin gerçeğini i-çinden yâni bâtınından kavramak demektir. Bu kelime <span style="font-style:italic;">Tao Te Çing,</span> XXVII'de <span style="font-style:italic;">hsi ming</span> yâni "Aydınlanmaca adım atmak" (<span style="font-style:italic;">Nûr'a kadem basmak)</span> şeklinde çok karakteristik bir terkib hâlinde kullanılmaktadır.</p>

  <p><a id="bookmark21"></a><a href="#footnote20">20</a></p>

  <p>   Karın'ın arapçası <span style="font-style:italic;">batın'</span>dır. Bu cümlede Lao-Tzû'nun murâd ettiği: İnsân-ı Kâmil'in, işin gözle görünen <span style="font-style:italic;">zahirî veçhesine</span> değil, fakat o zâhirin ardında ona yataklık eden <span style="font-style:italic;">bât mî veçhesine</span> itibâr ettiğidir. (Çevirenin notu)</p>

  <p><a id="bookmark22"></a><a href="#footnote21">21</a></p>

  <p><span style="font-style:italic;">Tao Te Çing,</span> XLVII.</p>

  <p><a id="bookmark23"></a><a href="#footnote22">22</a></p>

  <p>Yâni: <span style="font-style:italic;">ben nefsimi kaybetmiş ve artık "ben" ile "nesneler" (eşyâ) arasında hiç bir farkın bulunmadığı bir hâle adım atmış bulunuyorum.</span> Lin Hsi I, yorumunda: <span style="font-style:italic;">"Nefs"in mevcûd olduğu sürece "nesneler" de vardır, ama eğer ben "nefs"imi kaybedecek olursam artık "ben" olmam. "Ben" olmadığına göre artık "nesneler de olmaz"</span> demektedir. (Yâni nesnelere zâhirî bir varlık, bir realite izâfe eden yalnızca benim nefsimdir; belki de daha doğrusu benim nefsimin doğurduğu vehimdir. <span style="font-style:italic;">"Çevirenin notu")</span></p>

  <p><a id="bookmark24"></a><a href="#footnote23">23</a></p>

  <p>   <span style="font-style:italic;">Çuang-Tzû,</span> IV, s. 146-148.</p>

  <p><a id="bookmark25"></a><a href="#footnote24">24</a></p>

  <p>ontolojik nüvesini teşkil eder. Hiç kuşkusuz, insan da bunun bir istisnâsı değildir. <span style="font-style:italic;">Ç'i</span> düzeyinde insan da bütün âlemle olduğu kadar her bir nesne ile de bağdaşıktır. İnsan âlemle tümüyle vahdet hâlinde olmadıkça <span style="font-style:italic;">"ç'i</span> aracılığıyla işitemez. <span style="font-style:italic;">Ç'i</span> ile işiten yâni algılayan "nefs" artık alelâde bir epistemolojik "süje" <span style="font-style:italic;">("özne")</span> değildir; o artık Evrensel <span style="font-style:italic;">(Kozmik)</span> Nefs'tir.</p>

  <p><a id="bookmark26"></a><a href="#footnote25">25</a></p>

  <p><span style="font-style:italic;">Çuang-Tzû,</span> IV, s. 150.</p>

  <p><a id="bookmark27"></a><a href="#footnote26">26</a></p>

  <p>   "Onbin nesnenin <span style="font-style:italic;">hua!</span>sı"</p>

  <p><a id="bookmark28"></a><a href="#footnote27">27</a></p>

  <p>   Bunu yaparken Çuang-Tzû'nun kitabının II. faslında s. 74 de vermiş olduğu tasviri harfiyyen izlemekteyim. Pasajm kendisi ise bundan sonraki bölümün sonunda takdim edilecektir.</p>

  <p><a id="bookmark29"></a><a href="#footnote28">28</a></p>

  <p>   <span style="font-style:italic;">Çuang-Tzû, V</span>s. 212.</p>

  <p><a id="bookmark30"></a><a href="#footnote29">29</a></p>

  <p>   <span style="font-style:italic;">Ling fu</span>: kalbin bütün mânevi faaliyetin merkezi olan en gizli yeri <span style="font-style:italic;">(Sur ya da Sırrü-s Sırr)</span></p>

  <p><a id="bookmark31"></a><a href="#footnote30">30</a></p>

  <p>   Yâni bütün kevnî nesnelerin "zaman"ı olan dört mevsimin değişmesini, kendi derûnunda hiç rahatsız edilmeksizin, yaşar. Bu onun dönüşümlerin aralıksız sürecindeki nesneler ile tam vahdet hâlinde bulunması demektir.</p>

  <p><a id="bookmark32"></a><a href="#footnote31">31</a></p>

  <p>   <span style="font-style:italic;">Ts'ai ç'üan,</span> Çuang-Tzû'nun anahtar-kavramlaruıdan biridir. Doğal beşerî yeteneklerin, en üst kemâl mertebesine ref edilmesi demektir.</p>

  <p><a id="bookmark33"></a><a href="#footnote32">32</a></p>

  <p>   "Ahadiyyet" mertebesinin çin kültüründeki muâdili (Çevirenin notu).</p>

  <p><a id="bookmark34"></a><a href="#footnote33">33</a></p>

  <p>   <span style="font-style:italic;">Hsüan çih vıı hsüan</span> ifâdesi <span style="font-style:italic;">Tao Te Çing'</span>den alınmıştır. Bu bir sonraki bölümde Tao kavramını incelediğimizde göreceğimiz veçhile özel bir anlamla donatılmış olan Tao'ya delâlet etmektedir.</p>
</body>
</html>
