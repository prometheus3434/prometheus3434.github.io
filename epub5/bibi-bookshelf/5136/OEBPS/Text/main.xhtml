<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="caption1"></a></p>

  <h2><a id="bookmark0"></a>İÇİNDEKİLER</h2>

  <p>Çevirenin Takdîmi</p>

  <p>İKİNCİ KISIM: Tao-culuk'daki Anahtar-Kavramlar</p>

  <p>I.    Bölüm: Lao-Tzû ve Çuang-Tzû</p>

  <p>II.    Bölüm: Efsâne Üretiminden Metafiziğe</p>

  <p>III.    Bölüm: Rüyâ ve Gerçek</p>

  <p>IV.    Bölüm: Şunun ve Bunun Ötesinde</p>

  <p>V.    Bölüm: Yeni Bir Nefsin Doğumu</p>

  <p>VI.    Bölüm: Özcülük Karşıtları</p>

  <p>VII.    Bölüm: Tao <span style="font-style:italic;">(Yol)</span></p>

  <p>VIII.    Bölüm: Sayısız Mûcizelerin Kapısı</p>

  <p>IX.    Bölüm: Kader ve Hürriyet <span style="font-style:italic;">[Cüzîİrâde]</span></p>

  <p>X.    Bölüm: Değerlerin Ters-Yüz Edilmesi</p>

  <p>XI.    Bölüm: İnsân-ı Kâmil</p>

  <p>XII.    Bölüm: Homo Politicus</p>

  <p>ÜÇÜNCÜ KISIM: İbn Arabî ile Lao-Tzû ve Çuang-Tzû'nun Mukayesesi</p>

  <p>I.    Bölüm: Metodoloji Açısından Bir Mülâhaza</p>

  <p>II.    Bölüm: İnsanın Derûnî Dönüşümü</p>

  <p>III.    Bölüm: Realite'nin [<span style="font-style:italic;">Şe'niyyet'in\</span> Çok-Katmanlı Yapısı</p>

  <p>IV.    Bölüm: Zât ve Varlık</p>

  <p>V.    Bölüm: Varlığın Kendiliğinden Zuhuru</p>

  <p>EK I : Tevhîd Mertebeleri</p>

  <p>EK II : Prof. İzutsu'nun Eserine Dâir Bâzı Görüşler</p>

  <p>Küçük Sözlük</p>

  <h2 id="sigil_toc_id_1"><a id="bookmark1"></a>ÇEVİRENİN TAKDÎMİ</h2>

  <p>Prof. Toşihiko İzutsu'nun <span style="font-weight:bold;font-style:italic;">A Comparative Study of The Key Philosophical Concepts in Sufism and Taoism/Ibn 'Arabi and Lao-Tzû, Chuang Tzû</span> başlıklı iki cildlik âbidevî eserinin 1. kısmının çevirisinin ilk baskısı Haziran 1998'de ve ikinci baskısı da Aralık 1999'da, gene Kaknüs Yayınları'nda, <span style="font-weight:bold;font-style:italic;">İbn Arabi’nin Fusûs'undaki Anahtar-Kavramlar</span> adı altında yayınlanmıştı. Rahmetli üstâdın bu eserinin <span style="font-weight:bold;font-style:italic;">Tao-culuk'daki Anahtar-Kavramlar</span> hakkındaki incelemesini ihtivâ eden 2. kısmı ile <span style="font-weight:bold;font-style:italic;">İbn Arabi ile Lao-Tzû ve Çuang-Tzû'nun Varlık Anlayışlarının Mukayesesi</span> hakkında-ki incelemesini ihtivâ eden 3. kısmından oluşan bu ikinci ve son cildinin çevirisini de şimdi okuyuculara takdîm edebilmekten büyük mutluluk duymaktayım.</p>

  <p>Prof. İzutsu eserinin bu 2. ve 3. kısımları için, 1. kısmın başında takdîm etmiş olduğu Önsöz ve Giriş'den ayrı bir Önsöz ve Giriş takdîm etmiş değildir. Bu 2. kısım Tao-culuğun Lao-Tzû ve Çuang-Tzû'nun bakış açısından anahtar-kavramlannın semantik bir incelemesini ihtivâ etmektedir. Ancak bu inceleme, konunun idrâkini kolaylaştırmak açısından, eserin 1. kısmına sürekli olarak yollama yapmakta ve eserin 3. kısmını teşkil eden mukayesenin zeminini hazırlamaktadır. Bu bakımdan eserin 1. kısmının daha önce okuyucu tarafından okunmuş olması bu ikinci cildin anlaşılıp hazmedilmesini kolaylaştıracaktır.</p>

  <p>Çince'de bazı kavramların haiz olduğu muğlâklık ile Çinlilere has diyalektik, e-serde yer yer hazmı kolay olmayan ibârelerle ve pasajlarla karşı karşıya kalınmasına sebeb olmaktadır. Eserde yazarın metnin daha iyi anlaşılması için yaptığı açıklamalar ve ekler yuvarlak parantezler içinde, bendenizinkiler de köşeli parantezler içinde verilmiş bulunmaktadır. Çince bütün kelimeler yazarın takdîm ettiği şekle göre<a id="footnote1"></a><sup><a href="#bookmark2">1</a></sup> ve Türkçe okundukları gibi ve italik harflerle yazılmıştır. Eserin orijinalinde yalnızca dipnotlarında bulunmakta olan ve sâdece Çince bilen filologları ilgilendiren ideografik karakterlerle dizilmiş olan yazılar, dizgi imkânsızlığından ötürü, çeviride yer alamamıştır. Bu durum metnin anlaşılması husûsunda hiçbir engel teşkil etmemektedir.</p>

  <p>Bu kitabın tercümesine Akkuyu Nükleer Santrali İhâlesi'nde Türkiye Elektrik Liretim İletim A.Ş. nin (TEAŞ'ın) Genel Müdürü'ne danışmanlık yapmakta iken, Aralık 1999'da Ankara'da başladım. Haziran 2000'den Mayıs 2001'e kadar (geçirdiğim yüksek tansiyon, enfarktüs, şeker, hepatit gibi bir dizi rahatsızlık dolayısıyla) 11 ay kadar ara verdim. 215 sayfalık kitabın orijinalinin son 75 sayfasının tercümesi, Ek: I ve EK: II nin yazılması ve Küçük Sözlüğün hazırlanması ise, sağ gözümden geçirdiğim 14 ameliyatın etkisiyle, yalnızca sol gözümü kullanarak mümkün oldu.</p>

  <p>Bu çilelere sabretme gücünü veren Cenâb-ı Rabbü-1 Âlemiyn'e gerektiği gibi hamddan âcizim. Ayrıca bana karşı anlayış ve sabır âbidesi olan muhterem eşim Gülsen hanıma ve sevgili kızlarım Fezâ ve Râbia'ya da karşılığını veremeyeceğim kadar çok şey borçluyum. Kıymetli dostlarım Hasan Alpay, Dr. Mustafa Aydın ve Necmettin Şahinler metni sıkı bir kontrol ve eleştiriye tabî tuttular. Bu katkılarından dolayı kendilerine minnet ve muhabbetlerimi arz ediyorum. Cenâb-ı Hakk hepsinden râzî olsun.</p>

  <p>AHMED YÜKSEL ÖZEMRE Üsküdar, 10 Temmuz 2001</p>

  <p>İKİNCİ KISIM</p>

  <p>TAO-CULUK'DAKİ ANAHTAR-KAVRAMLAR</p>

  <h2 id="sigil_toc_id_2"><a id="bookmark3"></a>2/1. BÖLÜM</h2>

  <h2 id="sigil_toc_id_3"><a id="bookmark4"></a>LAO-TZÛ VE ÇUANG-TZÛ</h2>

  <p><span style="font-style:italic;">Tao Te Çing</span> adıyla bilinen kitap artık bütün Dünyâ'da tanınmakta ve Doğu Bilge-liği'nin en kıymetli temel metinlerinden biri olarak Batı'da da çeşitli çevirilerinden yaygın bir biçimde okunmaktadır. Bu kitabın, genellikle (ya da halk arasındaki söylentilere bakılacak olursa), Konfüçyüs ile aynı zamanda yaşamış ama ondan daha yaşlı Lao-Tzû isimli eski bir çin bilgesi tarafından yazılmış felsefî-rûhânî bir kitap olduğu düşünülmektedir. Fakat daha bilimsel çevrelerde bugün, bu beyânın gerçeği yansıttığını kimse kabûl etmemektedir.</p>

  <p>Gerçekten de, bu kitabın kimin eseri olduğu sorusunun Çin'de<a id="footnote2"></a><sup><a href="#bookmark5">2</a></sup> ilk kez sorulmağa başlanmış olduğu Ç'ing Hânedânı zamanındanberi, bu konu yalnızca Çin'de ve Japonya'da değil fakat Batı'da da o kadar çok kimse tarafından tartışılmış ve biribirinden o kadar farklı varsayımlar ileri sürülmüştür ki biz de <span style="font-style:italic;">Tao Te Çing'</span>in tek bir düşünürün eseri olup olmadığı ve hattâ Lao-Tzû diye bir kimsenin gerçekten de yaşamış olup olmadığı konularına bu kitapta hiç değinmemeği tercih ettik. Bu kitabın ne zaman ve kimin tarafından yazılmış olduğuna tam bir güvençle herhangi bir târih yakıştıracak konumda değiliz.</p>

  <p><span style="font-style:italic;">Tao Te Çing'm</span> kimin eseri olduğunun ya da gerçekten de kendisine izâfe edilen kişinin eseri olup olmadığının, bu kitaptaki amacımız açısından, yalnızca maıjinal bir önemi vardır. Eskiden Çin'in Ç'u eyâletinde, yüzaltmış yıldan çok yaşadığı sanılan<a id="footnote3"></a><sup><a href="#bookmark6">3</a></sup> Lao-Tzû isimli târihî bir şahsiyetin mevcûd olup olmamasının da, bu bilge kişinin gerçekten de <span style="font-style:italic;">Tao Te Çing'</span>i yazan kişi olup olmamasının da, ya da (ister olumlu ister olumsuz cevaplar verilsin) buna benzer bütün soruların da bu incelememizin i-çeriği üzerinde hiçbir etkisi yoktur. Asıl temel öneme sâhip olan <span style="font-style:italic;">Tao Te Çing'</span>de mevcûd olan düşüncedir. Uygun bir biçimde tahlil edilip idrâk edildiğinde ise, <span style="font-style:italic;">Tao Te Çing'</span>deki temel fikrin kendine özgü bir iç-yapıya sâhip olduğu ve İbn Arabi'nin takdîm ettiği tarzdaki <span style="font-style:italic;">'Varlığın Birliği"</span> (<span style="font-style:italic;">Vahdet-i Vücûd)</span> felsefesinin fevkalâde ilgi çekici bir çin kopyasını ortaya koymakta olduğu anlaşılacaktadır.</p>

  <p><span style="font-style:italic;">Tao Te Çing'i</span> kimin yazmış olduğu konusunun bizi ancak marjinal bir biçimde ilgilendirdiğini ifâde etmiş bulunuyorum. Ama daha kesin konuşmak gerekirse konunun, söz konusu felsefenin temel yapısını isâbetli bir biçimde tahlîl edip idrâk edebilmemizle ilgili olması bakımından, gene de bizi ilgilendiren bâzı veçhelerinin bulunduğunu kabûl etmemiz gerekir. Aşağıda bu veçhelere dikkati çekecek, ve daha sonraki bölümlerde bütün ayrıntılarıyla takdim edilecek olan husûsların derinliğine anlaşılabilmesini sağlamak üzere gerekli olan zemini hazırlamak için bunların kısa bir açıklamasını da takdim edeceğiz. Bu kapsamda, meseleleri uygun bir biçimde iki başlık altında toplayabiliriz: bunlardan biri <span style="font-style:italic;">Tao Te Çing'ın</span> kronolojisiyle, diğeri ise kim olurlarsa olsunlar <span style="font-style:italic;">Tao Te Çing'in</span> müelliflerinin şamanist arka-plânlarıyla ilgilidir.</p>

  <p>Lao-Tzû kendisi hakkında kesin bir bilgiye sâhip olmadığımız efsânevî ya da yarı efsânevî bir kimsedir. Çünkü, ona izâfe edilmekte olan hayat hikâyesinin dayandığı târihî bir nüvenin olduğunu varsaysak bile, halkın hayâl gücü onun etrafında öylesine olanak-dışı ve inanılmaz olaylardan oluşan bir örgü örmüş bulunmaktadır ki bunların efsânelerden, uydurma hikâyelerden (<span style="font-style:italic;">esâtirden</span>) ve (<span style="font-style:italic;">gerçek</span>) vak'alardan oluşan girift yumağını çözebilmeyi ümid etmek asla mümkün değildir.</p>

  <p>Eski devirlerde bütün çinli târihçilerin en temkinlisi, en güveniliri olarak bilinen ve Han Hânedânı zamanında (yâni M.Ö. I. yüzyılın başında) yaşamış bulunan Ssû Ma Ç'ien dahi Lao-Tzû'nun hayâtı ve mâcerâlan hakkında ilk kez derli toplu bir bilgi sunan <span style="font-style:italic;">Târih Kitabı</span> isimli eserinde, farklı kaynaklara dayanan fakat biribiriyle tutarsız çeşitli rivâyetlerden oluşan bir hikâye takdîm etmekle yetinmiştir.</p>

  <p>Bu efsânelerden birine bakılacak olursa Lao-Tzû, Ç'u<a id="footnote4"></a><sup><a href="#bookmark7">4</a></sup> eyâletinde doğmuşmuş. Kendisi Çou kıraliyet hazînesi memurluğu görevinde iken Konfüçyüs onu ziyârete gelmiş. Bu karşılaşmadan sonra Konfüçyüs'ün kendi talebelerine Lao-Tzû hakkında şu uyarıda bulunmuş olduğu rivâyet edilmiştir: "Kuşlar uçar, balıklar yüzer ve hayvanlar yürür. Bütün bunlar kesin olarak bildiğim şeylerdir. Bundan başka: yürüyen tuzağa düşebilir, yüzen oltaya takılabilir ve uçan da bir okla vurulabilir. Ama biz bir ejderhâ ile ne yapabiliriz? Biz onun rüzgârlara ve bulutlara nasıl binmekte olduğunu ve göğe nasıl yükseldiğini bile göremeyiz. Benim bugün karşılaşmış olduğum şu Lao-Tzû yok mu, işte o muhtemelen ancak bir ejderhâ ile kıyaslanabilir!"</p>

  <p>Bu hikâye Lao-Tzû'yu Konfüçyüs'ün (M.Ö. 551-479) yaşlı bir çağdaşı olarak takdîm etmektedir. Bu, Lao-Tzû'nun M.Ö. VI. yüzyılda yaşamış bir kimse olduğuna işâret etmekte ise de bu rivâyet muhtemelen gerçek bir târihî olguya tekabül etmemektedir.</p>

  <p>Yukarıda anlatılmış olan hikâyenin târihî bir olay olmadığı hakkında pekçok delîl ileri sürülmüştür. Bunlardan biri daha doğrusu (bu kabil delilleri desteklemek üzere üretilen ayrıntılar arasından büyük farklılıklar bulunması bakımından) bir "tip"i dememiz gereken delîl, eski Çin'de felsefî düşüncenin târihî gelişmesine has kalıplarla ve bu ve bunun gibi hikâyelerin dil açılarından incelenmesiyle ilgili olarak, bizim için özel bir önem arzetmektedir. Dil açısından ileri sürülen delillere burada bir örnek vermek istiyorum.</p>

  <p>Sökiçi Tsuda <span style="font-style:italic;">Tao-cu Ekolün Fikriyâtı ve Gelişimi</span> başlıklı meşhûr eserinde <span style="font-style:italic;">Tao Te Çing'âeki</span> bâzı anahtar teknik terimlerin sıradışı kullanışını dil açısından <span style="font-style:italic;">(filolojik açıdan)</span> titiz bir incelemeye tâbi tutmakta ve bu kitabın ancak Mencius'un<a id="footnote5"></a><sup><a href="#bookmark8">5</a></sup> döneminden sonraki bir dönemin ürünü olduğu sonucuna varmaktadır. Bu, hiç kuşkusuz, Lao-Tzû'nun (târihî bir şahsiyet olarak yaşamış olduğunu varsayarak) Mencius'den sonra yaşamış olmasını gerektirmektedir.</p>

  <p>Tsuda bu incelemesinde kıstas olarak <span style="font-style:italic;">Tao Te Çing'</span>in XVIII. Bölüm'ünde bulunan ve <span style="font-style:italic;">jen</span> ile <span style="font-style:italic;">i</span> kelimelerininin bir bileşimi olan <span style="font-style:italic;">jen-i</span> deyimini seçmektedir<a id="footnote6"></a><sup><a href="#bookmark9">6</a></sup>. <span style="font-style:italic;">İnsanlık</span> anlamındaki <span style="font-style:italic;">jen</span> kelimesi ile <span style="font-style:italic;">dürüstlük</span> anlamındaki <span style="font-style:italic;">i</span> kelimesi, doğrusunu söylemek gerekirse <span style="font-style:italic;">(bu hâlleriyle),</span> Lao-Tzû'nun sözlüğüne ait olmayan kelimelerdir; bunlar Konfüçyüsçülük'de geçerli olan anahtar-kavramlardandır. En temel iki beşerî hasleti temsil eden bu kelimeler bizzat Konfüçyüs'ün ahlâk düşüncesinde fevkalâde önemli rol oynamaktadır. Ama bunlar Konfüçyüs'ün ağzında biribirinden bağımsız iki ayrı kelime olarak kalmaktadırlar; bunlar Konfüçyüs'de <span style="font-style:italic;">jen-i</span> şeklinde bileşik bir biçime sâhip olan semantik bir birim olarak terkîb edilmiş değildirler. Böyle bir terkîbe ancak Konfüçyüs sonrası dönemde rastlanmaktadır.</p>

  <p>Tsuda, <span style="font-style:italic;">jen-i</span> kavramı üzerinde duran ilk düşünürün Mencius olduğuna dikkati çekmektedir. Bir yandan bu, diğer yandan da Lao-Tzû'nun <span style="font-style:italic;">jen</span> ile /'yi söz konusu bileşik biçimde kullanmış olduğu olgusu <span style="font-style:italic;">Tao Te Çing'</span>in Mencius'dan itibâren <span style="font-style:italic;">jen-i</span> deyiminin artık iyice yerleşmiş olduğu dönemin bir ürünü olduğunu telkin etmektedir, zîrâ <span style="font-style:italic;">Tao Te Çing'</span>de <span style="font-style:italic;">jen-i'</span>nin kullanıldığı pasaj Konfüçyüs'deki ahlâk anlayışının bilinçli bir eleştirisini yapmak üzere kaleme alınmış görünmektedir. Başka bir deyişle, Lao-Tzû'nun bu deyimi kullanması ancak gözünün önünde Mencius'un eserinin ve onun ahlâk teorisinin bulunmasıyla mümkündür.</p>

  <p>Bundan başka Tsuda, Mencius'un Konfüçyüs-çülük ile bağdaşmayan her şeyi hiddetle ihbâr ve ilân ederek üstüne gittiğine ama, Tao-culuğun kendi doktriniyle ta-ban-tabana zıt bir öğreti olmasına rağmen, hiçbir yerde Lao-Tzû'yu ya da <span style="font-style:italic;">Tao Te Çing'</span>i eleştirmek için bilinçli bir gayret sarf etmemiş olduğuna da dikkati çekmektedir. Hattâ Mencius, Lao-Tzû'nun ismini bile zikretmemektedir. Bu ise <span style="font-style:italic;">Tao Te Çing'in </span>Mencius'un döneminden sonraki bir döneme ait olduğunun reddedilmesi mümkün olmayan bir kanıtıdır. Öte yandan Lao-Tzû'nun doktrininin Hsüh-Tzû (M.Ö. yaklaşık: 315-236) tarafından açıkça eleştirilmiş olması bunun Hsüh-Tzû'dan sonra olamıyacağının da delîlidir. Buna göre Tsuda, sonuç olarak, <span style="font-style:italic;">Tao Te Çing'in</span> Mencius ile Hsüh-Tzû arasındaki ( <span style="font-style:italic;">yâni M.Ö. 289 ilâ 236 arasındaki)</span> bir dönemde yazılmış olması gerektiğine hükmetmektedir.</p>

  <p>Tsuda'nın ortaya koymuş olduğu delillerde bu kitaptaki ilgi alanımızın dışında kaldıkları için tartışmak istemediğim bâzı problematik noktalar bulunmaktadır. Ama bütünü göz önünde tutulduğunda kendisinin haklı olduğunu düşünmekteyim. Gerçekten de <span style="font-style:italic;">Tao Te Çing'de,</span> sağlam bir temel üzerinde kurulu bulunan Konfüçyüs felsefesinin dayandığı arka-plâna karşıt olan bir yere yerleştirmeksizin isâbetle anlamamızın mümkün olmadığı bâzı pasajlar bulunmaktadır. Ve bu da, aslında, en azından öncelikle Lao-Tzû'nun fikriyâtı ile ilgilenenler için bütün meselenin özünü teşkil etmektedir. Meselâ, <span style="font-style:italic;">Tao Te Çing'in</span> başlangıcında, sıradan yâni gerçek olmayan bir "yol" ile sıradan yâni gerçek olmayan "adlar"a kesinkes zıt bir biçimde, gerçek Yol ile gerçek Ad'ın zikredilmekte olduğu meşhûr satırların<a id="footnote7"></a><sup><a href="#bookmark10">7</a></sup> delâlet ettiği gerçek anlamı, ancak, sıradan "yol"u Konfüçyüs ekolü tarafından anlaşıldığı ve öğretildiği gibi yaşamanın ahlâkî yolu olarak ve bu sıradan "adlar" diye tanıtılanların da Konfüçyüs'vârî adlar yâni belirli "adlar" aracılığıyla tesbit edilmiş en yüce ahlâkî kategorilerden (yâni a-nahtar-kavramlardan) başka bir şey olmadıklarını idrâk etmek sûretiyle anlayabiliriz.</p>

  <p>Bundan başka <span style="font-style:italic;">Tao Te Çing</span> Mo-Tzû, Yang Çu, Şang Yang ve hattâ Çuang-Tzû, ŞSn Tao ve diğerleri gibi farklı kaynaklardan türetilmiş olan (ya da en azından öyle görünen) bir takım kelimeler ile cümleler de içermektedir. Bu gözleme dayanarak bâzı araştırıcılar, Tsuda'dan da öteye giderek, <span style="font-style:italic;">Tao Te Çing'in</span> Çuang-Tzû ve Şân Ta-o'dan da sonraki bir döneme ait olduğunu beyân etmişlerdir. Bir örnek vermiş olmak için, Pekin'de çağdaş bir araştırıcı olan Yang Jung Kuo'nun da <span style="font-style:italic;">Eski Çin’in Düşünce Târihi</span> isimli eserinde<a id="footnote8"></a><sup><a href="#bookmark11">8</a></sup> bu kabil bir tutum sergilemekte olduğunu söyleyebiliriz.</p>

  <p>Geleneksel olarak Lao-Tzû'dan sonra yaşamış gibi telâkki edilen düşünürlere mehaz olarak yapılan bu "yollamalar"ın bâzıları <span style="font-style:italic;">Tao Te Çing'</span>in bizzat icrâ ettiği etkilere bağlı olarak açıklanabilir. Bunun yanında bu kitabın, bugün elimizde bulunduğu şekliyle, metninin de Han Hânedâm döneminde herhâlde bir baskı, yeniden baskı ve yeniden düzenleme sürecinden geçmiş olduğunu da unutmamak gerekir. Bu takdirde söz konusu "yollamalar"m çoğu, sâdece, sonradan yapılmış olan eklemeler de olabilir.</p>

  <p>Eğer bu böyle ise, <span style="font-style:italic;">Tao Te Çing'</span>in ihtilâflı bir eser olduğu kabûl edilmelidir. Ve en azından, bundaki düşüncenin şekillenişinin Konfüçyüs düşünce ekolünden sonra gerçekleşmiş olduğu kesindir. Kitabımızın amaçlan çerçevesinde kalmak için, <span style="font-style:italic;">Tao Te Çing'in</span> kronolojisi konusunda bu noktadan ileri geçmek istemiyoruz.</p>

  <p>Şimdi Lao-Tzû'nun şamanist arka-plânına dönüyorum. Bu, tartışmasını kapatmış olduğumuz <span style="font-style:italic;">Tao Te Çing'in</span> kronolojisi meselesinden çok daha önemli bir meseledir. Bu, aynı zamanda, incelememizin dayandığı temel tez açısından da merkezî bir önemi hâizdir. Bundan sonraki bölüm, tümüyle, Lao-Tzû ile Çuang-Tzû'nun felsefî düşüncesinin şamanist kökeninin ayrıntılı bir tartışmasına tahsis edilmiş olduğundan burada basit bir ön bilgi vermekle yetineceğim.</p>

  <p>Lao-Tzû'nun Ssü Ma Ç'ien'in <span style="font-style:italic;">Târih Kitabı</span> isimli eserinde verilen hayat hikâyesinin Lao-Tzû'yu Ç'u eyâletinde doğmuş olarak göstermiş olması üzerinde durmaya değer bir husustur. Ssü Ma Ç'ien bir pasajda: "Lao-Tzû, Ç'u eyâletinin K'u vilâyetinde, Li Hsiang'da Ç'ü Jen köyünde doğmuştur" demektedir. Başka bir pasajda da, farklı bir nakle binâen, Konfüçyüs'ün zamanında Lao Lai-Tzû isimli bir zâtın bulunduğunu, bunun Ç'u eyâletinde doğmuş bir kimse olduğunu, içinde Yol'dan bahsettiği onbeş kitap yazmış olduğunu ifâde etmektedir. Ssü Ma Ç'ien bu zâün Lao-Tzû ile aynı kimse olabileceğini de eklemektedir.</p>

  <p>Bütün bunların hepsi pekâlâ bir efsâne de olabilir. Bana göre bu efsânenin <span style="font-style:italic;">Tao Te Çing'in</span> yazan ile Ç'u eyâleti arasında bir bağıntı kurması çok anlamlı görünmektedir. Lao-Tzû'nun güneydeki bu Ç'u eyâleti ile bağlantılı olması yalnızca bir tesâdüf olamaz. Çünkü <span style="font-style:italic;">Tao Te Çing'in</span> başından sonuna kadar "Ç'u eyâletine has bir espri"nin hükümrân olduğu gözlenmektedir. "Ç'u eyâletine has bir espri" ile zihnin şamanist eğilimini ya da şamanist düşünce tarzını kastetmekteyim. Ç'u, Çin'in medenî Orta Kıratlığı'nın güney kenarında bulunan doğal güzellikler bakımından zengin ama kültür bakımından fakir ve çin kökenli olmayan farklı ve tuhaf örf ve âdete sâhip pekçok insanın yaşadığı yabânî nehirler, ormanlar ve dağlardan oluşan geniş bir eyâletti. Burada tabiat-üstü varlıklar ve cinler hakkında her cins bâtıl îtikad yaygın bulunmakta olup şamanist örf ve âdetler de pek revaçtaydı.</p>

  <p>Ama, Ç'u eyâletinin en büyük şamanist şâirlerinden Ç'ü Yüan'ın<a id="footnote9"></a><sup><a href="#bookmark12">9</a></sup> yazdığı mersiyelerin de tanıklık ettikleri gibi, bu ilkel ve "uygar olmayan" görünüşlü çevrenin hâ-rikulâde bir hayâl gücünü ve şâirâne bir ilhâmı besleyen ideal bir temel olması mümkündür. Aynı çevre metafiziksel düşüncenin fevkalâde farklı bir nev'ini üretebilir. Bu pekâlâ da mümkündür, çünkü, aslında her ne kadar ham bir vâkıa imiş gibi görünse de, Şamanizm'de yaşanan vecd ve istiğrâk hâli rafine edilerek yüksek bir mânevî düzeye doğru tekemmül ettirilmeye müsait bir tabîata sâhiptir. Bu felsefî tekemmül süreci en canlı bir biçimde bizzat Çuang-Tzû tarafından ortaya konulmaktadır. Lao-Tzû ise sonucu daha çok nihaî ve statik şekliyle takdîm etmektedir. Fakat ben her hâlü-kârda, Lao-Tzû'nun düşüncesindeki mânevî derinliğin en iyi şekilde ancak kadîm Çin'deki eski şaman geleneğinin felsefî bir şâhikası olarak idrâk edilmek sûretiyle değerlendirilebileceğine inanıyorum. Bu <span style="font-style:italic;">[mânevî derinlik ise, İbn Arabi’nin anladığı biçimde</span>] Hakk'da yok olmakla sonuçlanan şahsî bir tevhîd <span style="font-style:italic;">[zevk ve]</span> tecrübesine dayanan metafizik <span style="font-style:italic;">[bâtını]</span> bir sistem olarak ortaya çıkmaktadır. <span style="font-style:italic;">[Böyle bir tecrübenin temin ettiği ve]</span> eşyânın beş hissimizin dışında haiz olduğu düzeni idrâk ettiren <span style="font-style:italic;">[böy-le bir]</span> vizyon <span style="font-style:italic;">[şühûd]</span> ise, aslında, en çiğ ve en basit şekilleri altında bile Şamanizm'de bilkuvve bulunan ezelî bir değerdir.</p>

  <p>Bu bakımdan ben, Henri Maspero'nun<a id="footnote10"></a><sup><a href="#bookmark13">10</a></sup>: 1) Tao-culuğun, Milâd'dan önce dördüncü yüzyılın başında, mistik bir metafizik [<span style="font-style:italic;">bâtınîlik</span>] olarak birdenbire Lao-Tzû ile ortaya çıkmış olduğu, 2) o yüzyılın sonuna doğru Çuang-Tzû tarafından felsefî bir sistem olarak geliştirilmiş olduğu, 3) Lieh-Tzû tarafından büyük ölçüde avâma hitâb edebilecek bir şekle sokulmuş olduğu ve 4) Han Hânedâm'mn son dönemine kadar da tümüyle bir bâtıl îtikadlar, animizm, sihir ve büyüden oluşan karmakarışık bir sisteme dönüşerek bozulma ve soysuzlaşma yolunu tutmuş olduğu hakkındaki yerleşik kanaati reddetmesinde haklı olduğunu düşünmekteyim. Maspero, ziraat topluluğuna has ve kişinin [<span style="font-style:italic;">mânevî</span>] kurtuluşu ile ilgisi olmayan Devlet dininin aksine, Tao-culuğun kökü çok eski devirlere kadar inen "şahsî" bir din olduğuna inanmakta ve Lao-Tzû ile Çuang-Tzû ekolünün bu geniş dinî hareketin belirgin bir rûhânî-felsefî eğilimle temâyüz eden özel bir kolu olduğunu savunmaktadır.</p>

  <p>Bu gözlemler bizi, bir kere daha, <span style="font-style:italic;">Tao Te Çing'in</span> yazarının kim olduğu ve Lao-Tzû diye bir kimsenin gerçekte yaşamış olup olmadığı meselesine sevketmektedir. Şamanizm'in bu kabil bir metafizik olgunluğunun, sıra-dışı bir felsefe dehâsıyla donatılmış bir düşünürün bilfiil bir müdâhalesi ve katkısı olmaksızın kendi doğal gelişmesinin bir sonucu olarak ortaya çıkmış olabileceği hiç tahayyül edilebilir mi? Ben, kendi hesabıma, bunun böyle olamıyacağını düşünüyorum. Şamanizm, eğer bir dâhînin düşünce gücüyle daha yüksek bir düzeye ref edilmemiş olsaydı <span style="font-style:italic;">[bir takım</span>] dinî hislerin avâmî bir ifâdesi olarak kendi ilkel hamlığında kalmağa devâm etmiş o-lacak, ve muhtemelen Evren ile ilâhların ve cinlerin ortaya çıkışlarını açıklamağa yönelik kozmogonik efsânelerden başka bir şey de üretmemiş olacaktı. Bu kabil efsâneler felsefî bir Âlem'e bakış açısını geliştirecek malzemeyi temin etmeleri bakımından başlıbaşına bir öneme sâhiptir. Ama her şeyden önce bunların da belirli bir kemâle erdirilmesine çalışmak gerekir. Ve bu kapsamda bir emek de çok büyük bir entellektüel gayret ister. <span style="font-style:italic;">Ç’u'nun Mersiyelerinin</span> ortaya çıkabilmesi için ilkel bir şamanist Âlem vizyonunun Ç'ü Yüan'ın zihninden geçmesi gerekmiştir. Benzer şekilde, aynı bir şamanist Âlem vizyonu da bu sefer, ancak münferid bir felsefe dâhîsi tarafından, <span style="font-style:italic;">Tao'nnn</span> derin metafiziğine yükseltilebilirdi.</p>

  <p>Bu gözlemleri göz önünde bulundurarak <span style="font-style:italic;">Tao Te Çing'i</span> okuduğumuz zaman olağanüstü bir zâtın bütün kitaba sirâyet etmiş olan nefesini, ve rûhâniyeti kitabın her kelimesinde zong zong atmakta olan sıra-dışı bilge bir kişiyi hissedebiliyoruz. Daha sonra yapılmış olduğunu rahatlıkla kabûl ettiğim mümkün bütün eklemeleriyle bile <span style="font-style:italic;">Tao Te Çing'in</span> biribirleriyle uyumsuz farklı kaynaklardan alınmış düşünce parçalarından oluşan bir terkib eseri olduğu görüşüne katılmam imkânsızdır. Zîrâ kitabın her yerinde elle tutulur temel bir birliğin mevcûd olduğu görülmektedir. Ve bu birlik de tek bir şahsın eseri olan bir birliktir. Gerçekten de bir bütün olarak <span style="font-style:italic;">Tao Te Çing,</span> sıra-dışı tek bir zâtın, bilge bir şamanın şahsiyetiyle belirgin bir biçimde renk kazanmış olan ve bir eşi daha bulunmayan bir eserdir. Zâten kitabın XX. Bölümünde bu zât kendi portresini de bizzât kendisi çizmektedir:</p>

  <p>"İnsanların çoğu, tıpkı mükellef bir ziyâfete dâvet edilmişler ya da ilkbaharda yüksek yerlere tırmamyorlarmış gibi, neşeli ve şevklidir.</p>

  <p>Yalnızca ben, henüz daha gülümsemeğe başlamamış bir bebek gibi, hiçbir faaliyet emâresi göstermeden sessiz ve sâkin kalırım. Yalnızca ben yeri-yurdu, gidecek yeri olmayan biri gibi me'yûs ve gâyesiz bakarım.</p>

  <p>Diğer kimseler (ümit ve beklentilerle) dolup taşarken ben bomboş ve fakirim. Benimkisi aptal bir kişinin dimağıdır. Ne kadar da ağır, ne kadar da karmakarışıktır! Diğer kimselerin hepsi de zekî ve parlaktır, ama ben sönük ve kalın kafalıyım. Diğer kimselerin fehâmetleri yüksektir, ben ise tıpkı sürekli dalgalanan derin bir okyanus gibi, tıpkı dur-durak tanımadan esen rüzgâr gibi yavaş ve içime kapanığım.</p>

  <p>Diğer herkesin yapılacak bir işi varken ben tıpkı bir köylü gibi beceriksizim. Ben herkesden farklıyım; çünkü ben, beni, Ana'nın<a id="footnote11"></a><sup><a href="#bookmark14">11</a></sup> beslemesine değer veriyorum".</p>

  <p>Başka bir pasajda (LXVII) da kendisi hakkında, benzer şekilde, şunları beyân etmektedir:</p>

  <p>"Göğün altında kim varsa hepsi de beni târif ediyor ve benim büyük olduğumu ama ilgisiz göründüğümü söylüyor. Evet ben ilgisiz görünüşlüyüm ama büyük olduğum için ilgisiz görünüşlüyüm. Eğer her işe karışan, ilgi duyan biri olsaydım çoktan küçülmüş olurdum".</p>

  <p>Kezâ LXX'de de şunu okumaktayız:</p>

  <p>"Benim kelimelerimi anlamak çok kolay, izlemek çok kolaydır. Ama Gök altında kimse onları anlamamakta ve kimse onlan izlememektedir.</p>

  <p>Kelimelerim bir ilkeye dayanmakta, efalim (<span style="font-style:italic;">fiillerim</span>) ise hâkim bir kuraldan neşet etmektedir. Ama halk (bu ilkeyi) anlamamaktadır. Ve ben de bundan dolayı halkın idrâkinin dışında kalmaktayım.</p>

  <p>Beni [<span style="font-style:italic;">mâhiyetimi</span>] idrâk edenlerin nâdir oluşu, hiç kuşkusuz, benim değerimin yüceliğinin ölçüsüdür. İşte bunun içindir ki "Kutsal İnsan"ın kaba-saba giysileri vardır ama içinde değerli bir yeşim taşı taşır".</p>

  <p>Bu pasajlar çok özgün bir rûh hâletini, zamanlarını hayatın âdî zevkleriyle geçiren "zekî" kimselerden kendini uzakta tutan meyûs, ilgisiz ve beceriksiz gibi görünen bir zâtı târif etmektedir. Bu zât, kendisinin, sıradan bir kimseden tamâmen farklı olduğunun bilincine sâhip olduğu içindir ki bu kabil bir davranış sergilemektedir. Burada bizim sormamız gereken önemli soru şudur: Bu farklılık ne zaman ortaya çıkmaktadır? Buna bizzât <span style="font-style:italic;">Tao Te Çing</span> ve kezâ Çuang-Tzû kesin bir cevap vermektedirler: <span style="font-weight:bold;font-style:italic;">Bu zâtın kendisini diğer kimselerden farklı görmesinin sebebi Varlığın gerçek anlamına yalnızca kendisinin vâkıf olduğunun bilincine sahip olmasıdır.</span> Ve bu zât bunu, Çuang-Tzû'nun <span style="font-style:italic;">tso wang</span> ya da "nisyânı kendisine mesken edinmiş olmak" diye isimlendirdiği, yâni istiğrâk hâlinde Tao ile birlik içinde olmasına dayanan derûnî metafizik şuhûdu <span style="font-style:italic;">[görüşü, şâhit oluşu</span>] aracılığıyla bilmektedir. İşte bu açıdan bakıldığında, yukarıda beyân ettiğimiz ifâdelerin ötesinde kalan zât şamanist bir bilge kişidir; ya da, başka bir deyimle, bir bilge düzeyine yükselmiş ve yakaza hâlinde tecellî eden bir rü'yete [<span style="font-style:italic;">görüşe]</span> sâhip olan bir şamandır.</p>

  <p>Bu kabil bir tasvîre uyan felsefî açıdan gelişmiş bir şamanizmin özünün <span style="font-style:italic;">Tao Te Çing'</span>in her yerine sirâyet etmiş olduğunu kaydetmek incelememizde güttüğümüz amaç için çok anlamlıdır. İster Âlem'in metafizik [<span style="font-style:italic;">batını</span>] yapısıyla, ister insanın tabiatıyla, ister halkı yönetme sanatıyla, isterse de hayâtın pratik ideali ile ilgili fikir olsun kitapta rastladığımız bütün temel düşüncelerin çepeçevre bir düzen içinde bulunduğu (tâbir câiz ise) yaşamakta olan şahsî bir "merkez" vardır. Ve böylesine organik bir birlik-bütünlük ancak, <span style="font-style:italic;">Tao Te Çing'</span>in asla şuradan buradan rastgele toplanmış uyumsuz fikir kırıntılarının bir terkibi olduğu iddiasıyla değil fakat kitabın bütünüyle tek bir müellifin eseri olduğunun kabûlüyle izah edilebilir.</p>

  <p>Bununla beraber <span style="font-style:italic;">Tao Te Çing'</span>in müellifinin kim olduğu meselesi bu incelememiz için asla birinci derecede önemi haiz bir konu değildir. Bizim kendi görüş açımızdan önemli olan: 1) <span style="font-style:italic;">Tao Te Çing'in</span> temelini oluşturan bu şahsî birliği bir bütün olarak idrâk etmek, ve 2) buna, kitabın bütün temel fikirlerinin koordinasyonunu sağlayan bir merkez olarak, bir nîrengi noktası önemi atfetmektir. Zîrâ aksi takdirde bizim <span style="font-style:italic;">Tao Te Çingin</span> anlaşılması güç sembollerinin neye delâlet ettiğine nüfuz etmemiz de, bu kitaba özgü metafiziğin yapısını duyarlı bir biçimde tahlîl etmemiz de mümkün olmazdı. Bu hususu özellikle vurgulamak istememin sebebi dilbilimcilerin bu kabilden yanlış yorumları pek sık yapmış olmalarıdır<a id="footnote12"></a><sup><a href="#bookmark15">12</a></sup> <sup><a id="footnote13"></a><a href="#bookmark16">13</a></sup>. Bu incelemenin birinci kısmında <span style="font-style:italic;">(yâni "İbn Arabi’nin Fusûs’undaki Anahtar-Kav ramla r"da</span><sup>13</sup>) İbn Arabî'nin mistik metafiziğini incelediğim zaman, düşüncenin kaynayıp da südûr ettiği derinliğe erişeceğimizi ümid edebileceğimiz bir "duygu birliği" tavrıyla yâni özel bir uyumlu sezgiyle konuya yaklaşmamızın gerekliliğini vurgulamıştım. Aynı tavır Lao-Tzû söz konusu olduğu zaman da gereklidir.</p>

  <p>Lao-Tzû'dan Çuang-Tzû'ya döndüğümüzde daha sağlam bir zemine basmakta olduğumuzu hissetmekteyiz. Çünkü, her ne kadar Çuang-Tzû'nun gerçek hayatı ve kişiliği hakkında daha fazla bilgimiz yoksa da onun en azından Mencius, daha önce sözünü etmiş olduğumuz Ç'u eyâletinin büyük şamanist şâiri Ç'ü Yüan ve mantıksal kavramları kullanmak sanatında üstâd düzeyinde bir rekabet içinde bulunduğu parlak diyalektikçi Hui Şih ya da Hui-Tzû ile çağdaş olarak M.Ö. IV. yüzyılın ortalarında yaşamış târihî bir şahsiyet olduğunu bilmekteyiz.</p>

  <p>Ssû Ma Ç'ien'in yukarıda sözü edilmiş olan <span style="font-style:italic;">Târih Kitabı</span> isimli eserinde Çuang-Tzû ya da Çuang Çou, MSng doğumlu biridir. Bir zamanlar Meng'de bulunan Ç'i-Yüan'da bir memurdu. Büyük ve çeşitli bir bilgiye sâhip bir allâme idi ama savunduğu doktrin esas itibariyle Lao-Tzû'nun öğretisine dayanmaktaydı. 100.000 kelimeden daha geniş bir hacma sâhip olan tüm yazılarının önemli bir kısmı sembolik ve allegorik anlatımlar içermekteydi.</p>

  <p>Ssû Ma Ç'ien tarafından Çuang-Tzû'nun doğum yeri olarak gösterilen Meng'in bugünkü Ho Nan olması ve eski Sung eyâletindeki bir yer olması anlamlıdır. Bunu anlamlı bulmamın sebebi Sung'un eski Yin kavminin torunlarının, bu kavmin Çou kavmi tarafından yenilgiye uğratılmasından sonra, yaşamalanna izin verilen yer olmasıdır. İşgalcileri tarafından "mağlûblar" olarak hor-hakîr görülmekte olan, bir zamanların bu şanlı-şerefli kavminin torunları sürekli olarak komşularının tehdidi ve istilâsı altında kalmalarına rağmen dinî inançlarını ve atalarının efsâne ve menkabelerini muhafaza etmeğe muvaffak olmuşlardır.</p>

  <p>İncelememizin tezi açısından bu olayın anlamı yalnızca Yin kültürünün (kurban törenlerinde, gaybdan haber verme âyinlerinde ve kezâ bu kavim ile ilgili efsânelerde ortaya çıktığı şekliyle) animist-şamanist veçhesi göz önünde tutulacak olursa hemen anlaşılacaktır. Yin kavmi, geleneksel olarak, rûhânî nesnelere karşı gösterdikleri tapınmaya varan aşırı saygı ve "Her-şeyin-üstündeki-Tanrı"ya ibâdet etmeleriyle tanınmaktaydılar. Yin ile Çou kavimleri arasındaki fark eskidenberi: "Yin rûhânî nesnelere tapar, Çou ise beşerî kültüre en yüksek değeri atfeder" şeklinde ifâdesini bulan eski bir vecîzeyle ifâde edilmekteydi.</p>

  <p>Yin Hânedânı ile Sung kavmi arasındaki târihî bağıntıdan tamâmen bağımsız olarak Fung Yu Lang <span style="font-style:italic;">Çin Felsefesinin Târihi</span> isimli eserinde<a id="footnote14"></a><sup><a href="#bookmark17">14</a></sup>, bana göre isâbetli bir şekilde, Çuang-Tzû'nun düşüncesinin Ç'u kavmininkine yakın olduğuna dikkati çekmektedir. Fung Yu Lang: "Sung eyâletinin Ç'u ile sınırdaş olması, Çuang-Tzû'nun, bir yandan Ç'u tarafından diğer yandan da <span style="font-style:italic;">(Sung doğumlu olan Hui Şih gibi</span>) diyalek-tikçiler tarafından da etki altında kalmış olmasını pekâlâ mümkün kılmış olabilir. Buna göre Hui Şih'in diyalektiğini kullanan Çuang-Tzû, derin düşüncelerini bir düzene sokabilmiş ve tutarlı bir felsefî sistem ortaya koyabilmiştir" demektedir.</p>

  <p>Daha önce Lao-Tzû'nun düşüncesinin temel yapısıyla ilgili olarak "Ç'u eyâletine has bir espri"den söz etmiştik. Fung Yu Lang Ç'u <span style="font-style:italic;">(Ç'u-Tzû)'nun Mersiyeleri</span> ile Çuang-Tzû ile karşılaştırmakta ve "bir hayâl zenginliği ve rûh zenginliği" izhâr etmede her ikisi arasında dikkat çekici bir benzerlik bulunduğunu müşâhede etmekte-dir. Fakat bu benzerliği gerçek şamanist kökenine indirmeyi ihmâl ettiği için bu "hayâl zenginliği ve rûh zenginliği" açıklamasız kalmaktadır. Bundan sonraki bölümde bu konuda daha çok bilgi verileceği için şimdilik bu meselenin ayrıntılarına girmekten kaçınıyoruz.</p>

  <p>Lao-Tzû ve Çuang-Tzû arasındaki ilişki meselesi dilbilimciler tarafından enine boyuna tartışılmıştır. Daha önce de değinilmiş olduğu gibi Çuang-Tzû'nun bellibaşlı savlarının, geleneksel olarak, Lao-Tzû'nun öğretisine dayanmakta olduğu ileri sürülmüştür. Bu görüş açısından Lao-Tzû, hiç kuşkusuz, Tao-cu Felsefe'de Çuang-Tzû'nun bir öncüsüdür, ve bu düşüncenin anahatları Lao-Tzû tarafından ortaya konmuş olup Çuang-Tzû'ya ise, yalnızca, bunları felsefî ve edebî becerisiyle kendine has bir biçimde büyük ölçekte allegorik bir sistem şeklinde ele alıp geliştirmek kalmıştır. Bu görüş şu iki olgunun tesbitinden çıkartılacak doğal bir sonuç olarak da ortaya çıkmaktadır: 1) bu iki zât arasında, bunların Âlem hakkındaki görüşleri ile mistik düşünce tavırları açısından reddedilmesi mümkün olmayan bir iç bağlantı mevcûddur; 2) Çuang-Tzû, sık sık, Lao-Tzû'yu ilk Tao-cu bilgelerden biri olarak zikretmekte olup bâzı yerlerde <span style="font-style:italic;">[her ikisi tarafından</span>] kullanılan deyimler de hemen hemen aynıdır.</p>

  <p>Bununla birlikte, mesele ilk göründüğü kadar da basit değildir. Ve son zamanlarda bu mesele hakkında ciddî sorular sorulmuş bulunmaktadır. Sırf bir girizgâh olsun diye, her ne kadar Çuang-Tzû'nun yazılarında Lao-Tzû efsânevî bir şahsiyet olarak zikrediliyor ve fikirleri de takdîm ediliyorsa da Çuang-Tzû'nun <span style="font-style:italic;">Tao Te Çing'e</span> hiç yollama yapmadığını söyleyebiliriz. Çuang-Tzû'nun yazılarında kendilerine önemli roller verilmiş olan pekçok şahsiyetin, aslında, tamâmen hayâlî şahsiyetler olduğunu bildiğimizden, <span style="font-style:italic;">Tao Te Çing'e,</span> yollama yapılmamış olması da kesin olarak bir şey ispatlamaz. Dil benzerliği ise daha sonra <span style="font-style:italic;">Tao Te Çing'e</span> yapılmış olan eklemelerle, ya da daha önce her iki müellifin ortak bir kaynakdan yararlanmış olmalarıyla da izah edilebilir.</p>

  <p>Bu bölümde kendisine yollama yapılmış olan Yang Jung Ko yalnızca Lao-Tzû'nun Çuang-Tzû'nun bir öncüsü olduğuna kuşkuyla bakmakla kalmayan, fakat daha da ileri gidip her ikisi arasındaki kronolojik sırayı tümüyle tersine de çeviren çağdaş âlimlerin bir temsilcisi olarak kabûl edilebilir. Yukarıda sözü edilen <span style="font-style:italic;">Eski Çin'in Düşünce Târihi</span> isimli eserinin ilgi çekici bir bölümünde bu âlim, Çuang-Tzû'nun Lao-Tzû'nun bir şâkirdi olmamış olduğunu ve aksine Lao-Tzû'nun ya da daha açık söylemek gerekirse <span style="font-style:italic;">Tao Te Çingin</span> Çuang-Tzû'nun bir devâmı ve daha sonraki bir gelişiminden başka bir şey olmadığını kesin bir biçimde beyân etmektedir<a id="footnote15"></a><sup><a href="#bookmark18">15</a></sup>. Ve bu iddiasını da tümüyle filolojik <span style="font-style:italic;">[dilbilimsel]</span> temellere dayandırmaktadır. Haklı olduğunu ispat edebilmek için de Lao-Tzû ve Çuang-Tzû'nun ortak anahtar-kavramlarından bâzılarım derinliğine bir incelemeye tâbî tutmakta, ve inceleme sonunda da <span style="font-style:italic;">Tao Te Çing'in</span> metninin içeriğinden, Çuang-Tzû'nun <span style="font-style:italic;">Tao Te Çing'</span>den daha eski olması gerektiğine hükmetmektedir. Meselâ, doğal gelişmenin evrensel ilkesi olarak Tao'nun (Yol'un), ya da Tabîat'ın, Çuang-Tzû'da "Semâ'dan ve Arz'dan önce" olduğunun ifâde edilmesine karşılık Mutlak'ın <span style="font-style:italic;">(yâni Tao'nun)</span> bu iki veçhesi arasındaki bağlantı ancak eksik bir biçimde işlenmiş bulunmaktadır. Kavramın mevcûd olmasına rağmen bu, henüz, iptidaî bir safhada bulunmaktadır. <span style="font-style:italic;">Tao Te Çing</span> ise kavramı bu safhada ele almakta ve bunu: <span style="font-style:italic;">1)</span> her şeyin kendisinden südûr ettiği<a id="footnote16"></a><sup><a href="#bookmark19">16</a></sup>, <span style="font-style:italic;">2)</span> ezel-öncesi<a id="footnote17"></a><sup><a href="#bookmark20">17</a></sup>, ve <span style="font-style:italic;">3)</span> "bilinmesi mümkün olmayan <span style="font-style:italic;">[müteal, aşkm, münezzeh</span>] Kaynak", <span style="font-style:italic;">(yâni)</span> bir mutlak ilke şekline sokarak işlemektedir. Ve Yang Jung Ko, Çuang-Tzû'yu başlangıç noktası ve Lao-Tzû'yu da bunun kemâle ermiş hâli olarak tasvir ederek bu ikisi arasındaki târihî bağıntının Tao-cu Felsefe'nin yapısının tümünde gözlenebildiği fikrindedir.</p>

  <p>Bu hususta ileri sürmüş olduğu delîl ise, her ne kadar ilgi çekici ise de, hiç de meseleyi kestirip atacak kadar kesin değildir. Çünkü söz konusu edilen anahtar-kavramlar Lao-Tzû'dan Çuang-Tzû'ya kadar uzanan bir gelişim süreci cinsinden te'yid edilebilir bir açıklamaya da pekâlâ izin vermektedir. Meselâ Tho'nun metafiziği açısından Lao-Tzû yalnızca sonuçları vermekte; yâni merkezinde "mutlak Mutlak" anlamındaki <span style="font-style:italic;">Tao</span> bulunan; ve <span style="font-style:italic;">Tao</span>'nun bu merkezden itibâren, kendi doğal yaratıcı faaliyeti aracılığıyla, kesret âlemine doğru safha safha <span style="font-style:italic;">[nüzul edip]</span> gelişmesini içeren, iyice belirgin bir monist sistem takdîm etmektedir. Daha önce de dikkati çekmiş olduğum gibi, bu ontoloji, yalnızca, Varlık [<span style="font-style:italic;">idrâkinin</span>] mistik bir deneyime <span style="font-style:italic;">[yaşanan şahsî bir zevke</span>] dayandığı varsayımıyla anlaşılabilmededir. Bununla beraber Lao-Tzû, kendine has bu Âlem görüşünün bu deneyimsel veçhesini ifşâ etmemekte fakat bununla ilgili muğlâk sembolik ipuçları vererek telkinlerde bulunmaktadır. İşte bunun içindir ki <span style="font-style:italic;">Tao Te Çing</span> kendisinden önce de mevcûd olan bir takım şeylerin sanki felsefî bir gelişimi imiş gibi bir izlenim uyandırmaktadır. Ama bu, "kendisinden önce de mevcûd olan bir takım şeyler"in ille de başka bir takım kimselerden esinlenilmiş olmasını zorunlu kılmaz.</p>

  <p>Öte yandan, Çuang-Tzû özellikle Tao-cu mistisizmin Lao-Tzû'nun dokunmadan bıraktığı bu deneyimsel veçhesiyle ilgilenmektedir. Çuang-Tzû'nun başlıca düşüncesi, Bilinmesi-Mümkün-Olmayan'dan başlayarak çeşitli renk ve sûretlere doğru nüzû-le kadar uzanan evrensel bir boyuta sâhip bir metafizik inşâ etmek değildir. Onun tek derdi insanın Varlık esrânna nüfûz etmesini mümkün kılan bu çok özel "deneyim" çeşididir. Çuang-Tzû insanı gitgide daha da idrâk sâhibi kılan, ve hislerle algılanan bu âlemin ardında gizli kalan <span style="font-style:italic;">[Gayb]</span> âleminfm] gerçek yapısına yaklaştıran psikolojik ya da rûhânî süreci bâzen allegorik bâzen de teorik bir biçimde ayrıntılarıyla resmetmeğe çalışmaktadır.</p>

  <p>Lao-Tzû'nunkiyle karşılaştırıldığında, Çuang-Tzû'nun tutumu metafizik olmaktan çok epistemolojik bir tutumdur. <span style="font-style:italic;">Tao'nun</span> duyular-üstü algılanmasından neşet eden pratik etkiler husûsunda her ne kadar ikisi de ortak bir ilgiyi paylaşmaktaysalar da, bunları temelde ayıran da işte bu farktır. Aynı farkı birisi yukarıya diğeri ise aşağıya doğru iki hareket cinsinden de ifâde etmek mümkündür. Lao-Tzû mutlak olan Mut-lak'ın (<span style="font-style:italic;">Tao'nun</span>) nasıl Bir'e, Bir'in de nasıl İki'ye, İki'nin de nasıl Üç'e ve Üç'ün de na-sil "onbin nesne"ye doğru geliştiğini metafiziksel bir biçimde tasvir etmeğe çalışmaktadır. Kendisi her ne kadar Geriye Rücû' kavramının yâni bütün her şeyin ortak menşeine dönüş sürecinin önemini vurgulamaktaysa da, Lao-Tzû'nun bu tasviri başlıbaşına bir ontolojik aşağıya doğru iniş <span style="font-style:italic;">[yâni nüzul</span>] ya da <span style="font-style:italic;">[aşağıya doğru</span>] südûr<a id="footnote18"></a><sup><a href="#bookmark21">18</a></sup> hareketidir. Buna karşılık Çuang-Tzû, insan idrâkinin bu kesret âleminden hareket ederek bütün farklılıkların Bir'de (<span style="font-style:italic;">Vâhid'de)</span> kaybolduğu ontolojik düzeye kadar yükselişinin epistemolojik açıdan tasviriyle ilgilenmektedir.</p>

  <p><span style="font-style:italic;">Tao'nun</span> idrâkinin epistemolojik veçhesine atfedilen bu özel önem dolayısıyla Çuang-Tzû <span style="font-style:italic;">Tao</span> kavramını felsefî bir sistem olarak geliştirmek zahmetine katlanma-maktadır. Onun <span style="font-style:italic;">Tao</span> hakkındaki metafiziğinin eksik ya da kemâle ermemiş olarak görünmesi işte bundan dolayıdır. Bu ise onun mutlaka Lao-Tzû'dan daha önceki bir döneme ait olması gerektiğine delâlet etmez. Şu hâlde bu ikisi arasındaki fark, görmüş olduğumuz veçhile pekâlâ, sâdece bunların konuyu ele alıp vurgulayış tavırlarından doğmuş olan bir fark olabilir.</p>

  <p>Bu bölümü Çuang-Tzû'nun ismiyle bilinen kitap hakkında da kısa bir açıklama takdim ederek kapatmak istiyorum.</p>

  <p><span style="font-style:italic;">Han Hânedânı'nın Vakâyinâmesi'</span>inde bulunan önemli <span style="font-style:italic;">Bibliyografya</span> Çuang-Tzû'nun kendi ismiyle anılan bu kitabının elliiki bölümden ibâret olduğunu kaydetmektedir. Ama bugün elimizde bulunan temel metinde yalnızca otuzüç bölüm bulunmaktadır. Bu Kuo Hsiang'ın M.Ö. I. yüzyılda gerçekleştirmiş olduğu bir düzenlemenin sonucudur. Çuang-Tzû'nun bu târihten sonraki bütün kopyalan hep Kuo Hsiang'ın bu düzenlemesine dayanmaktadır. Tao-cu ekolün bu güzîde düşünürü Çuang-Tzû'nun metnini eleştirirek incelemiş, kesin olarak düzmece ve değersiz olduğuna inandığı pasajları çıkartmış ve geri kalanlan da üç grupta toplamıştır. <span style="font-style:italic;">Derûnî Bölümler</span> (<span style="font-style:italic;">nei p'ien</span>) diye isimlendirilen birinci grup yedi bölümden oluşmaktadır. <span style="font-style:italic;">Zâhirî Bölümler</span> (<span style="font-style:italic;">wai p'ien</span>) diye isimlendirilen ikinci grup onbeş bölümdür. Ve <span style="font-style:italic;">Çeşitli Bölümler</span> (<span style="font-style:italic;">tza p'ien</span>) diye isimlendirilen üçüncü grupta da onbir bölüm bulunmaktadır.</p>

  <p>Mümkün ekler ve metin-içi-eklemeler meselesini bir yana bırakacak olursak Derûnî Bölümler'in genellikle Çuang-Tzû'nun kendi düşüncesini temsil etmekte olduğunu ve muhtemelen de bizzat kendi kaleminden çıkmış olduğunu söyleyebiliriz. Diğer iki grupla ilgili olarak bugünkü araştırıcılar, bunların Çuang-Tzû'yu izleyenlerin ana metne eklemiş oldukları daha geç bir döneme ait gelişme, yorum ve açıklamalar olduğunda ittifak etmektedirler. Çuang-Tzû'nun ister kendi kaleminden çıkmış olsun ister olmasın, Zâhirî Bölümler ile Çeşitli Bölümler'in yalnızca tâli bir öneme sâhip olmalarına karşılık, Derûnî Bölümler'in kitabın en eski tabakasını temsil etmekte olduğu ve gerek felsefî gerekse edebî açıdan da en temel kısmını oluşturduğu kesindir.</p>

  <p>Bu incelemem yalnızca Derûnî Bölümler'e dayanmaktadır. Bunu, biraz önce zikretmiş olduğum sebepten ötürü ve benim Çuang-Tzû'nun düşüncesi hakkında takdîm ettiğim tahlilî tasvire tutarlılık kazandırmak arzusuyla yapmaktayım<a id="footnote19"></a><sup><a href="#bookmark22">19</a></sup>.</p>

  <p>* * * 2/II. BÖLÜM</p>

  <ul>
    <li><a href="../Text/main-1.xhtml">EFSÂNE ÜRETİMİNDEN METAFİZİĞE</a></li>

    <li><a href="../Text/main-2.xhtml">2/V. BÖLÜM</a></li>

    <li><a href="../Text/main-3.xhtml">2/VI. BÖLÜM</a></li>

    <li><a href="../Text/main-4.xhtml">TAO (YOL)</a></li>

    <li><a href="../Text/main-5.xhtml">2/VIII. BÖLÜM</a></li>

    <li><a href="../Text/main-6.xhtml">2/IX. BÖLÜM</a></li>

    <li><a href="../Text/main-7.xhtml">2/XI. BÖLÜM İNSÂN-I KÂMİL</a></li>

    <li><a href="../Text/main-8.xhtml">3/1. BÖLÜM</a></li>

    <li><a href="../Text/main-9.xhtml">3/IV. BÖLÜM ZÂT VE VARLIK</a></li>

    <li><a href="../Text/main-10.xhtml">EK: II</a></li>

    <li><a href="../Text/main-11.xhtml">EK: III</a></li>

    <li><a href="../Text/main-12.xhtml">Küçük Sözlük A</a></li>
  </ul>

  <p><a id="bookmark2"></a><a href="#footnote1">1</a></p>

  <p>Meselâ, batı kaynaklarında Lao-Tzû'nun <span style="font-style:italic;">Tao Te King</span> diye geçen kitabı yazar tarafından <span style="font-style:italic;">Tao Te Çing</span> olarak kabûl edildiğinden bu tercümede de yazarın kabûlü muhâfaza edilmiştir.</p>

  <p><a id="bookmark5"></a><a href="#footnote2">2</a></p>

  <p>   Bu konuda, Lao-Tzû'nun halk arasında yaygın olan hayat hikâyesinin inanılırhğı hakkında ciddî kuşkular ileri süren biri olarak, Ç'ing Hânedânı döneminin en yetkili yazarlarından olan Ts'ui Şu'yu zikretmek gerekir. Ts'ui Şu, <span style="font-style:italic;">Tao Te Çing</span> hakkında: <span style="font-style:italic;">"Tao ve Fazilet Hakkında Beşbin Kelime'</span>yi kimin yazmış olduğunu kimse bilmemektedir. Bunun, her hâlükârda, Yang Çu'yu izleyenlerden birilerinin bir sahtekârlığı olduğunda şüphe yoktur" demektedir. (<span style="font-style:italic;">Yang Çu, Ç'ing Hânedânı zamanında yaşamış, antikonformist yâni örf ve törelere karşı çıkmış olan bir zâttır."Çev</span> irenin notu").</p>

  <p><a id="bookmark6"></a><a href="#footnote3">3</a></p>

  <p>   Lao-Tzû'nun ismi kısaca "Yaşlı Üstâd" anlamındadır ama "yaşlı" kelimesi bu kapsamda "ölümsüz" kelimesiyle hemen hemen aynı anlamda kullanılmaktadır.</p>

  <p><a id="bookmark7"></a><a href="#footnote4">4</a></p>

  <p>Lao-Tzû'nun iddia edilen bu doğum yerinin anlamı bu bölümde daha sonra tartışılacaktır. Benim burada Lao-Tzû'nun görevini "Çou kıraliyet hazînesi memurluğu" şeklinde tercüme etmiş olmamla ilgili olarak Şiegata Koyanagi'nin 1942'de Tokyo'da yayınlanmış olan <span style="font-style:italic;">Lao-Tzû ve Çuang-Tzû'nun Fikriyâtı ve Tao-culuk</span> isimli eserinin 26 ve 27. sayfalarına bakınız.</p>

  <p><a id="bookmark8"></a><a href="#footnote5">5</a></p>

  <p>   Batı'nm, lâtinleştirilmiş ismiyle, Mencius diye bildiği Mmgtzi ya da Mengtzi (M.Ö. 372-289) Konfüçyüs-çü ekolün Konfüçyüs'den sonraki önemli temsilcilerinden biridir (Çevirenin notu).</p>

  <p><a id="bookmark9"></a><a href="#footnote6">6</a></p>

  <p>   <span style="font-style:italic;">Tao Te Çing'in</span> XVIII. Bölümü <span style="font-style:italic;">“Ne zaman ki Tao terkedilir, o zaman beşerî dürüstlük ortaya çıkar”</span> diye başlamaktadır.</p>

  <p><a id="bookmark10"></a><a href="#footnote7">7</a></p>

  <p>   Bu pasaj ileride tercüme edilip açıklanacaktır.</p>

  <p><a id="bookmark11"></a><a href="#footnote8">8</a></p>

  <p>   Bu kitabın ilk baskısı Pekin'de 1954 yılında yapılmış olup gene Pekin'de 1955 yılında yapılmış olan 3. Baskısının VII. Bölümü'nde s. 245-247 'de yazar: "Lao-Tzû'nun kitabı, bana göre, Çuang-Tzû ekolünün Muhârib Eyâletler döneminde vuku bulan gelişmesinden sonraki dönemin bir ürünüdür" demektedir.</p>

  <p><a id="bookmark12"></a><a href="#footnote9">9</a></p>

  <p>Oldukça anlamlı bir olgu olarak Ç'u eyâletinin bu büyük şâirinin Çuang-Tzû'nun çağdaşı olduğuna dikkati çekmemiz gerekir. Kuo Mo Jo'nun yapmış olduğu çok ayrıntılı ve mükemmel incelemeye göre Ç'ü Yüan, M.Ö. 340 yılında doğmuş ve M.Ö. 278 yılında altmışiki yaşında ölmüştür. Ma Hsü Lun'un Çuang-Tzû için yaptığı buna benzer mükemmel bir inceleme de onun yaklaşık olarak M.Ö. 370-300 arasında yaşamış olduğunu ortaya koymuş bulunmaktadır.</p>

  <p><a id="bookmark13"></a><a href="#footnote10">10</a></p>

  <p>Henri Maspero: <span style="font-style:italic;">Le Taoisme (Melanges Posthumes Sur Les Religions Et L’Histoire De La Chine II),</span> Paris, 1950, III. Bölüm.</p>

  <p><a id="bookmark14"></a><a href="#footnote11">11</a></p>

  <p>Burada Ana, <span style="font-style:italic;">Tao</span>'yu remzetmektedir. Tıpkı bir bebeğin hiçbir şey yapmaksızın ana rahminde beslenmesi gibi Tao-cu bilge kişiler de <span style="font-style:italic;">Tao'mn</span> sinesinde herhangi bir fuzûlî faaliyet göstermeksizin hür ve kaygısızca yaşarlar.</p>

  <p><a id="bookmark15"></a><a href="#footnote12">12</a></p>

  <p>   Daha önce de sözünü etmiş olduğumuz Japon dilbilimcisi Tsuda'yı buna bir örnek olarak gösterebiliriz. Tsuda bir dilbilimci olarak birinci smıf bir âlimdi; ama idrâki <span style="font-style:italic;">Tao Te Çing m</span> şamanist-mistik veçhesinin delâlet ettiği anlama kapalıydı. Sonuç olarak da Lao-Tzû'nun öğretisinin pragmatik bir hayat tarzından başka bir şey olmadığı yâni her türlü kötülüğün cirit attığı bir devirde mümkün bütün şartlar altmda bir insanın güven ve sükûn içinde yaşamak için nasıl davranması gerektiğine dair bir öğreti olduğu hükmüne varmıştı (<span style="font-style:italic;">a.g.esayfa:107-108).</span> Lao-Tzû'nun metafiziğinin de büyük bir değeri olmayan olağanüstü yüzeysel olduğunu söylüyordu. Kezâ, bir derinlik izlenimi verebilen bütün soyut kavramlar ve anlaşılması güç ifâdeler için de: "<span style="font-style:italic;">...(Lao-Tzû'nun)</span> düşüncesinin özünün mâhiyeti de oldukça dünyevî ve cismânîdir" diyebiliyordu <span style="font-style:italic;">(a.g.e., sayfa:97).</span></p>

  <p><a id="bookmark16"></a><a href="#footnote13">13</a></p>

  <p>   <span style="font-style:italic;">İbn-i Arabî'nin Fusûs 'undaki Anahtar-Kavramlar,</span> Çeviren: Ahmed Yüksel Özemre, Kaknüs Yayınları, 2. Baskı, Üsküdar 1999.</p>

  <p><a id="bookmark17"></a><a href="#footnote14">14</a></p>

  <p>D.Bodde'nin çevirisi, 2 did, Princeton, 1952-1953:1. cild sayfa: 221-222.</p>

  <p><a id="bookmark18"></a><a href="#footnote15">15</a></p>

  <p><span style="font-style:italic;">a.g.e.,</span> sayfa: 252-257.</p>

  <p><a id="bookmark19"></a><a href="#footnote16">16</a></p>

  <p><span style="font-style:italic;">Tao Te Çing'</span>den: <span style="font-style:italic;">"Tao onbirı şeyi üretir ya da büyütür"</span></p>

  <p><a id="bookmark20"></a><a href="#footnote17">17</a></p>

  <p>Bu kavram isabetli bir biçimde İslâmî <span style="font-style:italic;">kadîm</span> kavramıyla mukayese edilebilir.</p>

  <p><a id="bookmark21"></a><a href="#footnote18">18</a></p>

  <p><span style="font-style:italic;">Bk. Tao Te Çing,</span> XLII. "Südûr" konusundan, daha sonra, bütün ayrıntılarıyla söz edüecektir.</p>

  <p><a id="bookmark22"></a><a href="#footnote19">19</a></p>

  <p>Çuang-Tzû'dan pasajlar zikrederken Kuo Ç'ing Fan tarafından hazırlanmış olan <span style="font-style:italic;">Çuang-Tzû Çi Şih </span>başlıklı Pekin 1961 baskısmm 1. cildindeki sayfa numaralarını vereceğim. Bu kitabm editörü Ç'ing Hânedânı döneminin ileri gelen dilbilimcilerinden biri olup bu edisyon da Kuo Hsiang in yorumu ile Ç'eng Hsüan Ying ve Lu Te Ming'in aynı derecede meşhûr iki şerhini ve bazı daha modem araştırıcıların sonuçlarım da ihtivâ etmektedir. Lao-Tzû söz konusu olduğunda ise buna ait pasajlar Kao Heng'in Şanghay'da 1943 yılında basılmış olan <span style="font-style:italic;">Lao-Tzû Çeng Ku</span> başlıklı edisyonundan alınmış olup, mûtad üzere, sayfa numaraları yerine bölüm numaraları ile birlikte verilmiştir.</p>
</body>
</html>
