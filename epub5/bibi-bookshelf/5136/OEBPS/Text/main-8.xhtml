<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>3/1. BÖLÜM</h1>

  <h1 id="sigil_toc_id_11"><a id="bookmark1"></a>METODOLOJİ AÇISINDAN BİR MÜLÂHAZA</h1>

  <p>Bu eserin ilk kısmım <span style="font-style:italic;">[ve I. Cild'ini</span>] teşkil eden <span style="font-style:italic;">İbn Arabi’nin Fusûs ’undaki Anahtar-Kavramlar’m</span> Giriş’inde de ifâde edilmiş olduğu üzere, ben bu incelemeye Prof. Henri Corbin’in "târih-ötesi bir diyalog" dediğinin günümüz dünyâsında âcilen gerekli bir şey olduğu kanaatinin tahrikiyle başlamış oldum. Çünkü, insanlık târihinin hiçbir döneminde Dünyâ’daki milletler arasında karşılıklı anlayışa bugünkü kadar şiddetle ihtiyaç duyulduğu görülmemiştir. "Karşılıklı anlayış" hayatın bir dizi çeşitli düzeyinde pekâlâ gerçekleştirilebilir ya da en azından <span style="font-style:italic;">[ne olması gerektiği</span>] anlaşılabilir. Felsefî düzey bunlardan biri, ve belki de en temelidir. Felsefî düzeyin kendine has özelliği ise: burada söz konusu olan "karşılıklı anlayış"ın, Dünyâ’nın harc-ı âlem durumlarına ve bugünkü şartlarına az ya da çok bağlı olan diğer beşerî ilgi o-daklarından farklı olarak, târih-dışı bir diyalog şeklinde somutlaşmasına müsaade etmesidir. Ve ben, târih-dışı diyalogların metodik bir şekilde yürütüldükleri takdirde sonunda, deyimin en kuvvetli anlamıyla, bir <span style="font-style:italic;">Philosophia Perennis [Ezelî ve Ebedi Hikmet</span>] olarak belirginleşeceğine inanıyorum. Çünkü insan zihninin felsefî dürtüsü çağlar, yerler ve milletlerden bağımsız olarak sonunda ve temelde bir’dir <span style="font-style:italic;">[ve aynıdır].</span></p>

  <p>Ben bu eserimin bu ideale yaklaşabilmiş olmaktan çok uzakta bulunduğunu kolaylıkla kabûl etmekteyim. Ama en azından şunu söyleyebilirim ki bu incelemeye başladığımda motivasyonum buydu. Birinci ciltte İslâm mistisizminin en büyük düşünürlerinden biri olan İbn Arabi'nin âleme bakış açısının temel felsefî yapısının ortaya çıkarılmasına teşebbüs edilmişti. Bu konudaki tahlilî çalışma herhangi bir mukayese mülâhazasından hemen hemen bağımsız olarak yürütülmüştü. O çalışmada İbn Arabî'nin âleme bakış açısının temelini oluşturan bellibaşlı ontolojik kavramların, bunun tamâmiyle bağımsız bir inceleme teşkil edebilmesi için, olabildiğince titiz bir biçimde yalnızca sınırlarını çizmeğe ve tahlil etmeğe çalıştım.</p>

  <p>Lao-Tzû ve Çuang-Tzû ile ilgili bu ikinci cildin ise biraz farklı bir mâhiyeti vardır. Bu ikinci cild de hiç kuşkusuz Tao-cu felsefenin, bu yönden pekâlâ kendi başına okunabilecek, aynı ölçüde bağımsız bir incelemesidir. Ama birinci cilde oranla bir hususta (yâni anahtar-kavramların sınırlarını tesbit edip de onları sistematik bir biçimde takdîm ederken bile koordinasyon ve mukâyese işi için hazırlıklara başlamış olmam dolayısıyla) biraz farklıdır. Bunu ifâde ederken, yalnızca, bu eser boyunca zaman zaman İbn Arabî'nin düşüncesinin de zikredilmiş olduğuna yollama yapıyor değilim. Daha temel ve metodoloji açısından daha ağır basan bir şeye işâret etmekteyim.</p>

  <p>Biraz önce koordinasyon ve mukâyese için hazırlık çalışmasından bahsettim. Somut olarak bu, Tao-culuk'daki anahtar-kavramların tahlilinin târih-dışı bir diyalogu mümkün kılan müşterek felsefî temeli ortaya çıkarabilmek üzere benim bütün meseleyi bilinçli bir şekilde derleyip takdîm etmeme işâret etmektedir. Fakat bu, mukayeseyi kolaylaştırmak amacıyla eldeki verileri değiştirmiş olduğum, olayları deforme etmiş olduğum ya da Lao-Tzû ve Çuang-Tzû üzerinde bu amaçla bir şeyi zorlamış olduğum anlamında alınmamalıdır.</p>

  <p>Daha ziyâde şunu ifâde etmem gerekir ki Tao-cu anahtar-kavramların objektif bir t<span style="text-decoration:underline;">a</span>hl<span style="text-decoration:underline;">ili</span> beni, doğal olarak, söz konusu iki düşünce sistemi arasında en temel bağlantı halkası gibi yararlanılabilecek merkezî bir fikrin keşfine bizzât yöneltmiş bulunmaktadır. Bu konuda yapmış olduğum tek keyfî şey (ona da keyfî denilebilirse) bu merkezî fikre felsefî bir "isim" vermiş olmamdan ibârettir. Bu isim "varlık" ismidir. İsim bir kere takılır takılmaz da benim, Lao-Tzû ve Çuang-Tzû'nun âleme felsefî bakış açılarının istikâmetini, Konfüçyüs-çü ekolün "özlükçü" <span style="font-style:italic;">[esansiyalist]</span> eğilimine karşı, "varlıkçı" <span style="font-style:italic;">[egzistansiyalist]</span> olarak nitelendirebilmem mümkün oldu.</p>

  <p>Lao-Tzû ve Çuang-Tzû'nun felsefesini "varlık" bağlamında idrâk etmekle bunların düşünceleri üzerine yabancı bir kılıf giydirmiş olmadığımı, bütün bu ikinci cild boyunca, yeterince açıklamış olduğumu ümid etmekteyim. Buradaki tek fark: İbn Ârabî'nin aynı fikir için, gerek târihî açıdan gerekse yapısal açıdan Arapça tam ifâdesi olan <span style="font-style:italic;">vücûd</span> kelimesini kullanmış olmasına karşı Tao-cu bilgelerin bu özel fikir için belirli bir "isim" teklif etmemiş olmalarıdır. Elbette ki Lao-Tzû ve Çuang-Tzû "var olan" ve "varlık" anlamındaki <span style="font-style:italic;">yu</span> kelimesini "varlık-dışı" anlamındaki <span style="font-style:italic;">wu</span> kelimesinin zıddı olarak kullanmaktadırlar. Ama, görmüş olduğumuz gibi, onların düşünce sisteminde <span style="font-style:italic;">yu</span> kelimesi burada söz konusu olan "varlık" kelimesininkinden farklı olan çok özel bir rol oynamaktadır. Yâni <span style="font-style:italic;">yu</span> kelimesi, Mutlak'ın yaratıcı faaliyetinin özel bir veçhesine ya da safhasına: mutlak olarak "isimsiz" olan Mutlak'ın <span style="font-style:italic;">[Cenâb-ı Hakk'm Zâtı'nm</span>] belirgin bir biçimde kendisine "isim atfedilen"e dönüşerek <span style="font-style:italic;">[tenezzül ederek</span>] Kesret hâlinde kendisini izhâr etmesi safhasına delâlet etmektedir.</p>

  <p>Bu bakımdan <span style="font-style:italic;">yu</span> kelimesinden daha isâbetli bir kelime, İslâmî <span style="font-style:italic;">Hakk</span> kelimesinin Tao-cu tam muâdili olan, <span style="font-style:italic;">Tao</span> yâni Yol kelimesidir. Ama <span style="font-style:italic;">Tao,</span> bir kere, olağanüstü girift ve pekçok şeyi birden telmih eden bir yapıya sâhiptir. Sırların Sım'ndan <span style="font-style:italic;">[Sırrü-s Sırr'dan]</span> bütün varlıkların "kendi-kendilerine-oluşlan"na kadar uzanan yaygın bir semantik alanı kaplamaktadır. Anlamı, tâbir câizse, fevkalâde çeşitli nüanslarla boyanmış ve fevkalâde farklı çağrışımlarla yüklenmiş bulunmaktadır. Hiç şüphe yok ki <span style="font-style:italic;">Tao,</span> "varlık" kelimesinin anlamını büyük ölçüde örtmektedir. Ama eğer "varlık" kelimesinin bir eşdeğeri olarak kullanılacak olursa "varlık" kelimesinin temel anlamına ister istemez bir sürü başka unsur katacaktır. Meselâ, Tao-culuk ile "özcülük"ün<a id="footnote1"></a><sup><a href="#bookmark2">1</a></sup> temel konumları arasındaki aslî tezatı meydana çıkarmayı arzu ettiğimiz bağlamlarda "varlıkçılık" yerine "Tao-culuk" teriminin kullanılması, durumu daha da muğlâk kılacak ve temyîz ve tefrik edilemez bir mecrâya sürükleyecekti. <span style="font-style:italic;">Actus purus [saf fiil</span>] olarak idrâk edildiği özel veçhesiyle <span style="font-style:italic;">Tao'ya</span> yollama yapabilmek için bizim <span style="font-style:italic;">Tao</span> kelimesinden çok daha az "renkli" bir kelime bulmamız mutlak olarak gereklidir. Ve işte "varlık" <span style="font-style:italic;">[ya da "vücûd"]</span> bu amaç için en uygun kelimedir.</p>

  <p>Bu mülâhazalar bizleri târih-dışı diyalogların imkânıyla ilgili çok önemli bir metodoloji meselesine yönlendirmektedirler. Bu mesele bir ortak dil sistemine duyulan ihtiyaç ile ilgilidir. "Diyalog" kavramının bizzât kendisi karşılıklı konuşan iki taraf arasında ortak bir dilin varlığını peşinen kabûl ettiği için bu doğaldır.</p>

  <p>Eğer meselâ Eflâtun ile Aristo, Aquinas'li Thomas ile İskoçya'lı Duns, Kant ile Hegel, vb... gibi aynı bir kültür ve târih arkaplânma ait iki düşünür arasında felsefî bir diyalog tesis etmek niyetimiz varsa ortak bir dilin gerekliliği meselesi diye bir mesele de, hiç kuşkusuz, bahis konusu olamaz. Bu mesele kendisini, meselâ Aristo ile Kant gibi, aynı bir kültür geleneğine ait ama biri diğerinden birkaç etken sâyesin-de tefrik olunan iki düşünürü seçersek hissettirmeğe başlar. Bunların herbiri diğeri-ninkinden farklı bir dilde <span style="font-style:italic;">[yâni kendi anadilinde]</span> felsefe yapmıştır. Ama geniş bir anlamda biz, bunları biribirlerine sıkı sıkıya bağlamakta olan ortak bir felsefe geleneğinin rabıtasından dolayı, bu ikisi arasında gene de ortak bir felsefe dilinin var olduğunu ifâde edebiliriz. Gerçekten de <span style="font-style:italic;">[bu kapsamda</span>] eski Grekçe'deki fevkalâde önemli bir anahtar-kavramın Almanca'da bir eşdeğerinin bulunmaması tahayyül bile edilemez. Doğal olarak bu dil uzaklığı, meselâ îbn Sînâ ile Aquinas'li Thomas gibi, iki farklı kültür geleneğine ait iki düşünür arasında bir diyalog tesis etmek istersek daha da göze batmaktadır. Ama burada dahi bunların ıskolâstik felsefenin, her biri de e-ninde sonunda tek ve aynı Yunan kaynağına indirgenen, iki farklı türünü temsil etmeleri hasebiyle ortak bir felsefe dilinin varlığını teşhis etmekte haklıyız. Meselâ A-rapça'da <span style="font-style:italic;">viicûd</span> ve Lâtince'de de <span style="font-style:italic;">existentia</span> sûretinde ortaya çıkan "varlık" kavramı hem Doğu'nun ve hem de Batı'nm ıskolâstik geleneğinde aym temel telmihlerle <span style="font-style:italic;">[mâlarla]</span> ortaya çıkmaktadır. Bundan dolayıdır ki bu misâlde de ortak dil meselesi çok belirgin bir sûrette kendisini hissettiriyor değildir.</p>

  <p>Bu mesele, her ne şekilde olursa olsun, iki düşünür arasında hiçbir bağıntının bulunmadığı zaman kendisini had safhada hissettirir. İşte İbn Arabî ile Lao-Tzû ve Çuang-Tzû'nun hâli tam bu durumu yansıtmaktadır. Böyle bir durumda eğer her iki sistemde de faal olan ama yalnızca sistemlerin birinde muâdili bulunan merkezî bir kavramın var olduğu ortaya çıkarsa, bu kavramı, dil bakımından akıcılığı <span style="font-style:italic;">[selâseti] </span>olmayan ya da amorf bir hâlde bulunduğu sistemde tesbit edip sonra da ona belirli bir "isim" aracılığıyla istikrar kazandırmamız gerekir. Eğer diğer sistemde kullanılmakta olan terim gerçekten de isâbetli bir terim ise, bu takdirde "isim" bu sistemden ödünç alınabilir. Ya da bu amaçla bir başka kelime de seçilebilir. Bizim özel durumumuzda, İbn Arabî, tercümesi olan "varlık" şekliyle amacımıza tam olarak hizmet edecek olan <span style="font-style:italic;">viicûd</span> kelimesini takdîm etmektedir. Çünkü, bu kelime ifâde edilecek olan kavramı olabildiğince basit bir şekilde yâni ona özel bir takım telmih ve îmâlarla "renk" katmaksızın ifâde etmektedir. Bu kelimenin iltibâsa yol açmamasının sebebi ise İbn A-rabî'nin aym kavramın özel telmihlerini tasvîr etmek üzere tercîhen <span style="font-style:italic;">tecellî, feyz, rahmet, nefes,</span> vs... gibi bir takım başka terimler kullanmasıdır.</p>

  <p>Eğer Çuang-Tzû'nun verdiği Evrensel Rüzgâr tasvîrini bunun VI. Bölüm'de verilmiş olan tahlilî yorumuyla birlikte yeniden incelemek zahmetine katlanılacak olursa bizim Tao-cu bilgelerin düşüncelerinin merkezî fikrine "varlık" kelimesini uygulamakla onların âleme bakış açılarının realitesine herhangi bir haksızlık yapmamakta olduğumuz berrâk bir şekilde anlaşılmış olacaktır.</p>

  <p>Gene de, her iki sistemin de merkezî kavramı olarak "varlık" kavramının tesbiti ve kabûlüyle artık bir taraftan İbn Arabî diğer taraftan da Lao-Tzû ve Çuang-Tzû arasında, üzerinde târih-dışı bir diyalog tesis edebileceğimiz ortak bir felsefî zemine sâhip bulunmaktayız. Bunu göz önünde tutarak daha önceki sayfalarda ayrıntılarıyla tahlîl etmiş olduğumuz bu iki felsefe sisteminin başlıca konularını gözden geçirelim.</p>

  <p>İşe başlarken bir bütün olarak her iki sistemin felsefî yapısının "Varlığın Birliği" kavramının hâkimiyeti altında olduğuna dikkati çekmek istiyorum. Bu kavram Arapça'da <span style="font-style:italic;">Vahdet-i Vücûd</span> ile ifâde edilmekte olup kelimesi kelimesine Varlığın Birliği demektir. Çuang-Tzû ise, aynı temel kavramı ifâde etmek için, <span style="font-style:italic;">t'ien ni</span> "Semâvî Tesviye" ve <span style="font-style:italic;">t'ien chün</span> "Semâvî Eşitleme" gibi deyimler kullanmaktadır.</p>

  <p>"Tesviye" ve "eşitleme" kelimeleri söz konusu "birlik"in basit bir "birlik" olmayıp pekçok farklı şeyin oluşturduğu bir "birlik" olduğunu telmih etmektedir. Fikir, kısaca, şudur: hâlen farklı şeyler mevcûddur ama bunlar biribirleriyle "eşitlenmiş" ya da "birlik" hâline <span style="font-style:italic;">[eriyinceye kadar</span>] tesviye edilmişlerdir. Başka bir deyimle bu "birlik" aslında "çokluk"un "birliği "dir. Aynı şey İbn Arabî'nin <span style="font-style:italic;">Vahdet'i</span> için de doğrudur.</p>

  <p>Her iki sistemde de Varlık Âlemi, "Birlik" ile "Çokluk" arasındaki bir tür on-tolojik gerilim olarak gösterilmektedir. İbn Arabî'nin âleme bakış açısından Birlik, Hakk ile, buna karşılık Tao-culuk'da ise <span style="font-style:italic;">Tao</span> ya da "Yol" ile temsil edilmektedir. Çokluk İbn Arabî için <span style="font-style:italic;">mümkinât [ya da kesret</span>], Lao-Tzû ve Çuang-Tzû içinse <span style="font-style:italic;">wan wu</span> yâni "Onbin Nesne"dir.</p>

  <p><span style="font-style:italic;">Tecellî</span></p>

  <p><span style="font-weight:bold;font-style:italic;">Hakk</span>-<span style="font-weight:bold;font-style:italic;">&gt; Mümkinât</span></p>

  <p><span style="font-weight:bold;font-style:italic;">Şeng<a id="footnote2"></a><sup><a href="#bookmark3">2</a></sup></span></p>

  <p><span style="font-weight:bold;font-style:italic;">Tao</span>-<span style="font-weight:bold;font-style:italic;">&gt; Wan Wu</span></p>

  <p>Ontolojik gerilimin iki terimi arasındaki bağıntı da Birlik bağıntısıdır. Bu bir Birlik'tir; çünkü Çokluğu oluşturan bütün nesnelerin hepsi de, eninde sonunda, Mut-lak'ın (yâni Hakk'ın ya da Tao'nun) büründüğü kevnî sûretlerden başka bir şey değildirler. Başlangıçtaki Bir'in kendisini Çokluk hâlinde çeşitlendirdiği kevnî sürece İbn Arabî <span style="font-style:italic;">tecellî</span> (yâni Bir'in kendini izhâr etmesi), Lao-Tzû ile Çuang-Tzû da <span style="font-style:italic;">şeng</span> demektedirler. Özellikle Çuang-Tzû daha sonra bu fikri Evrensel Değişim, <span style="font-style:italic;">wu hua</span> ya da kelimesi kelimesine "değişen nesneler" fikrine dönüştürmüştür.</p>

  <p>İbn Arabî ile Tao-cu bilgelerin âleme bakış açıları tarafından paylaşılmakta olan geniş kavramsal kafes işte böyledir. Bütün bu kafes tümüyle en temel kavram olan "varlık" kavramı üzerinde inşâ edilmiştir. Bundan sonraki sayfalarda bu kafesin ve bu temel kavramın çerçevesi içinde her iki felsefî sistemi karakterize eden tumturaklı uslûbun bellibaşlı konularını inceleyeceğiz.</p>

  <h1 id="sigil_toc_id_12"><a id="bookmark4"></a>3/II. BÖLÜM</h1>

  <h1 id="sigil_toc_id_13"><a id="bookmark5"></a>İNSANIN DERÛNÎ DÖNÜŞÜMÜ</h1>

  <p>İster "Varlığın Birliği" şeklinde isterse "Semâvî Eşitleme" şeklinde olsun, "Çokluğun Birliği" <span style="font-style:italic;">[ya da "Kesrette Vahdet"]</span> olarak isimlendirilen felsefî <span style="font-style:italic;">âleme bakış a-çısı</span> en azından sıra-dışı bir bakış açısıdır. Bunun sıra-dışı bir <span style="font-style:italic;">âleme bakış açısı [dünyâ görüşü</span>] olması sıra-dışı bir insanın bizzât yaşayarak zevkine vardığı, sıra-dışı bir Varlık tasavvurunun ürünü olduğu içindir. Bu türden bir felsefenin en karakteristik vasfı Varlığın gerçek derinliğinde, onun "mutlak" olarak Mutlak olduğu düzeyde vâ-sıtasız bir sezgisel idrâk sonucunda harekete geçen bir faaliyet olmasıdır.</p>

  <p>Her zaman ve her yerde sayısız filozofun başlıca konusu olmuş olan <span style="font-style:italic;">varlık</span> meselesine bir takım farklı düzeylerde yaklaşılabilmekte ve idrâk edilebilmektedir. Bu konuda Aristo-cu tavır Tao-cu filozoflarla mutasavvıfların takındıkları tutumun tam zıddını temsîl etmektedir. Çünkü bir Aristo için varlık, öncelikle somut kevnî "realite" <span style="font-style:italic;">[şe'niyyet]</span> düzeyinde ferdî "nesneler"in mevcûdiyeti demektir. Onun bu konudaki felsefî faaliyeti sağduyu düzeyinde bütün insanlar tarafından paylaşılan Varlık yaşantısından hareket etmektedir. Bunun aksine bir İbn 'Arabî ya da Çuang-Tzû için, fizikî düzeyde sıradan bir zihnin algıladığı şekliyle bu "nesneler" bir rüyâdan başka bir şey değildir. Onların görüş açısında bu düzeyde algılanan "nesneler" (her ne kadar, eninde sonunda, Mutlak'ın pekçok kevnî sûretlerinden başka bir şey olmasalar da, ve bu vasıflarıyla Varlık'dan da başka bir şey olmasalar da, gene de) Varlık olgusunun gerçek metafizik [<span style="font-style:italic;">fizik-ötesi, bâtını]</span> derinliğini ortaya çıkarmamaktadırlar. Böyle bir yaşantıya dayanan bir ontoloji ise yalnızca "nesneler"in yüzeyine dokunur geçer; böyle bir ontoloji "nesnelerim Varlıklarının temeli bakımından yapısını aydınlatabilecek bir konumda değildir. Bu tipten bir filozof, İbn Arabi'nin terminolojisine göre, <span style="font-style:italic;">neş'e-i dünyevîye</span> düzeyinde bulunan bir kimsedir. Böyle bir kimsenin Varlık sımna derinliğine nüfuz edebilmek için mutlaka gerekli olan "mânevi bakışı" yâni <span style="font-style:italic;">basiret gözü</span> (ya da Çuang-Tzû'nun terminolojisiyle: "aydınlatıcı nûr"u, <span style="font-style:italic;">ming'î)</span> yoktur. Böyle bir bakış elde etmek için: 1) insanın mânevî yeni bir doğuş yaşaması ve 2) "varlığın dünyevî hâli"nden (<span style="font-style:italic;">neş'e-i diinyevîye'den)</span> "varlığın uhrevî hâli"ne (<span style="font-style:italic;">neş'e-i uhrevîye'ye</span>) intikal etmesi gerekmektedir.</p>

  <p>Neş'e-i dünyevîye hâli insanlarının çoğunluğunun doğal hâli olduğundan, neş'e-i uhrevîyeye ulaşmış kimseler bunların gözüne, ister istemez, "anormal" kimseler olarak görüneceklerdir. Tao-culuk ile Tasavvufun âleme bakış açısı, bu anlamda, "a-normaT'insanlara has bir Varlık tasavvurunu temsîl etmektedir.</p>

  <p>İnsanda vuku bulan bu mânevî dönüşüm sürecinin İbn Arabî ve Çuang-Tzû tarafından tıpatıp aynı temel yapıyı ortaya koyan bir biçimde tasvîr edilmiş olması anlamlıdır. İbn Arabî bu mânevî dönüşüm sürecini "nefsini yok etmek" <span style="font-style:italic;">ifenâ),</span> ve Çuang-Tzû da "otururken unutmak" (<span style="font-style:italic;">tso wang</span>) deyimleri aracılığıyla ifâde etmektedir. Burada kullanılan "yok etmek" ve "unutmak" kelimeleri, âşikârdır ki, tek ve aynı kavrama delâlet etmektedir. Ve bunun temelindeki aynı kavram da "zihnin tasfiyesi" ya da Çuang-Tzû'nun dediği gibi mânevî "oruç"tur.</p>

  <p>"Tasfiye" <span style="font-style:italic;">[saflaştırma, arındırma</span>] sürecinde neler olduğu hakkındaki ayrıntılar bu kitabın Birinci ve İkinci Kısımlan'nda verilmiş bulunmaktadır. Bundan dolayı söz konusu tasvîri burada bir kere daha tekrarlamanın anlamı yoktur. Gerek Tao-culuk'da gerekse Tasavvufda "tasfiye", kısacası, insanın kendisini her türlü arzu ve istekten olduğu kadar Akl'ın faaliyetinden de arındırmasından ibârettir. Başka bir deyimle bu, farkları belirleyen Akıl ile arzu ve isteklerin bütün faaliyetlerinin öznesi olarak "nefs"in tümüyle sönüp sıfırlanması sonucu yeni bir Nefs'in, Evrensel Nefs'in <span style="font-style:italic;">[Nefs-i Küllî'nin</span>] tesis olunmasından ibârettir. Bu yeni Nefs'in: 1) Tao-culukta, yaratıcı faaliyetinde Mutlak [<span style="font-style:italic;">Tao</span>] ile tümüyle bir olduğu telâkki edilmekte, ve 2) İbn 'Arabî bakımından da, imkânın en uç sınırına kadar Mutlak <span style="font-style:italic;">[Hakk]</span> ile vahdet hâlinde olduğu ifâde edilmektedir.</p>

  <p>Mukayese etmek açısından bu konuya bağlı belki de en ilgi çekici husus "tasfi-ye"nin "safhalar"ı meselesidir. İbn 'Arabî de Çuang-Tzû da bu "tasfiye" sürecinde üç temel safha ayırt ettikleri için mukayeseli bir mülâhaza burada fevkalâde ilgi çekici olacaktır. Bu iki sistem biribirlerinden ayrıntılarda farklıdırlar ama temelde uyum i-çinde bulunmaktadırlar.</p>

  <p>İşe, önce, Çuang-Tzû tarafından ileri sürülen tezi gözden geçirmekle başlayalım. Ona göre ilk safha "âlemi Zihin'den çıkarmak"dan, yâni objektif âlemin varlığını unutmakdan ibârettir. "Objektif" bir şey olarak âlem tâ başlangıçtanberi tabîatı gereği bir Zihin'den oldukça uzak olduğundan, onu istiğrâka dalarak bilincinden silmek insan için nisbeten kolaydır.</p>

  <p>İ<span style="text-decoration:underline;">ki</span>nci safha ise "nesneleri Zihin'den çıkarmak"dan, yâni insanı gündelik hayâtında çevreleyen ne varsa hepsini bilincinden silmekden ibârettir. Bu safhada dış âlem bilinçden tümüyle kaybolur.</p>

  <p>Üçüncü safhaya gelince bunun insanın Hayât'ı, yâni kendi hayâtını ya da şahsî varlığını unutmasından ibâret olduğu ifâde edilmektedir. Bu safhada "nefs" tümüyle mahv olmuş olur ve gerek dış âlem gerekse iç âlem bilinçden yok olur. Ve "nefs"in ortadan yok olduğu anda insanın derûnî gözü açılır ve bu mânevî gecenin karanlığında birdenbire "nûrlanmanın" şafağı atar. İşte insanda yeni bir Nefs'in doğmuş olduğunun işâreti budur. İnsan artık kendisini bütün zaman ve mekân kayıtlarından âzâde olarak Ezelî Hâl'de <span style="font-style:italic;">[yâni ezeldeki şimdiki zamanda</span>] bulur. Kezâ artık o "Hayat ve Ölüm'ün de ötesinde"dir, yâni o her şeyle birlikte "bir"dir ve her şey de onun "bilinç-dışılığı"nda "bir" ile tevhîd hâlindedir. Bu mânevî hâlde her şeyin üzerinde olağanüstü bir Sükûnet ve Huzur hüküm sürer. Ve hislere hitab eden âlemin kargaşa ve sıkıntısından uzakta, bu ezelî Sükûnet'in içinde insan "Onbin Nesne"nin evrensel Değişi-mi'nin süreci ile "bir" ve "özdeş" olmasının sefâsını sürer.</p>

  <p>Daha önce de ifâde etmiş olduğum gibi, süreci üç safhaya bölen İbn Arabî de bu mânevi "arınma"nm göze çarpıcı İslâmî bir versiyonunu vermektedir. Bunun birinci safhası "fenâ-i sıfat" <span style="font-style:italic;">[sıfatların ifnâ edilmesi, ortadan kaldırılmasıdır.</span> Bu safhada insan bütün "beşerî" sıfatlarını ifnâ etmiş ve bunların yerine kendi sıfatları olarak İlâhî Sıfatları üstlenmiştir<a id="footnote3"></a><sup><a href="#bookmark6">3</a></sup>.</p>

  <p>İkinci safha ise insanın kendi zâüm ifnâ ederek İlâhî Zât ile bir olduğunu derû-nunda gerçekleştirmesinden ibârettir. Bu, kelimenin tam anlamıyla, "nefsin fenâ bulması" işleminin tamamlanmasıdır. Bu safhadan sonra, tâbiri câiz ise, "kendiliğinden varolma" <span style="font-style:italic;">(beka)</span> safhası gelmektedir. Bu safha Çuang-Tzû'nun üçüncü safhasının, insanın kendi eski "nefsi"ne terkedildiğinin ifâde edildiği ilk yarısına tekabül etmektedir.</p>

  <p>İbn 'Arabî'ye göre üçüncü safha insanın bir önceki safhada ifnâ etmiş olduğu "zât"ım yeniden kazandığı <span style="font-style:italic;">[yâni, eski tâbiriyle, "iktisâb ettiği</span>"] safhadır. Ancak, insan zâtını daha önceki <span style="font-style:italic;">[beşerî]</span> şartlarıyla değil bu sefer İlâhî Zât'ta kazanmış olur<a id="footnote4"></a><sup><a href="#bookmark7">4</a></sup> <sup><a id="footnote5"></a><a href="#bookmark8">5</a></sup>. Bu, âşikârdır ki, eski "nefsi"ni terketmiş olarak yeni bir Nefs sâhibi olduğunu söylemekden başka bir şey değildir. İnsan böylece hayatını kaybetmiş ama <span style="font-style:italic;">Hakk'da ifnâ olarak</span><sup>332</sup> yeni bir Hayat'a kavuşmuş olmaktadır.</p>

  <p>Bu üçüncü safha da, arınma sürecinin Çuang-Tzû'ya göre bölünmesinin üçüncü safhasının son yansına tekabül etmektedir. Artık insan bütün kevnî nesnelerin biribirleriyle haşır neşir olmasına ve İlâhî Hayât'ın ummânına kanşmasına tanık olmaktadır. Onun bilinci, ya da doğrusunu söylemek gerekirse üstün-bilinci, <span style="font-style:italic;">[Hakk'ın] </span>sonsuz taayünât ve sûret şeklinde zuhuruna takaddüm eden ontolojik safhadaki İlâhî Bilinç ile hemen hemen özdeşleşmiş bulunmaktadır. Böyle bir kimse doğal olarak derin bir Suskunluğa gömülür ve Zihn'ini de olağanüstü bir Sükûnet kaplar.</p>

  <p>Zihnin "arınması" meselesiyle ilgili olarak tezekkür edilmesi gerekli önemli bir husus bulunmaktadır. Bu, "annma"nın içe dönük yönü ile ilgilidir. "Nefsin fenâsı" ya da "nefsin arınması" süreci, eğer başarılı olursa, kesinlikle beşer varlığının derûnî özüne dönük ve yönelik olmalıdır. Bu istikâmetin ise Zihn'in sıradan hareketlerinin aksi yönünde olduğu âşikârdır. Zihn'in faaliyetinin karakteristik vasfı dışa dönük olmasıdır. Zihn'in dış dünyânın nesnelerinin câzibesiyle ve onların peşinde dış dünyâya doğru "kaçmak" konusunda belirgin bir eğilimi bulunmaktadır. "Arınma" amacıyla bu doğal eğilim ters yöne çevrilmelidir. "Arınma" ancak insanın "derûnuna dönmesi" sâyesinde gerçekleştirilebilir. Bu husus İbn 'Arabî tarafından meşhur: "Nefsini bilen Rabb'ini bilir" hadîsiyle ifâde edilmektedir. Tao-culuk'ta buna Lao-Tzû'nun: "Diğerlerini (yâni dış dünyâya ait nesneleri) bilen zekî bir kimsedir: ama nefsini bilen nûra kavuşmuş bir kimsedir" şeklindeki hikmetli sözü tekabül etmektedir. Lao-Tzû, aynı duruma delâlet etmek üzere: "bütün deliklerin ve kapıların kapanmasından söz etmektedir. "Bütün deliklerin ve kapıların kapanması" zihnin dışarıya dönük faaliyeti için kullanılan mümkün bütün deliklerin ve kapıların tıkanması anlamındadır. Bununla amaçlanan, insanın kendi varlığının özüyle temas kuruncaya kadar zihninin derinliklerine inmesidir.</p>

  <p>Özel önemi haiz olarak bu husûsun niçin zikredilmesi gerektiğinin sebebi böyle bir tezin ilk bakışta çok daha temel bir tez olan Vahdet-i Vücûd tezini nakzeder görünmesidir. Çünkü, gerek İbn 'Arabî'nin gerekse Tao-cu bilgelerin âleme bakış açısında yalnız kendimiz değil ama tek bir istisnâsı olmadan âlemdeki bütün nesneler Mutlak'ın kevnî sûretleridir. Ve bu vasıflan dolayısıyla da bunlann arasında temelde bir fark yoktur. Bütün mevcûdat herbiri kendine has tarzda ve sûrette Mutlak'ı izhâr etmektedir. O hâlde niçin, dış âleme ait nesneler Vahdet-i Vücûd'un bu sübjektif olarak kuvveden fiile çıkanlmasına zarar verici olarak telâkki edilmektedirler?</p>

  <p>Cevap uzakta aranmamalıdır. Dış dünyânın nesneleri her ne kadar Mutlak'ın çeşitli sûretleri [<span style="font-style:italic;">tecellîleri</span>] ise de ve her ne kadar bunun böyle olduğunu da idrâk ediyorsak da bu nesnelerin içerisine [<span style="font-style:italic;">bâtınına</span>] nüfuz edememekte ve Mutlak'ın Hayat'ı-nı, onların içinde faal olarak hüküm sürdüğü şekliyle, içeriden yaşayamamaktayız. Bütün yapabildiğimiz onlara dışarıdan bakmaktan ibârettir. Yalnızca, nefsimiz söz konusu olduğunda her birimiz kendi "içine" girip de Mutlak'ı kendisinin bir şeyi imiş gibi kendi içerisinden kavrayabilmektedir. Varığın Sırrı'na yalnızca bu türlü sübjektif bir biçimde katılabilmekteyiz.</p>

  <p>Bunun yanında, zihnin dışa dönük eğilimi de doğrudan doğruya Akl'ın farkları teşhis eden faaliyetine bağlı bulunmaktadır. Ve Akıl da "özlükçü" bir tavır takınmak-sızın var olamaz. Çünkü kavramsal sınırların bulunmadığı yerde A<span style="text-decoration:underline;">kı</span>l tam mânâsıyla güçsüzdür. Akla göre "realite" <span style="font-style:italic;">[şe 'niyet, gerçek]</span> her biri "öz" denilen ve birinin geri kalanlardan tefrik edilmesini sağlayan şeye sâhip "nesneler" ve "nitelikler"den ibârettir. Aslında bu "nesneler" ve "nitelikler" ise Mutlak'ın kendisini izhâr ettiği sayısız sûretlerden başka bir şey değildir. Ama kendikendilerine mevcûd ve bağımsızca var olan nesneler oldukları sürece bunlar kendi "özlükçü" kaskatı paravanalarının ardında Mutlak'ı gizlemiş olurlar. Bunlar Mutlak ile bizim görüşümüz arasına girerler, ve Realite'yi [<span style="font-style:italic;">Hakîkat’ı</span>] doğrudan doğruya algılayabilmemize mâni olurlar. İnsanların çoğunluğu, görüşü işte "nesneler"in kalın perdesiyle bu türlü engellenenlerdir. Bunların Tao-culuk'taki muâdilleri de "nesneleri"n "karmaşalaştırılması"nı beceremeyerek realiteyi "bu" ya da "şu", "iyi" ya da "kötü", "doğru" ya da "yanlış", vs... gibi kavramlar cinsinden başka türlü yorumlayamıyanlardır.</p>

  <p>Zihin, "arınması" tamamlanıp da kendisinin içini de dışını da unutarak metafizik bir "Boşluk" hâline dönüştüğü zaman Tao-cu bilgelerin "nûra kavuşma" (<span style="font-style:italic;">ming</span>) dedikleri ve İbn 'Arabî'nin de "keşif ya da "zevk" kelimeleriyle işâret ettiği bir hâli yaşayıp tadabilir. Bu "nûra kavuşma"nm ve "keşf'in (ya da "zevk"in) her ikisinin de karakteristik özelliği şudur ki bu nihaî safha tümüyle gerçekleşir gerçekleşmez "a-rınma" sürecinde bilinçden dışlanmış olan "nesneler" bir kere daha ama bu sefer ta-mâmen mâhiyet değiştirmiş olarak, bunu yaşayan kimsenin, Lao-Tzû’nun deyimiyle artık iyice cilâlı ve lekesiz bir ayna (Esrârengiz Ayna) olan Zihn'ine geri dönerler. Bâtınî sezginin en üst mertebesi, kevnî veçhesini unutarak, yalnızca Mutlak’a şehâdet edenlerinki değildir. İbn 'Arabî'ye göre "keşf'in en üst şekli Mutlak'ın <span style="font-style:italic;">[Hakk'ın]</span> da mahlûkâtın da Gerçeğin <span style="font-style:italic;">[Hakîkat'm]</span> iki veçhesi olduğuna, daha doğrusu bütün her şeyin, kendini çeşitli veçhelerde ve bağıntılarda farklı ve sürekli bir biçimde izhâr eden, Zât'ı İtibârıyla "bir" ama Esmâ'ü-1 Hüsnâ'sına nisbetle "her şey" olan tek Hakikat olduğuna şehâdet edenlerinkidir.</p>

  <p>Benzer şekilde Tao-culuğun İnsân-ı Kâmil'i de Varlığın kevnî düzeyinde sonsuz çeşitli nesneleri algılamakta ve kendi Esrârengiz Ayna'sının lekesiz yüzeyi de bütün bu bir görünüp bir kaybolanları yansıtmaktadır. Ama her an değişen bu sûretler, kevnî âlemin bu çeşitli perdelerinin ardında hep metafizik "Bir"i sezdiği için, Zihn'in evrensel Sükûneti'ni bozmamaktadır. Hattâ kendisi Transmütasyon'un <span style="font-style:italic;">[Değişim'in] </span>sâbit akışı ile bir olduğundan aynı zamanda "Bir" ile de bir olmaktadır.</p>

  <p>İbn Arabî'nin olsun Lao-Tzû'nun (Çuang-Tzû'nun) olsun âleme bakış açıları işte böylesine "anormal" bir mânevî hâlin ürünüdür. Bu, Varlığın felsefî düşüncelerle mahmûl bir tasavvuru olmak hasebiyle, bir ontolojidir. Ama bu olağanüstü bir ontolojidir, çünkü dayandığı Varlık tasavvuru hiç de sıradan bir tasavvur değildir.</p>

  <h1 id="sigil_toc_id_14"><a id="bookmark9"></a>3/III. BÖLÜM</h1>

  <h1 id="sigil_toc_id_15"><a id="bookmark10"></a>REALİTE'NİN [<span style="font-style:italic;">ŞE'NİYET'İN\</span> ÇOK-KATMANLI YAPISI</h1>

  <p>Târihî köken îtibâriyle âşikârdır ki Tasavvuf ile Tao-culuk arasında hiçbir bağ yoktur. Târih açısından Tasavvuf sâmî tektanrıcılığının İslâm diye bilinen şekline bağlıdır; Tao-culuk ise bu incelemenin başında ileri sürmüş olduğum varsayımın doğru olması hâlinde, Şamanizm'in Uzak-Doğu tipinin felsefî olarak işlenip geliştirilmesinin bir ürünüdür.</p>

  <p>Bu iki hareketi biribirinden ayırmakta olan büyük târihî ve kültürel uzaklığa rağmen bunların felsefî düzeyde aynı zemini paylaşmaları fevkalâde anlamlıdır. Her ikisi de felsefî düşüncelerini, ayrıntılarında ya da tâlî meselelerde biribirlerinden farklı olabilmekle beraber, aslında özdeş olan çok özel bir Varlık kavramına dayandırmak husûsunda biribirleriyle tam bir uyum içindedirler.</p>

  <p>Her iki hâlde de, bunlar, her bir sistemin felsefesinin nihaî kökeninin Varlık hakkında <span style="font-style:italic;">akıl yürütmek</span> değil, Varlığı <span style="font-style:italic;">yaşamak</span> olduğunda da anlaşmaktadırlar. Bundan başka bu özel hâlde Varlığı "yaşamak" onu sıradan duygu algılamalarıyla değil, fakat duygular-ötesi sezgi düzeyinde (ya da düzeylerinde) yaşamakdan ibârettir.</p>

  <p>Duygular-ötesi düzeylerde "yaşanan" Varlık ya da Realite kendisini çok-kat-manlı bir yapı olarak izhâr etmektedir. Yâni, bu kabil bir sezgide müşâhede edilen Realite tek-katmanlı bir yapıda değildir. Ve Realite hakkında bu türlü elde edilen vizyon, avâmın paylaşmakta olduğu "realite" görünüşünden tamâmen farklıdır.</p>

  <p>İbn 'Arabî'nin de Çuang-Tzû'nun da, sağduyuya sert bir darbe indirerek, "realite" denen şeyin herhangi bir realitesi olduğunu kabûl etmeyi reddederek ve bunun rüyâ-dan başka bir şey olmadığını söyleyerek işe başlamaları fevkalâde ilgi çekicidir. İbn 'Arabî meşhûr: "Bütün insanlar uykudadır; ancak öldükleri zaman uyanırlar" hadîsini zikrederek: "Âlem bir vehimden ibârettir; gerçek bir varlığı yoktur. Bil ki sen dahi bir hayâlden ibâretsin. Ve idrâk edip de kendi kendine 'bu ben değilim' dediğin ne varsa o dahi bir hayâldir" demektedir. Benzer şekilde Çuang-Tzû da şuna dikkati çekmektedir: "Kendinizin rüyâda kuş olduğunuzu farz edin. (Bu durumda) gökde süzülür durursunuz. Kendinizin rüyâda balık olduğunu farz edin, bu sefer de havuzun derinliklerinde yüzersiniz. (Bütün bunları siz rüyânızda yaşarken yaşadığınız sizin "realite"nizdir). Buradan muhakeme ederek kimse bizim yâni bu türlü bir konuşmaya katılmakta olan sizin ve benim uyanık mı yoksa rüyâda mı olduğundan emîn olamaz". Böylece "realite" denilen şeyin birdenbire rüyâmsı ve gerçek-dışı bir şeye dönüşüp indirgenmiş olduğunu görmekteyiz.</p>

  <p>Bununla beraber, daha da dikkate değer olan İbn Arabî için de Çuang-Tzû için de "Her şey bir rüyâdan ibarettir" sözünün çok olumlu bir bâtınî anlamı olduğu keyfiyetidir. Bu, hiçbir şekilde, içinde yaşadığımız âlemin bir rüyâya benzediği, bu âlemdeki her şeyin trajik bir biçimde kısa ömürlü ve geçici olduğu intibaını vermeğe mâtuf o-lan hissî bir beyân değildir. Aksine bu, bütün nesnelerin katıymış gibi görünen sınırlarından yoksun olarak kendi doğal şekilsizliklerini izhâr ettikleri daha yüksek bir ontolojik düzeyin mevcûdiyetini tasdik eden kesin bir ontolojik beyândır. Daha da şaşırtıcısı, hem İbn 'Arabi'ye ve hem de Çuang-Tzû'ya göre Varlığın bu "rüyâmsı" düzeyi "realite" denilen şeyden çok daha "gerçek"tir.</p>

  <p>İbn Arabi'nin ontolojik sisteminde Varlığın bu "rüyâmsı" düzeyine "Âlem-i Misâl ve Hayâl", Çuang-Tzû'nunkinde ise "Kaos" <span style="font-style:italic;">[ya da Karmaşa]</span> denilmektedir.</p>

  <p>Her şeyin bir rüyâ olduğuna dair temel iddia "realite" denilen şeyin boş ve temelsiz ve dolayısıyla da tam anlamıyla değersiz olduğuna delâlet etmemektedir. Bu iddia, fizikî âlemin yalnızca vehimden ibâret olduğuna delâlet edecek yerde, hisler düzeyinde yaşadığımız bu âlemin kendi kendine kâim bir gerçeklik olmadığına ama bunun muğlâk bir şekilde "Daha-Ötedeki-Bir-Şey"i telmih eden bir Sembol olduğuna işâret etmektedir. Hisler aracılığıyla algıladıklarımız, bu türlü yorumlandıklarında, Mutlak'ın bizzât kevnî sûretleridir ve bu sıfatla da özel bir tarzda "reel"dirler <span style="font-style:italic;">[gerçektirler].</span></p>

  <p>Bununla beraber bu da gene vâsıtasız bir sezgi yaşantısı meselesidir. "Reel" <span style="font-style:italic;">[gerçek]</span> Realite, görünüşe göre düş ve hayâlin rengârenk bir dokusu olan ve adına "realite" denilen şeyin ardında ve ötesinde saklı kalmaktadır. Bu gerçek ise, envâ-i çeşit sûret ve özelliklerin aslında Realite'nin <span style="font-style:italic;">[Hakîkat'm]</span> sayısız tecellîleri olarak (İbn A-rabî'nin dediği gibi) isâbetle nasıl "yorumlanması" gerektiğini öğrenmiş olanlardan başkası için maalesef anlaşılır bir şey değildir. İşte, İbn Arabi'nin bir kimsenin "ölmesi ve uyanması" gerektiğim ifâde ettiği zaman kastettiği budur: "(Kelimenin gerçek anlamıyla) tek <span style="font-style:italic;">realite</span> Mutlak'ın, tecellîlerinin tecellîgâhlanndan başka bir şey olmayan hissedilir sûretlerde gerçekte nasılsa kendisini öyle izhâr etmesidir. Bu husus, ancak, nefsin Allâh'da ifnâ edilmesiyle bu dünyâya öldükten sonra (aslında gerçek hakkında her şeyi unutturan bir uyku olan) bu hayattan uyanıklığı zaman anlaşı-labilmektedir". Benzer şekilde Çuang-Tzû da Büyük Uyanış'ın yaşanması gereğinden söz etmektedir: "Ancak bir Büyük Uyanış yaşandığı zaman realite denilen şeyin bir Büyük Rüyâ olduğu idrâk olunur. Ama aptallar hâlâ uyanık olduklarını tahayyül ederler. Miniminnâcık zekâlarının aldatmasıyla kendilerini<a id="footnote6"></a><sup><a href="#bookmark11">6</a></sup> asil ile soysuzu biribi-rinden tefrik edecek kadar zekî sanırlar. Aptallıkları ne kadar da tedâvi kabûl etmez ve ne kadar da derinlere kök salmıştır!</p>

  <p>Bu rûhânî Uyanış'ı tatmış olanların gözünde her şey, kendi sûretlerinin altında ve kendi düzeylerinde, "Daha-Ötedeki-Bir-Şey"in mevcûdiyetini izhâr eder. Bu "Daha-Ötedeki-Bir-Şey", sonuçta, İbn 'Arabi'nin <span style="font-style:italic;">Hakk</span> ve Lao-Tzû ile Çuang-Tzû'nun da <span style="font-style:italic;">Tao</span> dedikleri Mutlak'dır. Hem İbn 'Arabi ve hem de Tao-cu bilgeler Mutlak'ın kendisini izhâr eden tekâmül sürecinde çeşitli mertebeler ya da safhalar ayırdetmektedirler. Ontolojik açıdan bu, Varlığın çok-katmanlı bir yapısı olduğu anlamındadır.</p>

  <p>Bu katmanlar İbn 'Arabi'ye göre şöyledir:</p>

  <p>1)    Zât mertebesi (Sırrü-s Sır, Amâ'),</p>

  <p>2)    İlâhî Sıfatlar ve Esmâ'ü-1 Hüsnâ mertebesi (Ulûhiyet mertebesi),</p>

  <p>3)    İlâhî Faaliyet mertebesi (Rubûbiyet mertebesi),</p>

  <p>4)    Sûretler ve Misâller mertebesi,</p>

  <p>5)    Hislerle algılanan âlem mertebesi.</p>

  <p>Ve Lao-Tzû'ya göre de:</p>

  <p>1)    Sırların Sırrı,</p>

  <p>2)    Varlık-dışı'lık (Adem ya da İsimsizlik),</p>

  <p>3)    Bir <span style="font-style:italic;">[Vâhid\,</span></p>

  <p>4)    Varlık (Semâ ve Arz),</p>

  <p>5)    Onbin nesne.</p>

  <p>Her iki sistem de: (1) ilk mertebenin mutlak bir Sır olması, yâni bütün farkları ve sınırları ve hattâ "sınırlı olmama"yı da aşan, mutlak sûrette bilinmeyen ve bilinmesi de mümkün olmayan bir şey olması husûsunda, (2) geriye kalan diğer dört mertebenin de zâtî ontolojik tekâmül sürecinde Mutlak Sırr'ın takındığı çeşitli sûretler olduğu ve dolayısıyla da hepsinin, bu anlamda, "bir" oldukları husûsunda birbirleriy-le tam bir uyum içinde bulunmaktadırlar. Bu sonuncu husus yâni Birlik <span style="font-style:italic;">[Vahdet]</span> meselesi bundan sonraki bölümde tartışılacaktır.</p>

  <p><a id="bookmark2"></a><a href="#footnote1">1</a></p>

  <p>"Özcülük"ün Konfüçyüs'ün "isimler" <span style="font-style:italic;">(ming)</span> kavramının İngilizce bir eşdeğeri olduğunu da ilâve edelim.</p>

  <p><a id="bookmark3"></a><a href="#footnote2">2</a></p>

  <p>Çince'de "üretir" ya da "vücûda getirir" anlamında.</p>

  <p><a id="bookmark6"></a><a href="#footnote3">3</a></p>

  <p>   Burada İbn 'Arabi'nin telâkkisine göre "arınma" sürecini, safhaları açısından, Çuang-Tzû'nunkine paralel kılmak husûsunda merhûm Prof. Toshihiko İzutsu'nun şahsî değerlendirmeye dayanan bir gayretine şâhid olmaktayız. Bu "arınma" süreci hakkında çok ayrıntılı bir inceleme için <span style="font-weight:bold;font-style:italic;">bk.</span> "Necmettin Şahinler: <span style="font-style:italic;">Gatıiyy-i Muhtefi’nin Merâtib-i Tevhîd Risâlesi,</span> Kaknüs Yayınlan, Üsküdar 2001". Bu e-serden esinlenerek takdîm ettiğim kısa bir bilgi için elinizdeki kitabın sonunda yer alan "EK: Tevhîd Mertebeleri"ne bakınız. (Çevirenin notu)</p>

  <p><a id="bookmark7"></a><a href="#footnote4">4</a></p>

  <p>   Vahdet-i Vücûd anlayışına göre bu yeni zâtın "zuhura" Prof İzutsu'nun burada ifâde ettiği gibi <span style="font-style:italic;">kesbî</span> değildir; aksine, <span style="font-style:italic;">vehbî(lir.</span> Yâni insan bunu kazanamaz. Bunu ona Hakk verir. (Çevirenin notu)</p>

  <p><a id="bookmark8"></a><a href="#footnote5">5</a></p>

  <p>   Yazar, burada, İslâmî edeb açısından bizlere nâkıs gelebilecek olan <span style="font-weight:bold;font-style:italic;">"Hakk ile bir olarak"</span> ifâdesini kullanmıştır. (Çevirenin notu)</p>

  <p><a id="bookmark11"></a><a href="#footnote6">6</a></p>

  <p>Yâni hayatın da gerçeğin de rüyâdan başka bir şey olmadığı olgusunu idrâk edemeyenler.</p>
</body>
</html>
