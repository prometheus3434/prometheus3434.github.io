<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>EK: II</h1>

  <h1 id="sigil_toc_id_19"><a id="bookmark1"></a>Prof. İZUTSU'nun ESERİNE DÂİR BÂZI GÖRÜŞLER</h1>

  <p>Prof. Toşihiko İzutsu'nun <span style="font-weight:bold;font-style:italic;">A Comparative Study of The Key Philosophical</span> <span style="font-style:italic;">Concepts</span> <span style="font-weight:bold;font-style:italic;">in Sufism</span> <span style="font-style:italic;">and</span> <span style="font-weight:bold;font-style:italic;">Taoism/Ibn 'Arabi and Lao-Tzû, Chuang Tzû</span> başlıklı iki cildlik âbidevî eseri bir yandan İbn Arabi'nin <span style="font-weight:bold;font-style:italic;">Fusûsn</span> ile bunun daha çok Kâşânî tarafından verilmiş olan yorumunu, diğer taraftan da Lao-Tzû'ya atfedilen <span style="font-weight:bold;font-style:italic;">Tao Te Çing </span>ile bunun Çuang-Tzû'nun <span style="font-weight:bold;font-style:italic;">Kitabı'</span>nın ilk yedi bölümünü göz önünde bulundurarak Vahdet-i Vücûd'un ve Tao-culuğun kavramsal yapılarını <span style="font-style:italic;">semantik açıdan</span> inceleyen çok değerli bir eserdir.</p>

  <p>Prof. İzutsu bu incelemede İbn Arabi'nin Vahdet-i Vücûd doktrinini, bu doktrinin anahtar-kavramlarının semantiği açısından, çok ayrıntılı olarak incelemiş ve bu incelemeyi temel alarak da Tao-culuğun [gene semantik açıdan incelediği] anahtar-kavramları ile Vahdet-i Vücûd'unkilerin ne vüs'atte örtüşmekte olduklarını tesbit etmiştir.</p>

  <p>Ortaya çıkan sonuç şaşırtıcıdır. Her iki doktrin de Vahdet-i Vücûd'un temelde aynı, terminolojide farklı iki versiyonu gibidir. İbn Arabi'nin anladığı şekliyle <span style="font-style:italic;">Zât, Amâ’, Adem, Kenz-i Mahfî, Gayb Âlemi, Hakk, Kader, Rabb, Vahdet, Kesret, Rah-mân’m Nefesi, Rahmet, Nefs, Rûh, İnsân-ı Kâmil</span> gibi anahtar-kavramlann Tao-culuk'da yalnızca ontolojik muâdilleri bulunmakla kalmamakta, fakat aynı zamanda bu kavramlar İbn Arabi'de nasıl bir yapı oluşturuyor ve biribirleriyle ne türlü ilişkiler içinde bulunuyorlarsa bunların Taoculuk'daki muâdilleri de kendi aralarında bu yapıyı ve bu ilişkileri aynen muhâfaza etmektedirler.</p>

  <p>Ancak <span style="font-style:italic;">A’yân-ı Sâbite, Fenâ, Âlem-i Misâl ve Hayâl</span> gibi bâzı kavramların Prof. İzutsu'nun atıfta bulunduğu Tao-cu muâdillerinin Tao-cu bilgeler tarafından açık-seçik bir biçimde önceki kavramlar gibi ontolojik olarak iyice tanımlanmış bulunduğunu iddia etmek zordur. Bu kavramlar Tao-cu bilgelerde, en azından, İbn Arabi'deki gibi ayrı birer doktrin oluşturacak kadar belirgin bir şekilde dile getirilmiş de değildirler.</p>

  <p>Evrensel Rüzgâr'ın etkisiyle ağaçların kovuklarının çıkardığı farklı sesler ile ilgili pasajın <span style="font-style:italic;">a'yân-ı sâbite'</span>nin Tao-cu ontolojik temelini teşkil edebileceğini iddia etmek biraz zorâki bir yorum olarak gözükmektedir. Bu, ontolojik bir hakikat olarak <span style="font-style:italic;">a'yân-ı sâbite'ye</span> değil, sâdece <span style="font-style:italic;">Rahmân'm Nefesi'ne</span> mâruz kalan kovukların bu rüzgârın fiiline cevap vermek husûsundaki istidatlarına işâret eden bir allegoridir, o kadar!</p>

  <p><span style="font-style:italic;">Tso Wang</span> yâni "otururken unutmak" da, <span style="font-style:italic;">Fenâ'</span>ya delâlet etmekden ziyâde, sıradan vecd ya da istiğrâk hâline delâlet etmektedir. Fenâ'da vecd ve istiğrak vardır ama her vecd ya da istiğrâk Fenâ değildir. Prof. İzutsu'nun yorumu sanki Tao-cu bilgelerin her istedikleri ân Fenâ hâlini yaşayabildiklerini öngörüyor gibidir. İslâmî idrâkde Fenâ kesbî ve irâdî değil, vehbîdir.</p>

  <p>Aynı şey Tao-cu bilgelerin "karmaşalaştırma" ya da kaos hâlinin Prof. İzutsu tarafından <span style="font-style:italic;">Âlem-i Misâl ve Hayâl'in</span> muâdili olarak kabûl edilmesi için de geçerlidir. "Karmaşalaştırma"nın Tao-cu bilgelerce verilen tasvirine bakılacak olursa bu, <span style="font-style:italic;">Âlem-i Misâl ve Hayâl'e</span> değil, yalnızca: murâkabeye dalmış olan bir İnsân-ı Kâmil'in, Esmâ'ü-1 Hüsnâ'nm, zâhirî nesnelerin bâtınındaki tecellîlerini müşâhede ederken kendi idrâkinden Şühûd Âlemi'nin silinmesine tekabül eden bir mânevî vecd hâlidir, o kadar!</p>

  <p>Tao-cu bir bilge ile bir însân-ı Kâmil arasındaki farka da kısaca işâret etmek istiyorum. Tao-cu bilgeler Muhammedî bir İnsân-ı Kâmil gibi muhâfaza etmekle yükümlü oldukları bir Şeriat'a değil, yaşayış tarzı olarak "Adem-i İcraat" ilkesine yâni "Kader karşısında mutlak teslimiyet" ilkesine bağlıdırlar. Bu, onların sanki cemiyet hayâtının nisbeten dışında yaşadıkları gibi bir izlenim uyandırmaktadır. Oysa Muhammedî bir İnsân-ı Kâmil, "Kader karşısında tam teslimiyet" ile Şeriat'ı ve Hazret-i Muhammed'in Sünnet'ini uyumlu bir biçimde tevhîd etmiştir. Ve bunlara sıkı sıkıya bağlı olmak hasebiyle de cemiyetten kendini tecerrüd ederek değil, tersine, cemiyet içinde ve cemiyet hayâtına katılarak yaşar.</p>

  <p>Tao-culuğun İbn Arabi'nin Vahdet-i Vücûd-çuluğuyla tamâmen örtüşmekte olduğu hakkında kolaylıkla uyanabilecek olan bir izlenimin önüne geçmek üzere takdim etmiş olduğum bu tenkîdlerim Prof. İzutsu'nun eserinin değerini asla azaltmamaktadırlar.</p>

  <p>Öte yandan, biri Mürsiye/İspanya'da doğmuş, 28 harflik bir alfabeye dayanan A-rapça konuşan; diğeri ise Beijing/Çin'de ortadan kaybolmuş olduğu rivâyet edilen ve 40.000 ideogramlık bir alfabeye dayanan Çince konuşan iki insanın düşünce sistemlerinin arasında yaklaşık onaltı yüzyıllık bir zaman farkı, 9.500 km'lik bir mekân farkı bulunmaktadır. Bunların biribirlerini şu ya da bu şekilde etkilemiş olması tümüyle abestir. Her iki sistemin de bu kadar iyi örtüşmesinin sebebi ise, ancak, Cenâb-ı Hakk'ın kendi esrârım [hikmeti yalnızca Zât'ına mâ'lûm olmak üzere] farklı şivelerin örtüsü altında dilediği seçkin kullarına bildirmesindeki irâdesinde yatmaktadır.</p>

  <p><span style="font-weight:bold;">Tao-culuk'daki Anahtar-Kavramlar</span></p>
</body>
</html>
