<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>2/VIII. BÖLÜM</h1>

  <h1 id="sigil_toc_id_6"><a id="bookmark1"></a>SAYISIZ MÛCİZELERİN KAPISI</h1>

  <p>Bir önceki bölümde "Tao" adının, neresinden bakılırsa bakılsın, aslında ad-landırılmaması gereken bir şey için uydurulmuş bir ifâdeden, iğreti bir addan başka bir şey olmadığını öğrenmiş bulunmaktayız. "Tao", doğrusunu söylemek gerekirse, sembolik anlatımın dahi ötesinde kalan <span style="font-style:italic;">Bir-Şey'e</span> delâlet etmek üzere uygun seçilmiş olan bir semboldür. Bununla beraber, bu temel anlayışa dayanarak, Lao-Tzû'nun yaptığı gibi, biz de bu ibâreyi Lao-Tzû ve Çuang-Tzû'nun âleme fızik-ötesi [<span style="font-style:italic;">metafizik</span>, <span style="font-style:italic;">bâtını</span>] bakışlarının tasvirinde kullanabiliriz.</p>

  <p>Lao-Tzû'nun: Sırr <span style="font-style:italic;">\ya da Gayb, çincesi: hsüan],</span> Adem <span style="font-style:italic;">(wu)</span> ve Varlık <span style="font-style:italic;">(yu)</span> diye tefrik ettiğini görmüş olduğumuz Mutlak'ın üç ezelî veçhesinden âşikârdır ki Tao adı uygun bir biçimde ancak ilkine uygulanabilir. Gerisi ise yâni Adem, Varlık ve hattâ bu sonuncusundan südûr eden "Onbin-nesne" dahi hepsi de istisnâsız Tao'dur ama öncelikli olarak değil. Bunlar Sırların Sırn'mn <span style="font-style:italic;">[Sırrus-Sırr, ya da Sırrul-Esrâr]</span> zâtını izhâr ederken tecellî eden çeşitli safhalar açısından Tao'durlar. Başka bir deyimle, bu safhaların her biri: tâlî <span style="font-style:italic;">[ikincil],</span> türetilmiş ve sınırlandırılmış veçhesiyle Tao'durlar. Bununla beraber mahzâ Olumsuzluk olan Adem safhası söz konusu olduğunda "sınırlılık" ya da "taayyün" [<span style="font-style:italic;">belirlilik</span>] o kadar zayıf, o kadar belli belirsizdir ki bu hemen hemen "lâtaayyün" ile aynı gibidir.</p>

  <p>Bununla beraber, "Adem" kavramı "Varlık" kavramının zıddı ya da O'nun aksi olarak tefrik ve temyiz edilerek algılandığı sürece, Adem safhasının dahi Tao'nun nihaî ve mutlak safhası olmadığı bir gerçektir. Bu doğrultuda nihaî ve mutlak safhasına erişmek için, Çuang-Tzû'nun yaptığı gibi, bizzat Adem kavramını ve Adem ile Varlık arasındaki farkı reddetmemiz, ve kavramsal olarak "Ademin-ademi" ya da "Ademin-ademinin-ademi "ni vaz etmemiz gerekir. Bunları bir önceki bölümün ilk sayfalarında öğrenmiş bulunmaktayız.</p>

  <p>Bu bölümde Tao'nun artık öncelikle bu mutlak veçhesiyle değil de O'nun yaratılmış olan âleme yönelik veçhesiyle meşgûl olacağız. İlgi odağımız da Tao'nun yaratıcı faaliyeti meselesi olacaktır. Bu durumda, buradaki tasvirimiz Sırların Sırrı mertebesinden birazıcık aşağıdaki bir safhayla başlayacaktır.</p>

  <p>Biraz önce: <span style="font-style:italic;">"Sırların Sırrı mertebesinden birazıcık aşağıdaki bir safha"</span> ibâresini kullanmış bulunuyorum. Bu ise kevnî âlemden hareket ederek sahfa safha Mutlak'a (<span style="font-style:italic;">Hakk'a)</span> doğru seyrimizde erişebilmeyi umduğumuz son ve nihaî safhadır. Zîrâ, yukarıda da görmüş olduğumuz gibi Tao'nun Sırr mertebesinin bu kevnî âlemle hiç bir irtibâtı yoktur. Bu da bize, Lao-Tzû'nun:</p>

  <p>Tao "Onbin-nesne"nin <span style="font-style:italic;">[Kes re t'in]</span> Tahıl Ambarı'dır<a id="footnote1"></a><sup><a href="#bookmark2">1</a></sup>,</p>

  <p>dediğinde onun Tao kelimesiyle "Sırların Sırrı'nın hemen birazıcık altındaki bir mertebeye" işâret etmekte olduğunu idrâk ettirmektedir. Tao, işte tam bu mertebede "Onbin-nesne"nin Tahıl Ambarı olarak idrâk edilmelidir. Zîrâ Tao işte tam bu safhada yaratıcı vasfını izhâr etmektedir. Burada "tahıl ambarı" deyimi açıkça, Mutlak-'ın <span style="font-style:italic;">[Hakk'ın],</span> bütün nesnelerin bilkuvve içinde bulunduğunu imâ eden ontolojik kaynak [<span style="font-style:italic;">varlık kaynağı]</span> olduğu tasavvurunu yansıtmaktadır. Geçen bölümün sonuna doğru alıntı yapıp da açıkladığımız pasajda Lao-Tzû Tao'nun bu veçhesinden "ezelî ve gerçek Adem" ya da "Adsız" <span style="font-style:italic;">[isimsiz]</span> diye söz etmekteydi. Şunu da kaydetmek gerekir ki, aynı pasajda, "Adsız"ın "Semâ'nın ve Arz'ın Başlangıcı" olduğu da söylenmekteydi. "Adsız" ya da "Adem" mertebesinde bulunuyorken Mutlak bilfiil Semâ ve Arz değildir. Ama Semâ ve Arz olmağa yönelmiş bulunmaktadır. Yâni O, zâten bilkuvve Semâ'dır da, Arz'dır da. Ve "Semâ ve Arz" deyimi de burada apaçık daha felsefî bir terim olan "Varlık" ile eşanlamlıdır.</p>

  <p>Bu noktada Lao-Tzû sistemine bir başka önemli terimi, "Bir"i ithâl etmektedir. Bu incelemenin birinci kısmı olan <span style="font-style:italic;">İbn Arabi'nin ”Fusûs”undaki Anahtar-Kavram-lar</span>'da <span style="font-style:italic;">ahadiyyet</span> ve <span style="font-style:italic;">vâhidiyyet</span> şekilleri altında "bir" kavramının Hakk'ın tecellîleri ile ilgili olarak İbn Arabî'nin düşüncesinde nasıl önemli bir rol oynadığını göstermiştik. "Bir" kavramı Lao-Tzû'nun düşüncesinde de bundan daha az önemli bir rol oynuyor değildir.</p>

  <p>Lao-Tzû için "Bir", Tao'ya en yakın olan bir şeydir; bu "Sırların Sim" anl<span style="text-decoration:underline;">a</span>mında alındığında hemen hemen Tao'dur. Ama Sırr olarak alındığında Tao'nun tam olarak aynı da değildir. Bu Tao'nun, artık Varlığa doğru müsbet bir biçimde harekete geçmiş olan safhasını temsil etmektedir.</p>

  <p>Bu durumun ilgi çekici bir açıklaması <span style="font-style:italic;">Semâ ve Arz Hakkında</span> başlıklı bir bölümde Çuang-Tzû'nun bir pasajında bulunmaktadır. Bu bölüm Çuang-Tzû'nun bizzat kendi kaleminden çıkmış olmayabilir. Ama bu, pasajın öneminden bir şey kaybettir-memektedir. Bu pasaj şöyledir:</p>

  <p>Âlemin yaratılışından önce<a id="footnote2"></a><sup><a href="#bookmark3">2</a></sup> sâdece Ademin-Ademi vardır<a id="footnote3"></a><sup><a href="#bookmark4">3</a></sup>. (Bundan sonra)</p>

  <p>Adsız zuhur eder. Bu kendisinden Bir'in neşet ettiğidir. Şimdi ortada Bir vardır ama henüz daha sûret zuhur etmiş değildir (yâni varlığa ait sûretlerin hiç biri henüz belirgin değildir. Ama (Onbin-Nesne'den) her biri onu (yâni iştirâk yoluyla Bir'i) iktisâb ederek varlık kazanır. Bu özel bağlamda ona (yâni Bir'e) Fazilet<a id="footnote4"></a><sup><a href="#bookmark5">4</a></sup><sup> </sup><span style="font-style:italic;">\ya da İffet)</span> denir.</p>

  <p>Böylece (bizâtihî varlık safhasında iken Bir) herhangi bir sûret izhâr etmez. Ama buna rağmen gene de (Onbin-Nesne'ye) bölünmüşlüğü (bilkuvve) ihtivâ eder.</p>

  <p>(O hâliyle bilfiil bölünmüş olmadığından) gene de herhangi bir çatlağı yoktur. Buna <span style="font-style:italic;">([yâni]</span> sayısız nesnelere bölünüp farklılaşma imkânına) Emir<a id="footnote5"></a><sup><a href="#bookmark6">5</a></sup> <span style="font-style:italic;">\Emr]</span> denir.</p>

  <p>Bu önemli pasaj Bir'in, "Sırr olarak Tao"nun aynı olmadığını kesin bir biçimde açıklamaktadır. Çünkü Tao'da her ne kadar varlık yönünden bir imkânın mevcûdiyeti gözlenebilmekteyse de Bir böyle bir imkâna değil böyle bir imkânın gölgesine dahi izin vermemektedir. O <span style="font-style:italic;">mutlak</span> Mutlak'dır.</p>

  <p>"Bir" mertebesinde iken Tao tümüyle "belirlenmiş" ya da "kayıt altına girmiş, sınırlandırılmış" olmasa bile artık bir şekilde "taayyün" etmiş durumdadır. Bu, Çuang-Tzû'nun vermiş olduğu açıklamaya göre, Adsız (ya da Adem) safhasından sonra gelen metafizik bir safhadır ki bu da iptidaî Ademin Ademi safhasından sonra gelmektedir. Ve bu vasfıyla da bu safha Adem ile Varlık arasında bir ara safhadır. Adem'in son ve Varlığın da ilk noktasında bulunmaktadır.</p>

  <p>Şu hâlde, "Bir" bilfiil Varlık değil, fakat bilkuvve <span style="font-style:italic;">(potansiyel olarak</span>) Varlık'tır. Bu, henüz zuhur etmemiş, kendisini izhâr etmemiş fakat süreklilik arzeden metafizik bir hâldir. Bu kendisini farklılaşmaya hazırlayan ve Tao'nun yaratıcı faaliyetinin tümüyle tecellî edeceği birliktir <span style="font-style:italic;">[vahdet hâlidir],</span></p>

  <p>Tao'nun Âlem'in yaratılışında tecellî eden yaratıcı faaliyetinin ortaya koyduğu bütün bu süreç ile Onbin-Nesne, Lao-Tzû tarafından, şu şekilde tasvîr olunmaktadır:</p>

  <p>Tao "bir"i, "bir" ise "iki"yi, "iki" ise "üç"ü ve üç" de Onbin-Nesne'yi üretir.</p>

  <p>Bu Onbin-Nesne[m&gt;? <span style="font-style:italic;">her biri</span>] sırtında Yin'i<a id="footnote6"></a><sup><a href="#bookmark7">6</a></sup> [<span style="font-style:italic;">karanlığı, Celâl'i]</span> taşır, ve Yang'ı<a id="footnote7"></a><sup><a href="#bookmark8">7</a></sup> <span style="font-style:italic;">[nûru, Cemâli]</span> kollarıyla kucaklar, ve (Yin ile Yang'ın harmanından <span style="font-style:italic;">[Celâl ile Cemâlin biribirine meze edilmesinden]</span> oluşan) âhengin diri kuvvetiyle uyumlu bir yapıya sâhiptir.<a id="footnote8"></a><sup><a href="#bookmark9">8</a></sup></p>

  <p>Çuang-Tzû'nun yukarıda zikredilmiş olan açıklamasına uygun olarak, pasajın başındaki Tao kelimesinin Sırr'ın kendisini Adsız olarak izhâr ettiği safhaya delâlet ettiğini kabûl etmek gerekmektedir. Zîrâ kesin konuşmak gerekirse, Sırların Sırrı herhangi bir şeyin sebebi olmamaktadır. O böyle bir faaliyetin üstünde ve ötesindedir. Buunla birlikte Lao-Tzû burada bu kelimeyi, bir bakıma daha gevşek bir kapsamda da kullanıyor ve buna mevcûd ne varsa hepsinin metafizik Memba'ı <span style="font-style:italic;">[prensibi, ilkesi, aslı]</span> olarak Mutlak anlamını da yüklüyor olabilir.</p>

  <p>Bu nihaî metafizik memba'dan, ya da daha doğrusu Adem safhasındaki bu metafizik memba'dan, "Bir" hâsıl olmaktadır. Biraz önce de görmüş olduğumuz gibi, "Bir" bütün nesnelerin metafizik Vahdeti yâni bütün nesnelerin Onbin-Nesne <span style="font-style:italic;">[Kesret Âlemi]</span> olarak henüz daha zuhura gelmeden önce bir <span style="font-style:italic;">kaos [karmaşa]</span> içinde örtülü bir hâlde bulundukları iptidaî Vahdet'tir.</p>

  <p>İşte "iki", yâni Semâ <span style="font-style:italic;">[MânevîÂlem]</span> ve Arz'ın <span style="font-style:italic;">[MaddîÂlem'in]</span> evrensel ikiliği bu Vahdet'te zuhura gelmektedir. Bunlardan Semâ Yang ilkesini ve Arz da Yin ilkesini remzetmektedir. Bu safhada Tao kendisini Varlık ve Adlanmış-Olan olarak izhâr etmektedir. Daha önce zikredilmiş olan bir pasajdan öğrenmiş olduğumuz veçhile<a id="footnote9"></a><sup><a href="#bookmark10">9</a></sup><sup> </sup>Adlanmış-Olan, "Onbin-Nesne'nin Anasıdır". Bununla beraber, "iki"nin "On-bin-Nesne'nin Anası" olarak harekete geçmesi için üçüncü prensibe, Yin ile Yang'in birliğinin hâsıl ettiği "uyumun diri kuvveti"nin zuhuruna yol açması gerekir. "İki üçü hâsıl eder" deyimi bu safhada Âlem'in yaratılışına işâret etmektedir.</p>

  <p>Bu üç aslın ortak etkisinin sonucunda Onbin-Nesne de hâsıl olur. Bu şu demektir ki varlığa bürünmüş olan her nesnenin, istisnâsız, üç bileşeni bulunmaktadır: 1) "sırtında taşıdığı" Yin, 2) "kollarıyla kucakladığı" Yang, ve 3) bu iki elemanı birlik içinde uyumlu bir biçimde tutan diri kuvvet.</p>

  <p>Semâ ve Arz'ın yâni İkilik, Varlık ya da Adlanmış-Olan safhasındaki Tao'nun "Onbin-Nesne'nin Anası" olarak telâkki edildiğine dikkat etmek gerekir. "Ana" ile "çocukları" arasında sıkı bir doğal bağ bulunur. Bu "Onbin-Nesne"nin Semâ ve Arz'a en sıkı en gizli bağlarla bağlı olduğunu telkin etmektedir. Bu Onbin-Nesne, Adlan-mış-Olan olarak, Tao'nun en sâdık sûretini sağlamaktadır.</p>

  <p>Semâ'nın altındaki her bir şeyin, bütün nesnelerin Anası nazarıyla bakabileceğimiz bir başlangıcı vardır.</p>

  <p>"Ana" bilindi miydi "çocuklar" da bilinir. Eğer bir kimse "çocuklar"ı bilip de buradan hareketle "ana"ya rücû edecek ve ona sıkı sıkı yapışacak (yâni onu gözden kaybetmeyecek) olursa ömrünün sonuna kadar asla hatâya düşmez<a id="footnote10"></a><sup><a href="#bookmark11">10</a></sup>.</p>

  <p>Bu kelimeler Adlanmış-Olan ya da Varlık safhasındaki Tao ile kevnî âlem arasındaki sıkı ontolojik bağı sembolik bir biçimde tasvîr etmektedir. Kevnî nesnelere Adlanmış-Olan'ın "çocukları" nazarıyla bakılmalıdır. Bu, bunlara Adlanmış-Olan'ın kuru kuruya objektif ürünleri nazarıyla bakmamak gerektiğine delâlet etmektedir. Bunların arasında <span style="font-style:italic;">[âdetâ]</span> bir kan bağı mevcûddur.</p>

  <p>Adlanmış-Olan ya da Semâ ve Arz, Tao'nun yavaş yavaş gelişiminin bir safhasından başka bir şey olmadığından aynı ilişkinin Tao ile kevnî nesneler arasında da geçerli olduğunu söylemek gerekir. Neresinden bakılırsa bakılsın, kevnî nesneler de zâten Tao'nun gelişmesinde bir safhadır.</p>

  <p>Burada "Tao'nun yavaş yavaş gelişmesi" diye bir deyim kullanmış bulunuyorum. Ama biz gâyet iyi biliyoruz ki Tao tarafından kevnî olaylar âlemine yönelik herhangi bir hareket Bir'in bulunduğu safhada başlamaktadır. Bir, Tao'nun yavaş yavaş gelişimindeki başlangıç noktasını temsil etmektedir. Kevnî âlemdeki her şey Bir ile paylaşım içindedir. Bu şekilde her şey tarafından paylaşılan Bir her şeyin ontolojik nüvesini teşkil etmektedir. Bizâtihî yâni Sırr olarak Tao ise bu safhanın ötesinde kalmaktadır. Böylece Lao-Tzû, Tao'ya iştirâk eden kevnî nesnelerden söz ederken sık sık Bir'i zikretmektedir. Buna göre daha gevşek bir anlamda "Tao" kelimesi bu anlamda da kullanılabilir, ve Lao-Tzû da bunu Tao'nun bu özel veçhesiyle ilgili olarak kullanmaktadır. Ama en dakîk kullanımında "Bir" bu kabil bağlamlar için uygun olan deyimdir.</p>

  <p>Semâ "Bir'e Erenler'den" olunca berraklaşır <span style="font-style:italic;">[tertemiz olur],</span></p>

  <p>Arz "Bir'e Erenler'den" olunca sâkinleşir,</p>

  <p>Rûhlar "Bir'e Erenler'den" olunca ilâhîleşir,</p>

  <p>Vâdi "Bir'e Erenler'den" olunca dolar,</p>

  <p>Onbin-Nesne "Bir'e Erenler'den" olunca hayat bulur <span style="font-style:italic;">[Hayy olur],</span></p>

  <p>Yöneticiler "Bir'e Erenler'den" olunca âlemin miyârı olur,</p>

  <p>Bütün bunların oldukları gibi olması hep Bir'dendir.</p>

  <p>Eğer Semâ bu sebebden dolayı berrâk olmasaydı, yırtık yırtık olurdu,</p>

  <p>Eğer Arz bu sebebden dolayı sâkin olmasaydı, çökerdi,</p>

  <p>Eğer Rûhlar bu sebebden dolayı İlâhî olmasalardı, hiç bir şeye güçleri ermezdi, Eğer Vâdi bu sebebden dolayı dolu olmasaydı, kururdu,</p>

  <p>Eğer Onbin-Nesne bu sebebden dolayı diri olmasaydı, yok olur giderdi,</p>

  <p>Eğer Yöneticiler bu sebebden dolayı mi'yâr olmasalardı, alaşağı edilirlerdi<a id="footnote11"></a><sup><a href="#bookmark12">11</a></sup>.</p>

  <p>Bu pasajın ilk bölümü âlemdeki her bir şeyin ne olması gerekiyorsa, Bir'e katılımı hasebiyle, o şey olduğunu ifâde etmektedir. Kevnî nesneler açısından bakıldığında hâlen vuku bulan Bir'e katılımdır; fakat Tao açısından bakıldığında ise bütün bunlar Tao'nun "Bir" hüviyeti altındaki yaratıcı faaliyetidir.</p>

  <p>Pasajın ikinci bölümü ise bu fikri geliştirmekte ve, en yüce mertebeden en alt mertebeye kadar, âlemde var olan her bir nesnede Tao'nun "Bir" sûreti altında bilfiil hâzır ve nâzır olduğunu vurgulamaktadır. "Bir" her şeyin ontolojik temeli olması bakımından her şeyde mevcûddur. Her bir nesnede o nesnenin ontolojik temeli [<span style="font-style:italic;">varlığının temeli</span>] olarak fâildir. Her bir nesnede bu nesnenin kendine özgü ontolojik yapısıyla uyum içinde <span style="font-style:italic;">[yâni bu nesnenin a'yân-ı sâbitesi'ne uygun</span>] olarak fâil olur; bundan dolayıdır ki gök berrâk, arz sâkin, vâdi de suyla doludur, vs... Eğer "Bir"in bu faaliyeti olmamış olsaydı âlemde hiç bir şey varlığını gerektiği gibi muhafaza edemezdi.</p>

  <p>Bu anlamda Tao her şeyin içinde meknûz olan <span style="font-style:italic;">[bir hazîne gibi gömülü bulunan</span>] Memba'dır. Bu bütün kevnî âleme nüfûz edip yayılmış olup her nesne onun ontolojik <span style="font-style:italic;">[yâni varlık kazandma, Hilkat</span>] faaliyetinin tesiri altındadır. Hiç bir nesne,Tao'nun bu "her yerde hâzır ve nâzır olması"nm dışında değildir.</p>

  <p>Semavî Tao mücâdele etmeksizin yenmesini bilir. Konuşmaz ama (başkalarını kendi çağrısına) cevap <span style="font-style:italic;">ver[dir]ir.</span> Çağırmaz ama nesneler kendiliklerinden O'na gelirler. Her şey için mükemmel düzenlemeler yapar. Semâ'nın büyük ağının yalnızca geniş delikleri vardır ama bunların arasından hiç bir şey süzülüp gitmez<a id="footnote12"></a><sup><a href="#bookmark13">12</a></sup>.</p>

  <p>Tao'nun kevnî âlemde "her şeyde hâzır ve nâzır olması"nı, tamâmen far<span style="text-decoration:underline;">kl</span>ı bir şeyin dışarıdan kevnî âleme gelip de nesnelere konması şeklinde algılamamak gerekir. Başka bir tarzda söylemek gerekirse, kevnî nesneler kendilerine ait olmayan bir kuvvetin etkisi altında hareket ediyorlar değildir. Aksine, kevnî âlemdeki nesnelerin Tao'nun bizzat üstlendiği <span style="font-style:italic;">[kendine lâyık gördüğü</span>] farklı sûretler olmalarından ötürü Tao her nesnede "hâzır ve nâzır" olmaktadır. Ve işte bu da, "Onbin-Nesne'nin Ana"sının Tao olduğunu söylediğinde Lao-Tzû'nun gerçekten de murâd ettiği şey olmalıdır. Bu açıdan bakıldığında, Tao ile âlemdeki mevcûd nesneler arasında ontolojik bir fark bulunmamaktadır.</p>

  <p>Şu hâlde, kevnî nesnelerin Tao'nun faaliyeti dolayısıyla nasıl olmaları gerekiyorsa hâlen öyle oldukları metafizik açıdan her ne kadar doğruysa da, kendi açılarından bakıldığında, bunlar nasıl olmaları gerekiyorsa kendilerine yabancı bir şeyden ötürü değil de gene kendi tabiatlarından ötürü olmaktadırlar. Lao-Tzû da bu anlamda "Onbin-Nesne'nin tabiatlarından (ya da Tabîat'ından)" söz etmektedir. Burada "tabiat" diye tercüme edilen <span style="font-style:italic;">Tzû jan</span> kelimesinin tamı tamına "kendiliğinden-öyledir" demek olması anlamlıdır. Zâten olduğunu olması için hiç bir şey başka bir şey tarafından zorlanmamaktadır. Her şey "kendiliğinden-öyledir". Ve bu biraz önce de söylediğim gibi, ancak ve ancak, her yerde hâzır ve nâzır olan Tao ile her birinin varlık membaı olduğu nesneler arasında ontolojik bir fark bulunmamasından dolayı mümkündür. Bir nesneyi doğurtan, büyüten, geliştiren ve sonra da kendi menşeine geri döndüren muharrik kuvvet, yâni her nesnenin kendi tabiatında bulunan varlık kuvveti, aslında her nesnede kendini sınırlandırarak izhâr eden Tao'dan başka bir şey değildir.</p>

  <p>Tao fiilini bu türlü izhâr ederken de herhangi bir şeyi zorlamakta değildir. İşte bu Tao'nun meşhur "Adem-i İcraatının <span style="font-style:italic;">(mı wei</span>) anlamıdır. Ve Tao hiç bir şeyi zorlamamakta olduğu içindir ki Onbin-Nesne'nin her biri "kendiliğinden-öyledir". Buna uygun olarak da, ileride göreceğimiz gibi Tao'nun en mükemmel tecellîgâhı olan "Kutsal İnsan" de hiç bir şeyi zorlamaz.</p>

  <p>Böylece "Kutsal İnsan" Onbin-Nesne'nin "kendiliklerinden-öyle olmalarT'nda yalnızca hazır bulunur. Herhangi bir müdâhaleye kalkışmaz (yâni nesneleri, tabiatları dolayısıyla olduklarından başka bir şey olmaya bililtizam zorlamaktan beridir).</p>

  <p>Durgunluk ve sessizlik; işte "tabiat" (ya da "kendiliğinden-öyle-olmak") budur. Bunun içindir ki bir kasırga bütün bir sabah boyunca sürmez. Bunun içindir ki bardaktan boşanırcasına yağan bir yağmur da bütün bir gün sürmez. Pekiyi bunlara sebeb olan kimdir? Bu Semâ ile Arz'dır. Mâdem ki Semâ ve Arz bile bu o-layları uzunca bir zaman sürdürmekten âcizdirler, o zaman insan bu işi nasıl becersin (yâni tabiata aykırı bir durumu muhafaza etmekte nasıl başarılı olsun)?</p>

  <p>Var olan nesnelerin "Tabîat"ı ya da "kendiğinden-öyle-olmalan" fikri bizi hemen bir başka önemli kavrama: Fazilet <span style="font-style:italic;">\ya da İffet, Erdem\ ite)</span> kavramına sevk etmektedir. Gerçekten de <span style="font-style:italic;">te,</span> bir nesnenin "kazanmış olduğu" bir şey nazarıyla bakıldığında o nesnenin "tabîat"ından başka bir şey değildir. <span style="font-style:italic;">Te,</span> bir nesnede o nesnenin ontolojik bâtınî nüvesi sûretinde fail olduğu veçhile Tao'dur. Buna göre bir Fazilet Tabîat'ın tıpatıp aynısıdır; bu ikisi arasındaki tek fark Fazilet kavramı söz konusu olduğunda, Tao'nun nesnenin katıldığı bir şey olmasına karşılık Tao söz konusu olduğunda da Tao'nun, bu nesnenin nesneyi "kendiliğinden-öyle" kılan hayat ve varlık bahşeden kuvvet olarak telâkki edilmesidir.</p>

  <p>Yukarıda da görmüş olduğumuz gibi her şey ("Bir" safhasında) Tao'ya katılır. Ve Tao'ya katılmış olmakla da kendi varlığının da nüvesini iktisâb etmiş [<span style="font-style:italic;">kazanmış]</span> o-lur. Wang Pi'nin de dediği gibi: "Tao'nun bütün her şeyin nihaî kaynağı olmasına karşılık Fazilet <span style="font-style:italic;">(te)</span> her şeyin Tao'dan iktisâbıdır". Ve bir nesne ne ise ve ne olursa hep kendi Fazîlet'inin "tabiî" amelinden ötürüdür.</p>

  <p>Burada bir nesnenin Fazîlet'inin "tabiî" ameli olarak telâ<span style="text-decoration:underline;">kki</span> edilen şeyin aslında Tao'nun amelinden başka bir şey olmadığı Lao-Tzû'nun metafizik sisteminin kendine özgü özelliğidir.</p>

  <p>Tao bir nesnedeki yaratıcı faaliyetini bu nesnenin kendi varlık membaının istidâ-dında icrâ eder, öyle ki Tao'nun faaliyeti bizâtihî nesnenin faaliyeti olur. İşte bu noktada İbn Arabi'nin, Hakk'ın kavranılması mümkün olmayan derinliğinden südûr ederek mümkün bütün Varlığa nüfuz edip yayılan ve âlemdeki bütün kevnî nesnelere varlık bahşeden "Nefes-i Rahmânî" ya da daha genel bir biçimde Rahmet kavramıyla mukayese edilebilecek bir kavramla karşılaşmış olmaktayız. Bu bağlamda M.Ö. 7 yüzyılın meşhur devlet adamı Kuan Çung'a izâfe edilen <span style="font-style:italic;">Kuan Tzû'nin Kitabı</span>'ndaki bulduğumuz şu ilgi çekici beyânı kaydetmekte de fayda vardır:" Fazilet <span style="font-style:italic;">(te)</span> Tao'nun merhametini dağıtması amelidir", yâni Fazilet Tao'nun bütün her şeye karşı izhâr ettiği Merhamet'tir. Ve bu Merhamet fiili, Kuo Jo Mo Jo'nun da dediği gibi, "Onbin-Nesne'nin büyütülüp nzıklandırılması" şeklinde somut olarak gözlenebilen bir şeydir.</p>

  <p>Bu anlayış tarzı Lao-Tzû'nun Fazîlet'in faaliyeti hakkındaki aşağıdaki pasajındaki ikazıyla da uyum içindedir:</p>

  <p>Tao (Onbin-Nesneye) hayat verir. (Bunlar varlık kazandıkları zaman da) Fazîlet'i onlan rızıklandınr. Nesneler (böylece) sûretlere bürünür ve doğal bir sâikle gelişimlerini tamamlarlar.</p>

  <p>İşte bunun içindir ki istisnâsız Onbin-Nesne'nin hepsi de Tao'ya sınırsız tâzim, Fazîlet'e de saygı gösterirler. Tao'ya bu tâzim ve Fazîlet'e de bu saygı birileri tarafından emredilmiş olmayıp kendiliğindendir. Bunlar ezeldenberi kendiliğinden olagelmiştir.</p>

  <p>Tao onlara hayat verir. Fazilet ise onlan ihtimam altına alır, büyütür, rızıklandınr, olgunlaştırır, belirli bir sûrede donatır, muhkem kılar, yüceltir ve korur.</p>

  <p>Tao böylece Onbin-Nesne'ye Kendine ait olduklannı savunmaksızın hayat verir. Fazilet sûretinde Tao onlara nice hayırlı işler yapar da gene bununla övünmez. Nesneleri büyütür ama üzerilerinde hiç bir selâhiyet iddiasında bulunmaz. İşte bu benim Sırlı Fazilet dediğim şeydir<a id="footnote13"></a><sup><a href="#bookmark14">13</a></sup>.</p>

  <p>Daha önce Lao-Tzû'nun Tao'ya nasıl "geçici olarak" ve "mecbûren" "isimler" verdiğini, yâni O'nu değişik sıfatlarla tasvir ettiğini gördüktü. Lao-Tzû, buna benzer şekilde, Fazîlet'te de birçok sıfat ya da vasıf tefrik etmektedir. Ve buna uygun olarak da sanki Fazîlet'in çeşitli türleri varmış gibi Fazîlet'e de çeşitli isimlerle hitab etmektedir. Biraz önce karşılaşmış olduğumuz Sırlı Fazilet <span style="font-style:italic;">(hsüan te)</span> bunlardan biridir. Bununla ilgili başka isimler de şu pasajda karşımıza çıkmaktadır:</p>

  <p>En saf beyazın kirli görünmesi gibi "yüce" Fazilet <span style="font-style:italic;">(şang te)</span> de bir vâdîye benzer.</p>

  <p>"Geniş" Fazilet <span style="font-style:italic;">(kuang te)</span> yetersiz görünür.</p>

  <p>"Sağlam" Fazilet <span style="font-style:italic;">(çien te)</span> zayıf görünür.</p>

  <p>"Basit" Fazilet ise kirli görünür.</p>

  <p>Nasıl ki Tao'nun çeşitli isimleri Tao'nun farklı türlerine işâret etmiyorsa bütün bu isimler de Fazîlet'in çeşitli "tür"lerine delâlet etmemektedirler. Bunlar, yalnızca, biz-lerin lâyık olduğu veçhile ve bizâtihî bir tasnife tutulması mümkün olmayan Fazîlet'te, "bilmecbûriye" tefrik etmekte olduğumuz farklı "vecheler"e işâret etmektedirler. Fazilet, bu anlamda ve yalnızca bu anlamda: "yüce", "geniş", "sağlam", "basit" vs... dir.</p>

  <p>Bununla beraber özel olarak zikredilmesi gereken bir husus vardır. Bu da <span style="font-style:italic;">Tao Te Çing'</span>de "yüce" Fazilet ile "alt kademeden" Fazilet arasında gözetilmekte olan farktır. Bu fark Fazîlet'in kevnî âlemde tecellîleriyle kendini izhâr eden Tao'nun büründüğü somut sûretler olmak hasebiyle nesnelerin "doğal olmayan" yâni belirli bir maksatla yaptıkları müdâhalelere mâruz kalmasından dolayı ortaya çıkmaktadır. Oldukça mizahî bir biçimde, tabiatı gereği, Fazîlet'in ve dolayısıyla da Tao'nun en mükemmel tecellîgâhı olması gereken İnsan, Fazîlet'in faaliyetine bu yönde engel olabilecek tek yaratıktır. Çünkü İnsan'dan başka, "belirli bir maksatla" fâil olan hiç bir şey yoktur. Nesneler tabiatları gereği nasıl olmaları gerekiyorsa öyledirler ve bunların her biri de kendi "tabiatı" ile uyum içinde hareket eder. Ne yaparlarsa, onu yapmak hususunda kendilerinden en ufak bir maksat işin içine katılmaksızın yapılmış olur. Buna karşılık İnsan, kendisinde tabiatı gereği bulunan Fazîlet'i, Tao'nun mükemmel bir tecellîgâhı olmak ve Fazîlet'ini "yüce" kılmak maksadıyla "düşürebilir"<a id="footnote14"></a><sup><a href="#bookmark15">14</a></sup>.</p>

  <p>"Yüce" <span style="font-style:italic;">Fazilet</span> Fazîlet-dışıdır. İşte bunun içindir ki FazîletVfrr.</p>

  <p>"Alt kademeden" Fazilet aslâ-terk-edilmeyecek-Fazîlettir. Onun içindir ki <span style="font-style:italic;">Fazilet</span> değildir.</p>

  <p>"Yüce" <span style="font-style:italic;">Fazilet</span> fâil değildir, fâil olması için bir maksadı yoktur; bunun içindir ki hiç bir şeyi icrâ edilmemiş bırakmaz.</p>

  <p>"Alt kademeden" Fazilet ise belirli bir maksatla fâildir; bunun içindir ki nesneleri icrâ edilmemiş bırakır<a id="footnote15"></a><sup><a href="#bookmark16">15</a></sup>.</p>

  <p>"Yüce Faziletli bir İnsan'ın faziletli olmak gibi bir amacı yoktur" diye de tercüme edilebilen "Yüce Fazilet Fazîlet-dışıdır" cümlesi "yüce" Fazîlet'in, Faziletinin idrâkinde olmasa bile, insanda tümüyle ve kemâliyle gerçekleşen Fazîlet'ten ibâret olduğunu kastetmektedir. İdrâk burada Tao'nun doğal bir biçimde tecellîsine engel olur. Böyle bir durumda, Tao'nun tecellîsinden başka bir şey olmayan Fazîlet tam anlamıyla kâmil olmaz, "alt kademeden" olur. Çünkü bir insan Fazîlet'i tam anlamıyla idrâk ederse bu sefer onu asla elden kaçırmamak için çaba sarfeder. Bu bilinçli çaba ise Tao'nun Fazîlet olarak <span style="font-style:italic;">[kemâliyle]</span> tecellî etmesine set çeker.</p>

  <p>Böyle bir durumdaki fazîlet "alt kademeden", yâni bozulmuş ve kemâlden uzaklaşmış olarak telâkki edilmektedir; zîrâ gerektiği gibi Tao ile birlik hâlinde olacak yerde fazîlet bu ikisi arasında bir tür farkın gözlenmesine müsâit biçimde, Tao'dan sanki uzaklaştırılmış olmaktadır.</p>

  <p>Büyük Fazîlet'in faaliyeti yalnızca Tao'nun Emr'ine uymaktır<a id="footnote16"></a><sup><a href="#bookmark17">16</a></sup>.</p>

  <p>"Alt kademeden" fazilet, Tao'nun Emri kadar, ve yalnızca bu emri değil fakat, insanın maksadını da izlemesi hasebiyle artık Tao'nun kâmil ve doğrudan doğruya tecellîgâhı olan Fazilet değildir.</p>

  <p>Bundan sonraki tartışma da bizi en doğal yoldan Adem-i İcraat <span style="font-style:italic;">(wu wei)</span> meselesine sevketmektedir.</p>

  <p>Tao zamandan bağımsız olarak daimâ faildir. O'nun faaliyeti Onbin-Nesne'yi <span style="font-style:italic;">{Kesret</span>7] yaratmak ve Faziletiyle <span style="font-style:italic;">[Rahmet'iyle]</span> onları rızıklandınp bâtınî imkânlarının sınırına kadar yönlendirmekden ibârettir. Tao'nun bu yaratıcı faaliyeti gerçekten de büyüktür. Bununla beraber Tao bu büyük eseri onu yapmış olmak için ifâ etmez.</p>

  <p>Semâ ve Arz ezelî ve ebedîdirler. Semâ ve Arz neden ezelî ve ebedîdirler? Çünkü onlar bilinçli olarak kendileri için yaşamamaktadırlar. İşte onlara ezelî ve ebedî olabilmelerini sağlayan da budur<a id="footnote17"></a><sup><a href="#bookmark18">17</a></sup>.</p>

  <p>Bu pasajda Tao, Semâ ve Arz olarak yâni Semâ ve Arz safhasında gösterilmektedir. Yukarıda görmüş olduklarımızdan dolayı böyle bir ifâdenin yol açacağı metafizik sonuçları artık bilmekteyiz. Bu ifâde burada tam yerinde söylenmiş bulunmaktadır; çünkü Tao'nun yaratıcı faaliyeti tıpatıp bu safhada zuhur etmektedir. Bundan sonraki pasajda da Lao-Tzû "Semâ ve Arz"ı bunların nihaî metafizik kökenine rücû ettirmektedir:</p>

  <p>Vâdinin rûhu ölümsüzdür. İşte bu benim Sırlı Dişi diye isimlendir-diğimdir. Sırlı Dişi'nin kapısı Semâ ve Arz'ın Kökü'dür. (Bu çeşitli sûretler altında Tao) ancak belirsiz ve karanlıkta <span style="font-style:italic;">[görülebildiği kadarıyla</span>] görülmektedir. Buna rağmen gene de var olmakta devâm ediyor görünümündedir. Ve faaliyetinde de bilinçle bir şey yapmaya çabalıyor değildir<a id="footnote18"></a><sup><a href="#bookmark19">18</a></sup>.</p>

  <p>Ne kadar tuhaf ve paradoks gibi görünürse görünsün, sırf "hiç bir şey yapmadığı" içindir ki her şeyi yapan Tao'dur. Biz belirli bir maksatla bir şey yapmak için gayret sarfettiğimiz zaman yapmayı ümid ettiğimiz o şeyi yaparız ama işte o kadar, ondan başkasını yapmış olmayız. Bundan ötürü beşerî faaliyetin alanı, dâima bilinç ve maksat tarafından değişen mertebelerde sınırlandırılıp belirlenmektedir. Tao'nun faaliyeti ise beşerinkinden tümüyle farklıdır.</p>

  <p>Tao, Adem-i İcraat'a uygun olarak iş görmektedir. Bundan ötürü de hiçbir şeyi ic-râ edilmemiş bırakmamaktadır<a id="footnote19"></a><sup><a href="#bookmark20">19</a></sup>.</p>

  <p>Şu hâlde eğer Tao kendi yaratıcı faaliyetinin bilincinde değilse, faaliyetinin sonuçlarının da bilincinde değildir. İşte birkaç sayfa öncesinde zikri geçmiş olan Sırlı Fazilet bu düşünceye dayanmaktadır. Bu özel veçhesiyle Tao bütün nesnelere karşı son derece merhametlidir. Onun bu faaliyeti hepsine rızık dağıtıcıdır. Bununla birlikte Tao nesnelerin üzerine yağdırdığı lütuf ve ihsânları asla saymaz. Her şey öylesine "tabiî bir biçimde", yâni Tao'nun bu nesnelere herhangi bir lütuf ve ihsânda bulunma kaygusu olmaksızın, icrâ olunmaktadır ki nesnelerin mazhar olduğu bu lütuf ve ih-sânlar Tao'nun açısından hiç bir sûrede lütuf ve ihsân teşkil etmezler.</p>

  <p>(Tao, Onbin-Nesne'yi) doğurur ve onları büyütür. Onlara varlık vermesine rağmen onların kendi mülkü olduğunu savunmaz. O kadar büyük işler yapar ama gene de bunlarla böbürlenmez. Nesneleri büyütür, idâre eder ama kendine köle etmez. İşte Sırlı Fazilet böyledir<a id="footnote20"></a><sup><a href="#bookmark21">20</a></sup>.</p>

  <p>Adem-i İcraat ilkesi yâni her şeyi "tabîat"ına terkedip bilinçli ve maksatlı hiç bir şey yapmamak ilkesi <span style="font-style:italic;">{yâni tam teslimiyet],</span> Lao-Tzû'nun âlem görüşünde bu dünyâdaki ideal hayat tarzıyla ilgili olarak özel bir önem kazanmaktadır. İnsân-ı Kâmil ile ilgili daha sonraki bir bölümde bu konuya tekrar döneceğiz. Ben burada <span style="font-style:italic;">Tao Te Çing'in,</span> Lao-Tzû'nun aynı anda hem Tao'ya ve hem de İnsân-ı Kâmil'e atıfta bulunduğu bir başka pasajını zikretmekle yetineceğim. Bu özel pasajda İnsân-ı Kâmil, Tao için düşünülen ne varsa aynısı İnsân-ı Kâmil için de vârid olacak şekilde kendisini eksiksiz olarak Tao ile özdeş kılmış olarak takdim edilmektedir.</p>

  <p>Bunun içindir ki İnsân-ı Kâmil kendisini Adem-i İcraat İlkesi'ne tâbi' kılmıştır [<span style="font-style:italic;">yâni kayıtsız şartsız bir teslimiyet içindedir</span>]. Kelimelere başvurmadan öğretir. Onbin-Nesne [<span style="font-style:italic;">Kesret</span>] zuhur eder de o bununla hiç övünmez. Üretir de ürettiklerine sâhip çıkmaz. [<span style="font-style:italic;">Karşılığında hiç</span>] bir şey beklemeksizin fâildir. Eseri kemâle erince de artık onunla ilgilenmez. İlgilenmediği içindir ki eseri sürüp gider<a id="footnote21"></a><sup><a href="#bookmark22">21</a></sup>.</p>

  <p>Böylece Tao kendi fiiliyle asla övünmemektedir. Ne gerçekleştiriyorsa onu en küçük bir gerçekleştirme niyeti olmaksızın doğal olarak gerçekleştirmektedir. Tao'nun hem kendi yaratıcı faaliyetine ve hem de yarattığının somut sonuçlarına karşı tümüyle kaygısız olduğunu söyleyerek de aynı düşünceyi ifâde etmek mümkündür. Tao yarattığı âlemi umursamamaktadır. Bu bir anlamda Tao'nun bütün nesnelere tam bir özgürlük tanımakta olduğu şeklinde de anlaşılabilir. Ama bir başka anlamda da bu, Tao'nun yarattıklarına karşı şefkatinin olmadığına işâret eder. Bunlar kendi hâllerine terkedilmiş gibidirler.</p>

  <p>Bu husûsta Lao-Tzû ince bir istihzâ ile, Tao'nun hiç beşerî yanı <span style="font-style:italic;">(insanlığı = jen)</span> bulunmadığını ifâde etmektedir. Daha önce de dikkati çekmiş olduğum gibi, <span style="font-style:italic;">jen </span>Konfüçyüs ile onu izleyenler tarafından temel bir iffet olarak itibar edilen bir kavramdır. Bu onların gözünde ahlâkî hasletlerin en yücelerinden biriydi.</p>

  <p>Semâ ve Arz'ın beşeriyeti yoktur. Bunlar Onbin-Nesne'ye içi saman dolu köpek</p>

  <p>kuklaları muâmelesi yaparlar<a id="footnote22"></a><sup><a href="#bookmark23">22</a></sup>.</p>

  <p>Aynı şekilde İnsân-ı Kâmillerde de beşeriyet bulunmaz. Onlar da halka tıpkı içi</p>

  <p>saman dolu köpek kuklalarına yapılan muâmeleyi yaparlar.</p>

  <p>Lao-Tzû'nun bu paradoksal ifâdeyle anlatmak istediği Yüce Tao'nun, yüce olduğu için, Konfüçyüs'ün aksine, kendi faaliyetinde <span style="font-style:italic;">jen</span> hasletine itibar etmemekte olduğudur. Çünkü <span style="font-style:italic;">jen,</span> Lao-Tzû'nun gözünde, fail tarafından doğal olmayan yapay bir gayreti gerektirmektedir. Tao nesnelerin doğal tekâmülüne müdâhale etmemektedir. Buna ihtiyâcı da yoktur çünkü nesnelerin doğal tekâmülü zâten Tao'nun bizâtihî kendi faaliyetidir. Lao-Tzû, burada, Konfüçyüs'ün itibar etmekte olduğu <span style="font-style:italic;">jen'</span>in gerçek <span style="font-style:italic;">jen</span> olmadığını ve gerçek <span style="font-style:italic;">jen'</span>in ise görünüşte <span style="font-style:italic;">[zahiren]</span> ilgisiz ve <span style="font-style:italic;">jen-</span>siz olan Fâil'in varlığından ibâret olduğunu anlatmak ister gibidir.</p>

  <p>Tao'nun yaratıcı faaliyetini tasvîr ederken Lao-Tzû'nun üzerinde önemle durduğu bir başka önemli husus daha vardır. Bu da Tao'nun "boşluğu"dur.</p>

  <p>Daha önceki bağlamlarda Tao'nun "Adem" olması kavramına sık sık değinmiştik. Burada "Adem" Tao'nun mutlak sûrette aşkın <span style="font-style:italic;">[miiteâl, her şeyden münezzeh</span>] olmasına delâlet etmektedir. Tao, insanın bir şey hakkında bilgi kazanma alanının dışında kaldığı içindir ki "Adem" olarak telâkki edilmektedir. Tıpkı insan gözü için çok çok parlak bir ışığın karanlık ya da sanki hiç ışık yokmuş etkisi yapması gibi Tao da Varlığın ta kendisi olduğu için "Adem" ya da "Varlık-Dışı" gibidir. Ama şimdiki bağlamda söz konusu olan "Adem" kavramının mâhiyeti farklıdır. Burada "Adem" Tao'nun "sınırsız" yaratıcılığına delâlet etmektedir. Lao-Tzû'ya göre Tao kendi zâtında maddî hiç bir şey ihtivâ etmediği içindir ki sınırsız ve sonsuz bir biçimde yaratıcı olabilmektedir. Kendinde belirli ve tanımı yapılmış hiç bir şey olmadığı içindir ki bütün nesneleri yaratabilmektedir. <span style="font-style:italic;">Kuan-Tzû</span> bu düşünceyi: "Boş ve sûretsiz, işte bunun içindir ki ona Tao denilmektedir" ve "İlâhî Tao (ya da Semâvî Yol) boş ve sûretsizdir <span style="font-style:italic;">[şekilsizdir]"</span> diyerek yansıtmaktadır.</p>

  <p>Bu düşünce için Lao-Tzû halkın günlük yaşantısında ilgi çekici birçok sembol <span style="font-style:italic;">[remiz]</span> tesbit etmektedir:</p>

  <p>Tao boş bir kaptır. Ne kadar sık kullanırsanız kullanın, O'nu asla dolduramazsı-</p>

  <p>mz<a id="footnote23"></a><sup><a href="#bookmark24">23</a></sup>.</p>

  <p>Bu öyle bir sihirli kaptır ki ezeldenberi boş olduğundan onu doldurmak mümkün değildir ve bunun için de bu kap nâmütenâhî nesneyi muhtevidir. Buna ters yönden bakılacak olursa bu: "kap zâhiren boş olduğu içindir ki sınırsız bir şekilde doludur" anlamındadır. Böylelikle, Tao'nun mâhiyeti ile ilgili olarak "Adem"in haiz olduğu iki anlamdan birincisi söz konusu olduğunda yukarıda karşılaşmış olduğumuz duruma aynen rücû etmiş olmaktayız. Yukarıda Tao'nun Varlık ile dopdolu olması (daha doğrusu bizzât Varlık olması) hasebiyle Adem olduğunu ve bu vasfı dolayısıyla da insanın bilgisinin erişiminin dışında kaldığını görmüştük. Burada da gene nesnelerle dopdolu olduğu için bomboş görünen bir şeyle karşı karşıyayız. Başka bir deyişle Tao bomboştur; ama bir nesnenin olumsuz ve edilgen bir tarzda boş oluşu gibi boş değildir. Bu bizâtihî kemâl olan olumlu metafizik bir boşluktur.</p>

  <p>Kemâl sanki boşlukmuş gibi gözükür. Ama gerçek kemâl oluşu ondan yararlandığınızda onu asla tüketememenizle tesbit olunur<a id="footnote24"></a><sup><a href="#bookmark25">24</a></sup>.</p>

  <p>Bu özel veçhesi itibariyle Tao bir körük ile de mukayese edilebilir. Bu, faaliyeti aslâ tükenmeyen büyük bir Kevnî Körük'tür.</p>

  <p>Semâ ile Arz'ın arası bir körüktür. Bu [<span style="font-style:italic;">körüğün içi boştur ama faaliyeti</span>] aslâ tükenmez. Ne kadar çok işlerse o kadar çok üretir<a id="footnote25"></a><sup><a href="#bookmark26">25</a></sup>.</p>

  <p>Lao-Tzû aşağıdaki pasajda "Boşluk" <span style="font-style:italic;">\ya da "Adem"]</span> demlenin yüce üreticiliğini göstermek üzere daha somut ve daha basit misâllere başvurmaktadır:</p>

  <p>Tekerleği göbeğine birleştiren otuz çubuk vardır ama tekerleğin <span style="font-style:italic;">[bir eksen etrâ-finda</span>] dönmesini sağlayan göbeğinde hiç bir şey olmamasıdır <span style="font-style:italic;">[göbeğindeki boşluktur, ademdir</span>]. Kili yoğurup çanak-çömlek yaparsınız ama bunlar içleri boş olduğu için işe yararlar. Bir evi inşâ ederken kapılar ve pencereler açarsınız ama evi oturulabilir kılan içindeki boşluktur. Varlık yararlı olanı yaratır ama onu kullanılabilir kılan "AdenTdir<a id="footnote26"></a><sup><a href="#bookmark27">26</a></sup>.</p>

  <p>Sanırım "vâdi" sembolü de <span style="font-style:italic;">Tao Te Çing'</span>de bunun için böylesine önemli bir rol oynamaktadır. Vâdi tabiatı gereği çukur ve boştur. Ve sırf çukur <span style="font-style:italic;">[ya da oyuk]</span> ve boş olduğu içindir ki dolu olabilir. Vâdinin "altta" bir yer işgal etmesi olgusuna, ister beşerî olsun isterse beşerî-olmamış olsun gerçekten de yüce olan bir şeyin bir başka ö-nemli özelliğini ekleyin. Böylece vâdi, "boş" ve "Adem" olması hasebiyle Varlığın kemâli olan ezelî yaratıcılığın mutlak mebdei olarak idrâk edilen Tao için uygun bir sembol olur.</p>

  <p>Lao-Tzû'nun vâdi sembolünü Tao'nun tükenmez yaratıcılığından söz ederken kullandığı iki pasajı daha önce kaydetmiştik:</p>

  <p>Vâdinin Rûhu ölümsüzdür<a id="footnote27"></a><sup><a href="#bookmark28">27</a></sup>.</p>

  <p>... "Yüce" Fazîlet de bir vâdiye benzer<a id="footnote28"></a><sup><a href="#bookmark29">28</a></sup>.</p>

  <p>Bunun altındaki düşünce Lao-Tzû'nun, herhangi bir şeyin (zâhiren) kusurlu olduğu için gerçekten de eksiksiz <span style="font-style:italic;">[kâmil]</span> olabilmesi meselesini tartıştığı başka bir yerde daha da belirgin kılınmış bulunmaktadır.</p>

  <p>Oyuk olduğu içindir ki o (gerçekten de) doludur<a id="footnote29"></a><sup><a href="#bookmark30">29</a></sup> <sup><a id="footnote30"></a><a href="#bookmark31">30</a></sup>.</p>

  <p>"Oyuk" ve "altta" olmak "dişi" fikrini telkîn etmektedir. Daha önceki sayfalarda bu fikirle de karşılaşılmıştı. Gerçekten de Tao'nun yaratıcı veçhesinin dişi unsurunun vurgulanması Lao-Tzû'nun kendine has özelliklerinden biridir. "Oyukluk" ve "altta olma"ya ek olarak "dişi" fikrinin de doğurganlığın en uygun sembolü olduğu âşikâr-dır. Meselâ, Tao Onbin-Nesne'nin <span style="font-style:italic;">Ana'sidir.</span></p>

  <p>"Adsız" iken Semâ'nın ve Arz'ın <span style="font-style:italic;">(yâni bütün Mükevvenâtın</span>) başlangıcını temsil eder. "Adlanmış-Olan" niteliğinde iken de Onbin-Nesne'nin Anası'dır.</p>

  <p>Âlemin, bütün âlemin Anası nazarıyla bakılan bir Başlangıc'ı vardır.</p>

  <p>"Ana" bilindi miydi "çocuklar" da bilinir. Eğer bir kimse "çocuklar"ı bilip de buradan hareketle "ana"ya rücû edecek ve ona sıkı sıkı yapışacak (yâni onu gözden kaybetmeyecek) olursa ömrünün sonuna kadar asla hatâya düşmez<a id="footnote31"></a><sup><a href="#bookmark32">31</a></sup>.</p>

  <p>Tao'nun bütün nesnelerin Anası ve nesnelerin de onun "çocukları" olmasının metafizik olarak neye delâlet ettikleri bu bölümde daha önce açıklandı.</p>

  <p>Bu bölümde başka bir meseleyle ilgili olarak "Sırlı Dişi"ye atıfta bulunulan bir pasajı da kaydetmiştik.</p>

  <p>Vâdinin rûhu ölümsüzdür. İşte bu, benim Sırlı Dişi diye isimlendirdi-ğimdir. Sırlı Dişi'nin kapısı Semâ ve Arz'in Kökü'dür<a id="footnote32"></a><sup><a href="#bookmark33">32</a></sup>.</p>

  <p>Bu Sırlı Dişi (<span style="font-style:italic;">hsüan p'in)</span> deyiminde, Lao-Tzû'nun daha önce de Tao'ya "bilinmeyen ve bilinmesi mümkün olmayan metafizik Mutlak" (yâni Varlığın da Ade-m'in de ötesinde kalan Tao) olarak atıfta bulunduğu zaman da kullanmış olduğu <span style="font-style:italic;">hsüan</span> kelimesiyle bir kere daha karşılaşmış bulunmaktayız.</p>

  <p>O gerçekten de Sırların Sım'dır <span style="font-style:italic;">[Sırrü'l-Esrâr'dır, Gaybü'l-Guyûb-’dur</span>]. Ve işte bu, sayısız Mû'cizeler'in de Kapısı'dır!<a id="footnote33"></a><sup><a href="#bookmark34">33</a></sup></p>

  <p>Bu her iki pasajda da Tao'nun sonsuz ve tükenmez yaratıcılığının "kapı" <span style="font-style:italic;">(men)</span> ile remzedilmiş olması ilgi çekicidir. Ve bu da "Sırlı Dişi'nin kapısı"nm "sayısız</p>

  <p>Mû'cizeler'in kapısı" ile aynı şey olduğuna işâret etmektedir. Faal veçhesi yönünden Mutlak Varlık (Tao) sembolik bir biçimde Onbin-Nesne'nin Varlık Âlemi'ne salındı -ğı bir kapıya sâhip olarak tasvîr edilmektedir. Doğal olarak doğurganlığı ve analığı telkin etmesi açısından da "dişi" hayvan sûreti ise bu sembolü daha da uygun kılmaktadır.</p>

  <p>Daha önce de işâret etmiş olduğum gibi Lao-Tzû'nun Âlem'e bakışında "dişi" sûreti zayıflığı, tevâzuu, uysallığı, sessizliği ve bunun gibilerini telkin etmektedir. Ama Lao-Tzû'ya has paradoksal düşünce tarzı dolayısıyla "dişi"nin zayıf, uysal alt kademeden olduğunu ifâde etmek onun sınırsız kuvvetli, kudretli ve üstün olduğunu ifâde etmenin bir başka tarzıdır.</p>

  <p>Dişi sessizliğiyle (yâni kavga etmeden ve üstün gelmeğe kalkışmadan) daima erkeğe üstün gelir. Sessiz iken daima alt mertebeden bir konumu muhafaza eder. (Ve böylece alt mertebede bir konumu muhafaza ederek daha yüce bir konumu elde eder.)<a id="footnote34"></a><sup><a href="#bookmark35">34</a></sup></p>

  <p>Bu kelimelerin de açıkça göstermekte olduğu gibi, burada söz konusu olan "di-şi"nin zayıflığı âciz bir kimsenin tümüyle olumsuz zayıflığı değildir. Bu, ancak kudreti zabtetmekle elde edilen çok özel bir zayıflık türüdür. Bu içinde sonsuz bir kudret ve mukavemet imkânı ihtivâ eden bir zayıflıktır. Bu husus, Lao-Tzû'nun, "Kutsal İn-san"ın <span style="font-style:italic;">[İnsân-ı Kâmilin</span>] temel davranışından söz ettiği aşağıdaki pasajdaki ifâdesiyle dikkatimize sunulmaktadır. Lao-Tzû için İnsân-ı Kâmil'in Tao'nun kâmil bir tecellîgâhı olduğunu bildiğimizden "İnsân-ı Kâmil" için ne söylenirse bu Tao için de geçerlidir. Bu pasaja da "dişi" şablonunun "vâdi" şablonuyla doğrudan doğruya ilgilendirilmiş olması kayda değer.</p>

  <p>"Er kişi"yi <span style="font-style:italic;">[kendi gücünü, kudretini</span>] bilip de "dişi"ye bağlı kalmak <span style="font-style:italic;">[tevazu ve yumuşaklıkdan ayrılmamak</span>] bir kimseyi bütün âlemin ""vâdi"si "kılar. Bir kimse bütün âlemin "vâdi"si oldu mu gerçek Fazîlet de onu asla terketmez<a id="footnote35"></a><sup><a href="#bookmark36">35</a></sup>.</p>

  <p>Ve hiç kuşkusuz aşağıdaki beyân da bu anlamda anlaşılmalıdır:</p>

  <p>"Zayıf olmak" Tao'nun etkin olmasının tarzıdır<a id="footnote36"></a><sup><a href="#bookmark37">36</a></sup>.</p>

  <p>Bu bölümde Tao'nun "kapısı"ndan salınmakta olan Onbin-Nesne'nin, Lao-Tzû tarafından idrâk edildiği şekilde, tâbi olduğu ontolojik süreci tasvîr etmeğe çalıştık. "Tao Bir'i, Bir ise İki'yi, İki ise Üç'ü ve Üç de Onbin-Nesne'yi üretir<a id="footnote37"></a><sup><a href="#bookmark38">37</a></sup>". Bu Onbin-Nesne yâni âlem ile âlemde mevcûd olan bütün nesneler Tao'nun kendisini izhâr etmesi faaliyetinin [<span style="font-style:italic;">tecellîlerinin]</span> nihaî sınırını temsil etmektedir. Bu kevnî nesneler metafizik İniş'in <span style="font-style:italic;">[Nüzül'ün]</span> son safhasıdır. Kevnî nesneler açısından bu İniş <span style="font-style:italic;">[Nüzûl] </span>onların şahsî tabiatlarının kemâlidir. Çünkü Tao kendisini (eski Grek'lerin <span style="font-style:italic;">phcıinesthai</span> fiilinin orijinal anlamında) en somut sûretlerde bu safhada izhâr etmektedir.</p>

  <p>Bununla beraber bu, Varlığın metafizik sürecinin sonu değildir. îbn Arabi'nin â-lem telâkkisindeki gibi, İniş'i <span style="font-style:italic;">[Nüzul'ü]</span> yaratıcı hareketin geriye rücû etmesi yâni Yükseliş <span style="font-style:italic;">[Mi'râc]</span> izlemektedir. İnişte en son safhaya erişen Onbin-Nesne burada bir müddet renk ve sûret bolluğu içinde geliştikten sonra kevnî sûretlerini kazanmadan önceki ilk safhaya yâni Bir'in sûretsiz Hâli'ne doğru yükselen bir seyir tâkib ederler, daha sonra "Adem"e ve nihâyet de Sırr'ü-s Sırr'ın Amâ'sına <span style="font-style:italic;">[Dipsiz Karanlığı'na</span>] vâsıl olurlar. Lao-Tzû bu fikri <span style="font-style:italic;">fu</span> ya da Rücû <span style="font-style:italic;">[Geri Dönüş</span>] anahtar-kavramıyla ifâde etmektedir.</p>

  <p>Onbin-Nesne hep birlikte varlık kazanırlar. Ama gözlediğim kadarıyla, bunlar</p>

  <p>(Mebde'lerine) rücû etmekteler.</p>

  <p>Bu nesneler gür ve bereketli bir şekilde büyürler ama (vakti gelince de) hepsi de</p>

  <p>"kökleri"ne "rücû" ederler.</p>

  <p>Kök'e Rücû Durgunluk'ta ikâmettir. Durgunluk'ta ikâmet ise (ontolojik kaderin</p>

  <p>Semâvî) Emr[m]e rücû demektir.</p>

  <p>Emr'e rücû ise ezelî <span style="font-style:italic;">[ve ebedî</span>] Hakîkat'tır.</p>

  <p>Bu ezelî Hakîkat'ı bilmek ise Nûr'a Kavuşmak'tır<a id="footnote38"></a><sup><a href="#bookmark39">38</a></sup>.</p>

  <p>Bitkiler ilkbaharda ve yazın gür ve bereketli bir biçimde büyür, gelişir. Bu onların köklerinde <span style="font-style:italic;">bilkuvve</span> bulunan hayat eneıjisinin harekete geçip fâil olması, saplardan yukarı doğru hareket etmesi ve kemâl safhasında da yapraklar, çiçekler ve meyvalar olarak tümüyle kendisini göstermesinin eseridir. Ama soğuk mevsimlerin gelip çatmasıyla aynı hayat enerjisi köklere doğru inerek kendisini bütün bu tecellîlerin mebdeinde saklı tutar<a id="footnote39"></a><sup><a href="#bookmark40">39</a></sup>.</p>

  <p>Lao-Tzû bu son safhayı Durgunluk<a id="footnote40"></a><sup><a href="#bookmark41">40</a></sup> ya da Sükûnet diye adlandırmaktadır. Yukarıda da "durgunluk" kavramının Lao-Tzû'nun gözde kavramlarından biri olduğunu görmüştük. Bu kavramın yapısı itibariyle Lao-Tzû'ya has genel düşünce şablonuna uygun olduğunu görmek kolaydır. Çünkü bu bağlamda idrâk edildiği tarzda "durgunluk" ölüm ya da hayattan tam bir kopuş değildir. Kökün karanlığına gizlenen hayat enerjisi o ânda hareketsizdir <span style="font-style:italic;">[durgundur]</span> ama kök aslâ ölü değildir. Kök, aslında, nâmütenâhî hayâtiyete gebe bir durgunluk içindedir. Zâhiren hiç bir hareketin fark edilememesine karşılık bâtınen ezelî ve ebedî Hayat'ın durup dinlenmek bilmeyen faaliyeti gelecek ilkbaharın hazırlığım sürdürmektedir.</p>

  <p>Bu itibarla Tao'nun yaratıcı faaliyeti devrî bir süreç oluşturmaktadır. Ve bu devrî bir süreç olduğundan bunun sonu da yoktur. Bu başlangıç noktası da son noktası da <span style="font-style:italic;">[belli]</span> olmayan ezelî bir faaliyettir.</p>

  <p>Bu düşünceyi anlayabilmek için çoğu kere karşılaşmış olduğumuz Lao-Tzû'ya has bir başka şablonu da göz önünde bulundurmamız gerekir. Bununla, Lao-Tzû'nun metafizik <span style="font-style:italic;">[fizik-ötesi, bâtını</span>] bir hakîkatı sık sık zamana bağlı bir biçim içinde tasvîr etmekte olduğu olgusuna dikkati çekmek istiyorum. Onun metafizik bir hakîkatı zaman (ve mekân) terimleriyle tasvîri ona göre bunun zarurî olarak zamana bağlı bir süreç olduğuna delâlet etmemektedir.</p>

  <p>Tao'nun rahminden <span style="font-style:italic;">[bamından, bâtınından</span>] südûr eden Onbin-Nesne ile bunların ilk kaynaklarına Geri Dönüş'ü <span style="font-style:italic;">[Rücû'u] Tao Te Çing'</span>de zamana bağlı bir süreç gibi takdîm edilmektedir. Bu türlü tasvîr olunan da <span style="font-style:italic;">gerçekten de</span> zamana bağlı bir süreçtir.</p>

  <p>(Tao'nun tek gerçek faaliyetinin "zuhura gelmek" olmasından ziyâde) Tao'nun <span style="font-style:italic;">[a-</span></p>

  <p><span style="font-style:italic;">sıl]</span> gerçek faaliyeti "geri dönüş"tür.</p>

  <p>Ayrıca (sağduyunun telkîn ettiği düşüncenin aksine) "zayıf olmak" da Tao'nun</p>

  <p>fâil olma tarzıdır.</p>

  <p>Göğün altındaki Onbin-NesneVarlık'dan hâsıl olmuştur. Ve Varlık da Yokluk'dan</p>

  <p><span style="font-style:italic;">[Adem'den]</span> hâsıl olmuştur<a id="footnote41"></a><sup><a href="#bookmark42">41</a></sup>.</p>

  <p>Ama sürecin tasvîrini böyle bir şekle bağlayarak verirken Lao-Tzû, aynı zamanda, zamanın üstünde ve ötesinde kalan ezelî ve ebedî ve zaman-ötesi bir olguyu da tasvîr etmeğe çalışmaktadır. Ve bu noktadan bakıldığında kevnî nesnelerin mebde'le-rine geri dönüşü zaman ve mekân içinde vuku bulan bir şey değildir. Bu metafizik bir beyândır. Bu sâdece Tao'nun her yerde "hâzır ve nâzır" olmasına atıfta bulunmaktadır. Bu açıdan bakıldığında ise bütün kevnî nesneler Tao'nun kendisini <span style="font-style:italic;">(phaintesthai </span>olarak) izhâr ettiği somut tecellîgâhlardır. Nesneler harfi harfine ifâde edilirse <span style="font-style:italic;">phainomena'</span>dırlar <span style="font-style:italic;">[görüntülerdir].</span> Ve bu nesnelerin her birinde "kendisini izhâr e-den", "tecellî eden" bizzât Tao olduğundan dolayı Tao bütün bu nesnelerin her birinde bunların fizik-ötesi <span style="font-style:italic;">[bâtmî]</span> temeli olarak "hâzır ve nâzırdır". Ve her bir nesne de kendi içinde kendi varlık kaynağını ihtivâ etmektedir. İşte Geri Dönüş'ün metafizik anlamı budur. Yukarıda da görmüş olduğumuz gibi bu özel Sûreti altında Tao'ya Lao-Tzû <span style="font-style:italic;">te</span> yâni Fazîlet adını vermektedir.</p>

  <p>* * *</p>

  <p><a id="bookmark2"></a><a href="#footnote1">1</a></p>

  <p>   Çincesi <span style="font-style:italic;">ao\ Tao Te Çing</span>, LXII.</p>

  <p><a id="bookmark3"></a><a href="#footnote2">2</a></p>

  <p>   Çuang-Tzû burada da durumu kronolojik sırayı gözeterek târihî gelişmesi içinde tasvîr etmektedir. Ama bunu bu türlü tasvîr ederken gerçek amacının da, nesnelerin târihiyle hiç bir ilgisi olmayan, metafizik <span style="font-style:italic;">[yâni fizik-ötesi, mânevi</span>] bir olgu olduğu âşikârdır. "Âlemin yaratılışından önce" deyiminin işâret etmekte olduğu durum da buna uygun olarak geçmiş <span style="font-style:italic;">[mâzî]</span> değildir; tıpkı geçmişle ilgili olduğu ve tıpkı gelecekle de ilgili olmaya devâm edeceği gibi, bu doğrudan doğruya hâl <span style="font-style:italic;">[şimdiki zaman</span>] ile ilgilidir.</p>

  <p><a id="bookmark4"></a><a href="#footnote3">3</a></p>

  <p>   Bu pasajın açılış cümlesini yorumlarken Ç'ind Hânedânı döneminden Lin Yün Ming'i izledim. Ama Kuo Hsiang tarafından temsil edilen ekolde bu cümle: "Âlemin yaratılışından önce Adem vardı. <span style="font-style:italic;">(Yâni)</span> Varlık da yoktu, Ad da yoktu" şeklinde çevrilebilecek bir şekilde ifâde edilmektedir.</p>

  <p><a id="bookmark5"></a><a href="#footnote4">4</a></p>

  <p>   Çincesi: <span style="font-style:italic;">te.</span> Bu da, ileride göreceğimiz gibi, Lao-Tzû'nun anahtar-kavramlarmdan biridir. <span style="font-style:italic;">Tao Te Çing’in</span> ismi dahi (Tao'nun <span style="font-style:italic;">[ya da Yol’un</span>] ve Fazîlet'in <span style="font-style:italic;">[ya da Fazîlet'in]</span> Kitabı) bunun önemine işaret etmektedir, <span style="font-style:italic;">te</span> kelimesi harfi harfine "kazanma <span style="font-style:italic;">[iktisâb]"</span> ya da "kazanılmış şey <span style="font-style:italic;">[nıukteseb]"</span> demektir ve bu, var olan her bir nesnenin müktesebi olarak Bir'e delâlet etmektedir. Kelimenin semantik yapısı Çuang-Tzû'nun bu pasajda vermiş olduğu açıklamayla iyice vuzuha kavuşmuş bulunmaktadır.</p>

  <p><a id="bookmark6"></a><a href="#footnote5">5</a></p>

  <p>   Çincesi: <span style="font-style:italic;">ming.</span> Buradaki "emir"i <span style="font-style:italic;">[arapça telâffuz edildiği şekliyle]</span> İslâmî "emr" <span style="font-style:italic;">[İlâhî Emr]</span> kavramıyla mukayese etmek gerekir. Çincede buna tekabül etmekte olan kavram çoğu kere "Semâvî E-mir" <span style="font-style:italic;">t'ien ming</span> anlamındaki deyimle ifâde edilmektedir. Bunun altında yatan: "Varlık Âlemi'ndeki her şeyin Bir'in Emri'ne uygun olarak nasıl olması lâzımsa hâlen de öyle olduğu" düşüncesidir. Her şey Bir'e katılmış bulunmakta ve O'ndan alacağını [<span style="font-style:italic;">müktesebâttnt]</span> almış olmaktadır; ama bunların her biri O'ndan alacağını kendine özgü bir biçimde almış olmaktadn. İşte bunun içindir ki, her nesnenin kendi varlığını Bir'e borçlu olmasma rağmen, âlemde bir nesne bir diğerinin tıpıtıpına aynı değildir. Bütün bu söylediklerimiz bizi ister istemez "kader" meselesiyle karşı karşıya bnakmaktadırlar. Bu ise daha sonra konu edilecektir.</p>

  <p><a id="bookmark7"></a><a href="#footnote6">6</a></p>

  <p>   yâni karanlık ve negatif Kozmik elemanı.</p>

  <p><a id="bookmark8"></a><a href="#footnote7">7</a></p>

  <p>   yâni aydınlık, pozitif elemanı.</p>

  <p><a id="bookmark9"></a><a href="#footnote8">8</a></p>

  <p>   <span style="font-style:italic;">Tao Te Çing,</span> XLII.</p>

  <p><a id="bookmark10"></a><a href="#footnote9">9</a></p>

  <p>   <span style="font-style:italic;">Tao Te Çing,</span> I. <span style="font-style:italic;">Bk.</span> sayfa:....</p>

  <p><a id="bookmark11"></a><a href="#footnote10">10</a></p>

  <p>   <span style="font-style:italic;">Tao Te Çing</span>, LII.</p>

  <p><a id="bookmark12"></a><a href="#footnote11">11</a></p>

  <p>   <span style="font-style:italic;">Tao Te Çing,</span> XXXIX.</p>

  <p><a id="bookmark13"></a><a href="#footnote12">12</a></p>

  <p><span style="font-style:italic;">Tao Te Çing,</span> LXXIII.</p>

  <p><a id="bookmark14"></a><a href="#footnote13">13</a></p>

  <p><span style="font-style:italic;">Tao Te Çing,</span> LI.</p>

  <p><a id="bookmark15"></a><a href="#footnote14">14</a></p>

  <p>   Burada tasvir edümekte olan fikir İbn Arabi'nin İnsanîn Varlık sıralamasında bir bakıma en alt kademeden düzeyde bulunduğu fikriyle mukayese edilebilir. Camadâtın <span style="font-style:italic;">[hareketsiz nesnelerin]</span> nefisleri yoktur. Bu onları Rabb'in emirlerine kayıtsız şartsız mutî kılmaktadır; yâni bu demektir ki bunlar Rabb'in onların üzerindeki füline, Rabb ile aralarında herhangi bir engel olmaksızın, savunmasız bir şekilde mâruz kalmaktadırlar. Bu ölçekte ikinci şuayı bitkiler ve üçüncü şuayı da hayvanlar almakta-du. Sâhip olduğu Akıl dolayısıyla İnsan, bu bakış açısından, bütün Varlık âleminin silsile-i merâtibinde <span style="font-style:italic;">[hiyerarşisinde]</span> en alt şuada bulunmaktadu. <span style="font-style:italic;">Bk. İbn Arabi’nin "Fusûs"undaki Anahtar-Kavramlar.</span></p>

  <p><a id="bookmark16"></a><a href="#footnote15">15</a></p>

  <p>   <span style="font-style:italic;">Tao Te Çing, XXXVIII.</span></p>

  <p><a id="bookmark17"></a><a href="#footnote16">16</a></p>

  <p>   <span style="font-style:italic;">Tao Te Çing,</span> XXI.</p>

  <p><a id="bookmark18"></a><a href="#footnote17">17</a></p>

  <p>   <span style="font-style:italic;">Tao Te Çing,</span> VII.</p>

  <p><a id="bookmark19"></a><a href="#footnote18">18</a></p>

  <p>   <span style="font-style:italic;">Tao Te Çing,</span> VI.</p>

  <p><a id="bookmark20"></a><a href="#footnote19">19</a></p>

  <p>   <span style="font-style:italic;">Tao Te Çing,</span> XXXVII.</p>

  <p><a id="bookmark21"></a><a href="#footnote20">20</a></p>

  <p>   <span style="font-style:italic;">Tao Te Çing,</span> X.</p>

  <p><a id="bookmark22"></a><a href="#footnote21">21</a></p>

  <p>   <span style="font-style:italic;">Tao Te Çing,ll.</span></p>

  <p><a id="bookmark23"></a><a href="#footnote22">22</a></p>

  <p>   Eskiden içi saman dolu köpek kuklaları dinî törenlerde sunulmak üzere hazırlanırlardı. Törenden önce bunlara büyük bir saygı gösterilir fakat tören biter bitmez çöp niyetine bir yere atılırlar ve geçenlerin ayakları altmda ezilip giderlerdi.</p>

  <p><a id="bookmark24"></a><a href="#footnote23">23</a></p>

  <p>   <span style="font-style:italic;">Tao Te Çitiş*,</span> IV.</p>

  <p><a id="bookmark25"></a><a href="#footnote24">24</a></p>

  <p>   <span style="font-style:italic;">Tao Te Çing,</span> XLV.</p>

  <p><a id="bookmark26"></a><a href="#footnote25">25</a></p>

  <p>   <span style="font-style:italic;">Tao Te Çing,\.</span></p>

  <p><a id="bookmark27"></a><a href="#footnote26">26</a></p>

  <p>   <span style="font-style:italic;">Tao Te Çing,</span> XI.</p>

  <p><a id="bookmark28"></a><a href="#footnote27">27</a></p>

  <p>   <span style="font-style:italic;">Tao Te Çing,</span> VI.</p>

  <p><a id="bookmark29"></a><a href="#footnote28">28</a></p>

  <p>   <span style="font-style:italic;">Tao Te Çing,</span> XLI.</p>

  <p><a id="bookmark30"></a><a href="#footnote29">29</a></p>

  <p><span style="font-style:italic;">Tao Te Çing,</span> XXII.</p>

  <p><a id="bookmark31"></a><a href="#footnote30">30</a></p>

  <p><span style="font-style:italic;">Tao Te Çing,</span> I.</p>

  <p><a id="bookmark32"></a><a href="#footnote31">31</a></p>

  <p><span style="font-style:italic;">Tao Te Çing,</span> LII.</p>

  <p><a id="bookmark33"></a><a href="#footnote32">32</a></p>

  <p><span style="font-style:italic;">Tao Te Çing,</span> VI.</p>

  <p><a id="bookmark34"></a><a href="#footnote33">33</a></p>

  <p><span style="font-style:italic;">Tao Te Çing,</span> I.</p>

  <p><a id="bookmark35"></a><a href="#footnote34">34</a></p>

  <p><span style="font-style:italic;">Tao Te Çing,</span> LXI.</p>

  <p><a id="bookmark36"></a><a href="#footnote35">35</a></p>

  <p><span style="font-style:italic;">Tao Te Çing,</span> XXVIII.</p>

  <p><a id="bookmark37"></a><a href="#footnote36">36</a></p>

  <p><span style="font-style:italic;">Tao Te Çing,</span> XL.</p>

  <p><a id="bookmark38"></a><a href="#footnote37">37</a></p>

  <p><span style="font-style:italic;">Tao Te Çing,</span> XLII.</p>

  <p><a id="bookmark39"></a><a href="#footnote38">38</a></p>

  <p>   <span style="font-style:italic;">Tao Te Çing,</span> XVI. Nûr'a kavuşmanın epistemolojik yapısı <span style="font-style:italic;">Çuang-Tzû'nun Kitabı</span> ile bağlantılı o-larak V. ve VI. Bölüm'de tamâmen açıklanmıştı.</p>

  <p><a id="bookmark40"></a><a href="#footnote39">39</a></p>

  <p>   Bu açıklamam Yüan Hanedânı döneminden Wu Ç'eng'in yorumunun hemen hemen harfi harfine bir tercümesidir.</p>

  <p><a id="bookmark41"></a><a href="#footnote40">40</a></p>

  <p>   Çincesi: <span style="font-style:italic;">çing.</span></p>

  <p><a id="bookmark42"></a><a href="#footnote41">41</a></p>

  <p><span style="font-style:italic;">Tao Te Çing,</span> XL.</p>
</body>
</html>
