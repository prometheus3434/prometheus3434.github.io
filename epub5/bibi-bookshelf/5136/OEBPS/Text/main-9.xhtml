<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>3/IV. BÖLÜM ZÂT VE VARLIK</h1>

  <p>Yukanda görmüş olduğumuz gibi, Çuang-Tzû'nun "Semâvî Tesviyesi" ile İbn Arabî'nin "Vahdet-i Vücûd"u: her şeyin, eninde sonunda, mutlaklığı itibâriyle Mut-lak'ın [<span style="font-style:italic;">Hakk'ın</span>] iptidaî Birliğine <span style="font-style:italic;">[Ahadiyyet’ine]</span> yâni "Ahadiyyet düzeyindeki Zât"a indirgenebilir olduğu fikrine dayanmaktadır.</p>

  <p>İbn Arabî'ye göre Ahadiyyet'teki <span style="font-style:italic;">Zât'</span>m saf <span style="font-style:italic;">Varlık</span> olduğunu, ve zât (yâni mâhiyet) ile "varlık" arasında en ufak bir farkın bulunmadığını belirtmek gerekir. Başka bir deyişle Mutlak, <span style="font-style:italic;">actus purus'</span>dur <span style="font-style:italic;">[saffiildir],</span> "var olma"nm bizzât fiilidir. Mutlak, "cevher" anlamında bir "şey" değildir.</p>

  <p>Kâşânî'nin dediği gibi: <span style="font-style:italic;">"Ahadiyyet düzeyindeki Zât</span> denilen Hakîkat, gerçek mâhiyeti itibâriyle, yalnızca Varlık'dan başka bir şey değildir. O ne lâtaayyün ile ve ne de taayyün ile şart altına alınır; çünkü O, Zât'ı itibâriyle herhangi bir özellikle ya da isimle tavsif edilmekten berî olacak kadar kutsaldır [<span style="font-style:italic;">Subhân’dır</span>]. O'nun ne bir vasfı ne de bir kayıdı vardır; O'nda Kesret'in gölgesi dahi yoktur. O bir cevher de değildir...çünkü bir cevherin varlıkdan başka bir zâtının (özünün), yâni bir cevheri diğerlerinden tefrik ettiren bir mâhiyetinin olması gereklidir".</p>

  <p>Taayyünle de lâtaayyünle de şartlanmamış Mutlak kavramı çok daha veciz bir şekilde Lao-Tzû tarafından "Adem" ve "İsimsizlik", Çuang-Tzû tarafından da "Var-lık-olmamanm-reddinin-reddi" deyimiyle ifâde edilmektedir. Bu sonuncu "Varlık-olmamanm-reddinin-reddi" deyimi, tahlilî olarak, bütün taayyünlerden münezzeh o-lan Mutlak'ın fikrinin idrâkini sağlayan mantıksal sürecin safhalarına işâret etmektedir. Önce Mutlak'ın <span style="font-style:italic;">Varlık</span> olduğu fikri reddedilmekte ve böylece <span style="font-style:italic;">Varlık-olmama</span> vaz edilmiş olmaktadır. Sonra bu Varlık-olmama kavramı, Varlığın basit bir reddi olmak hasebiyle izâfî bir Varlık-olmama'dan başka bir şey olmamasından ötürü elenmektedir. Böylece Varlık-olmamanın-reddi kavramı elde edilmiş olmaktadır. Bu kavram ise hem Varlığın ve hem de Varlık-olmamanın reddi olmak hasebiyle hâlâ bu zıtlar arasındaki zıtlığın bir izini ya da yansımasını taşımaktadır. İşte bu küçük izâfîlik izini de ortadan kaldırmak üzere bu sefer de Varlığın-olmamasının-reddi'ni reddetmek gerekmektedir. Ve sonunda da böylece, mutlak aşkınlığı itibâriyle "Adem" olarak, "Varlığın-olmamasının-reddinin-reddi" kavramı tesis edilmiş olur.</p>

  <p>Ve Çuang-Tzû da, o takdîre şâyân Evrensel Rüzgâr sembolü aracılığıyla bu müteal Adem'in kelimenin sıradan anlamıyla, sırf olumsuz bir "adem/hiçlik" olmadığına; aksine, her şeyin nihaî ontolojik temeli, bütün mevcûdâtın kaynağı olan ve onlara varlık vermek itibâriyle de, aslında, Varlığın bir kemâli olduğuna açıklık kazandırmaktadır. Çuang-Tzû: "Öyle görünüyor ki gerçekten de bir Yönetici var. <span style="font-style:italic;">[Fakat ne yazık ki]</span> bizim için O'nu somut bir sûret altında görmemiz mümkün değil. O'-nun fâil olduğu husûsunda hiçbir şüphe yoktur; ama O'nun sûretini görememekteyiz. O, <span style="font-style:italic;">faaliyetini</span> izhâr etmekte ama hislerle algılanabilecek hiçbir sûreti bulunmamaktadır" demektedir.</p>

  <p>Bu sâdece "Varhğm-olmamasmm-reddinin-reddi"nin (ya da teolojik açıdan âlemin gerçek Yöneticisi'nin) <span style="font-style:italic;">fiil</span> olduğu, bir cevher olmadığı demektir. Evrensel Rüzgâr da (bir cevher olmadığı için) bizâtihî göze görünmeyen elle tutulamayan bir şeydir ama bizler onun var olduğunu onun ontolojik faaliyeti aracılığıyla, onbin "delik" ve "oyuk" üzerine estiği vakit bunların her birinin çıkardığı özel ses aracılığıyla bilmekteyiz.</p>

  <p>Rüzgâr sembolünün kullanılışının dayandığı temel fikir, İbn Arabi'nin gözde misâli olan Varlığın akışı (<span style="font-style:italic;">sereyân-ı vücûd</span>) ile mukayese edilebilir. "Hayâtın sırrı (yâni Varlık) suya has <span style="font-style:italic;">[bir vasıf olan]</span> akıcılık fiilinde münderictir". Varlık "suyu" ezelî o-larak her şeyin içinden akmaktadır. Bu, her şeye nüfûz ederek ve her şeyi kaplayarak, bütün âleme "yayılmaktadır". Çuang-Tzû'nun da İbn Arabi'nin de Varlığı: "esen", "a-kan", "yayılan", "nüfûz eden", vs... gibi hareket eden bir şey olarak takdîm etmesi çok anlamlıdır. Bunun böyle olmasının sebebi, onların gözünde, Varlığın <span style="font-style:italic;">actus [fiil</span>] olmasıdır.</p>

  <p><span style="font-style:italic;">Actus [fiil]</span> olan Varlık bizâtihî her yere yayılmakla onbin nesneyi üretir. Onbin nesne de, defalarca açıklamış olduğum gibi, Varlığın (ya da Mutlak'ın) kendisini izhâr ettiği çeşitli sûretlerdir. Bu anlamda da, her şey yalnızca Varlık'dır, Varlık'dan başka bir şey değildir. Ve Varlık'dan başka hiçbir şey yoktur. Bu açıdan bakıldığında da bütün Varlık âlemi bir'dir.</p>

  <p>Öte yandan biribirlerinden kesinlikle farklı, son derece çeşitlilik arz eden sayısız "nesne"nin gözlerimizin önünde bulunmakta olması da reddedilmesi mümkün olmayan bir olgudur. İbn Arabî: <span style="font-style:italic;">"Bıı</span> nun .&gt;w'ndan farklı olduğu âşikârdır... Ve İlâhî âlem ne kadar geniş olursa olsun, biribirinin aynı olan iki şey yoktur. İşte bu gerçekten de temel bir olgudur" demektedir. Bu görüş açısından, herhangi başka bir şeyin aynı o-lan bir tek şey yoktur. Hattâ, işin gerçeğinde, aynı bir nesne biribirini izleyen iki anda dahi tamâmen aynı değildir.</p>

  <p>Ferdî olarak biribirlerinden farklı olan bu nesneler, Varlığın çok daha evrensel bir düzeyinde, bu sefer ferdî olarak değil de zâtları [<span style="font-style:italic;">özleri\</span> itibâriyle bu farklılık ve ayrılıkları muhâfaza ederler. Ve nesnelerin bu düzeyde izhâr etmekte oldukları bu ontolojik farklılık ve ayrılıklar çok daha katı ve bozulması mümkün olmayan bir özellik arz ederler, çünkü bunların dayandıkları nihaî zemin kendi zâttandır ve nesneler de onun aracılığıyla sübût etmişlerdir. Bir şeyin zâtı, ona, bozulup dağılmasının önüne geçen "temelden" bir sâbitlik bahşetmektedir. Bir "at", "zâtı" dolayısıyla bir "at"tır; asla bir "köpek" olamaz. Bir "köpek" de "aslı itibâriyla" bir "köpek"dir ve asla başka bir şey değildir. Bunun, aslında, "özlükçü" ontoloji tipinin dayandığı temel olduğunu söylemeye gerek yoktur.</p>

  <p>Yukarıda sözü edilmiş ve bütün nesnelerin mutlak Bir'liği demek olan Vahdet-i Vücûd ile, bir ve tek bir şeye indirgenmesi şöyle dursun, biri diğerine dahi indirge-nemeyen onbin nesnenin reddedilmesi mümkün olmayan Kesret'i arasındaki zâhirî çelişkiyi nasıl açıklayabiliriz? Bu iki bakış açısı yan yana konulacak olursa insan zihninin, mâruz kaldığı şaşkın bir perişanlık içinde, <span style="font-style:italic;">[bu çelişkinin çözümüne]</span> yardımcı olamıyacağı kesindir. Kesret'te Vahdet'i ve Vahdet'te de Kesret'i görmek ya da, daha ziyâde, Kesret'i Vahdet ve Vahdet'i de Kesret olarak görmek doğal olarak, İbn Arabi'nin <span style="font-style:italic;">hayret</span> dediğine sebeb olmaktadır.</p>

  <p>Bu mesele karşısında Çuang-Tzû bütünüyle özlükçü-karşıtı bir tavır takınmaktadır. Çuang-Tzû, <span style="font-style:italic;">her biri [kendisine atfedilen] muhkem bir "zât" "sınırlandırma"siy la diğerlerinden tefrik edilebilen nesneler</span> bakış açısının, bu nesnelerin hakikî bir tasvirini temin etmediğini savunmaktadır. Ona göre sağduyu ve Akl'ın, nesneler arasında tanımakta olduğu zâta <span style="font-style:italic;">[öze]</span> ait bu farklar gerçeklikten yoksundurlar. Nesnelerin, alışılmış olduğu gibi, "zât" itibâriyle biribirlerinden farklıymış gibi görünmelerinin sebebi yalnızca sıradan insanların "uyanmış" olmamasıdır, o kadar! Eğer uyanmış olsalardı nesneleri "karmaşalaştıracaklar" ve bunları iptidaî "lâtayyün" hâliyle görebileceklerdi.</p>

  <p>Bununla beraber, "karmaşalaştırılmış" olan nesneler bu nesnelerin katıksız adem olması demek değildir. Eğer Varlık âleminde kesret olmasaydı "karmalaştırma" kavramı da anlamsız olurdu. İbn Arabî'nin savunduğu gibi, bizâtihî ya da daha yüksek Varlık düzeyleri açısından ne kadar gerçek-dışı olurlarsa olsunlar, "farklı" pek çok nesnenin var olması gerçekten de temel bir olgudur. Alemde müşâhede edilen farklılık ve ayrılıklar, vecd ve istiğrak hâlindeki bir bilgenin "mânevî gözü" <span style="font-style:italic;">[basireti]</span> ile müşâhede edildiklerinde "gerçek-dışı" görünebilirler; ama nesnelerin <span style="font-style:italic;">bir olgu olarak </span>biribirlerinden farklı oldukları sürece bunun için de belirli bir ontolojik temelin olması zarûrîdir. Ve bu ontolojik temel de "zâtlar"dan <span style="font-style:italic;">[özlerden]</span> başka bir şey olamaz.</p>

  <p>"Zâtlar" Çuang-Tzû tarafından sembolik olarak Rüzgâr estiği zaman her çeşitten sesler çıkaran "kovuklar" misâliyle tasavvur edilmektedir. Çuang-Tzû "kovuklar"ın var olmadıklarını asla beyân etmemektedir. Bunlar muhakkak ki vardırlar. Tek husus, bunların kendiliklerinden ses üretmedikleridir: "Onbin Nesne'nin üzerine farklı tarzlarda (hep tek ve aynı Rüzgâr) esmekte ve her bir kovuğa kendine mahsus sesi çıkarttırmaktadır, öyle ki bunların her biri çıkan bu özel sesi bizzât kendisinin üretmekte olduğunu hayâl etmektedir. Pekiyi ama, kovuklara çeşitli sesler çıkarttıran a-cabâ gerçekte kimdir?"</p>

  <p>Her ne kadar Çuang-Tzû aynı kavramlar çerçevesinde konuşmamakta ise de, bütün bu ifâdeler "zâtlar"ın saf ademden ibâret olmadıklarını, bilkuvve mevcûd olduklarını beyân etmekle eşdeğer görünmektedir. "Zâtlar" mevcûddurlar ama bilfiil değil bilkuvve mevcûddurlar; bunlar kelimenin tam anlamıyla güncel ya da reel değildirler. Reel olan tek şey yalnızca Varlık'dır, başka hiçbir şey değil! "Zâtlar" ise Varlığın faaliyetinin kuvveden fiile çıkmasının bıraktığı iz ile san<span style="text-decoration:underline;">ki</span> "reel"mişler gibi görünmektedirler.</p>

  <p>Çuang-Tzû'nun ontolojisinde "kovuklar" İbn Arabi'nin ontolojisindeki "a'yân-ı sâbite"ye tekabül etmektedir. İkisinin arasındaki bellibaşlı fark ise "kovuklar" söz konusu olduğunda Zât ile Varlık arasındaki bağıntının daha çok sembolik olarak telmih edilmesine karşı İbn Arabi'nin meseleyi bilinçli bir şekilde ontolojik bir konu o-larak ele alıp çok daha teorik bir biçimde incelemesinde yatmaktadır.</p>

  <p>"A'yân-ı sâbite"nin kavramsal yapısı hakkında ayrıntılar Birinci Cild'in XII. Bö-lüm'ünde verilmiş bulunmaktadır. Burada şunu hatırlatmak gerekir ki "a'yân-ı sâbite" nesnelerin "zâtlar"ıdır ve bunlar "ne mevcûd ve ne de nâmevcûd" olarak tasvir edilmişlerdir ki aynı keyfiyet Çuang-Tzû'nun "kovuklar"ı için de geçerlidir. Bununla beraber "a'yân-ı sâbite"nin İbn Arabi tarafından "Âlem-i Gayb'da ezeldenberi mevcûd <span style="font-style:italic;">Hakâik</span> [<span style="font-style:italic;">Hakîkatlar</span>] olarak tasvir edilmesi de dikkate şâyândır. Bu demektir ki "a'yân-ı sâbite" her ne kadar "zâhirî varlık" olarak "nâmevcûd" iseler de İlâhî Bilinç'de bilfiil mevcûd olmaktadırlar. İbn Arabi'nin ontolojisi, bu açıdan bakıldığında, Eflâtun'un realite fikrine uygundur; bu ontoloji "zâtlar"a saf bir imkândan başka bir şey tanımayan Çuang-Tzû'ya oranla çok daha "özlükçü"dür.</p>

  <p>* * *</p>

  <h1 id="sigil_toc_id_16"><a id="bookmark1"></a>3/V. BÖLÜM</h1>

  <h1 id="sigil_toc_id_17"><a id="bookmark2"></a>VARLIĞIN KENDİLİĞİNDEN ZUHURU</h1>

  <p>Tasavvufta da Tao-culukta da Varlığın mutlak ve nihaî temeli Sırrü-s Sırr'dır. Bu ise, İbn Arabi'nin dediği gibi, <span style="font-style:italic;">enkerü-n nekîrat</span> yâni "belirlenmemişlerin en belirlen-memişi"dir; yâni bu beşerin kavrayabileceği bütün sıfatlardan ve bağıntılardan münezzeh olan Bir Şey'dir. Ve münezzehliği hasebiyle de, bu mertebede "aslâ-bilinmeyen-ve-bilinemeyecek-olan" olarak kalmaktadır. Şu hâlde <span style="font-style:italic;">bizâtihî</span> Varlığı kavramak ve ona yaklaşmak mutlak sûrette mümkün değildir. İbn Arabî Varlığın bu veçhesinden <span style="font-style:italic;">Amâ'</span> yâni Dipsiz Karanlık<a id="footnote1"></a><sup><a href="#bookmark3">1</a></sup> diye söz etmektedir. Tao-cu sistemde ise, Varlığın bu mutlak sûrette tenzihî safhasına atıfta bulunan en isâbetli kelime, <span style="font-style:italic;">hsüan </span>yâni Sırr kelimesidir.</p>

  <p>Tao-cu bilgelerin <span style="font-style:italic;">wu</span> yâni Adem, <span style="font-style:italic;">wıı mı</span> yâni Hiçlik, <span style="font-style:italic;">wu-ming</span> yâni İsimsizlik, vs... gibi bir dizi olumsuz kelimeleri de vardır. Bütün bu kelimeler gene başlangıçtaki münezzehliğin kapsamında anlamlı olarak telâkki edilmelidir. Bununla birlikte, bu olumsuz terimlerle "Sırr" arasında kavramsal olarak bir fark gözlenebilmektedir; çünkü bunların "olumsuz" olmaları aslında "olumlu" bir şeyin zıddı olduklarına, yâni (varlığa-bürünecek-olan-nesnelerin " sınırları "nın belli belirsiz taayyün ettiği daha sonraki) Varlık ya da <span style="font-style:italic;">yu</span> safhasına işâret etmektedir. İşte bu, Çuang-Tzû'nun olumsuzluk düzeyini terketmeksizin Varlığın nihaî safhasından (yâni Sırrü-s Sırr'dan) söz etmek için, "Varlık-olmamanın-reddinin-reddi" ya da ""Hiçliğin-reddinin-reddi" gibi girift bir deyimin kullanılmasını niçin teklif etmiş olduğunun gerekçesidir. Bununla beraber, Sırr ile bütün bu olumsuz terimler arasındaki bu fark yalnızca kavramsal bir farktır. Yoksa "Adem" de, "Hiçlik" de ve "İsimsizlik" de tamâmen aynı bir şeye, "Sırr"a delâlet etmektedirler. Bunların hepsi de mutlaklığı cihetiyle Muüak'a ya da bilinmeyen-bilinmesi-mümkün-olmayan, her türlü nitelendirmeden, taayyünden ve bağıntıdan münezzeh olan Bir Şey olarak nihaî <span style="font-style:italic;">[ezelî]</span> safhasındaki Varlığa delâlet etmektedir.</p>

  <p>İbn Arabî işte bu ontolojik düzeye [<span style="font-style:italic;">mertebeye</span>] <span style="font-style:italic;">Ahadiyyet</span> demektedir. Bu mertebede Mutlak, herhangi bir tavsifi kabûl etmeği reddetmesi bakımından "Ahad"dır <span style="font-style:italic;">[bir başka biri olmayan Bir'dir\.</span> Burada, "Ahad" olmak, mutlak tenzîhden başka bir şey değildir.</p>

  <p>Tao-cu bilgeler de Tao'nun "Ahad" ya da "Bir" olduğunu ifâde etmektedirler. Daha önce göstermeğe çalışmış olduğum gibi Tao-cu sistemde "Bir", kavramsal olarak, "Adem" ile "Varlık" safhaları arasında yer almaktadır. Sırr olması sıfatıyla Tao için bu böyle değildir; çünkü bu, onbin nesnenin "iktisâb ettiği", yâni ona katıldığı bir şey olarak telâkki edilmektedir. Başka bir deyimle, "Bir" her yerde "hâzır ve nâ-zır" olmanın membaıdır. Bir nesnenin Varlık bahşeden çekirdeği ya da (Lao-Tzû'nun dediği gibi) Fazîlet'i olmak hasebiyle Tao var olan her şeyde hâzır ve nâzırdır. Ama ister "hâzır ve nâzır" gözüyle, isterse de "münezzeh" gözüyle bakılsın Tao Tao'dur. Her şeyde hâzır ve nâzır olan, tamı tamına, her şeyden münezzeh olandır. Ve bu durum tenzih ile teşbih arasındaki kavramsal farka ve İbn Arabi'nin sisteminde her ikisinin de olgusal özdeşliğine tekabül etmektedir.</p>

  <p>Şu hâlde Tao-cu "Bir" kavramı, Mutlak'ın kendisinden söz edildiği sürece, İbn Arabi'nin <span style="font-style:italic;">Ahad'mm</span> tam bir muâdili; ama özünde Kesret'in imkânını ihtivâ ettiği sürece de <span style="font-style:italic;">Vâhid</span>'in yâni İsimler ve Sıfatlar mertebesindeki Bir'in bir muâdilidir. Kısacası Tao-cu "Bir" Tasavvufdaki hem <span style="font-style:italic;">Ahad'\</span> ve hem de <span style="font-style:italic;">Vâhid</span>'i kapsamaktadır.</p>

  <p>Bu mülâhazalar, bizlere, Varlığın ilk ve ezelî safhasına iki farklı açıdan: (1) <span style="font-style:italic;">bizâ-tihî</span> Mutlak açısından, ve (2) kendiliğinden zuhur sürecinin kaynağı ve başlangıç noktası olarak Mutlak açısından bakmanın mümkün olduğunu idrâk etmemize yardımcı olmaktadırlar. Bu iki veçhenin ilkinde Mutlak: Sırr'dır ve Amâ'dır. <span style="text-decoration:underline;">İk</span>inci veçhesinde, bunun aksine, bu saf karanlığın ortasında artık pek sönük bir aydınlık belirtisi algılanabilir olmaktadır. İbn Arabi'nin ifâde ettiği gibi: "Tıpkı parlak gün ışığının şafağın karanlığında bulunması gibi Nefes de sinesinde her şeyi ihtivâ etmektedir".</p>

  <p>Bu münâsebetle, Tao-cu bilgelerin Sırr'ı ifâde etmek için kullandıkları <span style="font-style:italic;">hsüan</span> kelimesinin, aslında, kırmızıyla karışık "siyah" anlamında olması da oldukça anlamlıdır. Daha önce de tesbit etmiş olduğumuz gibi Lao-Tzû, bu anlamda, aslında "yontulmamış odun" anlamına gelen <span style="font-style:italic;">p’u</span> kelimesini kullanmayı sevmektedir. Bu mutlak basitliğinde Varlık da tıpkı "yontulmamış odun" gibidir. "Yontulmamış" kaldığı sürece onda müşâhede edilebilecek olan "odun"dan başka bir şey değildir. Ama o, her türlü kap-kacağın üretimi imkânını ihtivâ ettiği sürece yalnızca "odun" olmakdan başka bir şeydir. Bu hâliyle de hâlâ "Hiç"dir ama bilkuvve her şeydir. En azından bir şeylerin vukuu bulacağı husûsunda belli belirsiz bir his vardır. Ve işte bu, Sırr'ın "o-lumlu" veçhesi, Mutlak'ın hilkat âlemine dönük olan yüzüdür. İbn Arabi, aynı fikri, bir hadîs-i kudsîdeki <span style="font-style:italic;">"Kenz-i Mahfî"</span> (Gizli Hazîne) ifâdesiyle ifâde etmektedir. Ve "Gizli Hazîne" de tabiatı icâbı "bilinmeyi arzu eder".</p>

  <p>Bununla beraber "bilinmeyi arzu etme" yâni Varlığın bu derûnî ontolojik dürtüsü, İbn Arabi'nin âleme bakış açısı çerçevesi içinde, Esmâ'ü-1 Hüsnâ (İlâhî İsimler ve Sıfatlar) safhasında kuvveden fiile çıkmaktadır. Mutlak Bir'lik <span style="font-style:italic;">[Ahadiyyet]</span> safhasında mutlaklığı itibâriyle Mutlak'ın niteliği tam bir "bağımsızlık"dır ve bu safhada Mutlak, kendiliğinden ve kendisi için, herhangi bir yaratıcı faaliyet gerektirmemektedir. Eğer bu safhada "hilkat" var ise bu ancak son derece sönük bir belirti şeklindedir. Tao-culuk sisteminde Adem ya da Hiçlik kavramı işte bu hassas duruma işâret etmektedir. Lao-Tzû bununla ilgili olarak şöyle diyor: "O, derinliği ve dipsizliği hasebiyle "Onbin Nesne"nin aslı ve memba'ı gibidir... Ortada <span style="font-style:italic;">hiçbir şey</span> yoktur ama gene de Bir Şey var gibidir. Bunun kimin oğlu olduğunu bilemem. O sanki Semâvî İmpara-tor'dan da öncedir". "Kendi hakîkatında Tao tam anlamıyla muğlâk, tam anlamıyla belirsizdir. Tam anlamıyla muğlâk, tam anlamıyla belirsiz olmasına rağmen gene de</p>

  <p>O'nun ortasında bir Sûret vardır. Tam anlamıyla muğlâk, tam anlamıyla belirsiz olmasına rağmen gene de O'nun ortasında Bir Şey vardır".</p>

  <p>"Gizli Hazîne bilinmeyi arzular". Hazîne gizlidir ve tâbir câiz ise bilinmek arzusuyla için için tahrik olunmaktadır. Daha somut olarak ifâde edilecek olursa, Hakk'da (Mutlak'da) saf mümkînat şeklinde bulunmakta olan sayısız nesne şiddetli bir şekilde bir çıkış yolu aramaktadır. Bu, Hakk'da, doğal olarak bir ontolojik gerilime yol açmaktadır. Ve gitgide daha da zorlanan bu derûnî ontolojik durum sonuçta dışarı doğru bir patlamayla <span style="font-style:italic;">[sanki]</span> rahatlamaktadır. İbn Arabi'nin de Çuang-Tzû'nun da bu durumu tasvir etmeğe gayret ederken aynı tür tasvirlere baş vurmuş olmaları fevkalâde ilgi çekicidir. Çuang-Tzû "püskürme"den bahsetmekte ve şöyle demektedir: "Büyük Arz püskürür; ve püskürdüğüne de Rüzgâr denir. Püskürme zuhur etmediği sürece hiçbir şey gözlenmez. Ama bir kere de bu vâki oldu muydu ağaçların bütün oyuklan çın çın ötmeğe başlarlar". Onbin nesnenin Mutlak'dan zuhuru burada Büyük Arz'ın Rüzgâr'ı püskürmesine benzetilmektedir.</p>

  <p>İbn Arabi'nin konuyu "nefesi salmak" şeklindeki tasviri de daha az keskin, daha az canlı değildir. Bu püskürmeye takaddüm eden ve içeride birikmiş olan nesnelerin aşın mikdannın sebeb olduğu ontolojik had gerilim hâli bir kimsenin nefesini içine hapsederek tutmasına benzetilmektedir. Gerilim son sınınna erişir, ve göğüsteki sıkışık hava şiddetli bir patlamayla dışarı fışkırır. Buna benzer şekilde Varlığın yaratıcı dürtüsü de Hakk'ın derinliğinden fışkırmaktadır. İşte bu, İbn Arabi'nin "Rahmân'ın Nefesi" dediği şeydir. İbn Arabi'ye has İlm-i Kelâm lisânında aynı olay derûnî basıncın en uç sınırında Esmâ'ü-1 Hüsnâ'nm, ânîden, Hakk'ın derinliğinden fışkırması olarak da tasvir edilebilir. "Esmâ'ü-1 Hüsnâ (kevnî sûretler şeklinde) dış âlemde mevcûd olmadan önce, ve hepsi de dış varlık âlemine doğru bir çıkış yolu arayışı i-çinde olarak, Hakk'ın Zât'ında (yâni Sırrü-s Sırr'da) gizli olarak bulunurlar. Bu durum bir kimsenin nefesini içine hapsederek tutmasına benzer. Bu türlü göğüse hapsedilmiş olan hava dışarıya doğru bir çıkış yolu arar; ve bu had sıkışma insana acı verir. O kimse tutmakta olduğu nefesini salıverince de artık bu basıncın ona acı vermesi durur. Tıpkı insanın nefesini salıvermediği zaman sıkıntıda olması gibi Hakk da Esmâ'ü-1 Hüsnâ'nm talebine cevap olarak eğer bu âleme varlık vermeseydi (ontolojik) basıncın sıkıntısını hissedecekti. Bu, Lao-Tzû'nun, Tao'nun sonu gelmez yaratıcı faaliyetini tasvir ettiği büyük bir Evrensel Körük misâliyle de mukayese edilebilir. "Semâ ile Arz arasındaki mekân bir körüğe benzetilebilir. O boştur (yâni Sırların Sırrı olarak Mutlak "Hiçlik"dir) ama faaliyetine son yoktur. Ne kadar çok faaliyet gösterirse o kadar çok üretmektedir".</p>

  <p>Şu hâlde zâtının zarûrî ve derûnî doğal talebine uygun olarak Varlık, sonu gelmez bir biçimde kendisini somut nesneler olarak taayyün etmektedir. Ve "Rahmân'ın Nefesi" ya da ontolojik Rahmet de, her birinin varlıkları açısından çekirdeğini teşkil ederek, bütün bu nesnelerde sereyân etmektedir. Ve Tao-cu bilgeler de her bir kevnî nesnenin iktisâb etmiş olduğu, varlığının bu çekirdeğine <span style="font-style:italic;">te</span> ya da Fazilet demektedirler.</p>

  <p>İbn Arabi'nin <span style="font-style:italic;">Rahmet'</span>i her şeyden önce ontolojik bir olgu olarak anlamakta olduğunu belirmek gerekir. Bu, Varlığın <span style="font-style:italic;">fiili'</span> ne yâni nesnelere varlık ihsân etme eylemine delâlet etmektedir. Bu, bir merhamet ve hayırseverlik gibi duygusal bir tavra işâret etmemektedir. Fakat "varlık <span style="font-style:italic;">ihsân edici"</span> olarak Rahmet hiç kuşkusuz duygusal ve sübjektif bir nüans taşır. Ve bu da ahlâkî yönden İslâm'ın Allah'ı anlayışı ile iyi bağdaşmaktadır. Tao-culuk'da Varlığın yaratıcı faaliyeti böyle bir kavrama taban tabana zıt bir şekilde temsîl edilmektedir. Çünkü Tao-culuk'da Tao'nun "gayr-ı beşerî" <span style="font-style:italic;">(pu jen</span>) olduğu ifâde edilir. Lao-Tzû: "Semâ'nın ve Arz'ın beşerî veçhesi yoktur... Bunlar onbin nesneye sanki samandan yapılmış köpeklermiş muâmelesi yaparlar" demektedir. Bununla beraber bu iki sistem arasındaki fark yalnızca yüzeyseldir. Çünkü ister Rahmet isterse Rahmet-sizlik çerçevesinde tasvîr edilmiş olsun, tasvîr olunan temel olgu hiç değişmeden aynı kalmaktadır. Bunun sebebi de İbn Arabî'nin düşüncesine göre Rahmet'in mutlak sûrette karşılık beklemeden verilmiş olmasıdır. Rahmet ya da Rahmet-sizlik ile kastedilen, aslında, Varlığın her şeyde sereyân eden yaratıcı faaliyetinden başka bir şey değildir. İbn Arabî'nin bizzât kendisi Rahmet kelimesinin olağan çağrışımlarıyla birlikte idrâk edilmesine karşı bizleri uyarmaktadır. "O'nun faaliyetine herhangi bir amaca ulaşma gayreti ya da belli bir amaç için bir nesnenin uygun olup olmaması düşüncesi karışmaz. İster uygun olsun ister olmasın İlâhî Rahmet her şeyi ve herhangi bir şeyi varlıkla örtmektedir".</p>

  <p>İbn Arabî'nin Rahmet hakkındaki bu açıklaması Tao-culuğun ruhuna o kadar uygundur ki bu, kelimesi kelimesine, (herşeye ve herkese "varlık" ihsân etmede İbn A-rabî'nin Rahmet kavramı kadar eşit derecede tarafsız ve ayınm gözetmeyen) Tao-cu Rahmet-sizliğin Lao-Tzû tarafından verilen bir açıklaması yerine geçebilir. Lao-Tzû'nun görüşüne göre Mutlak'ın [<span style="font-style:italic;">Tao'nun]</span> yaratıcı faaliyeti sırf Rahmet-sizliğe dayandığı içindir ki tek bir istisnâsı olmaksızın onbin nesnenin üzerine yayılmış bulunmaktadır. Eğer bunun içine pek az bir beşerî duygu bulaşmış olsaydı Mutlak bu kabil mutlak bir tarafsızlıkla faaliyette bulunmazdı. Hâlbuki, aksine, İbn Arabî'nin görüşüne göre Mutlak <span style="font-style:italic;">[Hakk]</span> sırf bir Rahmet fiili olmasından dolayıdır ki hiçbir şeyi dışarlamaksızın her şeye "varlık" ihsân etmektedir. İlâhî Rahmet, tabîatı gereği sınırsız olduğundan, bütün âlemi kaplamaktadır. Açıkça görüldüğü gibi her iki hâlde de temeldeki fikir bir ve aynıdır.</p>

  <p>Rahmet ya da Rahmet-sizlik kavramının yapısı başka bir önemli fikre, Mutlak'ın <span style="font-style:italic;">[Hakk'm ya da Tao'nun</span>] "hayrın da şerrin de ötesinde" olduğu fikrine doğrudan doğruya bağlı bulunmaktadır. Mutlak'ın <span style="font-style:italic;">[Hakk'm ya da Tao’nun</span>] her şeye "varlık" ihsân etmekten ibâret olan yaratıcı faaliyeti hiçbir ahlâkî hüküm içermemektedir. Mutlak'ın <span style="font-style:italic;">[Hakk'm ya da Tao'nun</span>] açısından belirli bir nesnenin iyi ya da kötü olmasının önemi yoktur. Hattâ nesneler arasında asla böyle bir fark da yoktur. Nesneler bu ve daha başkaları gibi değer hükümlerini Mutlak'ın hiçbir ayınm gözetmeyen fiili aracılığıyla kendilerine "varlık" ihsân edilmesinden sonra, ve o da mahlûkâtın özel bakış açısından ötürü, yüklenmektedirler. Başka bir açıdan bakılacak olursa, bütün mevcûdât, İbn Arabî'nin dediği gibi, <span style="font-style:italic;">sırât-ı müstakim</span> yâni doğru yol üzerinde ve, Tao-cu bilgelerin dedikleri gibi de, "kendiliklerinden böyle"dir. Bu safhada hayr ile şer <span style="font-style:italic;">[iyi ile kötü]</span> arasında bir fark yoktur.</p>

  <p>Bu düşünce Lao-Tzû ile Çuang-Tzû tarafından bütün değerlerin izafîliği açısından takdîm edilmektedir. Avâm "hayr" ile "şer", "güzel" ile "çirkin", "asîl" ile "rezil", vs... arasında tefrik etmekte ve, bunlar sanki nesnelerin tabiatları tarafından asla bozulmayacak bir tarzda tesbit edilmiş objektif kategorilermiş gibi, İçtimaî olduğu kadar şahsî hayatlarını da buna göre inşâ etmektedirler. Bununla beraber işin gerçeğinde, bu ve sağlam görünen objektif kategoriler, aslında, "objektif" olmak şöyle dursun "sübjektif" ve "İzafî" bakış açılarından başka bir şey değildir. Çuang-Tzû, beşerî bakış açısından "güzel" olan bir hanımın hayvanlar açısından bu hanımdan hızla uzaklaşmalarına sebeb olacak kadar "çirkin" ve "dehşet verici" olabildiğini göstermeğe çalışmaktadır. Farklar yalnızca su katılmadık bir "İzafî bakış açılan", yâni "hoşa gidip, gitmeme" meselesidir. İbn Arabî'nin dediği gibi: "Kötü, insanın hoşuna gitmeyenden ve iyi de hoşuna gidenden başka bir şey değildir".</p>

  <p>Buna göre Tasavvuf da da Tao-culuk'da da "<span style="font-style:italic;">varlık</span>" <span style="font-style:italic;">açısından herhangi bir şey ne hayrdır ve ne de şerdir</span> şeklinde temel bir sav geçerlidir. Bununla beraber her iki sistemde de her şeyin temelden "hayrlı" olduğuna dair bir görüş de vardır. Bunun sebebi ise "varlık" açısından her şeyin eninde sonunda Mutlak'ın [<span style="font-style:italic;">yani Hakk'ın ya da Ta-o'nun\</span> bir tecellîsi olmasıdır<a id="footnote2"></a><sup><a href="#bookmark4">2</a></sup>. Böyle bir bakış açısıyla bakıldığında ise âlemdeki her şey zâten "biridir. Lao-Tzû da: "Ben hayra hayr gibi muâmele ederim. Ama şerre de hayr gibi muâmele ederim, çünkü Fazîlet <span style="font-style:italic;">[bizâtihî]</span> hayrdır. Ben dürüste dürüst gibi muâmele ederim. Ama dürüst olmayanlara da dürüst gibi muâmele ederim, çünkü Fazîlet de <span style="font-style:italic;">[bizâtihî]</span> dürüsttür". Böyle bir tavır İbn Arabî'nin de derhâl onaylayacağı bir tavırdır. Bakınız o ne diyor: "Kötü olan sırf (bu husûsta etkili olan sübjektif izlenimin sebeb olduğu) zevkden dolayı kötüdür; ama aynı şey, eğer (sübjektif bir beşerî tavır olan) <span style="font-style:italic;">hoşa gitme ya da gitmeme</span> keyfiyetinin dışında göz önüne alınacak olursa, pekâlâ <span style="font-style:italic;">temelden iyi</span> bulunabilir".</p>

  <p>Bütün bu mülâhazalar hem İbn Arabi'ye ve hem de Tao-cu bilgelere göre Mutlak <span style="font-style:italic;">[Hakk ya da Tao veyâ Yol</span>] ile kevnî âlemin nesneleri arasında fevkalâde yakın ve ayrıntılı bir ilişkinin mevcûd olduğunu ortaya koymaktadırlar. Her ne kadar kevnî âlemin nesneleri Mutlak'dan zâhiren uzakta görünmekteyse de bunların hepsi de, eninde sonunda, Mutlak'ın çeşitli safhalarda ve yerlerde kendini izhâr etmek üzere takındığı farklı sûretlerden başka bir şey değildir. Hilkat sürecinin iki unsuru olan Mutlak ile kevnî âlemin nesneleri arasındaki bu sıkı ontolojik münâsebet Tao-cu-luk'da sembolik olarak Ana-Çocuk münâsebeti misâliyle ifâde edilmektedir. "Varlık" ya da "Adlandırılmış olma" safhasındaki Yol ya da Tao, Lao-Tzû tarafından "Onbin Nesne'nin Anası" olarak telâkki edilmektedir. Bu beyânın sembolik anlamından kinâye kevnî âlemde ne varsa hepsinin de Mutlak ile bir çeşit <span style="font-style:italic;">neseb bağı</span> içinde bulunduğudur. Tao-cu ideal de insanın "Ana'yı bilmek yoluyla Çocukları'm bilmesi, ve Çocukları bilmesiyle de Ana'ya sıkı sıkıya tutunması"dır.</p>

  <p>İbn Arabî cephesinde ise Hakk [<span style="font-style:italic;">Mutlak</span>] ile Kesret [<span style="font-style:italic;">kevnî nesneler]</span> arasındaki bu aynı ontolojik münâsebet "gölge" ile kaynağı yâni gölgesi yere düşen insan ya da nesne arasındaki münâsebetle karşılaştırılmaktadır. İbn Arabi: "Histerinizin yönlendirdiği sıradan yaşantınızda gölgenin kendisine sebeb olan kimseye ne denli bir bağ ite sıkı sıkıya bağlı olduğunu ve onun bu bağdan kendisini kurtarmasının nasıl mutlak sûrette imkânsız olduğunu görmüyor musunuz? Bu mümkün değildir, <span style="font-style:italic;">çünkü birşeyin kendisinden ayrılması mümkün değildir</span>" demektedir. Bu âlem de Hakk'ın "gölgesi"dir, ve bu sıfatıyla da ona öyle bir münâsebet bağıyla sıkı sıkıya bağlıdır ki bu bağ asla kesilip atılamaz. Âlemin her bir parçası Hakk'ın özel bir veçhesidir ve Hakk'ın taayyün etmiş bir sûretidir.</p>

  <p>İbn Arabi bu aynı münâsebeti Esmâ'ü-1 Hüsnâ'dan <span style="font-style:italic;">El Lâtîf</span> ismine rücû' ederek tasvir etmektedir. Bu bağlamdaki <span style="font-style:italic;">Letâfet</span> maddî olmaması hasebiyle diğer bütün nesnelerin içine nüfuz edip dolduran ve böylece kendisini bunların içinde yayan, maddî olmayan bir şeyin vasfına delâlet etmektedir. "Hakk'ın, kendine mahsûs bir adı olan her bir nesnede, bu nesnenin zâtı olarak var olması O'nun zâtî letâfetinin sonucudur. O her bir nesnede öyle bir tarzda hâzır ve nâzır bulunmaktadır ki O'ndan bu nesnenin kabûl edilmiş olan mûtad ismiyle söz edilmektedir. Buna göre biz: "Bu Gök'tür", "Bu Yer'dir", Bu bir ağaçtır", vs... demekteyiz. Ama bu nesnelerin her birinde mevcûd o-lan zât yalnızca bir'dir".</p>

  <p>Kâşânî'nin <span style="font-style:italic;">Fusûs</span> hakkındaki tefsirindeki bir pasajda Ana misâlini kullanmakta olduğunu hatırlatmakta fayda vardır. "Her şeyin nihaî temeline Ana <span style="font-style:italic;">(umm)</span> denilir çünkü ana bütün dalların neşet ettiği gövdedir".</p>

  <p>İbn Arabî ite Tao-cu bilgelerin hilkat sürecini daimî ve sâbit bir akım gibi resmetmeleri de kayda şâyândır. Onların bu bakımdan âleme bakış açıları göze çarpıcı bir biçimde dinamiktir. Sükûnette bulunan hiçbir şey yoktur. Âlem bütünüyle coşkun bir hareketlilik içindedir. "Bir nehirden akan suyun daimâ onu sürekli olarak yenilemesi gibi" (İbn Arabî), âlem de kendisini tıpkı bir kaleydoskop gibi ândan âna değiştirmektedir. Lao-Tzû'nun Evrensel Körük misâli sonu olmayan hilkat süreci için isâ-betli bir semboldür. "Semâ ite Arz arasındaki mekân bir körüğe benzetilebilir. O boştur (yâni Sırların Sırrı olarak Mutlak "Hiçlik"dir) ama faaliyetine son yoktur. Ne kadar çok faaliyet gösterirse o kadar çok üretmektedir".</p>

  <p>Çuang-Tzû'nun öne sürdüğü <span style="font-style:italic;">nesnelerin Evrensel Transmütasyonu</span> tezi de Reali-te'nin bu veçhesine dokunmaktadır. Bu kevnî âlemde her şey sürekli olarak bir sûret-ten bir başka sûrete dönüşüp durmaktadırlar. Ontolojik olarak her şey Evrensel Transmütasyon sürecine tâbîdir. "Ölmek ve hayatta olmak, yaşamak ve yok olmak, çıkmaz bir durumda olmak ve tâlihli olmak, fakir olmak ve zengin olmak, zekî olmak ve beceriksiz olmak, gözden düşmek ve itibâra mazhar olmak... bunların hepsi de nesnelerin sâbit olan değişimlerinden başka bir şey değildir, ve Kader'in de sürekli faaliyetinin eseridir. Bütün bu nesneler gözlerimizin önünde bir diğerinin yerini alarak geçip giderler, ama kimse Zihn'iyle bunları geri döndürüp de gerçek menşelerine rücû" ettiremez". Bütün bu değişimler "bize (bir neyin) boş deliklerinden çıkan sesleri, ya da sıcak rutûbetli bir yerden fışkıran mantarları hatırlatmaktadır. Gece gündüz bu değişimler gözlerimizin önünde bir şeyin yerine bir başkasını koymak husûsunda asla dur durak tanımazlar".</p>

  <p>İbn Arabî nesnelerin bu daimî akışını, tek bir âna indirgemektedir. Bunun sonucu, onun Halk-ı Cedîd (yeniden yaratılış) teorisi yâni âlemin her bir ân yeniden yaratılmakta olduğu tezidir. Her bir ân sayısız nesne ve özellikler üretilmekte ve bunu izleyen ânda da bunlar, yerlerine sayısız başka nesneler ve özelliklerin vaz edilmesi i-çin, ifnâ olmaktadırlar. Ve bu ontolojik süreç de kendi kendini tekrarlayarak sonsuzadek sürer gider.</p>

  <p>Tasavvufda da Tao-culuk'da da (Sırrü-s Sırr'dan başlayıp da kevnî nesneler safhasına kadar) Nüzûl <span style="font-style:italic;">[İniş'in]</span> Varlığın nihaî tamamlanmasını temsîl etmemektedir. Nüzûl'ün ardından Mi'râc [<span style="font-style:italic;">Yükseliş</span>] gelmektedir. Nüzûl'ün son safhasında onbin nesne [<span style="font-style:italic;">Kesret</span>] bereketli bir şekilde gelişir ve sonra da sonunda Amâ'da kaybolup kevnî âlem öncesi Sükûnet'te dinlenecekleri yere vâsıl oluncaya kadar kendi aslî membâ'larına doğru yükselen bir yol izlerler. Buna göre bütün hilkat süreci gerçekten de başlangıç ve bitiş noktası bulunmayan devâsâ bir ontolojik daire oluşturmaktadır. Safhaların birinden diğerine hareket, kendisi açısından hiç kuşkusuz zamana bağlı bir olaydır. Ama dairenin ne bir başlangıç ne de bitiş noktası bulunan tümü, zaman-dışı bir olaydır. Başka bir deyimle bu metafizik |<span style="font-style:italic;">fizik-ötesi, bâtınî</span>] bir süreçtir. Her şey <span style="font-style:italic;">Ezelî Şimdiki Zam an'da</span> vuku bulmaktadır.</p>

  <p>* * *</p>

  <p>Ankara, Ocak 1999</p>

  <p>Üsküdar, Cumartesi 28 Haziran 2001/ 01.13.</p>

  <p>EK: I</p>

  <h1 id="sigil_toc_id_18"><a id="bookmark5"></a>TEVHÎD MERTEBELERİ<a id="footnote3"></a><sup><a href="#bookmark6">3</a></sup></h1>

  <p>Akl-ı Meâş denilen, beşere has Gündelik Akl'ın en büyük yanılgılarından biri: görünen gerçeği yâni Şehâdet Âlemi'ni ve bu âlemin a'râzını nihaî Hakîkat olarak algılayıp onunla yetinmesidir. Aslında bütün bu Şehâdet Âlemi, Bâtın'ı idrâkden setreden, ketmeden büyük bir nefsânî vehimden başka bir şey değildir. Bunu idrâk ise ancak Cenâb-ı Hakk'ın büyük bir lütfü olan Akl-ı Meâd sâyesinde olur. Akl-ı Meâd sâ-hibi olan Ehl-i İrfân bütün bu Şehâdet Âlemi'nin hiylelerini temyîz eder, görünenin ardındaki Hakîkat'ı vâsıtasız bir şekilde doğrudan doğruya fehm ve idrâk ederler.</p>

  <p>Bir kimsede Akl-ı Meâd'ın bir nebze olsun tecellî etmesi için Tevhîd Mertebeleri'-nin en azından <span style="font-style:italic;">ilme-1 yakın</span> zevk edilmiş olması şarttır.</p>

  <p><span style="font-style:italic;">Merâtib-i Tevhîd</span> yâni Tevhîd Mertebeleri altıdır. "Merâtib-i Tevhîd Sülûku" en alt noktası Beşeriyyet ve en üst noktası da Tevhîd-i Zât diye isimlendirilen bir çember gibi düşünülür. Bu çemberin Beşeriyyet durağından itibâren başlayan <span style="font-style:italic;">Yükseliş Kavsi:</span> Tevhîd-i Efal, Tevhîd-i Sıfat ve Tevhîd-i Zât mertebelerini kapsar; bunlara <span style="font-style:italic;">Fenâ Mertebeleri</span> denir. Bu çemberin <span style="font-style:italic;">İniş Kavsi</span> ise: Cem', Hazretü-1 Cem' ve Cemmü-1 Cem' mertebelerini kapsar; bunlara da <span style="font-style:italic;">Beka Mertebeleri</span> denir. Bu iki kavis tamamlanınca Cemmü-1 Cem' mertebesi ile Beşeriyyet durağı çakışır. Sâlik böy-lece hareket noktasına geri dönmüş olur. Ama bu dönüşte sâliğin elde ettiği idrâk ile salt beşer seviyesinde yâni bu mânevî yolculuğun başındaki idrâki arasında pek büyük bir fark vardır.</p>

  <p>Merâtib-i Tevhîd'in ilk basamağı olan Tevhîd-i Ef âl'de, sâlikde egemen olan idrâk: <span style="font-style:italic;">asıl failin Cenâb-ı Hakk olduğunun idrâkidir.</span> Bu idrâke erişen sâlik artık hiçbir fiili kendi fiili olarak görmez ve kendisininmiş gibi görünen fiilleri de Cenâb-ı Hakk-'a rücû' ettirerek o âna kadar fiillerini kendisininmiş gibi görmüş olmasının ortaya koyduğu hafi şirkden O'na sığınır. Bu idrâk sâlike Kader ve Kazâ'ya îmânın temellerini iyice hazmetmesini ve Mükevvenât'a daha bilgece bakmasını sağlar...</p>

  <p>Merâtib-i Tevhîd'in ikinci basamağı olan Tevhîd-i Sıfat'ta, sâlikde egemen olan idrâk asıl mevsûfun Cenâb-ı Hakk olduğudur. Bu idrâke erişen sâlik artık hiçbir sıfatı kendi sıfatı olarak görmez ve kendisininmiş gibi görünen sıfatları da Cenâb-ı Hakk'a rücû' ettirerek o âna kadar sıfatlarını kendisininmiş gibi görmüş olmasının ortaya koyduğu hafi şirkden O'na sığınır. Bu idrâk sâlike Mükevvenât'a daha sâkin, daha temkinli ve daha rahmânî bir nazarla bakmasını sağlar...</p>

  <p>Merâtib-i Tevhîd'in üçüncü basamağı olan Tevhîd-i Zât'ta, sâlikde egemen olan idrâk, kendisinin hiçbir zâtiyyetinin olmadığıdır. Bu idrâke erişen sâlik artık hiçbir fiili, hiçbir sıfatı ve kezâ kişiliğinin özü olan zâtını da kendisine ait nesneler gibi değil bir süre kendisine izâfe edilen emânetler olarak idrâk eder ve bunların tümünü Cenâb-ı Hakk'a rücû' ettirerek o âna kadar kendine izâfe edilen ef ali, sıfatları ve zâtı kendisininmiş gibi görmüş olmasının ortaya koyduğu hafî şirkden O'na sığınır: hakikî fakr ile O'nun Zât'ının ummânında bir katre gibi ifnâ olmanın idrâkini yaşar. Bu idrâkin yaşanmasıyla birlikte, sâlikde bu idrâk de dâhil olmak üzere bütün a'râzın idrâki de yok olur...</p>

  <p>Tevhîd-i Zât neş'esini zevk ve hazm eden biri için artık bu Mükevvenât'ın insanoğluna mekri <span style="font-style:italic;">[hiylesi]</span> kalmaz. Nereye dönse muhâtabı Hakk'dır. Her ân Hakk'ın huzûrunda bulunmanın kendisine bahşettiği Üstün Edeb'le hareket eder...</p>

  <p>Cem makamını hazmeden sâlikin beşeriyeti zâhirî bir iktisâb olur. Bu görüntünün setrettiği ise Hakk'ın Zât'ıdır. Sâlik artık Hakk'ın Zât'ıyla mevcûddur. Anlayana, onun bu ahvâli yalnızca Hakk'a delîl olur...</p>

  <p>Makâm-ı Hazretü-1 Cem'de sâlikin beşeriyyeti zâhir olur. Çünkü sâlikin Tevhîd-i Sıfat merhâlesinde Hakk'a rücû' ettirdiği bütün sıfatlar, bu sıfatların İlâhî menşe'inin idrâki ve ilmi ile birlikte (yâni Esmâ'ü-1 Hüsnâ İlmi ile), sâlike iade edilmiştir. Artık o, tasarrufuyla birlikte, Esmâ' İlmi'nin mazharıdır...</p>

  <p>Cem'ü-1 Cem makamını hazmeden kişi Cenâb-ı Hakk'ın İlâhî lûtuflarım ubûdiyyet perdesi altında vekarla setreden bir İnsân-ı Kâmil ve Mürebbi'dir. Böyle bir kişiye e-rişen ve o zâtın bu niteliğini keşfeden kimse bilmelidir ki önüne çıkmış olan bu fırsat kemâle ermek için hayatının fırsatıdır...</p>

  <p><a id="bookmark3"></a><a href="#footnote1">1</a></p>

  <p><span style="font-style:italic;">Bk. İbn Arabi'nin Fusûs 'undaki Anahtar-Kavramlar,</span> II. Bölüm, Kaknüs Yayınlan, Üsküdar.</p>

  <p><a id="bookmark4"></a><a href="#footnote2">2</a></p>

  <p>Tasavvuf anlayışına göre <span style="font-style:italic;">Hakk</span> zâten <span style="font-style:italic;">mahzâ Hayr'</span>dır. (Çevirenin notu)</p>

  <p><a id="bookmark6"></a><a href="#footnote3">3</a></p>

  <p>Necmettin Şahinler'in <span style="font-style:italic;">Gatıiyy-i Muhtefi’nin Merâtib-i Tevhîd Risâlesi</span> (Kaknüs Yayınlan, Üsküdar, 2001) başlıklı kitabından mülhemdir. (Çevirenin notu)</p>
</body>
</html>
