<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a>EFSÂNE ÜRETİMİNDEN METAFİZİĞE</h2>

  <p>I. Bölüm'de Şamanizm ile Tao-culuğun felsefesi arasında kuvvetli bir bağıntı o-labileceğine kısaca değinmiş ve, Lao-Tzû ve Çuang-Tzû'nun fikriyâtı ya da âlem hakkındaki tasavvurlarını eğer târihî bir vâkıa olarak kabûl etmek durumundaysak, bunların, kadîm Çin'deki şamanist mânevîyat geleneğinin oluşturduğu arka-plânı göz önünde tutarak incelenmesi gerektiği düşüncesini özetlemeğe çalışmıştım. Bu bölüm bu meselenin daha ayrıntılı bir tartışmasına, tam olarak Tao Te Çing'in ve Çuang-Tzû'nun temsil ettiği Tao-cu felsefenin şamanist arka-plânma tahsis edilecektir.</p>

  <p>Gerçekten de Çin düşüncesinin uzun târihi boyunca "şamanist düşünce tarzı" diye adlandırılabilecek bir tavrın izleri kolayca müşâhede edilmektedir. Bu özel düşünce tavrının özel zaman ve yerlerle uyumlu olarak bâzen bâtıl îtikad ve müstehcenliğe kaçan avâmî fakat fantastik bir biçimde, bâzen de entelektüel açıdan zarif ve mantık açısından da üzerinde uğraşılmış bir biçimde çeşitli şekillerde ve sûretlerde ortaya çıktığı görülmektedir. Kezâ, bu kabil bir düşünce tarzının Konfüçyüs'ün ve onu izleyenlerin katı ahlâkî dünyâ görüşünün temsil ettiği realist ve akılcı düşünce tarzıyla taban tabana zıt olduğunu da müşâhede etmekteyiz.</p>

  <p>Kısaca ifâde etmem gerekirse, ben Lao-Tzû ve Çuang-Tzû'nun Tao-cu âlem-tasavvurunu bu şamanist düşünce tarzının felsefî bir kristalleşmesi ya da şâhikası o-larak kabûl etmekteyim. Başka bir deyimle, bu Tao-cu âlem-tasavvuru: varlık âleminin, eşyâyı hisler-ötesi bilinç düzeyinde algılama yeteneği ile donatılmış kimselere özgü şahsî bir deneyimle idrâk edilmesinin doğurduğu özel bir felsefe biçiminden başka bir şey değildir.</p>

  <p>Tao Te Çing ve Çuang-Tzû'nun Kitabı gibi eserler vermiş olan Tao-cu filozoflar bir yandan kendi âlem-görüşlerinin dayandığı şahsî tecrübeleri açısından "şaman"lar gibi davranmakta ama öte yandan da, avâmî Şamanizm'in ilkel düzeyinde kalmış olmak kendilerini tatmin etmediği için, daha üst düzeyde bir idrâke erişmek üzere, bu özgün görüşlerini Varlık âleminin gerçek yapısını izah etmeğe yönelik olarak tasarlanmış bir takım metafizik kavramlardan oluşan bir sistem çerçevesinde tekemmül ettiren bir fikrî faaliyette bulunmakta olan kimselerdi.</p>

  <p>Lao-Tzû, şSng-jSn ya da "Kutsal İnsan"dan söz etmektedir. Bu, onun felsefî dün-yâ-görüşüne ait anahtar-kavramlardan biri olup bu niteliğiyle de onun düşüncesinde fevkalâde önemli bir rol oynamaktadır. "Kutsal İnsan": 1) Tao ile eksiksiz bir birliğe kavuşmuş olarak, O'nun sezgiyle kavranmasında en üst mertebeye ulaşmış, ve 2) bu Dünyâ'da faal olduğunu hissettiği Tao'nun direktiflerine uygun bir biçimde davranan bir kimsedir. Yâni kısacası o, Tao'nun insan olarak tecessüm etmiş sûreti, [tecellîsi]dir. Çuang-Tzû ise çSn-jSn<a id="footnote1"></a><sup><a href="#bookmark1">1</a></sup> yâni "Gerçek İnsan"dan, Çih-jen yâni "Nihaî İnsandan ve şSn-jen<a id="footnote2"></a><sup><a href="#bookmark2">2</a></sup> yâni "İlâhî (ya da beşer-üstü) İnsan"dan söz etmektedir. Bu farklı kelimelerle ifâde edilmekte olan insan, gerçekte, filozof bir şamandan ya da âlem hakkındaki sezgisi iyice saflaşmış (rafine edilmiş) ve Varlık hakkında felsefî bir tasavvur hâlinde tekemmül etmiş olan bir şamandan başka bir şey değildir.</p>

  <p>Bütün bunlara yataklık eden kavramın târihî açıdan Şamanizm ile sıkı bir bağlantısının olduğu keyfiyetini burada "kutsal" diye tercüme edilmiş olan şSng kelimesinin etimolojik anlamı ortaya koymaktadır. Bu kelimenin etimolojik yapısının anlamını açıklarken Şuo Wen Çih Tzû (XII): "ŞSng kulak delikleri olağanüstü alıcı olan bir adama delâlet eder" demektedir. Yâni bu terim, fevkalâde hassas kulaklara sâhip olmak bakımından tanrı ya da cin gibi doğa-üstü varlıkların sesini duyabilen ve bunların arzu ve niyetlerini aracısız anlayan bir insana işâret etmektedir. Eski Yin Hânedâ-nı'nın somut târihî ortamında ise böyle bir kimse, kâhinlik etmek üzere tutulmuş olan bir râhipden başkası olamaz.</p>

  <p>Bu bağlamda Tao Te Çing'de "Kutsal İnsan"dan bir devletin en üst düzeydeki âmiri, ya da "hükümdar"ı olarak söz edilmekte olması ve (Kutsal=Hükümdar) denkleminin sanki bu sağduyuya dayanan ve geçerliliği garanti edilmiş bir şeymiş gibi ortaya konması da ilgi çekici bir olgudur. Ayrıca, Yin Hânedânı<a id="footnote3"></a><sup><a href="#bookmark3">3</a></sup> döneminde Şamanizm'in politikayla içiçe olduğunu da göz önünde tutmamız gerekir. Bu hânedan döneminde devletin bürokrasisine hâkim olan üst düzey bürokratların hepsi de şaman kökenliydiler. Bu hânedânın ilk döneminde ise Büyük Şaman ya baş keşiş-vezir ya da hükümdârın bizzât kendisiydi<a id="footnote4"></a><sup><a href="#bookmark4">4</a></sup>.</p>

  <p>Bu, İnsân-ı Kâmil'in Tao-cu ideali olan "Kutsal însan"ın ardında bir şaman sûre-tinin gizli olduğunu ve Taoizm'in metafizik âlem tasavvurunun yüzeyinin altında da Çin târihinin en eski dönemlerine kadar uzanan şamanist bir âlem tasvirinin (kozmolojinin) algılanabilir olduğuna işâret ediyor gibidir.</p>

  <p>İncelememizin amaçlan açısından Şamanizm kavramının aynntılı bir teorik tartışmasına girmeği gerekli görmemekteyiz<a id="footnote5"></a><sup><a href="#bookmark5">5</a></sup>. Biz Şamanizm'i kısaca, ilhâma açık bir kâhinin vecd hâlinde iken, ister tannlar isterse cinler olsun, doğa-üstü varlıklarla te-mâsa geçmesi olayı olarak tanımlamakla yetineceğiz. Bu kabil bir doğal yeteneği olan bir kimse ilkel bir toplumda o toplumun fertleri ile gayb âlemi arasında bir aracı olarak hizmet eder.</p>

  <p>Efsâne üretimi ise şamanların düşünce tarzının tipik bir özelliğidir. Bu ise şaşılacak bir durum değildir; zîrâ tanımı gereği şamanlar, vecd hâlindeyken algıladıkları şeyler alelâde kimselerin normal yaşantılarında hisleri aracılığıyla gördüklerinden tümüyle farklı olan kimselerdir. Ve bu da şamanların, doğal olarak, alelâde kimselerin içinde yaşamakta oldukları âlemi anladıklarından oldukça farklı bir düzeyde yorumlamalarına yol açmaktadır. Bu ise, nesnelerin sembolik ya da efsânevî sûretlerde göründüğü bir beşerî bilinç düzeyidir. Kendinden geçmiş olan bir şamanın görmekte olduğu âlem, ne kadar ham olursa olsun, Henri Corbin'in isâbetli bir biçimde "yaratıcı tahayyül" diye isimlendirmiş olduğu bir âlemdir. Bu bilinç düzeyinde etrafımızda algıladığımız nesneler doğal ve sağduyuya uygun varlık tarzlarını terk edip bir takım görüntü ve sembollere dönüşürler. Ve bu görüntüler de kendilerine özgü gelişim modellerine uygun olarak düzenli ve sistematik bir kalıba girdikler zaman efsânevî bir kozmolojinin üretimine doğru seyrederler.</p>

  <p>Kadîm Çin'de şamanist gelenek böyle bir kozmoloji üretmiş bulunmaktadır. Bir önceki bölümde söz konusu etmiş olduğumuz Ç'u Mersiyeleri'nde şamanist düşünce tarzının nasıl bir kozmoloji türü ürettiğini açık ve somut bir biçimde görmekteyiz. Ayrıca, Ç'u Mersiyeleri'ni Huai Nan Tzû<a id="footnote6"></a><sup><a href="#bookmark6">6</a></sup> gibi bir kitabla karşılaştırmak sûretiyle şamanist kozmoloji ile Tao-cu metafizik arasında mevcûd olan çok yakın bağıntıyı müşâhede etmemiz mümkündür. Burada aslını hemen hemen andıran bir biçimde, efsânevî şamanist âlem tasavvurunun nasıl olup da Tao'nun ontolojisine gelişip dönüştüğünü görmek mümkündür.</p>

  <p>Şamanların filozoflar tarafından metafizik bir sisteme dönüştürülmüş olan Varlık hakkındaki bu rü'yetleri<a id="footnote7"></a><sup><a href="#bookmark7">7</a></sup>, başka bir düzeyde (daha avâmî bir tahayyül düzeyinde), âlemin yaratılışı hakkında bir efsâne üretimine de sebeb olmuş bulunmaktadır. Bununla Lao-Tzû ya da Çuang-Tzû'nun, avâmın tahayyülündeki kaba ama renkli yaratılış efsânesini alıp da bunu Varlık hakkında metafizik bir sisteme ircâ etmiş olduklarını beyân etmiş olmak istemiyorum. İfâde etmek istediğim, daha ziyâde, şamanların bu ilkel fakat ilham dolu rü'yetlerinin muhtemelen beşer bilincinin biri efsâne üreten düzeyi diğeri ise metafizik düzeyi gibi farklı iki düzeyinde farklı iki sistem üretmiş olduğudur. Yâni eğer Lao-Tzû diye bir düşünür ve Çuang-Tzû diye de bir düşünür yaşamışsa bunlar, söz konusu ettiğim bu sistemlerden birini, felsefî olanını üretmiş olan ilk kişilerdir.</p>

  <p>Tao metafiziği ile Şamanizm'in (rü'yete dayanan) âlem tasavvurları arasında yakın aslî ve târihî bir ilişkinin bulunduğunu doğrular gözüken bir başka olgu da Tao-izm'in Savaşan Eyâletler döneminden sonraki târihinde bulunmaktadır. Gerçekten de Lao-Tzû ve Çuang-Tzû ile felsefî şâhikasına eriştikten sonraki gelişiminde Geç Dönem Han Hânedânı devrinde bâtıl inançlar, sihir ve büyücülükle hemen hemen eşanlamlı olduğu bir merhaleye vâsıl oluncaya kadar Taoizm gitgide soysuzlaşmaya başlamış ve başlangıcındaki "efsâne üreticisi" niteliğine rücû ederek şamanist temelini yeniden gözler önüne sermiştir. Tao-cu metafiziğin zâhirî yapısı onun şamanist arka-plânından elle tutulur hemen hemen hiçbir şey ifşâ etmemektedir. Bununla beraber, meselâ, Tao'nun Lao-Tzû tarafından verilen felsefî tasvirinde bunun Şamanizm ile bağlantısına işâret sayılabilecek şekilde inkârı mümkün olmayan, alışılmışın dışında ve acâyib bir takım şeyler bulunmaktadır.</p>

  <p>İleride daha ayrıntılı bir biçimde de göreceğimiz gibi Lao-Tzû, Tao'yu: Semâ'nın ve Arz'ın [Semâ ve Yer'in] varlığından önce mevcûd; gölgeli ve karanlık, bilinmeyen ve bilinmesi de mümkün olmayan; nüfûz edilemeyen ve isâbetli bir biçimde ancak Varlık-Dışı diye tasvir edilebilecek, kavranması mümkün olmayan nitelikte; hâiz olduğu karanlıkta bilkuvve mevcûd bulunan biçimlere, sûretlere ve nesnelere hâmile olan Bir-Şey olarak tanımlamaktadır. Bu türlü tanımlanan metafizik Tao'nun Şan Hai Çing'in<a id="footnote8"></a><sup><a href="#bookmark8">8</a></sup> temsil ettiği avâmî efsâne üretici fikrî hâlet indinde fantastik bir biçimde zuhur eden ilgi çekici bir kopyası bulunmaktadır.</p>

  <p>Batıya doğru üçyüzelli mil sonra Semâ Dağı diye bilinen bir dağ bulunur. Bu dağ altın ve yeşim üretir. Ying nehri bu dağdan çıkar ve Kaynar Su Vâdisi'ne kadar yoluna güney-batı istikâmetinde devâm eder. İşte bu dağda vücûdu tıpkı san bir torba gibi olan, yanan ateş gibi kırmızı, altı ayaklı ve dört kanatlı bir İlâhî Kuş yaşar. Bu yüzü, gözleri olmayan acâyib biçimde şekilsiz ama ötmede ve dans etmede çok hünerli olan bir kuştur. Gerçekte ise bu Kuş tann Çiang'dan başka bir şey değildir.</p>

  <p>Buradaki pasajda dikkatimizi iki şey çekmektedir. Bunlardan birincisi bu ucûbe kuşun ötmede ve dans etmede hünerli olmasıdır. Eğer "ötmenin ve dans etmenin" yâni ritüel dansın dâimâ Şamanizm'e refâkat eden bir olay olduğu hatırlanacak olursa bu husûsun benim iddiam ile ilişkisi de derhâl idrâk edilecektir. Kadîm Çin'de dans etmek İlâhî kudreti elde etmeğe çalışmak, vecd hâline dalmak ve gayb âleminden e-cinni tayfasını çağırmak için kullanılan güçlü bir vâsıtaydı. Yukarıda sözü geçmiş olan Şuo Wen Çih Tzû sözlüğü wu (şaman) kelimesini "Sûretsiz (yâni göze görünmeyen) varlıklara hizmet etmek husûsunda doğal bir yeteneği olan ve dans ederek ecinni tayfasını çağıran bir kadın" olarak tanımlamaktadır. Aynı sözlük bu wu kelimesini temsîl eden (çince yazı) karakteri(ni) açıklarken bunun sağından ve solundan aşağı sarkan iki uzun kolu olan, dans eden bir kadını resmettiğini söylemektedir. (Bugünkü şekline varıncaya kadar geçirmiş olduğu) gelişim sürecinin daha erken döneminde (bu yazı karakteri) bir cinnin ya da bir ilâhın karşısında iki eliyle bir yeşim taşım yukarı kaldırmış olan bir şamanı resmetmektedir.</p>

  <p>Kezâ söz konusu ucûbenin bir kuş olduğunun beyân edilmiş olması da anlamlıdır. Bu, en büyük ihtimâlle, söz konusu olan şaman dansının şamanın tüylerden yapılmış bir külâh taşıdığı bir cins bir tüy-dansı olmasına delâlet eden bir işârettir.</p>

  <p>Şan Hai Çing'den yukarıda verilmiş olan pasajda kaydedilmesi gereken (ve ilkine oranla bizim bu incelememiz açısından çok daha büyük önemi olan) ikinci husus bu ucûbenin yüzünü tasvir etmek üzere kullanılmış olan özel hun tun deyimidir ki bunu yukarıda "acâyib biçimde şekilsiz" şeklinde tercüme etmiş bulunuyorum. Bu: 1) nesnelerin bir hercümerc (karmaşa, kaos) hâline, 2) hiçbir şeyin açıkça şekil ve şemâili-nin mevcûd olmadığı ve 3) hiçbir şeyin diğerinden ayırdedilemediği ama 4) her şeyin de mahzâ adem (yokluk) hâlinden uzak bulunduğu bir hâle delâlet etmektedir. Bu, aksine, bir şeyin ya da henüz biribirlerinden farklı bir duruma gelmemiş olan bir şeylerin mevcûdiyetinin muğlâk ve sönük bir biçimde algılandığı fevkalâde karanlık bir "hazır bulunma" hâlidir.</p>

  <p>Bu pasajda kullanılmış olan hun tun deyimi ile Çuang-Tzû'nun İmparator Hun Tun allegorisi arasındaki bağıntı çok öncelerden Ç'ing Hânedânı döneminin dilbilginleri tarafından kaydedilmiş bulunmaktadır. Meselâ, Şan Hai Çing'i yorumlayan Pi Yüan söz konusu ucûbenin bu tasvirini açık bir biçimde İmparator Hun Tun-'un hiçbir özelliği olmayan yüzüne bağlamaktadır.</p>

  <p>Çuang-Tzû tarafından verilmiş olan allegori şöyledir:</p>

  <p>Güney Denizi'nin imparatorunun ismi Şu, Kuzey Denizi'nin imparatorunun ismi Hu<a id="footnote9"></a><sup><a href="#bookmark9">9</a></sup> ve merkezî bölgenin imparatorunun ismi de Hun Tun<a id="footnote10"></a><sup><a href="#bookmark10">10</a></sup> idi. Günün birinde Şu ile Hu, Hun Tun'un bölgesinde buluşmuşlar ve Hun Tun da bunları iyi bir biçimde ağırlamış. Bunun üzerine Şu ile Hu onun bu lûtfuna nasıl karşılık verebileceklerini tartışmışlar; ve: "Bütün insanlar görmek, işitmek, yemek ve nefes almak için yedi deliğe sâhiptir. Ama bir tek bunun (yâni Hun Tun'un) hiçbir deliği yok. Gel, onda birkaç delik delelim" demişler.</p>

  <p>Bunun üzerine yedinci gün Hun Tun ölünceye kadar her gün (yüzüne) bir delik delmişler.</p>

  <p>Bu masal ("öz"ün varlığa oranla kadîm olduğu"nu ilke olarak kabûl eden felsefe demek olan) Özcülük (ya da Esansializm)<a id="footnote11"></a><sup><a href="#bookmark11">11</a></sup> tipi bir felsefenin Realite üzerinde icrâ ettiği tahribkâr tesiri sembolik terimlerle tasvîr etmektedir. Bu, daha sonra göreceğimiz veçhile, Çuang-Tzû'nun şevkle savunduğu "varlığın öze oranla kadîm olduğunu ilke olarak kabûl eden felsefe türünün özel bir şekli adına, özün varlığa oranla kadîm ol-duğu"nu ilke olarak kabûl eden felsefe türünün acımasız bir biçimde ipliğinin pazara çıkarılmasıdır. Beşerin varlığının geçiciliğim remzetmekte olan Şu ile Hu, Hun Tun-'un merkezî bölgesinde buluşmuşlar; hüsnükabûl görmüşler ve isimlerinin de delâlet ettiği gibi kısa bir zaman süresi boyunca da mutlu olmuşlar. Bu olay da beşer idrâkinin "farklılaşmanın bulunmadığı" hisler-ötesi âleme adım atışını ve Varlık âleminin mistik bir sezgisinin doğurduğu vecd hâlinin sağladığı geçici ve ne yazık ki çok kısa süren mutluluğu tatmış olduğunu remzeder gibidir. Bu deneyle cesâret kazanan beşer idrâki ya da Akıl, Mutlak(olan Zât)da delikler delmeğe yâni farklılaşmaları belirgin kılmağa kalkışmakta; ve başlangıçta farklılaşmanın bulunmadığı hâlde bilkuvve mevcûd bulunan bütün sûretleri fiilen mevcûd hâle getirmeğe çalışmaktadır. Bu "delme hareketi"nden elde edilen hâsıla ise: Özler'in ontolojik düzeyinde, bütün nesnelerin belirli, sınırlan çizili ve birinin diğerinden kesin olarak farklı olduğunu kabûl eden Konfüçyüs ve ekolünün (yâni özün varlığa oranla kadîm olduğunu ilke olarak kabûl eden felsefe türünün) temsil ettiği İsimler (ming) felsefesinden başka bir şey değildir. Ammâ velâkin, yüzünde delikler delink delinmez Hun Tun ölmektedir. Bu demektir ki Mutlakın (yâni Tao'nun, ya da İbn Arabi'nin terminolojisine göre Hakk-'ın), Mutlak'ın gerçeğinde öz yönünden yapılan farklılaşmalarla Akıl tarafından idrâk edilmesi sağlanabilmekte ve bu takdirde de anlaşılabilir bir nesne olabilmektedir; ama O'nun bu aklen idrâk edilmeye kalkışılması fiili, Mutlak'ın özünü de tahrib etmektedir.</p>

  <p>Çuang-Tzû'nun "varlığın öze oranla kadîm olduğu" hususundaki doktrininin ayrıntılarına burada girmeyeceğim. Burada bu örnekle, yalnızca, efsâne üretici şamanist tahayyülün Tao-cu Felsefe'nin doğuşuna ve yapısına nasıl sıkısıkıya bağlı olduğunu ve kezâ aynı zamanda da bu felsefenin şamanist düşünceden gerçek felsefî alıntılar açısından ne kadar uzak olduğunu göstermek istedim.</p>

  <p>Eğer bu bağıntının iki ucu arasına Semâ ile Arz'ın varlık kazanmalarını açıklamayı amaçlayan ve efsâne üretici zihniyetin bir ürünü olan kozmogonik masalı (yaratılış efsânesini) vaz edecek olursak, Şamanizm ile felsefe arasında bulunan bu uzaklık hissi epeyi azaltılabilir. Bu aslında bir "masal" değil, bir "teori"dir. Bu, Varlık â-leminin membaını ve nesnelerin bugün bizlerin âşinâsı olduğumuz sûretlerini kazanma süreçlerini teorik olarak tasvîr etmeye yönelik ciddî bir girişimin sonucudur. Bu anlamda kozmogoni (yâni Âlem'in yaratılışı), târihî olmasa bile yapısal açıdan, ham şaman efsânesi ile Tao'nun çok gelişmiş metafiziği arasındaki orta terimi oluşturmaktadır.</p>

  <p>Yukanda sözü edilmiş olan Huai Nan Tzû'nun takdim ettiği şekliyle kozmogoninin tercümesini aşağıda veriyoruz:</p>

  <p>Semâ ile Arz'ın henüz şekilleri yoktu. Bu, kararsız ve taayyün etmemiş, şekilsiz bir akıcılık hâli idi. Bu hâle Büyük Başlangıç denilmekteydi. Büyük Başlangıç kusursuz bir boşluk üretti. Kusursuz boşluk da Evreni üretti. Evren (her şeye yayılan) "hayat veren eneıji"yi üretti. "Hayat veren eneıji" bizâtihî farklılıklara sâ-hipti. Berrak ve hafif olanı ince tabakalar hâlinde uçuşarak yukarı çıkıp Semâ'yı oluşturdu. Buna karşılık, ağır ve bulanık olanı da pıhtılaşarak Arz oldu. Berrâk ve saf unsurların bir araya gelmesi doğal olarak kolay olur ama ağır ve bulanık unsurların pıhtılaşmasının vukuu zordur. Bu sebebden ötürü, ilk önce Semâ teşekkül etmiş ve daha sonra da Arz teessüs etmiş bulunmaktadır.</p>

  <p>Semâ ile Arz kendi "hayat veren eneıji"lerinin en saf unsurlarını bir araya getirerek Yin (negatif, [Celâl]) ve Yang (pozitif, [Cemâl]) ilkelerini oluşturmuşlar, ve Yin ile Yang da "hayat veren eneıji"lerinin en saf unsurlarını bir araya getirerek dört mevsimi tesis etmişlerdir. Dört mevsim de "Onbin-Nesne"ye varlık vermek için kendi "hayat veren enerjilerini yaymışlardır. Yang'ın ısıtıcı enerjisi, birikince, ateşi doğurmuş ve bu ateşin özü de Güneş olmuştur. Yin'e özgü soğukluk e-neıjisi de, birikince, su olmuş ve suyun özü de Ay olmuştur. Güneş'den ve Ay'dan taşan da, saflaşınca, yıldızlara ve gezegenlere dönüşmüştür. Semâ Güneş'i, Ay'ı, yıldızları ve gezegenleri kabûl etmiştir. Arz ise suyu, çamuru, tozu ve toprağı kabûl etmiştir.</p>

  <p>Buraya alınmış olan pasajda da, bu sefer âlemin yaratılışından önceki durumu temsil eden kozmogonik ilke ya da Büyük Başlangıç olarak gene farklılaşmamış şekilsiz Bir-Şey, iptidaî bir karmaşa (kaos) ile karşılaşmaktayız. Büyük Başlangıç hiç kuşkusuz Şan Hai Çing'in efsânevî ucûbesinden de Tao Te Çing'in metafizik ilkesinden de farklıdır. Ama aynı zamanda da, bu üçünün de tek ve aynı bir şeyin farklı "gö-rünüşleri"nden başka bir şey olmadığı da apaçık ortadadır.</p>

  <p>Buna benzer şekilde aynı kitabın başka bir pasajında da şunları okumaktayız:</p>

  <p>Çok çok eski zamanlarda Semâ ile Arz daha henüz yoklar iken ne belirgin bir sû-retler ve ne de belirgin şekiller vardı. Esrârengiz şekilde derin, ardındakini belli etmeyen bir karanlık (hüküm sürmekteydi); hiçbir şey belirgin değildi; hiçbir şey anlaşılır değildi; her şey sınırsız uzak, geniş ve boştu; hiç kimsenin bunun kapısını farketmeğe tâkâti yoktu.</p>

  <p>Bundan sonra iki ulvî varlık doğdu. Bunlar Semâ'da hükümrân olmağa ve Arz'ı da idâre etmeğe başladılar. Sonsuz derin (olanı Semâ idi) ve kimse bunun sınırının nerede bulunduğunu bilmiyordu. Alabildiğine geniş (olanı Arz'dı) ve kimse bunun nerede bittiğini bilmiyordu.</p>

  <p>Bundan sonra da (Varlık) kendiliğinden Yin ve Yang diye (yâni Olumsuz ve O-lumlu diye [ya da Celâl ve Cemâl diye]) ikiye ayrıldı. Sonra bunlar da sekiz yöne ayrıldılar.</p>

  <p>Sert ile yumuşak biribirlerinin eksikliklerini tamamladılar ve bunun sonucu olarak da Onbin-Nesne nihaî şekillerini kazanmış oldu. Kaba ve karışık "hayat veren eneıji" (vahşî hayvanlar, kuşlar, sürüngenler ve balıklar dâhil) hayvanlan üretti. En saf "hayat veren eneıji" ise inşam üretti. İşte bunun içindir ki rûhânî olan şeyler doğrudan doğruya Semâ'ya, cismânî olanlar ise Arz'a aittir.</p>

  <p>Târihî açıdan bakıldığında bu ve buna benzer kozmogonik teoriler Tao-culukdan ve metafiziğinden çok etkilenmiş görünmektedirler. Bununla beraber, yapısal açıdan ele alındıklarında, bunlar, hem efsânenin hem de felsefenin bir parçasıymış gibi her ikisi arasında bir köprü vazifesi görmekte ama gerek zihniyetlerinde gerekse yapılarında bunlardan gene de farklı olmaktadırlar. Bu anlamda kozmogoni bizlere, Tao'-nun, Lao-Tzû ve Çuang-Tzû tarafından ihdâs edilmiş olan metafiziğinin efsâne üretici arka-plânım ifşâ eden bir konumdadır.</p>

  <p>Yukarıda sözünü etmiş olduğumuz Ç'u'nun Mersiyeleri ile Lao-Tzû ve Çuang-Tzû'nun kitaplarını karşılaştırmak sûretiyle Şamanizm ile Tao-cu Felsefe'nin arasındaki bağıntının sübjektif (yâni bir anlamda epistemolojik) veçhesine de benzer şekilde ışık tutabiliriz. Ç'u eyâletinin büyük şaman şâiri Ç'ü Yüan ile Tao-cu ekolün filozoflarının karşılaştırmalı bir incelemesinden ilgi çekici bir sonuç elde etme imkânına çok önceden Henri Maspero tarafından işâret edilmişti. Ama ne yazık ki, Maspero'nun vefatı onun bu fikri eksiksiz bir biçimde geliştirmesine imkân vermedi.</p>

  <p>Li Sao ve Yüan Yu<a id="footnote12"></a><sup><a href="#bookmark12">12</a></sup> isimli eserlerde şaman şâirler bir nefsin vecd hâlinde iken, farklı ilâhların ve cinlerin yardımı ve refâkatiyle, "ezelî varlıkların yaşamakta oldukları semâvî beldeye yükselmelerini sağlayan yakaza hâlleri sürecini ayrıntılarıyla tasvîr etmektedirler. Bu ise gerçekte, şamanist bir unio mistica'nın (yâni mistik birlik hâlinin) tasvirinden başka bir şey değildir. Ve biz yakaza hâlinde iken vuku bulan, daha saf ve daha işlenmiş metafizik bir murâkabe şeklinde tezâhür eden aynı yükselişi Lao-Tzû ve Çuang-Tzû'nun (ve özelikle de bu sonuncusunun) tefekküründe de açıkça görmekteyiz. Tıpkı şaman şâirin, vecdin kendisine bahşettiği nisyân hâlinde iken, nefsinin bir tür ölümsüzlük ve ebediyet duygusunun tadını alışı gibi Tao-cu filozof da ezelî ve ebedî Tao ile birleşme hâlini yaşarken bir ölümsüzlük ve "uzun hayat" tadı almaktadır. Bu bağlamda, bu mânevî deneyiminin son safhasında, şâirin Adem-i İcraat'ı da aşarak<a id="footnote13"></a><sup><a href="#bookmark13">13</a></sup> ezeldeki Saflık hâline eriştiğini ve Büyük Başlangıç ile yan yana bulunduğunu ifâde etmesi ilgi çekicidir. Tao-culuğa özgü terminoloji çerçevesinde şâirin bu safhada "Tao ile yanyana bulunduğunu" yâni "Tao ile tam bir vi-sâl hâlinde bulunduğu", aralarında hiçbir farkın kalmamış olduğu söylenir.</p>

  <p>Li Sao isimli eserde şâir bu kadar yüksekliğe urûc etmemektedir. Li Sao ve Yüan Yu'nun gerçekten de Ç'ü Yüan'ın eserleri olduğu varsayımıyla Maspero; 1) Li Sao'nun şâirin mânevî tekâmülünün, bir şaman olarak henüz nihaî amaca erişmemiş olduğu daha erken bir dönemi, ve 2) Yüan Yu'nun ise şâirin mânevî hayatın arş-ı bâlâsına erişmiş olduğu daha geç bir dönemi temsil etmekte olacağına dikkati çekmektedir.</p>

  <p>Böyle bir yorumun maalesef savunulacak bir yanı yoktur. Çünkü Yüan Yu'nun daha geç bir dönemin bir şâiri tarafından tertib edilmiş ve sonradan Ç'ü Yüan'a izâfe edilmiş bir eser olduğunu bilmekteyiz. Fakat her ne olursa olsun bugünkü şekliyle bu şiir bâriz bir biçimde Tao-cu zihniyetin bir ürünü olup ihtivâ ettiği fikirlerden bâzıla-rının da reddedilemeyecek bir biçimde Lao-Tzû ve Çuang-Tzû'dan iktibâs edilmiş olduğu görülmektedir. Burada da eserin kime ait olduğu meselesi bizim için büyük bir öneme arz etmemektedir. Bu şiirin ya da bunun bir bölümünün Han Hânedânı dönemine ait bir sahtekârlık olduğunu kabûl etsek bile gene de Tao-cu metafiziğin şamanist bir âlem tasavvuruna böylesine doğal bir biçimde dönüştürülebilmesi (ya da rücû' ettirilebilmesi) bizâtihî Şamanizm'in de ve Tao-culuğun da aynı bir kaynaktan neşet etmekte oldukları olgusunun bir kanıtıdır.</p>

  <p>Ç'u'nun Mersiyeleri ile Lao-Tzû ve Çuang-Tzû'nun kitapları arasında ayrıntılı yapılacak bir mukayese, hiç kuşkusuz, fevkalâde verimli ve tatminkâr olurdu. Ama buna burada teşebbüs etmek bizi şimdiki incelememizin amaçlarının çok uzağına taşıyacaktır. Öte yandan biz bu incelemizin ilk bölümlerinde, biraz önce sözünü etmiş olduğumuz mânevî yolculuğun felsefî versiyonunu zâten ayrıntılarıyla tasvîr edeceğiz. Bu da şimdiki amacımız için yeterlidir.</p>

  <p>Şimdi Tao-culuğun şamanist kökeni meselesini bir yana bırakarak bunun saf felsefî veçhelerine dönüyoruz. Buradan itibâren başlıca meşgalemiz yalnızca Tao-cu metafiziğin bizzât yapısının ne olduğu ve bu metafiziğin anahtar-kavramlan olacaktır.</p>

  <h2 id="sigil_toc_id_4"><a id="bookmark14"></a><span style="font-style:italic;">2/111.</span> BÖLÜM</h2>

  <p>RÜYÂ VE GERÇEK</p>

  <p>Önceki bölümde Evren'in başlangıcına takaddüm eden iptidâi farksızlık <span style="font-style:italic;">[lâtaayyün]</span> hâline tekabül eden Karmaşa <span style="font-style:italic;">(Kaos)</span> efsânesi hakkında bilgi verdik. Şa-manist şekliyle Karmaşa'nın "tasviri mümkün olmayan bir ucûbe" olarak takdim edilmesi tuhaf, ilkel ve de kaba görünmektedir. Bununla beraber, sembol olarak ele alındığında bu, büyük bir önemi haizdir; çünkü bunun remzettiği felsefî fikir Varlık realitesinin tam özüne değinmektedir.</p>

  <p>Lao-Tzû ve Çuang-Tzû'ya göre Varlığın realitesi Karmaşa <span style="font-style:italic;">'dır</span> (Kaos <span style="font-style:italic;">'dur).</span> Onların ontolojisinin özü de işte burada yatmaktadır. Fakat bu beyân, içinde yaşamakta olduğumuz âlemin (<span style="font-style:italic;">gözlem ve deneye dayanan)</span> bir olgu olarak karmaşa içinde düzensiz olduğu anlamında değildir. Çünkü her günkü gözlemlerimizin de göstermekte olduğu veçhile, hislerimizle algıladığımız bu somut âlem <span style="font-style:italic;">Şan Hai Çing'in</span> ucûbe kuşunun yüzüne benzer şekilde özelliksiz ve şekilsiz olmaktan uzaktır. Aksine bu, biribirinden faklı oldukları açıkça farkedilebilen, her birinin kendisine özgü bir "i-sim" sâhibi olduğu, ve her biri kesin bir biçimde târif edilmiş ve belirlenmiş olan pekçok şeyi müşâhede etmekte olduğumuz bir âlemdir. Bu âlemde her şey kendine mahsus bir yere sâhip olup nesneler de kesin bir silsile-i merâtibe [<span style="font-style:italic;">hiyerarşiye]</span> göre sıralanmış bulunmaktadırlar. Biz işte böyle bir âlemde yaşamakta ve bu âlemi de böyle bir sezgiyle kavramaktayız. Tao'cu filozoflara göre Akl'ımızın hastalığı da işte tam budur. Ama sıradan bir akıl için bu âlemdeki farklılıkları "görmemek" o kadar zor bir şeydir ki! Kısacası, âlem karmaşa içinde (<span style="font-style:italic;">kaotik) değildir.</span></p>

  <p>Çuang-Tzû gibi birinin birinci görevi de bizlere, Varlığın görünürde bu su geçirmez intibaını veren bölmelerini kırıp darmadağın ederek iptidaî Karmaşa'nın derinliğine göz atabileceğimiz bir budak deliği hazırlamak olacaktır. Bu ise, ne tarafından bakılırsa bakılsın, hiç de kolay bir iş değildir. Bu amaçla Çuang-Tzû pekçok farklı yaklaşım denemektedir. Bunların bi<span style="text-decoration:underline;">z</span>i er için idrâk edilmesi muhtemelen en kolay olanı, onun "rüyâ" ve "gerçek"i "karmaşalaştırma" <span style="font-style:italic;">[kaosa dönüştürme]</span> denemesidir. Çuang-Tzû görünürde çok basit bir tasvirî ve masalvârî anlatım diliyle bizleri birdenbire "rüyâ" ve "gerçek"in biribirinden farkedilebilir olmalarının ortadan kalktığı bir ontolojik düzeye yükseltmektedir<a id="footnote14"></a><sup><a href="#bookmark15">14</a></sup>.</p>

  <p>Aşağıya almış olduğumuz <span style="font-style:italic;">Çuang-Tzüdan</span> çok meşhur bir pasajdır ve burada bu bilge kişi bizlere, nesnelerin karmaşalaştınlmasının<a id="footnote15"></a><sup><a href="#bookmark16">15</a></sup> ne demek olduğunun anlık bir idrâkini tattırmayı denemektedir:</p>

  <p>Ben, Çuang Çou <span style="font-style:italic;">(yâni gerçek ismiyle Çuang-Tzû</span>) , günlerden bir gün rüyâmda bir kelebek olduğumu gördüm. Çevrede rahatça ve keyfimce dolaşırken gerçekten de bir kelebek <span style="font-style:italic;">idim.</span> Mutluluk ve neş'e içinde, <span style="font-style:italic;">(asla)</span> Çou olduğumun bilincinde değildim. Birden uyanıverdim. Heyhât ki ben, meğer, Çou imişim! Acaba rüyâsında kelebek olduğunu gören Çou muydu? Yoksa kelebek mi rüyâsında Çou olduğunu gördü? Bunu bilmek için ne yapabilirim ki? Bununla birlikte Çou ile kelebek arasında reddi mümkün olmayan bir fark var. Ben bu durumu nesnelerin Transmütasyon'u <span style="font-style:italic;">[yâni birinden diğerine dönüşmesi</span>] olarak isimlendiriyorum.</p>

  <p>Bu pasajın son yarısı Çuang-Tzû'nun aslî konusuna değinmektedir. Tasvîr ettiği durumda o ve kelebek, kimliklerini kaybederek, biribirlerinden farkedilmez olmaktadırlar. Ama buna rağmen Çuang-Tzû: "Bununla birlikte Çou ile kelebek arasında reddi mümkün olmayan bir fark var" demektedir. Bu ifâde kevnî <span style="font-style:italic;">[yâni olayların, oluşum ve bozulumun zuhur ettiği</span>] âlemin, insanların genellikle "gerçeklik" <span style="font-style:italic;">[realite]</span> dedikleri hâline dikkati çekmektedir. Varlığın bu "gerçek" ve "somut" idrâk düzeyinde ne "insan" "kelebek", ve ne de "kelebek" "insan" olabilir. Biribirlerinden kesinlikle farklı ve fark edilebilir olan bu iki nesne bu farklılıklarını ancak beşer idrâkinin belirli bir düzeyinde kaybedebilir ve farksızlık yâni karmaşa <span style="font-style:italic;">(Kaos)</span> hâline gömülürler.</p>

  <p>Bu ontolojik duruma Çuang-Tzû "nesnelerin birinden diğerine dönüşmesi" <span style="font-style:italic;">(Transmütasyon)</span> anlamında <span style="font-style:italic;">wu hua<a id="footnote16"></a><sup><a href="#bookmark17">16</a></sup></span> adını vermektedir. <span style="font-style:italic;">Wu hua</span> Çuang-Tzû'nun felsefesinin en önemli <span style="font-style:italic;">anahtar-kavram</span> 'lan ndan biridir. Şimdi bunun üzerinde ayrıntılarıyla duracağız. Burada aynı kavramın benzer timsallerle açıklandığı bir başka pasajın çevirisini takdîm ediyorum:</p>

  <p>Adamın biri rüyâsında şarap içtiğini görmüş ve sabahleyin uyandığında da ağlayıp feryâd etmiş. Bir başka adam ise rüyâsında ağladığını görmüş ama sabahleyin neş'e içinde avlanmaya çıkmış. İnsan rüyâda iken rüyâ görmekte olduğunun farkında olmaz; hattâ (bâzen rüyâsında) rüyâsım yorumlamağa bile kalkışır. Gördüğünün bir rüyâ olduğunu ancak uykudan uyandıktan sonra idrâk eder.</p>

  <p>Benzer şekilde, insan ancak Büyük Uyanış'ı<a id="footnote17"></a><sup><a href="#bookmark18">17</a></sup> tattığı zaman bütün bunların<a id="footnote18"></a><sup><a href="#bookmark19">18</a></sup> bir Büyük Rüyâ'dan başka bir şey olmadığını idrâk eder. Ama aptallar hâlâ uyanık olduklarını tahayyül ederler. Miniminnâcık zekâlarının aldatmasıyla kendilerini<a id="footnote19"></a><sup><a href="#bookmark20">19</a></sup><sup> </sup>asîl ile soysuzu biribirinden tefrik edecek kadar zekî sanırlar. Aptallıkları ne kadar da tedâvi kabûl etmez ve ne kadar da derinlere kök salmıştır!</p>

  <p>Aslında ben de siz de bir rüyâyız. Hattâ benim, sizin rüyâ görmekte olduğunuzu anlatmam olgusu bile bizzât bir rüyâdır.</p>

  <p>Bu kabilden bir beyâna kolaylıkla "tuhaf safsatanın teki" etiketi yapıştınlabilir. (Ama bu, Gerçeği yansıttığı için ne kadar kıymetlidir) ve bunun sırrına niifûz edebilecek büyük bir bilge de bu Dünyâ'ya ancak onbin yılda bir gelebilir.</p>

  <p>Aynı fikir şu pasajda da tekrarlanmaktadır<a id="footnote20"></a><sup><a href="#bookmark21">20</a></sup>:</p>

  <p>Rüyânızda bir kuş olduğunuzu gördüğünüzü varsayalım. (Bu takdirde) gökte u-çarsınız. Rüyânızda bir balık olduğunuzu gördüğünüzü varsayalım. (Bu takdirde) havuzun derinliklerinde yüzersiniz. (Siz, bütün bunları rüyâda yaşarken yaşamakta olduğunuz size ait bir "gerçek"tir). Buna dayanarak bir muhakeme yürütürsek, hâlen konuşmakta olduğumuz hâlimizle bizim yâni benim ve sizlerin uyanık ya da rüyâ görmekte olduğumuzdan kimse emîn olamaz<a id="footnote21"></a><sup><a href="#bookmark22">21</a></sup>.</p>

  <p>Böyle bir görüş Ben ile Sen arasındaki farklılığı yalnızca bir benzeyişe indirgemekte ya da en azından bu farkı şüpheli ve temelsiz kılmaktadır.</p>

  <p>Her birimiz bunun Ben olduğumuza (ve sonuç olarak da "bundan farklı olanın" Sen ya da O olduğuna) inanırız. Bununla beraber, düşünecek olursak, "Ben" olarak telâkki ettiğim bu "Ben"in gerçekten de benim "Ben"im olduğundan nasıl e-mîn olabiliriz ki?<a id="footnote22"></a><sup><a href="#bookmark23">22</a></sup></p>

  <p>Böylece, varlığın en kavî ve en güvenilir özü olan ve Descartes anl<span style="text-decoration:underline;">a</span>mında <span style="font-style:italic;">[kartezyen düşüncede</span>] "her şeyin varlığından şüphe etsem bile kendisinin varlığından asla şüphe edemeyeceğim tek nesne" olan kendi nefsim bile birdenbire gerçekliğini kaybedip rüyâmsı bir şeye dönüşmektedir.</p>

  <p>Böylece Çuang-Tzû "tuhaf safsatanın teki" gibi görünen bir süreç aracılığıyla her-şeyi bir Büyük Rüyâ'ya dönüştürmektedir. Gerçeğin bu keskin bir biçimde reddi onun felsefesine henüz daha ilk adımı oluşturmaktadır; zîrâ bu felsefenin olumlu <span style="font-style:italic;">[pozitif]</span> bir yanı da vardır. Ama bizim "miniminnâcık zekâmız"ın idrâk etmeyi asla ümid edemeyeceği bu olumlu yanı takdim etmeden önce Çuang-Tzû bu zekâya ve Akla, bunları dayandıkları zeminden mahrum ederek, öldürücü bir darbe vurmaktadır.</p>

  <p>Âlem bir rüyâdır; herhangi başka bir şey gibi sapasağlam olarak addettiğimiz "gerçek" de bir rüyâdır. Diğer hemcinslerine her şeyin bir rüyâ olduğunu anlatan a-dam da, onun bu öğretisini dinleyenler de bir rüyânın parçalarıdır.</p>

  <p>Çuang-Tzû'nun bununla telkin etmek istediği acabâ nedir? Onun telkin etmek istediği, kelimenin gerçek anlamıyla, Gerçek denilen şeyin Akim "gerçek" gözüyle bakmakta olduğundan tümüyle farklı bir şey olduğudur. Bunun hakikî mânâsını anlayabilmek için bizim normal bilincimizin kendi kimliğini kaybetmesi gereklidir. Ve "nefsimiz" ile birlikte bunun algıladığı ve bütün nesnelerin de kimli<span style="text-decoration:underline;">kl</span>erini kaybederek hepsinin yukarıda Karmaşa (Kaos) diye adlandırmış olduğumuz bir hâle indirgenmeleri gereklidir. Bu, rüyâ ile gerçeğin ya da insan ile kelebeğin aralarındaki temel farklılığı kaybettikleri, hattâ bizzât bu kabil farklılıkların anlamının da kaybolduğu bir ontolojik düzeydir. Sübjektif açıdan bakıldığında bu, hiçbir şeyin artık "kendisi" olarak kalmadığı ve herhangi bir şeyin herhangi bir başka şey olabildiği, normal beşerî bilincin çok üstünde yer alan bir bilinç hâlidir. Bu, alışılagelmiş bütün sınırlamalarından kurtulmuş olan bütün varlıkların biribirlerine özgürce dönüşebildikleri yepyeni bir Varlık düzenidir. İşte bunun içindir ki Çuang-Tzû buna "nesnelerin birinden diğerine dönüşmesi" <span style="font-style:italic;">(Trans m Uta sy on)</span> demektedir.</p>

  <p>Çuang-Tzû'nun kavradığı gibi Transmütasyon (nesnelerin birinden diğerine dönüşmesi) iki farklı referans açısından anlaşılmalıdır. Öte yandan bu bütün nesnelerin biribirlerine "dönüşebilir" oldukları metafizik bir hâle işâret etmektedir, öyle ki sonunda bütün bu nesneler mutlak bir Birlik içine batmış hâle gelmektedirler. Bu anlamda, "nesnelerin birinden diğerine dönüşmesi" zamanı da aşan bir süreçtir; bu, nesnelerin tâbî oldukları <span style="font-style:italic;">zaman-ötesi</span> bir düzendir. Büyük Uyanış'ı tatmış olan bir kimsenin gözünde her şey Bir'den (<span style="font-style:italic;">Vâhid'den</span>) başka bir şey değildir; her şey Gerçeğin (<span style="font-style:italic;">Hakîkatm, Hakk'm)</span> bizzât kendisidir. Ama aynı zamanda da bu tek Gerçek onun gözüne "aslî" olarak biribirlerinden farklı olan sonsuz çeşitli nesnelerin kaleydoskopvârî bir görünüşünü de ifşâ etmektedir. Ve Varlık âlemi de, bu açıdan, kesretle köpürmekte olan bir görünüş arz eder. Varlığın bu iki veçhesi biribiriyle, bu nesnelerin Mutlak Bir'in (<span style="font-style:italic;">Vâhid-i Mutlak'm)</span> sonsuz sayıdaki kevnî sûretleri olduklarını idrâk ederek bağdaşünlmalıdır. Bu türlü idrâk edilen "Varlığın Tekliği" (<span style="font-style:italic;">Vahdet-i Vücûd</span>) Lao-Tzû ve Çuang-Tzû'nun felsefesinin özünü teşkil eder.</p>

  <p>Öte yandan, aynı Transmütasyon'un sanki zamana bağlı bir süreçmiş gibi anlaşılması da mümkündür. Çuang-Tzû'nun anlayışı da böyledir. <span style="font-style:italic;">a</span> gibi bir nesne bir zaman süresince <span style="font-style:italic;">a</span> olarak kaldıktan sonra vakt-i saati gelince<a id="footnote23"></a><sup><a href="#bookmark24">23</a></sup> artık <span style="font-style:italic;">a</span> olmaktan çıkar ve <span style="font-style:italic;">b</span> gibi bir başka nesneye dönüşmüş olur. Bir önceki paragrafta sözü edilmiş olan zaman-öteliği açısından <span style="font-style:italic;">a</span> ile <span style="font-style:italic;">b</span> metafizik olarak <span style="font-style:italic;">[yâni fizik-ötesi kapsamında, bâtında]</span> bir ve aynı nesnedirler. Bunların aralarındaki fark yalnızca bir <span style="font-style:italic;">[kevnî]</span> görüntü farkıdır. Bu bakımdan a'nın <span style="font-style:italic;">a</span> olmasının sona ermesinden önce bile (yâni başlangıçtanberi) <span style="font-style:italic;">a</span> zâten <span style="font-style:italic;">b</span>'dir ve <span style="font-style:italic;">b</span> de &lt;2'dır. <span style="font-style:italic;">a</span> mâdem ki <span style="font-style:italic;">a</span> olmak hasebiyle zâten <span style="font-style:italic;">b'</span>dir, o hâlde ö'nın <span style="font-style:italic;">b</span> durumuna geçmesi diye bir mesele de yoktur.</p>

  <p>İkinci bakış açısından ise <span style="font-style:italic;">a,</span> a'dır ve başka bir şey de değildir. Ve bu <span style="font-style:italic;">a</span> zamana bağlı bir süreç içinde <span style="font-style:italic;">b</span> gibi farklı bir nesne olmakta, <span style="font-style:italic;">a</span> böylece <span style="font-style:italic;">V</span>ye dönüşmektedir. Fakat burada da gene dönüp dolaşıp aynı fizik-ötesi Vahdet'e girmekteyiz. Zîrâ, <span style="font-style:italic;">a'nm </span>dönüşerek <span style="font-style:italic;">b</span> oluşu a'yı gerisin geriye bizzât kendi kökeni ve kaynağına havâle etmektedir. <span style="font-style:italic;">b'</span>ye dönüşüp de <span style="font-style:italic;">b</span> olması fiiliyle <span style="font-style:italic;">a</span> yalnızca farklı bir sûret altında gene kendisi olduğundan, söz konusu sürecin tümü ontolojik bir <span style="font-style:italic;">[tecellîler]</span> çember[/] oluşturmaktadır.</p>

  <p>"Hayat" ve "Ölüm" kavramlarına uygulandığında böyle bir fikir doğal olarak çok özel bir Hayat Felsefesi'ne, beşerin var oluşunun temelde iyimser olan bir tasavvuruna yol açmaktadır. Bu, Hayat ile Ölüm arasındaki kesin farkı silip tümüyle ortadan kaldırdığı için "iyimser"dir. Bu açıdan bakıldığında Ölüm meselesi yalnızca <span style="font-style:italic;">[aslında mevcûd olmayan]</span> sahte bir meseleye dönüşmektedir.</p>

  <p>Bu her ne kadar Gerçeği görmüş olanların bakış açısından sahte <span style="font-style:italic;">[yâni gerçek olmayan fakat gerçekmiş gibi görünen]</span> bir mesele ise de, Çuang-Tzû bu konuya sık sık temas etmekte ve düşüncesini bunun etrâfında geliştirmektedir. Gerçekten de bu, o-nun en gözde konularından biridir. Bunun böyle olmasının sebebi onun bilfiil <span style="font-style:italic;">bir</span> mesele, ya da <span style="font-style:italic;">[düpedüz aslî]</span> mesele olmasıdır. Özellikle ölüm avâm için en çok huzursuzluk veren mesele olarak karşımıza çıkmaktadır. Hayatının her ânında bir kimsenin yok oluşunun dehşetiyle karşı karşıya kalma sıkıntısının üstesinden gelmesi onun "Gerçek İnsan" safhasında olduğunun işâretidir. Ayrıca, bunun bu kadar hayatî bir mesele olması hasebiyle bunun çözümünün de, Transmütasyon kavramının delâlet ettiği anlam bakımından, aklı tatmîn etmekte olduğu mukakkaktır. Diğer taraftan, herhangi başka bir şeyin de tıpatıp Hayat ve Ölüm gibi aynı ontolojik durumda bulunduğu âşikârdır.</p>

  <p>Şimdi Çuang-Tzû'nun her şeyi rüyâmsı bir varlık konumuna indirgediği noktaya geri dönüyoruz. Varlık âleminde hiçbir şey muhkem bir biçimde kendikendine var değildir. Iskolâstik terminoloji çerçevesinde bu hâli, benzeyiş ve görünüş dışında hiçbir şeyin değişmez bir mâhiyeti ya da özü olmadığını ifâde ederek tasvîr edebilirdik. Ve nesnelerin bu <span style="font-style:italic;">[akan bir]</span> sıvı <span style="font-style:italic;">[gibi her ân değişmekte olduğu]</span> hâlleri göz ö-nünde tutulduğunda, herhangi bir şeyin kimliğinden emîn olmamız artık mümkün olmaz, ö'nın gerçekten de <span style="font-style:italic;">a</span> olup olmadığım dahi bilemeyiz.</p>

  <p>Ve bu aslî rüyâmsı belirsizlik doğal olarak Hayat ve Ölüm için de geçerlidir. E-ğer Hayat ve Ölüm kelimelerininin yerine <span style="font-style:italic;">a</span> ve <span style="font-style:italic;">b</span> koyacak ve durumu tümüyle yukarıda verilmiş olan <span style="font-style:italic;">a-b</span> kalıbı cinsinden temsil edecek olursak, bu beyânın kavramsal yapısı kolaylıkla ortaya çıkacaktır.</p>

  <p>Lu eyâletindeki bir "Gerçek İnsan"dan söz ederken Çuang-Tzû şunları söylemektedir:</p>

  <p>Onun niçin yaşamakta olduğunu bilmeğe hiçbir merâkı yoktur. Niçin öleceğini bilmeğe de merâkı yoktur. Neyin daha önce, neyin daha sonra vuku bulduğunu bile bilmez [(yâni aralarındaki farkın karanlık ve anlamsız olması dolayısıyla, Hayat ve Ölüm onun zihninde birbirinden farksızdır). Transmütasyon'un doğal seyrini izleyerek o bir şey olmuş bulunmaktadır; şimdi de sâdece başka bir Transmütasyon beklemektedir.</p>

  <p>Ayrıca, eğer bir kimse Transmütasyona uğramaktaysa (gerçekte) değişmekte olmadığından nasıl emîn olabilir ki? Yok, eğer Transmütas-yona uğramamışsa <span style="font-style:italic;">(bu sefer de</span> gerçekte) değişmemiş olduğundan nasıl emîn olabilir?<a id="footnote24"></a><sup><a href="#bookmark25">24</a></sup></p>

  <p>Ölüm problemiyle ve "Gerçek İnsan"ın buna karşı takındığı tavır ile ilgili buna benzer bir başka pasajda Çuang-Tzû, Konfüçyüs'e aşağıda verilmekte olan sözleri söyletmektedir<a id="footnote25"></a><sup><a href="#bookmark26">25</a></sup>. Burada, tabiî, Konfüçyüs'ün târihî Konfüçyüs ile hiçbir ilgisi olmayan hayâlî bir kimse olduğunu ayrıca hatırlatmamıza gerek yoktur. Bununla beraber Konfüçyüs'e böyle bir îkazda bulundurulmasında <span style="font-style:italic;">[târihî bir şahsiyet olan Konfüçyüs'ün düşünce sistemine karşı</span>] ince bir istihzâ gâyesi güdülmüş olduğu da gözden kaçırılmamalıdır.</p>

  <p>Bunlar (yâni "Gerçek İnsanlar") sınırların (yâni kendi davranışlarının mûtad normlarının) serbestçe ötesine geçenlerdir; hâlbuki benim gibi kimseler ise yalnızca sınırların içinde serbestçe dolaşırlar. "Sınırların ötesi" ve "sınırların içi" biribirlerinden ayrı zıt kutuplardır.</p>

  <p>Bunlar, Zâtı'yla birleşmiş oldukları Yaratıcı'nın başlangıçtaki Vah-det'inin mülkünden, hayat veren enerjinin<a id="footnote26"></a><sup><a href="#bookmark27">26</a></sup> Gökler (<span style="font-style:italic;">Semâvât</span>) ve Yer diye bölünmesinden önce, tad alanlardır.</p>

  <p>Bunların idrâkinde Hayat (ya da Doğum) yalnızca bir ur ya da siğil misâli zuhur eden bir fazlalıktır; ve Ölüm de bir çıbanın ya da bir tümörün açılıp (<span style="font-style:italic;">cerâhatini dışarı boşaltması</span>) gibidir. Bu böyle olduğuna göre bunlardan, hiç Hayat ve Ö-lüm'den hangisinin daha iyi, hangisinin daha kötü olduğu sorusunu merâk etmelerini bekleyebilir miyiz?</p>

  <p>Bunlar, yalnızca, farklı unsurları ödünç alıp kendi vücûdlarının ortak sûretinde bir araya getirenlerdir<a id="footnote27"></a><sup><a href="#bookmark28">27</a></sup>. Bundan ötürü de ne karaciğerlerinden ne de safralarından haberleri vardır ve kulaklarıyla gözlerini de bir yana atmışlardır<a id="footnote28"></a><sup><a href="#bookmark29">28</a></sup>. Son'un ve</p>

  <p>Başlangıc'ın biribirilerini sonsuz kere tekrarlayıp duran dalgalarına kendilerini terkedip başlangıç ve bitiş noktalarını bilmedikleri bir dairesel harekete kendilerini kaptırmışlardır.</p>

  <p>Çuang-Tzû için Ölüm, Ezelî ve Tek-Olan-Gerçeğin sonsuz çeşitli kevnî sûretleri-nin [<span style="font-style:italic;">tecellîlerinin</span>] birinden başka bir şey değildir. Bizim idrâkimiz açısından bu fi-zik-ötesi Gerçek zaman içinde vuku bulan bir süreç olarak kuvveden fiile çıkmakta ve gelişmektedir. Ama bu kabil zamana bağlı bir biçimde algılansa bile, bu süreç, gene de bir çemberin üzerinde ezelden ebede kadar dolanan ve hiç kimsenin gerçek başlangıç noktasını ve sonunu bilmediği bir hareketi resmetmektedir. Ölüm bu çemberin üzerinde bir menzilden başka bir şey değildir. Bu olay vuku bulduğu zaman belirli bir kevnî sûret, tümüyle far<span style="text-decoration:underline;">kl</span>ı bir kevnî sûret olarak zuhur etmek üzere, çemberin üzerinden silinerek gözden kaybolmaktadır. Tabîat sürekli olarak oluşup bozulmaktadır. Ama çemberin kendisi yâni Gerçek hiç değişmeden kalmaktadır. Gerçek ile bir olması yönünden "Gerçek İnsan"ın idrâki de asla rahatsız olamamaktadır.</p>

  <p>Çuang-Tzû'nun naklettiğine göre<a id="footnote29"></a><sup><a href="#bookmark30">29</a></sup> bir "Gerçek İnsan" hayâtının son günlerinde kendi vücûdunun iğrenç şekilde çirkinleşmiş olduğunu görmüş. Bir kuyunun içine eğilip suda yansıyan sûretine bakarak: "Heyhât! Yaratan beni ne kadar da çarpık ve çirkin kılmış!" demiş. Bunun üzerine bir dostu ona: "Hâlinden şikâyet mi ediyorsun?" diye sormuş. Ölmekte olan "Gerçek İnsan"ın buna şu cevâbı vermiş:</p>

  <p>Hayır, niçin şikâyet edeyim ki! Mümkündür ki Transmütasyon sürecinde sol kolum bir horoza dönüşsün. Böylece ben de, ondan sabahın doğuşunu öterek ilân etmek için yararlanırım. Ola ki süreç devâm eder de bu sefer de sağ kolum bir yaya dönüşür. O zaman da onu, kızartıp da yemek üzere bir kuşu vurmak için kullanırım. Olabilir ki bu süreç kalçalarımı araba tekerleklerine ve ruhumu da bir ata dönüştürür. Bu takdirde de bunları araba niyetine kullanırım. Artık ikinci bir ata da ihtiyâcım kalmaz.</p>

  <p>Ne elde edersek edelim (yâni bu Dünyâ'ya nasıl bir sûrede gelirsek gelelim) bu, zamanın gelmesine bağlıdır. Ne kaybedersek kaybedelim (yâni ölüm) bu da sıranın gelmesine bağlıdır. Biz "zaman"dan memnûn olmak ve "sıramızı" da kabûl etmek zorundayız. Böylece işimize ne hüzün ve ne de neş'e karışır. Eskilerin nez-dinde bu kabil bir tutuma "kayıtlardan âzâde olmak" denilmektedir. Eğer insan kendisini kayıtlardan âzâde kılamıyorsa bu, nesnelerin onu sıkısıkıya bağlamış olmasından ötürüdür.</p>

  <p>Başka bir "Gerçek İnsan"ı son anlarında dostlarından bir başka "Gerçek İnsan" ziyâret etmiş. Çuang-Tzû'nun naklettiği şekliyle, bunlar arasında geçen konuşma ilgi çekicidir. Misâfir ölüm yatağı etrâfında ağlaşıp feryâd-u figân eden eş ve çocukları görünce onlara: "Susun! Çekilin! Hastayı Transmütasyon sürecinden geçerken rahatsız etmeyin!" demiş. Sonra da ölüm döşeğindekine dönerek demiş ki:</p>

  <p>Yaratan ne yücedir! Şimdi acabâ senden ne yapacak? Seni nereye yollayacak? Seni acabâ bir farenin karaciğeri mi yapacak? Yoksa bir böceğin kolu mu?</p>

  <p>Ölmekte olan adamın buna cevâbı da şöyle olmuş:</p>

  <p>(Yaratan'ın beni ne yapacağı hiç önemli değil. Ben bu durumu kabûl eder, emrine de uyarım). Görmüyor musun? Bir oğlan ile onun ebeveyni arasındaki ilişkide oğlan ister doğu, ister batı, ister güney ya da kuzey olsun anası-babası kendisine nereye gitmesini emrederlerse oraya gider. Ama Yin-Yang (yâni kevnî Oluş sürecini kontrol eden Kânûn) ile insan arasındaki ilişki oğlan ile ebeveyni arasındaki ilişkiden çok daha sıkıdır. Şu anda Yin ile Yang beni ölümün eşiğine getirmiş bulunuyorlar. Eğer onlara itaat etmeyi reddedersem bu benim tarafımdan edeb dışı bir tutum olmaz mı?...</p>

  <p>Burada metale şekil veren büyük bir demirci ustası bulunduğunu varsay! Eğer metal kalkıp da: "Ben ancak Mo Yeh kılıcı<a id="footnote30"></a><sup><a href="#bookmark31">30</a></sup> gibi bir kılıç olmalıyım, asla başka bir şey değil!" diye ortalığı velveleye vermiş olsaydı herhâlde demirci bu metale pek kötü bir şeymiş gibi bakardı. Aynı şey, kaderi dolayısıyla bir insan sûretine bürünmüş olan bir kimsenin kalkıp da: "Ben yalnızca insan olmak istiyorum; asla başka bir şey değil!" diye ısrâr etmesi için de geçerlidir. Yaratan herhâlde ona çok kötü bir tabiata sâhipmiş gibi bakardı.</p>

  <p>Bütün âlemi büyük bir ocak ve Yaratan'ı da bir demirci ustası olarak düşün! Biz-ler nereye gidersek gidelim, her şey hep yerli yerinde olacaktır. Uykuya da (yâni ölüme de) sükûnetle geçecek ve birdenbire (yeni bir varlık sûreti içinde) uyanmış olacağız.</p>

  <p>Çuang-Tzû tarafından anlaşıldığı şekliyle "nesnelerin birinden diğerine dönüşmesi"    (<span style="font-style:italic;">Transmütasyon)</span> kavramının <span style="font-style:italic;">[Reenkamasyon'un bir özel hâli olan</span>]</p>

  <p>"transmigrasyon"u andırmakta olduğu düşünülebilir. Fakat burada bu benzeyiş sâdece yüzeyseldir. Çuang-Tzû nefsin bir vücûddan bir başkasına hicret etmekte olduğunu ifâde etmemektedir. <span style="font-weight:bold;font-style:italic;">Buradaki düşüncenin özü her bir şeyin, kendisini peşpeşe farklı tecellîlerle izhâr eden Bir ve Tek Olan Gerçeğin [Hakikatin, Hakk'ın] kevnî bir sûreti olduğudur.</span> Bütün bunlar Varlığın ezelî, zaman-dışı bir düzeyinde vuku bulmaktadır. <span style="font-style:italic;">[İşin gerçeğinde]</span> bütün her şey Zaman ve Mekân'ın ötesinde ezelî ve ebedî olarak /hVdir.</p>

  <p>* * * 2/IV. BÖLÜM</p>

  <p>ŞUNUN VE BUNUN ÖTESİNDE</p>

  <p>Önceki bölümün son sayfalarında Çuang-Tzû'nun Hayat ile Ölüm arasındaki farkı ya da zıtlığı nasıl hükümsüz kıldığınıve bunları Başlangıc'ın "farksızlık" hâline nasıl rücû' ettirdiğini görmüş bulunuyoruz. Çuang-Tzû'nun en gözde konusu olması hasebiyle ve kezâ onun Hayat Felsefesi'nin de önemli bir veçhesini gözler önüne serdiği için buna yeterince yer verdik.</p>

  <p>Bununla beraber, gerçeği söylemek gerekirse, Hayat'ın ve Ölüm'ün ontolojik açıdan bu kadar büyük bir yer işgal etmemeleri gerekir. Çünkü biribirlerine "zıt" oldukları söylenenler aslında Çuang-Tzû'nun felsefesinde gerçekten de biribirlerinin zıddı değildirler. Gerçekten de Çuang-Tzû'ya göre başka bir şeyin zıddı olan hiçbir şey yoktur; zîrâ kendi ontolojik yapısı içinde sâbit biçimde tâyin edilmiş bir "öz"e sâhip hiçbir nesne yoktur. Daha önce nesnelerin "karmaşalaştırılma"sı diye isimlendirmiş olduğum hâli yaşamış olan bir kimsenin gözünde her şey, "aslî" temelinden yoksun olarak, keskin ve değişmez kenarlarını kaybeder. Her şey ontolojik açıdan bulanıklaşır ve bunların aralarında sağduyunun tesis etmiş olduğu farklar da tümüyle ortadan kalkmamış olsalar bile sönük, karanlık ve ayırdedilmez olurlar. Bu hâlde farklar artık anlamlı ve aslî olmaktan çıkarlar. Ve "zıtlar" da gerçek değil ancak kavramsal o-larak "zıtlar" olarak kalmaktadırlar.</p>

  <p>Akıl düzeyinde biribirlerinden kesin olarak farklı olan, ve insanın hayâtında da büyük bir yön verici rol oynayan: "güzel" ile "çirkin", "iyi" ile "kötü", "doğru" ile "yanlış", "sofu" ile "îmansız" kabîlinden bütün kavram çiftleri, gerçekte, mutlak olmaktan uzaktırlar. Tao-culuğun geliştiği târihî çerçeveye oturtulacak olursa, bu tesbitin ne muazzam bir öneme sâhip olduğu ortaya çıkar. Zîrâ, daha ileride göreceğimiz gibi, "aslî" olarak telâkki edilen bu farklılıklar ve zıtlıklar, Konfüçyüs felsefesinin bütün yapısının üzerinde yükseldiği temeli teşkil eder.</p>

  <p>Genellikle kültürel, estetik ya da ahlâkî değerler olarak kabûl edilen "zıtlar"a ve "farklılıklar"a karşı Çuang-Tzû'nun tavrı, ne eksik ve ne de fazla bir biçimde, rölâti-vizm <span style="font-style:italic;">[izâfilik, görecelik</span>] olarak adlandırılan felsefî bir tavır gibi görünmektedir. Aynı durum Lao-Tzû'nun tavrı için de geçerlidir. Yalnız, bunun sosyal hayâtın amelî uygulamalarına yönelik düzeyinde anlaşıldığı gibi alışılagelmiş bir rölâtivizm olmadığını göz önünde tutmak fevkalâde önemlidir. Bu, çok özel bir mistik sezgi türüne: varlığın Vahdet'inin ve Kesret'inin mistik sezgisine dayanan kendine has bir rölâti-vizmdir. Bu, kendisini sonsuz çeşitli nesnede ve nitelikte ifşâ eden ve sonra da başlangıçtaki Vahdet'e tekrar rücû' eden Gerçeğin <span style="font-style:italic;">[Hakîkatm, Hakk'm, Tao'nun]</span> fizik-ötesi <span style="font-style:italic;">[metafizik, bâtınî]</span> bir idrâkinin doğal bir sonucu olan bir "lâtaayyün" hâlidir.</p>

  <p>Tao-cu rölâtivizmin bu fizik-ötesi temeline bir sonraki bölümde ayrıntılarıyla eğileceğiz. Burada ise bu felsefenin rölâtivist veçhesiyle iktifâ edecek ve Lao-Tzû ile Çuang-Tzû'nun meselenin bu özel yanı hakkındaki fikirlerini olabildiğince yakından izlemeğe çalışacağız.</p>

  <p>Biraz önce de dikkati çekmiş olduğum gibi Çuang-Tzû ile Lao-Tzû'nun her ikisinin de kültürel değerler denilen kavramlara karşı tutumu, yüzeysel olarak, alışılagelmiş olan anlamıyla "rölâtivizm"den başka bir şey değil gibi görünmektedir. Şimdi önce, bunların kitaplarından (yâni <span style="font-style:italic;">Tao Te Çing</span> ve <span style="font-style:italic;">Çuang-Tzû'dan)</span> birkaç uygun seçilmiş pasaj takdim ederek bu konuda bir fikir sâhibi olmaya çalışalım. Tahlilimizin bu ilk evresinde bile bu rölâtivizmin Konfüçyüs ekolünün "özcülükçü (esansialist)" tutumuna karşı bir tutum olduğunu açıkça gözleyebileceğiz. Aşağıda takdim edilen pasajın<a id="footnote31"></a><sup><a href="#bookmark32">31</a></sup> son cümlesinde Konfüçyüs'ün tutumuna açık bir yollama yapılmaktadır:</p>

  <p>Eğer bir kimse rutûbetli bir yerde uyursa önce sırtı ağrımaya başlar sonra da sanki yarı felç inmiş gibi hareket edemez olur. Pekiyi ama bu, çamur balığı için de böyle midir? Eğer bir kimse ağaç üzerinde yaşamak zorunda kalırsa <span style="font-style:italic;">[aşağı düşmek korkusuyla</span>] sürekli dehşet içindedir. Ama bu, maymun için de böyle midir? Şimdi bu üçünden (yâni insandan, çamur balığından ve maymundan) acabâ hangisi, yaşaması gereken yeri (mutlak sûrette) doğru <span style="font-style:italic;">[ya da isâbetli</span>] bir şekilde bilir<a id="footnote32"></a><sup><a href="#bookmark33">32</a></sup>?</p>

  <p>İnsan sığır eti de yer, domuz eti de; geyik ot yer; kırkayaklar da yılanları pek lezzetli bulurlar; çaylaklar ve baykuşlar da fareden hoşlanırlar. (Mutlak) lezzetin ne olduğunu bunlardan acabâ hangisi bilmektedir?</p>

  <p>Bir maymunun arkadaşı gene bir maymundur; bir geyiğin arkadaşı gene bir geyiktir. Çamur balığı ise başka balıklarla birlikte yaşamaktan hoşlanır. Mao Ç'iang ile Li Çi<a id="footnote33"></a><sup><a href="#bookmark34">33</a></sup> ise bütün erkeklerin indinde ideal olarak güzel kadınlardır. Ama eğer bir balık onlar gibi bir güzel kadın görse suyun dibine dalacak; kuşlar yukarılara uçacak; ve geyik de herhangi bir yöne doğru dört-nala kaçacaktır. Pekiyi, bu dördünün arasında (mutlak) güzellik idealini hangisi biliyordur acabâ?</p>

  <p>Bu gözlemler benim "insanlık" <span style="font-style:italic;">(jen)</span> ve "doğruluk" (i)<a id="footnote34"></a><sup><a href="#bookmark35">34</a></sup>, ve "doğru" ile "yanlış" arasındaki sınırların olağanüstü belirsiz ve karmakarışık olduklarına hükmetmeme sebeb olmaktadır. (<span style="font-style:italic;">Gerçekten de bunlar)</span> o kadar belirsiz ve karmakarışık (ki bunların arasından hangisinin mutlak sûrette doğru hangisinin de mutlak sûrette yanlış olduğunu çekip çıkarmamız mümkün değil!).</p>

  <p>Bu türden rölâtivizme Lao-Tzû'nun kitabında da rastlamaktayız. Buna yataklık eden telâkki Çuang-Tzû'nun kitabındakinin aynısıdır. Lao-Tzû da, daha ileride de göreceğimiz veçhile, görünen farklılıklara, zıtlıklara ve çelişkilere hep sinesinde bütün nesnelerin kavramsal farklılıklarının ortaya koydukları keskin kenarların kaybolduğu ve uyumlu bir biçimde harmanlandığı fızik-ötesi Bir'in (<span style="font-style:italic;">Vâhid'in</span>) açısından bakmaktadır. Bu bakımdan Çuang-Tzû ile Lao-Tzû arasındaki tek fark: Çuang-Tzû'nun düşüncesini bol ve süslü tasvirlerle geliştirmeyi sevmesine karşılık Lao-Tzû'nun düşüncesini çok kısa, veciz ve darbımesel üslûbunda ifâde etmeyi tercih etmesidir. Bunun dışında her ikisi de aynı düşünceyi paylaşmaktadırlar. Aşağıda <span style="font-style:italic;">Tao Te Çing'dm</span> takdim ettiğim pasajların ilkinde Lao-Tzû kapalı bir biçimde rölâtivizm tarafını tutarak, Konfüçyüs ekolünün kültürel "özcülükçülük (esansializm)" yanını tenkîd etmektedir.</p>

  <p>Öğrenmeyi terk edersen artık tasalardan da kurtulursun. "Evet" ile "hayır" arasındaki fark nedir? Pekiyi, "iyi" ile "kötü"yü ayıran nedir? (Bu kabilden farkların dayandığı ilke) "başkalarının saygı duyduklarına benim de saygı duymam gere-kir"dir<a id="footnote35"></a><sup><a href="#bookmark36">35</a></sup>.</p>

  <p>Lao-Tzû insanların nesnelerin biribirlerinden aslî olarak far<span style="text-decoration:underline;">kl</span>ı olduğunu tahayyül etmeğe temâyülleri olduğunu ve Konfüçyüs'çülerin de her şeyin diğerlerinden kendi "özü" cihetiyle farklı olduğu kavramı üzerinde ayrıntılı bir ahlâk sistemi inşâ etmiş olduklarını ifâde etmektedir. Bunlar bu "farklar"ın hepsinin de sürekli ve bozulması mümkün olmayan farklar olduğuna inanmışlardır. Hâlbuki gerçekte bunlar sâdece, Varlığın zâhirî ve kevnî veçheleri tarafından aldatılmaktadırlar. Gözleri bu kabil bir aldanışla perdelenmemiş olan bir kimse Varlık âlemini nesnelerin biribirlerinin içine karışıp kayboldukları uçsuz bucaksız bir mekân olarak görür. Nesnelerin bu ontolojik hâli Çuang-Tzû'nun Karmaşa (Kaos) diye adlandırdığından başka bir şey değildir. Kültürel düzeyde bu kabil bir telâkki doğal olarak rölâtivizme sevkeder. Lao-Tzû bunu şu şekilde ifâde etmektedir<a id="footnote36"></a><sup><a href="#bookmark37">36</a></sup>:</p>

  <p>"Çirkin" kavramı Dünyâ'da herkesin "güzel"i "güzel" olarak tanıması sonucu oluşur. Bütün herkesin "iyi"yi "iyi olarak teşhis etmesiyle de "kötü" kavramı oluşur. "Varlık" ile "adem" de benzer şekilde biribirlerini doğururlar; "zor" ile "kolay" da biribirlerini üretir; "uzun" ile "kısa" da biribirini ölçer; "yüce" ile "alçak" ise karşılıklı biribirlerine eğilirler; "ezgi" ile "gürültü" biribirlerine uyum bahşederler; "önce" ile "sonra" da biribirini izler.</p>

  <p>Kısacası her şey izâfîdir [<span style="font-style:italic;">rölâtiftir</span>]; ve hiçbir şey mutlak değildir. Bizler bir izâfı farklar ve izâfî antitezler dünyâsında yaşamaktayız. Fakat insanların çoğunluğu bunların izâfî olduklarını hiç mi hiç idrâk edemez. Bunlar kendilerinin, ya da sosyal hayatın teâmüllerinin, "güzel" olarak gördüğünü bizâtihî <span style="font-style:italic;">[yâni aslî olarak</span>] "güzel" olarak düşünmek ve belirli bir norma uymayan nesneleri de bizâtihî "çirkin" diye teşhis etmek eğilimindedirler. Böyle bir tavır takınmakla bunlar, bu ikisi arasındaki farkın yalnızca bir görüş açısı meselesi olduğu husûsundaki cehâletlerini ortaya koymaktadırlar, o kadar! Lao-Tzû'nun da ifâde etmiş olduğu gibi bunlar "azı çok ve çoğu da az kılmak" husûsunda beceriksizdirler.</p>

  <p>Daha önce de işâret etmiş olduğum gibi bu, hiç kuşkusuz, rölâtivizmin ta kendisidir ama âlemin ontolojik yapısı hakkında çok şâyân-ı dikkat bir sezgiye dayanan ya da bu sezgiden neşet eden bir rölâtivizmdir. Lao-Tzû da Çuang-Tzû da bu sezgiyi paylaşmaktadırlar. Fakat Çuang-Tzû'da bu sezgi, dinamik veçhesiyle, nesnelerin Transmütasyonu olarak idrâk olunan "Karmaşa"ya (Kaos'a) yâni nesnelerin aslî farksızlık hâline yol açmaktadır. Lao-Tzû söz konusu olduğunda ise, dinamik veçhesiyle aynı sezgi, statik veçhesi tartışmış olduğumuz rölâtivizm olan ve "diyalektik ontoloji" diye isimlendirebileceğimiz tavıra yol açmaktadır.</p>

  <p>Felsefesinin bu bölümünde Transmütasyon'un (<span style="font-style:italic;">hua</span>) Çuang-Tzû'nun anahtar-kavramı olmasına karşılık Lao-Tzû da, düşüncesinin isâbetli bir ifâdesi olarak ve bir <span style="font-style:italic;">anahtar-kavram</span> olmak üzere Geri Dönüş'ü <span style="font-style:italic;">(fan</span> ya da <span style="font-style:italic;">fu)</span> teklif etmektedir.</p>

  <p>Lao-Tzû tarafından anlaşıldığı şekilde Geri Dönüş'ün delâlet ettiği evrensel anlamdan daha sonra bahsetmek imkânımız olacak. Burada biz bu kavramın yalnızca rölâtivizm konusu ile doğrudan doğruya olan ilişkisini göz önünde tutmaktayız.</p>

  <p>Geri Dönüş dinamik nitelikli bir kavramdır. Başka bir deyimle bu, Lao-Tzû'nun yukarıda sözü edilmiş olan rölâtivizminin dinamik veçhesine ya da bunun dayandığı dinamik ontolojik temele yollama yapan bir kavramdır. Lao-Tzû bu kavramı, ontolojisinin tümünün özeti olarak telâkki olunabilecek olan aşağıdaki pasajda veciz bir biçimde açıklamaktadır<a id="footnote37"></a><sup><a href="#bookmark38">37</a></sup>:</p>

  <p>Geri Dönüş Tao'nun gerçek faaliyetidir. Benzer şekilde zayıflık da onun kendini</p>

  <p>izhâr ediş aracıdır. "Onbin Nesne" [<span style="font-style:italic;">Kesret</span>] Varlık'dan doğar; Varlık ise Adem'den doğmuştur.</p>

  <p>Bu pasajın birkaç kelimeyle açıklanmaya ihtiyâcı vardır. Birinci cümlenin anlamı var olan her <span style="font-style:italic;">(a)</span> nesnesinin "geriye dönmek" yâni (a)nın karşıtı olan <span style="font-style:italic;">(b)ye</span> dönüşmek, ve tabiî (ö)nin de karşıtı olan <span style="font-style:italic;">(a)</span>ya geri dönmek husûsunda bir imkâna ya da doğal bir eğilime sâhip olduğudur. Buna göre bütün her şey, sürekli olarak, <span style="font-style:italic;">a'dm V</span>ye ve sonra da <span style="font-style:italic;">b'</span>den <span style="font-style:italic;">a'</span>ya doğru bir diyalektik hareket süreci içinde bulunmaktadır. Lao-Tzû'ya göre bu, ontolojik hareketin (<span style="font-style:italic;">tung)</span> kuralı ya da Gerçeğin [<span style="font-style:italic;">Realite’nin</span>] dinamik veçhesidir.</p>

  <p>İkinci cümle ise Gerçeğin hangi sûret altında faaliyette bulunduğuna yollama yapmaktadır. Burada "zayıflık" aslında "negatif" anlamındadır. Lao-Tzû bu "negatif'de Gerçeğin her maddede ortaya çıkan faaliyetinin başlangıç noktasını teşhis etmektedir. "Negatif" bütün yaraücı faaliyetin kaynağı ve ilkesidir. Her şeyin doğuşu "negatif <span style="font-style:italic;">[Celâl]</span> ile olur ve daha sonra bu "pozitif <span style="font-style:italic;">[yâni Cemâl]</span> merhâlesine doğru gelişir.</p>

  <p>Bundan sonra gelen cümle ise aynı ontolojik kuralı bu sefer tersinden ele almakta, yâni bütün nesnelerin kuvveden fiile çıkıp da gerçeklik kazanmış oldukları "kesret" hâlinden geriye bakarak bunları en son menşe'lerine kadar izlemektedir. Burada "Onbin Nesne"den kasıt âlemdeki bütün nesnelerdir <span style="font-style:italic;">[yâni bu âlemin doğal "Kesret” hâlidir</span>]. Bu kesret Tao'nun "varlık" merhalesinde kuvveden fiile çıkmaktadır. Fakat bu "varlık" merhalesi ise Tao'nun bizzât "bilinmeyen-bilinmesi-mümkün-olmayan" dipsiz karanlığı <span style="font-style:italic;">[Gayb'ı]</span> demek olan "Adem" merhalesinden itibâren gerçeklik kazanmaktadır. Burada dikkat edilmesi gereken husus bu sayısız nesnenin önce varlığa ve akabinde de ademe kadar izlenmesinin yalnızca bizim zihnimizde vuku bulmakta olan kavramsal bir süreç olmadığıdır; Lao-Tzû'ya göre bu, öncelikle, kozmik <span style="font-style:italic;">[evrensel, kevnî]</span> bir süreçtir. Her şey, ontolojik açıdan ve biribirleri arasında diyalektik dönüşümlere uğrayarak, nihaî menşeine rücû' eder. Her şeyin nihaî menşeine geri dönüşü, daha önce de bildirmiş olduğum gibi, daha sonraki bir bölümde tartışılacaktır. Biz burada, yukarıdaki pasajın ilk cümlesinde değinilmiş olduğu veçhile, yalnızca nesnelerin diyalektik Geri Dönüşü ile yâni <span style="font-style:italic;">a</span> ve <span style="font-style:italic;">b</span> arasındaki mütekâbil dönüşüm süreci ile ilgileneceğiz. Lao-Tzû, aşağıya aldığım iki pasajın da gösterdiği gibi, bu fikrin ifâde edilmesinde kendisine has bir yol izlemektedir:</p>

  <p>Mutluluk felâkete dayanmakta, felâket ise mutluluğun altında pusuya yatmış beklemektedir. (Şu hâlde her ikisi de birinden diğerine dönüşüp durmaktadır, öyle ki) bu sürecin nerede bir sona erişeceğini kimse bilmez. (Benzer şekilde) gözükmektedir ki (mutlak) "doğru" da yoktur; zîrâ "doğru", "yanlış"a rücû' etmek [<span style="font-style:italic;">dönüşmek</span>] eğilimindedir. "İyi" bile "kötü"ye rücû' etmek [<span style="font-style:italic;">dönüşmek</span>] eğilimindedir. (Varlık âleminin bu temel kuralını bilmediklerinden dolayı) insanlar uzun zamandır hayâl kırıklığı içindedirler<a id="footnote38"></a><sup><a href="#bookmark39">38</a></sup></p>

  <p>Nesnelerin doğası öyledir ki önde giden sonunda geride kalır, ve başkalarını izleyen de sonunda kendisini diğerlerinin önünde bulur. Bir şeyi ısıtmak için üstüne üfleyen sonunda onu soğutur; ve bir şeyi soğutmak için üstüne üfleyen de sonunda onu ısıtmış olur. Güçlü olmağa çalışan zayıflar, zayıf kalmayı isteyen de bakarsın güçleniverir. Emniyette olan tehlikeye dûçar olur, hâlbuki tehlikede olan da sonunda emniyete kavuşur<a id="footnote39"></a><sup><a href="#bookmark40">39</a></sup>.</p>

  <p>Böylece gerek Lao-Tzû'nun gerekse Çuang-Tzû'nun gözünde âlemde ne varsa hepsi de izâfîdir; bu anlamda güvenilir ya da kararlı hiçbir şey yoktur. Daha önce de işâret etmiş olduğum gibi, bu son tesbitin, Çuang-Tzû ve Lao-Tzû ile bağlantılı olarak, çok özel bir mânâda yâni hiçbir şeyin "öz" ya da "mâhiyet" denilen bir şeye sâ-hip bulunmadığı mânâsında anlaşılması gerekir.</p>

  <p>Gerçeğin en derin düzeyinde her şey "öz-süz"dür. Âlemin ise bizzat kendisi karmaşa içindedir (<span style="font-style:italic;">kaotik'tir</span>). Bu yalnızca içinde var olduğumuz dış âlem için değil fakat bizim kendi iç âlemimiz yâni kavramlarımızın, hükümlerimizin <span style="font-style:italic;">[ve tasavvurlarımızın]</span> âlemi için de geçerlidir. Aslında bunu fehmetmek hiç de güç değildir; çünkü bu karmaşa içindeki âlemde seçtiğimiz herhangi bir nesne hakkında herhangi bir hüküm verdiğimizde, hükmümüzün murâd ettiği nesnenin zâten ontolojik olarak izâfî olması dolayısıyla, bu hükmümüzün hem izâfî hem tek-yanlı hem muğlâk ve hem de güvenilir olmaktan uzak olması kaçınılmazdır.</p>

  <p>Çuang-Tzû'nun bu noktada ileri sürdüğü delîl mantık açısından ilgi çekici ve ö-nemlidir. Savaşan Eyâletler dönemi Çin'de mantıksal semantik teorilerinin şâyân-ı hayret bir gelişmesine şâhit olmuştur. Çuang-Tzû'nun yaşadığı zaman Konfüçyüs ve Mao-Tzû ekollerinin izleyicileri biribirlerine şiddetli bir biçimde karşıt bir durumda bulunmakta ve bu her iki ekol de Diyalektikçiler<a id="footnote40"></a><sup><a href="#bookmark41">40</a></sup> (ya de Safsatacılar) ya da diğer bir adıyla İsimler (yâni kavramlar) ekolü<a id="footnote41"></a><sup><a href="#bookmark42">41</a></sup> <sup><a id="footnote42"></a><a href="#bookmark43">42</a></sup> diye bilinen ekole muhâlefet etmekteydiler. Bunların arasında beşerî kültür, bunun çeşitli tezâhürleri, ahlâkın menşei, düşüncenin mantıksal yapısı, v.s...v.s.... hakkında ateşli tartışmalar vuku bulmaktaydı. Ve bu kabil tartışmaları da diyalektik tarzında sürdürmek bir modaydı. "Bu doğrudur", "bu yanlıştır" ya da "bu iyidir", "bu kötüdür" kabîlinden hükümler bu kimselerin meselelerini tartışırken kullandıkları genel formüllerdi.</p>

  <p>Gerçeğin bizâtihî karmaşa içinde (<span style="font-style:italic;">kaotik</span>) olduğunu savunan Çuang-Tzû'nun görüş açısından bu durum yalnızca gülünç, ve bu tartışmaların hepsi de abestir. Bu ze-vâtın ateşli sözlerle tartışmakta oldukları konular ise aslî olarak zâten kararsız ve muğlak konulardır. Meselâ Diyalektikçiler: <span style="font-style:italic;">"...sanki iki ayrı çiviye asılmışlar gibi, uzun uzadıya "sert" ve "beyaz" arasındaki farkı tartışmaktaydılar"<sup>6</sup>'.</span></p>

  <p>Sâdece bu kadar da değil! Bu tarzda tartışmaktan hoşlananlar "en iyi delîle sâhip olma" ile "objektif biçimde haklı olma"yı, ve "bir delîli köşeye sıkıştırma" ile "objektif biçimde haksız olma"yı biribirine karıştırmak sûretiyle de korkunç bir hatâ yapmaktaydılar. Aslında, mantıkî bir münâzarada zafer kazanmış ya da bozguna uğramış olmak objektif bir olgunun "haklı" ya da "haksız" <span style="font-style:italic;">("doğru" ya da "yanlış")</span> olduğunu belirlemez.</p>

  <p>Varsay ki sen ve ben bir şeyi tartışıyor olalım! Gene varsay ki sen beni mat ediyorsun ama ben seni yenemiyorum! Bu senin "haklı" benim "haksız" olduğuma delîl olabilir mi?</p>

  <p>Buna karşılık benim sana üstün geldiğimi, seninse beni yenemediğini varsay! Bu benim "haklı" ve senin de "haksız" olduğunu gösterir mi? Yoksa bu (<span style="font-style:italic;">yalnızca</span>) eğer ben "haklı" isem sen "haksız"sın, ve de eğer sen "haklı" isen ben "haksız"ım hâlini mi gösterir? Yoksa ikimiz de mi "haklı" ya da ikimiz de mi "haksız"ız? Buna karar vermek ne benim ve ne de senin işin. (Aramızdaki anlaşmazlığı çözümlemek için bir üçüncü şahsın hakemliğine ne dersin?) Ama diğerleri de bizim</p>

  <p>gibi aynı karanlık içinde bulunmaktadırlar. İsâbetli bir hükme varması için bunların içinden kime başvurmamız gerekir? O konudaki fikri benimki ile uyuşan bir kimsenin bize hakemlik ettiğini varsayalım. İşin başındanberi benimle hemfikir olmasından dolayı bu kimse nasıl olur da isâbetli bir hükme varabilir? Seninkinden ve benimkinden farklı bir fikre sâhip birini hakem kılsak ne olur? Bu takdirde daha işin başından itibâren o bizim her ikimizle de nizâ hâlinde olurdu. Böyle bir kimse nasıl olur da isâbetli bir hükme varabilirdi? (Olsa olsa bir ü-çüncü rey ya da mütâlaa ortaya konmuş olurdu, o kadar!).</p>

  <p>Eğer her ikimiz ile de uyuşan birini hakem kılsak ne olurdu? Bu, işin başındanberi her ikimize de hak verdiğine göre böyle bir kimse nasıl olur da isâbetli bir hükme varabilirdi? (Olsa olsa bana da "haklı"sın, sana da "ha<span style="text-decoration:underline;">kl</span>ı"sın demekten başka bir şey yapmazdı, o kadar!).</p>

  <p>Bu mütâlealardan benim de, senin de ve üçüncü bir şahsın da (gerçeğin nerede olduğunu) bilemeyeceği sonucunu çıkarmağa mecbûruz. Bunun için dördüncü bir şahsın zuhurunu bekleyecek miyiz?<a id="footnote43"></a><sup><a href="#bookmark44">43</a></sup></p>

  <p>Böyle bir duruma düşmenin sebebi nedir? Çuang-Tzû buna, bütün bu temyiz ve tefrik edilemeyen hâlin aslında Akl'ın her şeyi hep "haklı-haksız" ya da "doğru-yanlış" zıtlığı cinsinden düşünmeğe olan doğal eğiliminden kaynaklandığını ifâde ederek cevap vermektedir. Ve Akl'ımızın bu doğal eğilimi ise Varlığa <span style="font-style:italic;">özcülükçü (esansialist)</span> bir bakış açısının ürünüdür. Doğal Akl'ın bir şeyin, onu öyle bildiğimizden [<span style="font-style:italic;">yâni sübjektif olarak</span>] ya da umûmî kabûl yoluyla "doğru" olan bir şeyin özünden dolayı "doğru" ve "yanlış" olan bir şeyin de özünden dolayı "yanlış" olduğunu düşünmek konusunda özel bir yeteneği vardır. Hâlbuki gerçekte hiçbir şey <span style="font-style:italic;">özünden dolayı [bizatihi]</span> "doğru" ya da "yanlış" değildir. "Doğru" ve "yanlış" denilen her şey izâfî konulardır.</p>

  <p>Özcülükçü (esansialist) olmayan tavırla uyumlu olarak Çuang-Tzû bizler için ittihaz edilmesi gerekli ve müdafaası mümkün olan yegâne tutumun: 1) her şeyden önce "doğru" ve "yanlış"ın izâfıliğini bilmek, ve sonra da 2) bu izâfîliği (<span style="font-style:italic;">rölâtivizmi</span>) de aşarak, 3) <span style="font-style:italic;">realite 'nin daha alt bir düzeyinde</span> her ne kadar biribirlerinden <span style="font-style:italic;">izâfî olarak </span>farklı ve ayrı olmaktaysalar da, nesnelerin biribirlerinden <span style="font-style:italic;">özden [yâni temelde, aslî olarak</span>] farklı olmadığı bir "eşitleme" merhalesine erişmek olduğunu ifâde etmektedir. Yalnızca "Gerçek İnsan"a has olan böyle bir tavıra Çuang-Tzû <span style="font-style:italic;">t'ien ni<a id="footnote44"></a><sup><a href="#bookmark45">44</a></sup></span> (Semâvî Tesviye), <span style="font-style:italic;">t'ien çim</span> (Semâvî Eşitleme), ya da <span style="font-style:italic;">man yen</span> (Sınırsızlık) ismini vermektedir.</p>

  <p>Ne "doğru" "doğru"dur ve ne de "böyle" "böyle"dir. Eğer "doğru" (mutlak olarak) "doğru" olsaydı, "doğru-olmayan"dan o denli (mutlak biçimde) farklı olurdu ki artık tartışmaya mahâl kalmazdı. Eğer "böyle" de (mutlak olarak) "böyle" olsaydı, "böyle-olmayan"dan o denli (mutlak biçimde) farklı olurdu ki artık tartışmaya mahâl kalmazdı.</p>

  <p>Böylece ("doğru"^"doğru-olmayan"-»"doğru"-»"doğru-olmayan" .... şeklindeki) "yer değiştiren tezler"(in sonu olmayan zincirinde tezler ve antitezler) hep biribirlerine bağlı olurlar. Ve (bu bağımlılığın biribirine karşıt olan tez ve antitezlerin tüm zincirini izâfî kılması dolayısıyla) bütün bunlara biribirlerinin karşıtları değillermiş gibi de bakabiliriz.</p>

  <p>(Böyle bir durum karşısında takınabileceğimiz yegâne mâkul tavır) bütün bu tez ve antitezleri Semâvî Tesviye yoluyla uyumlu kılmak ve (mevcûdlar arasındaki sonu gelmeyen karşıtlığı da) Sınırsızlık hâline rücû' ettirmektir.</p>

  <p>"Nesneler arasındaki sayısız zıtlığı Sınırsızlık hâline rücû’ ettirmek" demek özcü-lük-çülerin [<span style="font-style:italic;">esansialistlerin</span>] telâkkisine göre biribirlerinden fark edilebilen bütün nesneleri, başlangıçta, bu nesneler arasında kesin "sınır" ya da kenarların bulunmadığı karmaşa <span style="font-style:italic;">(kaos)</span> Vahdeti hâline rücû ettirmek demektir. Sübjektif yanından bu, günlük Akıl<a id="footnote45"></a><sup><a href="#bookmark46">45</a></sup> düzeyinde yapmakta olduğumuz bütün akıl yürütme ve hüküm vermelerin terkedilmesi demektir. Çuang-Tzû, ister örtük ister açık bir biçimde olsunlar, herhangi bir şey hakkında yürüttüğümüz bu muhakeme ve verdiğimiz hükümleri u-nutmanın insanda, bütün hükümlerden ve Akl'ın bütün faaliyetlerinden önceki zihnî hâli tesis edeceğini ve bu hâlin ise nesnelerin başlangıçta haiz oldukları "Semâvî" ya da "öz-süz" hâlde görülebilmelerini sağladığını vurgulamaktadır.</p>

  <p>Ama bunu gerçekleştirmek hiç de kolay bir iş değildir. Bu, Çuang-Tzû'nun <span style="font-style:italic;">ming</span> yâni "Aydınlanma" <span style="font-style:italic;">\ya da İşrâk veya Nûra Kavuşma]</span> diye adlandırdığı fizik-ötesi özel bir tür sezginin aktif bir biçimde harekete geçmesini gerektirmektedir. Ve bu aydınlatıcı sezgi türü de, zevkine herkesin erebileceği bir şey değildir. Tıpkı fiziksel olarak kör ve sağır kimselerin olması gibi mânevî açıdan da kör ve sağır kimseler vardır. Ve Mâneviyât âleminde de kör ve sağır olanların sayısı, ne yazıktır ki, görebilme ve işitebilme yeteneğine sâhip olanlardan çok daha fazladır.</p>

  <p>Kör olan, güzel renklerin ve şekillerin zevkine eremez. Sağır olan, zillerin ve davulların sesinin zevkine eremez. Ama bu körlüğün ve sağırlığın yalnızca vücûdumuzun uzuvlarına has bir şey olduğunu mu sanıyorsun? Asla! Bunlar bilgi alanında da vardır<a id="footnote46"></a><sup><a href="#bookmark47">46</a></sup>.</p>

  <p>"Mmg-vârî sezgi"nin yapısı ileride daha yakından incelenecektir. Bu meselenin derinliğine girmeden önce Çuang-Tzû'nun "ontolojik" farklılıkların izâfî ve herkes tarafından kabûl edilen tabîatı hakkında fikir ileri sürdüğü bir başka pasajı daha tak-dîm etmek istiyoruz. Bu pasaj Varlığa özcülükçü <span style="font-style:italic;">[esansialist]</span> bakış açısına karşı Çuang-Tzû'nun ittihaz ettiği "varoluşçu" tavrı tartışmamızın yolunu hazırlayacaktır<a id="footnote47"></a><sup><a href="#bookmark48">47</a></sup>.</p>

  <p>Nesnelerin tabîatı öyledir ki hiçbiri "şu" olmayı, olmamaya ve "bu" olmayı, olmamaya kadir değildir (yâni her şey "şu" olabilir, ve herşey "bu" olabilir).</p>

  <p>Biz genellikle "şu" ile "bu" arasında bir fark gözetir ve civânmızdaki nesnelerden bu temel karşıtlığı kullanarak söz ederiz. "Bu"nun "şu" olmaması, ve "şu"nun da "bu" olmaması ne anlama gelmektedir? [<span style="font-style:italic;">Bunların arasındaki</span>] bağıntı temelde "ben" ile "diğerleri" arasındaki gibidir.</p>

  <p>"Ben"im görüş açımdan "ben": "bu"dur; ve "ben"im dışındaki herhangi bir şey de "şu" dur. Fakat "diğerleri" açısından "diğerleri": "bu"dur; ve "ben" de "şu"yumdur. Bu anlamda her şeye "bu" ve "şu" denebilir. Başka bir deyimle "bu" ile "şu" arasındaki fark sâdece izâfîdir. Bu münâsebetle, bunun, dilin ve anlamın çağdaş felsefesinde "egosantrik terimler"in temel işlevi olarak tartışılanla aynı olduğuna da dikkati çekelim.</p>

  <p>(Yalnızca) "şu"nun açısından "şu" ("şu" olarak) görünmez. Ben (yâni "bu") ancak kendimi ("bu" olarak) bilirsem o (yâni "şu", <span style="font-style:italic;">o zaman</span> "şu" olarak) bilinir.</p>

  <p>"Şu" kendisini ancak, eğer "bu" kendisini "bu" olarak tanıtır ve "şu"ya da objesi ya da "bu"dan farklı bir şey olarak bakarsa "şu" olarak tanıtır. Böylece, <span style="font-style:italic;">her şey "şu"dur</span> ifâdesi tek başına Varlığın realitesini eksiksiz bir biçimde tasvir ede-mez.Bunun tersi olan <span style="font-style:italic;">her şey "bu"dur</span> ifâdesi de tek başına Varlığın realitesini eksiksiz bir biçimde tasvir edemez. Bizler ancak "bu" ve "şu"nun aslî izâfıliğini tahakkuk ettirdiğimizde <span style="font-style:italic;">[idrâk ettiğimizde</span>] nesnelerin yapısı hakkında <span style="font-style:italic;">[da artık</span>] gerçek bir idrâke kavuşmayı ümid edebiliriz.</p>

  <p>Bunun en önemli noktası, hiç kuşkusuz, bu izâfîliğin "Aydınlanma" <span style="font-style:italic;">[İşrâk, Nûra Kavuşma</span>] aracılığıyla idrâk olunabilmesidir. Bu ontolojik izâfîliğin Akıl yoluyla idrâki, esâsında erişilmesi güç bir şey olmakla birlikte, maddenin sezgisel bir biçimde idrâki için bir hazırlık merhalesi olması dışında nâfile bir gayrettir. Bir sonraki bölümde izâfîliğin de nesnelerin ontolojik yapısının tümünü eksiksiz bir biçimde tanıtmadığı açıklanacaktır. "îzâfîlik" bu ontolojik yapının yalnızca bir veçhesidir. Hâlbuki bizim nesnelerin ontolojik yapısının realitesinin daha önceleri sıksık sözünü etmiş olduğumuz "karmaşa hâlindeki farksızlık" olduğunu ifâde etmemiz gerekir. Bu "karmaşa hâlindeki farksızlık" bizim Akl'ımızın <span style="font-style:italic;">[Akl-ı Meâş'ımmn</span>] idrâkinin çok ö-tesinde kalmaktadır. Eğer buna rağmen Akıl bunu kendine has yolla anlamağa çalışmakta ısrar ederse "farksı<span style="text-decoration:underline;">z</span>lık" onun fehâmetine sâdece "izâfîlik" şeklinde tecellî e-der. Başka bir deyişle nesnelerin "izâfîliği", başlangıçtaki ontolojik "farksızlık" hâlinin mantıksal düşünce düzeyine nüzûl etmiş şeklini temsil etmektedir. Şimdiki bölümde biz hâlâ bu düzeyde bulunmaktayız.</p>

  <p>Bundan dolayıdır ki "şu"nun "bu"ndan çıktığı ve "bu"nun da "şu"ya bağlı olduğu iddia edilmiştir<a id="footnote48"></a><sup><a href="#bookmark49">48</a></sup>. Bu doktrine <span style="font-style:italic;">Fang Şeng</span> teorisi ya da "karşılıklı bağımlılık" teorisi denir.<a id="footnote49"></a><sup><a href="#bookmark50">49</a></sup></p>

  <p>Bununla birlikte ("bu" ile "şu" arasındaki karşılıklı ilişkinin bütün nesnelere uygulanabilen temel bir ilke olarak idrâk edilmesi gereklidir). Şu hâlde "doğum" var olduğu içindir ki "ölüm" vardır, ve "ölüm" olduğu içindir ki "doğum" da vardır; "iyi" var olduğu içindir ki "iyi-olmayan" da vardır, "iyi-olmayan" var olduğu içindir ki "iyi" de vardır. (Münâkaşa edenlerin) biri "doğru" diye telâkki ettiğine dayandığı (ve bir şeyi tasdik ettiği) zaman, diğeri de "yanlış" diye telâkki ettiğine dayanır (ve aynı şeyin "doğru" olmasını reddeder). Bunun aksine biri "yanlış" diye telâkki ettiğine dayanırsa, diğeri de "doğru" diye bildiğine dayanır.</p>

  <p>Çuang-Tzû bununla, aslında, gerçek Realite'nin (<span style="font-style:italic;">Gerçeğin</span>) bütün bu zıtları bünyesinde eriten Bir (<span style="font-style:italic;">Vâhid)</span> olduğunu ve başlangıçtaki bu Bir'in "hayat" ve "ölüm", "i-yi" ve "kötü" ya da "doğru" ve "yanlış" vs... diye bölünmesinin insanların çeşitli bakış açılarından ileri gelmekte olduğunu söylemek istemektedir. İşin hakikatinde, eğer bir kimse "iyi"ye dayanan bir tutum ittihaz etmişse, onun görüş açısından âlemdeki her şey "iyi"dir. Böyle bir tutumu seçmiş olan bir kimsenin nazarında "iyi-olmayan" diye telâkki edilebilecek hiç bir şey yoktur. Ama gerçek Realite bu ve bu kabil bölünmelerden önce gelir. O hem "iyi" <span style="font-style:italic;">ve</span> hem de "iyi-olmayan"dır, ve ne "iyi" <span style="font-style:italic;">ve</span> ne de "iyi-olmayan"dır.</p>

  <p>Böylece "Kutsal İnsan"<a id="footnote50"></a><sup><a href="#bookmark51">50</a></sup> (bu kabil zıtlıkların hiç birine) itibar etmez, aksine, (her şeyi) Semâ'nın<a id="footnote51"></a><sup><a href="#bookmark52">51</a></sup> nûruyla aydınlatır.</p>

  <p>("Kutsal İnsan"ın) bu (tutumu), hiç kuşkusuz, "doğru" diye telâkki ettiğine dayanan bir kimsenin de tutumudur. Ama (bunun, "yanlış"a zıt olan bir "doğru" türü olmadığından, aksine bünyesinde bütün zıtlıkları ve çelişkileri kuşatan mutlak ve aşkın <span style="font-style:italic;">[müteâl, transandantal</span>] Doğru olmasından ötürü) "bu" burada "şu" ile aynı, ve "şu" da "bu" ile aymdır. (Bu, "doğru"yu da "yanlış"ı da kuşatan ve aşan öyle bir konumdur ki burada) "şu" hem "doğru"yu ve hem de "yanlış"ı tevhîd eder, ama "bu" da hem "doğru"yu hem de "yanlış"ı tevhîd eder.</p>

  <p>(Böyle bir görüş açısından bakıldığında) "şu" ile "bu" arasında hâlâ bir fark var mıdır acabâ? Ya da, "şu" da "bu" da artık yok mudur?<a id="footnote52"></a><sup><a href="#bookmark53">52</a></sup></p>

  <p>"Şu" ile "bu"nun her birinin de kendisine karşıt olan refikini kaybettiği bu merhaleye "Tao'nun (<span style="font-style:italic;">Yol’un</span>) Menteşesi" denir.</p>

  <p>Bir kapının menteşesi, ancak, mil yatağının ortasına yerleştirildikten sonra sonsuza kadar iş görmeğe başlar. (Benzer şekilde Tao'nun Menteşesi de ancak bütün kevnî zıtlıkların üstünde bulunan mutlak Bir'in ortasına yerleştirilirse bu kevnî â-lemin sonu gelmez değişken durumlarına sonsuzadek serbestçe mukabele edebilir). (Böyle bir durumda) "doğru" birbiçim (<span style="font-style:italic;">hiç bir farklılık ihtiva etmeyen</span>) bir ebediyyet olur; kezâ "yanlış" da birbiçim (<span style="font-style:italic;">hiç bir farklılık ihtivâ etmeyen)</span> bir ebediyyet olur.</p>

  <p>İşte ben de bunun için "Aydınlanma"dan <span style="font-style:italic;">(İşrâk'den, Nûra Kavuş-ma'dan)</span> daha iyi bir şey olmadığını iddia ediyorum.</p>

  <p>Mutlak Bir <span style="font-style:italic;">[Vâhid-i Mutlak],</span> hiç kuşkusuz, bütün Varlık Âlemi'ne yayılmış olan; hayır, yayılmış da ne demek, Varlık Âlemi'nin tümü olan Tao'dur. Ve O, bu konumuyla da bütün farklılıkların ve zıtlıkların üstündedir. Yâni Tao'nun bakış açısından "hakikî" ile "sahte" arasında hiç bir farklılık olamaz. Fakat acabâ beşer lisânı bu durumu yansıtmak için uygun mudur? Asla! En azından lisân bugün kullanılmakta olduğu gibi kullanıldığı sürece bu mümkün değildir. Çuang-Tzû: "Lisân, nefesi salıvermekten farklıdır; çünkü konuşan kimsenin ifâde etmek istediği bir anlamı olduğu varsayılmaktadır" demektedir<a id="footnote53"></a><sup><a href="#bookmark54">53</a></sup>. Bununla beraber bugün kullanılmakta olduğu şekliyle lisân herhangi bir gerçek anlamı naklediyor görünmemektedir, zîrâ münâkaşaya girişen kimseler ve özellikle de Diyalektiktiler için "bu"nun "doğru" olması ve "şu"nun da "yanlış" olması, ya da "bu"nun "iyi" olması ve "şu"nun da "kötü" olması, vs.... kesin olarak belirli muhtevâları olmayan nesneler hakkında konuşmaktan öte bir şey değildir.</p>

  <p>Bunlar gerçekten de (anlamlı) bir şeyler mi söylüyorlar? Yoksa hiç bir şey söylememiş mi olmaktalar? Söylediklerinin acemî çaylak cıvıltısından farklı olduğunu mu zannediyor bunlar? Yâni bir fark var mı? Yoksa asla hiç bir fark yok mu?</p>

  <p>Gerçekten de Tao (bu kabil kimseler için) nerede gizli ki "hakikî" ve "sahte"den söz edilebilsin! (Gerçek anlamıyla) Lisân nerede gizli ki "doğru" ve "yanlış" olabilsin? Gerçekte Tao nereye gidebilir ki O'nun mevcûd olması ortadan kalkmış olsun? Lisân nerede bu kabil mevcûd olabilir ki kabûl edilmesi mümkün olmasın?</p>

  <p>(Vâkıa şudur ki) Tao hep miniminnâcık hasletlerle [<span style="font-style:italic;">izafetlerle</span>] setredilir <span style="font-style:italic;">[idrâkden uzak kalır]</span> ve Lisân da hep aşırı derecede kendini beğenmişlikle<a id="footnote54"></a><sup><a href="#bookmark55">54</a></sup> setredilir. Hiziblerden birinin "doğru" dediğini "yanlış", bir diğerinin "yanlış" dediğini "doğru" olarak telâkki eden Konfüçyüs-çüler ile Mao-Tzû-cular arasındaki "doğru"-"yanlış" münâkaşaları işte hep bundan doğmuş bulunmaktadır.</p>

  <p>Eğer (daha yüksek bir düzeyde) her iki hizbin de "yanlış" telâkki ettiğini te'yid etmek ve bunların "doğru" dediklerini reddetmek istersek elimizde "Aydınlan-ma"dan<a id="footnote55"></a><sup><a href="#bookmark56">55</a></sup> <span style="font-style:italic;">[İşrâk'den, Nûra Kavuşma'dan]</span> daha iyi bir imkân yoktur.</p>

  <p>Böylece tekrar "Aydınlanma" <span style="font-style:italic;">[İşrâk, Nûra Kavuşma]</span> meselesine rücû' etmiş bulunmaktayız. Burada takdîm edilmiş olan pasajlar "Aydınlanma"nm bütün "izâfî" görüş açılarının üstünde, hepsinden aşkın (<span style="font-style:italic;">müteâl</span>) "mutlak" bir görüş açısını temsil ettiğini âşikâr kılmış bulunmaktadırlar. Bu: "bu" ve "şu", "ben" ve "sen" arasındaki farklılıkların üstünde ve ötesinde bir fehâmet ve idrâk hâlidir. Eğer böyle bir şey varsa, böylesine yüce bir mânevî idrâke nasıl erişilebilir? Böyle bir tecrübenin muhtevâ-sı ve yapısı nedir? İşte bunlar önümüzdeki iki bölümde meşgûl olacağımız ana meselelerdir.</p>

  <p>* * *</p>

  <div>
    <p>görüş açısıdn. <sup>71</sup> Bu Çuang-<sup>r</sup></p>
  </div>

  <p><a id="bookmark1"></a><a href="#footnote1">1</a></p>

  <p>   Kemâlin en üst sınırına erişmiş insan.</p>

  <p><a id="bookmark2"></a><a href="#footnote2">2</a></p>

  <p>   Bu ve bundan önceki kelimenin aynı bir kavrama delâlet etmekte olduklarına ve bu incelemenin <span style="font-style:italic;">[İbn Arabi’nin Fusûs 'undaki Anahtar-Kavramlar</span> (Kaknüs Yayınlan, 2. Baskı, Üsküdar 1999) başlığıyla yayınlanmış olan] birinci cildinde <span style="font-weight:bold;">İnsân-ı Kâmil</span> olarak geçen kavrama Tao-cu Felsefe'de tekabül eden kavram olduğuna dikkati çekmemiz gerekir.</p>

  <p><a id="bookmark3"></a><a href="#footnote3">3</a></p>

  <p>   Bundan önceki bölümde Yin Hânedânı ile Ç'u eyâletine mahsus zihniyet arasındaki muhtemel târihî bağlantıya yollama yapılmıştı.</p>

  <p><a id="bookmark4"></a><a href="#footnote4">4</a></p>

  <p>   Kadîm Çin'de, sekülârize olmamış devlette en yüksek bürokratik gücü temsil eden Şaman (wu) konusunda daha çok ayrıntı için, meselâ, Liang Ç'i Ç'ao'nun Hânedânmdan Önceki Dönemlerde Siyâsî Düşüncenin Târihi, II. Bölüm, Pekin, 1923 isimli eserine bakınız.</p>

  <p><a id="bookmark5"></a><a href="#footnote5">5</a></p>

  <p>   Bunun için okuyucuya Mircea Eliade'm Londra 1964 basımı <span style="font-style:italic;">Shamanism, Archaic Techniques of Ecstasy</span> başlığıyla İngilizceye çevrilmiş olan eserini tavsiye ederim.</p>

  <p><a id="bookmark6"></a><a href="#footnote6">6</a></p>

  <p>   M.Ö. II. yüzyılda Huai Nan hükümdârı Liu An'ın sarayında bir araya getirmiş olduğu çeşitli ekollere mensub düşünürler tarafından eklektik bir derleme eser. Bu kitap her ne kadar eklektik bir yapıya sâhip ise de temel fikri Tao-cu ekolünküdür.</p>

  <p><a id="bookmark7"></a><a href="#footnote7">7</a></p>

  <p>   "Rü'yet", burada, Batı dillerindeki vision kelimesinin karşılığı olarak kullanılmakta "ilham dolu rü'yet" de visionary experience karşılığı olarak kullanılmaktadır. Rü'yet (ya da vizyon) "baş gözü" ile (yâni basar ile) değil, "kalp gözü" (yâni basiret) ile yaşanmış olan bir tecrübeyi, görene has bir yakaza'yı ifâde etmektedir (Çevirenin notu).</p>

  <p><a id="bookmark8"></a><a href="#footnote8">8</a></p>

  <p>Bu, dağlarda ve denizlerde yaşayan esâtirî (mitolojik) her cinsten ucûbelerin ayrıntılı bir tasvirini veren, Çin mitolojisi için en önemli kaynak-kitaplardan biridir.</p>

  <p><a id="bookmark9"></a><a href="#footnote9">9</a></p>

  <p>   Şu da Hu da çok kısa bir zaman süresine delâlet etmekte ve dolayısıyla bu allegorik anlatımda da mevcûdiyetin geçiciliğini remzetmektedirler.</p>

  <p><a id="bookmark10"></a><a href="#footnote10">10</a></p>

  <p>   Hun Tun'un yâni farklılaşmanın bulunmadığı hâlin merkeze yerleştirilmiş olması dikkat edümesi gereken bir husustur. Bu, Hun Tun'un Varlığın gerçek realitesini temsü etmekte olduğuna ve her iki yanında da "geçicilik" sınırlarının bulunduğuna işâret etmektedir. Bütün bunların felsefî açıdan gerekli kıldığı sonuçlar daha sonraki bir bölümde açıklanacaktır.</p>

  <p><a id="bookmark11"></a><a href="#footnote11">11</a></p>

  <p><span style="font-weight:bold;">Öz</span> (ingüizcesi: essence): "Bir şeyin zatî tabîaü ya da vasfı; o şeyi, diğer bütün niteliklerinden soyutlansa bile, başka bir şey değil de o şey kılan". <span style="font-weight:bold;">Özcülük:</span> Bir şeyin, onu ne ise o kılan öz-el bir niteliğe sahip olduğunu ve "öz"ün "varlık"dan önce geldiğini savunan doktrin (Çevirenin notu).</p>

  <p><a id="bookmark12"></a><a href="#footnote12">12</a></p>

  <p>   Birçok incelemeci, sanırım haklı olarak, bu önemli ve ilgi çekici eserin kimin tarafından ve ne zaman kaleme alınmış olduğu hususunda ciddî şüphelere sâhiptirler. Bu, Tao-cu Felsefe'nin niteliklerine uygun bir biçimde, muhtemelen, Han Hânedânı döneminde tertib edilmiş bir eserdir.</p>

  <p><a id="bookmark13"></a><a href="#footnote13">13</a></p>

  <p>   Daha sonra ayrıntılarıyla tahlil edeceğimiz Mutlak Sükûnet ya da çincesiyle <span style="font-style:italic;">wu-wei</span>, Tao-cu Felsefe'nin anahtar-kavramlarmdan biridir. Kısaca ifâde etmek gerekirse Mutlak Sükûnet insanın bir şey yaparken bütün sun'î, eşyânm tabiatına uymayan gayreti terk ederek kendisini tümüyle, aslmda Tao'-nun en doğal tecellîsinden başka bir şey olmayan Tabîat'ın faaliyetiyle uyumlu kılması demektir. Burada şâir mânevî yolculuğunun uç noktasmda Mutlak Sükûnet'i de aştığmı ve Tabîat ile yek-vücûd olarak Tao'nun sînesine gömüldüğünü iddia etmektedir. O, bu bilinç düzeyinde (ya da daha doğrusu kendi bilincinden kurtulmuş olduğu bu anda) artık beşerî bir varlık olmaktan çıkmakta bir nevi tanrılaşmaktadır.</p>

  <p><a id="bookmark15"></a><a href="#footnote14">14</a></p>

  <p>İncelememizin birinci kısmmı teşkil eden <span style="font-style:italic;">İbn Arabi’nin "Fusûs"undaki Anahtar-Kavramlar</span> başlıklı kitabımızda, İbn Arabi'nin metafizik âlemine girmek üzere hareket noktası olarak seçmiş olduğumuz "rüyâ" ile "gerçek" arasındaki farkın ortadan kalkmasını anlatan bölümü burada hatırlatmak yerinde olacaktır. Bu bölümde İbn Arabi "sûretler" ve "timsâller"in ontolojik düzeyinden söz etmekteydi. Burada göreceğimiz gibi, Çuang-Tzû ise kendi temel tasavvurunu yorumlayan başka bir kavram takımı kullanmaktadır. Ama bu iki düşünürün tasavvurlarının şaşırtıcı bir biçimde biribirlerine benzedikleri görülmektedir.</p>

  <p><a id="bookmark16"></a><a href="#footnote15">15</a></p>

  <p>   <span style="font-style:italic;">Çuang-Tzû,</span> II, s. 112. Bu Bölüm'ün ismi olan <span style="font-style:italic;">ç'i wu</span> da bu kapsamda oldukça manâlı olup "nesnelerin denkleştirilmesi" anlamındadır.</p>

  <p><a id="bookmark17"></a><a href="#footnote16">16</a></p>

  <p>   Kelimesi kelimesine: "nesneler-dönüşümü".</p>

  <p><a id="bookmark18"></a><a href="#footnote17">17</a></p>

  <p>   Büyük Uyanış: <span style="font-style:italic;">ta çiieh.</span></p>

  <p><a id="bookmark19"></a><a href="#footnote18">18</a></p>

  <p>   Yâni "gerçek" denilen bu Dünyâ'da insanın idrâk ettiği ne varsa.</p>

  <p><a id="bookmark20"></a><a href="#footnote19">19</a></p>

  <p>   Yâni hayatın da gerçeğin de rüyâdan başka bir şey olmadığı olgusunu idrâk edemeyenler.</p>

  <p><a id="bookmark21"></a><a href="#footnote20">20</a></p>

  <p>   <span style="font-style:italic;">Çuang-Tzû,</span> IV., s. 275.</p>

  <p><a id="bookmark22"></a><a href="#footnote21">21</a></p>

  <p>   Yâni, pekâlâ, birisi rüyâsmda kendisinin bir adam ya da bir şey olduğunu görebilir ve rüyâsmda başka biriyle konuşmakta olduğunu da düşünebilir.</p>

  <p><a id="bookmark23"></a><a href="#footnote22">22</a></p>

  <p>   <span style="font-style:italic;">Çuang-Tzû,</span> IV., s. 275.</p>

  <p><a id="bookmark24"></a><a href="#footnote23">23</a></p>

  <p>Bu meselenin üzerine, Tao-culuğun âlem tasavvurunda belirlilik ve özgürlüğe tahsis edeceğimiz daha sonraki bir bölümde ayrıntılarıyla eğileceğiz.</p>

  <p><a id="bookmark25"></a><a href="#footnote24">24</a></p>

  <p>   Bu ifâdenin anlamı, sanırım, şöyle bir benzetmeyle açıklanabüir. Olabilir ki (Hayat'tan Ölüm'e) "dönüşmüş olmak" belki de gerçekte "dönüşmüş olmamak"tır (yâni ölmemektir). Benzer şekilde hiç kimse, "dönüşmüş olmamakla" (yâni ölmeyerek hayatta kalmakla) çoktan dönüşmüş bulunduğunu (yâni çoktan ölmüş bulunduğunu) bilmez. Elimizde bulunan en eski yorum olan Kuo Hsiang kitabında bu husus onun tarafından şöyle açıklanmaktadır: "Canlı bir varlığa dönüştükten sonra bir kimse doğumundan önce vuku bulmuş olan olayları nasıl bilebüir? Ve henüz dönüşüme uğramadan yâni henüz ölmeden de ölümünden sonra vuku bulacak olan olayları nasıl bilebüir?". Bunu burada zikretmemin sebebi pekçok kişinin bu pasajın anlaşılmasında Kuo Hsiang'm yorumunu izlemelerinden ötürüdür. (VI., s. 274).</p>

  <p><a id="bookmark26"></a><a href="#footnote25">25</a></p>

  <p>   VI., s. 267-268.</p>

  <p><a id="bookmark27"></a><a href="#footnote26">26</a></p>

  <p>   Hayat-veren-enerji'den maksat, şamanist kozmogoni üe ilgili son bölümde de görmüş olduğumuz gibi, âlemin yaratılışından önce var olduğu düşünülen evrensel (<span style="font-style:italic;">kozmik</span>) enerjidir. Bu, Semâvât'ın ve Yer'in de Yin ve Yang'ın da henüz daha ayrdmamış olduğu kozmogonik duruma işâret etmektedir. Felsefî açıdan ise: kendisini Kesret olarak izhâr etmesinden önce, fizik-ötesi Bir'in (<span style="font-style:italic;">Vâhid'in</span>) saf Birlik <span style="font-style:italic;">(Vahdaniyet)</span> hâline delâlet etmektedir.</p>

  <p><a id="bookmark28"></a><a href="#footnote27">27</a></p>

  <p>   Bunların görüşlerine göre beşer varlığı, farklı unsurların (yâni: toprak, hava, su ve ateş gibi dört temel unsurun) bir şans eseri vücûd sûretinde terkib edümesiyle ortaya çıkan geçici bir kevnî sûretten başka bir şey değildir.</p>

  <p><a id="bookmark29"></a><a href="#footnote28">28</a></p>

  <p>   Bunlar fiziksel varlıklarına hiçbir önem atfetmezler.</p>

  <p><a id="bookmark30"></a><a href="#footnote29">29</a></p>

  <p><span style="font-style:italic;">Çuang-Tzû,</span> VI., s. 259-260.</p>

  <p><a id="bookmark31"></a><a href="#footnote30">30</a></p>

  <p>M.Ö. VI. yüzyılda Wu eyâletinde yapılmış olan meşhur bir kılıç.</p>

  <p><a id="bookmark32"></a><a href="#footnote31">31</a></p>

  <p>   <span style="font-style:italic;">Çuang-Tzû,</span> II., s. 93.</p>

  <p><a id="bookmark33"></a><a href="#footnote32">32</a></p>

  <p>   Yâni "mutlak olarak" uygun bir yer yoktur. Çünkü her varlığın yaşamak alışkanlığında olduğu yer isâbeüi yerdir ama bu isabetlilik ancak kişilere göredir, mutlak değildir.</p>

  <p><a id="bookmark34"></a><a href="#footnote33">33</a></p>

  <p>   Büyük güzellikleriyle ün salmış olan iki kadm.</p>

  <p><a id="bookmark35"></a><a href="#footnote34">34</a></p>

  <p>   I. Bölüm'de <span style="font-style:italic;">jen</span> ve <span style="font-style:italic;">i</span> kavramlarının Konfüçyüs ve ekolü için en tipik ahlâkî iki değer olduklarına dikkati çekmiştik.</p>

  <p><a id="bookmark36"></a><a href="#footnote35">35</a></p>

  <p>   <span style="font-style:italic;">Tao Te Çing,</span> XX</p>

  <p><a id="bookmark37"></a><a href="#footnote36">36</a></p>

  <p>   <span style="font-style:italic;">Tao Te Çing</span>, II.</p>

  <p><a id="bookmark38"></a><a href="#footnote37">37</a></p>

  <p><span style="font-style:italic;">Tao Te Çing,</span> XL.</p>

  <p><a id="bookmark39"></a><a href="#footnote38">38</a></p>

  <p><span style="font-style:italic;">Tao Te Çing</span>, LVIII.</p>

  <p><a id="bookmark40"></a><a href="#footnote39">39</a></p>

  <p><span style="font-style:italic;">Too Te Çing</span>, XXIX.</p>

  <p><a id="bookmark41"></a><a href="#footnote40">40</a></p>

  <p>   <span style="font-style:italic;">pien çe.</span></p>

  <p><a id="bookmark42"></a><a href="#footnote41">41</a></p>

  <p>   <span style="font-style:italic;">ming çia.</span></p>

  <p><a id="bookmark43"></a><a href="#footnote42">42</a></p>

  <p>   <span style="font-style:italic;">Çuang-Tzû,</span> XII, s. 427. Fung Yu Lan'ın adı geçen eserinde zikrettiği şekliyle (I., s. 192). Burada diyalektikçilerden Kung Sung Lung'un meşhur tezine yollama yapılmaktadır. Buna göre "sert beyaz taş" aslında iki şeydir: sert bir taş ve beyaz bir taş, çünkü "sert" ile "beyaz" biribirinden tamâmen farklı iki sıfattır. Bununla beraber Fung Yu Lan'ın tercümesi azıcık şüphe uyandırıcıdır. Bunu belki de:</p>

  <p><span style="font-style:italic;">"Sert" ile "beyaz" arasındaki fark bunlar sanki gökkubbede asılıymışlar gibi açıkça görünmektedir</span> şeklinde çevirmek daha isâbetli olurdu.</p>

  <p><a id="bookmark44"></a><a href="#footnote43">43</a></p>

  <p>   <span style="font-style:italic;">Çuang-Tzû,</span> II., s. 107.</p>

  <p><a id="bookmark45"></a><a href="#footnote44">44</a></p>

  <p>   Genellikle <span style="font-style:italic;">ni</span> "kenar", "sınır", "bölüm" anlamındadır. Ama ben burada Lu Şu Çih ile Pan Ku'nun yorumlarını izlemekteyim.</p>

  <p><a id="bookmark46"></a><a href="#footnote45">45</a></p>

  <p>   Yâni Akl-ı Meaş'ın (Çevirenin notu).</p>

  <p><a id="bookmark47"></a><a href="#footnote46">46</a></p>

  <p>   I., s 30.</p>

  <p><a id="bookmark48"></a><a href="#footnote47">47</a></p>

  <p>   Bu pasaj <span style="font-style:italic;">Çuang-Tzû,</span> II., s. 66'dan alınmıştır. Ben bunu daha küçük kısımlara bölüp her birini kısa açıklamalarla teker teker takdîm edeceğim.</p>

  <p><a id="bookmark49"></a><a href="#footnote48">48</a></p>

  <p>   Bu iddianın babası diyalektikçüerden Hui Şih'dir.</p>

  <p><a id="bookmark50"></a><a href="#footnote49">49</a></p>

  <p>   Daha kesin bir biçimde ifâde edüirse Hui Şih'in bu teorisinin tam adı <span style="font-style:italic;">fang şeng fang ssû</span> yâni <span style="font-style:italic;">"hayat" ın "ölüm"ü ve "ölüm"ün de "hayaf'ı doğurması</span> teorisidir. <span style="font-style:italic;">Bk. Çııang-Tzû,</span> XXXIII. <span style="font-style:italic;">Fang</span> kelimesinin bu özel mânâsı için <span style="font-style:italic;">Şuo Wen's</span> bakınız: <span style="font-style:italic;">"Fang</span> (önceleri) biribirinin yanma yerleştirilmiş iki gemi anlammdaydı".</p>

  <p><a id="bookmark51"></a><a href="#footnote50">50</a></p>

  <p><span style="font-style:italic;">   Şeng jen</span> "Gerçek İnsan" ya da "İlâhî İnsan" ile yâni İnsân-ı Kâmil ile eşanlamlıdır. <span style="font-style:italic;">Şeng jen</span> deyimi Çuang-Tzû'ya oranla Lao-Tzû tarafından daha sık kullanılmaktadn.</p>

  <p><a id="bookmark52"></a><a href="#footnote51">51</a></p>

  <p>   Burada Semâ olarak tercüme edümiş ama asıl anlamı Tabîat'm Büyük Yolu (ya da Tao'su) olan <span style="font-style:italic;">t'ien</span> bizzat Varlığın, bütün görüş açılarının üstünde olan aşkın (<span style="font-style:italic;">müteal</span>) görüş açısı demek olan mutlak</p>

  <p><a id="bookmark53"></a><a href="#footnote52">52</a></p>

  <p>di'nun bir şeyi şiddetle reddetmek için çok sık kullandığı özel bir ifâde tarzıdn.</p>

  <p><a id="bookmark54"></a><a href="#footnote53">53</a></p>

  <p>   <span style="font-style:italic;">Çuang-Tzû,</span> II., s.63.</p>

  <p><a id="bookmark55"></a><a href="#footnote54">54</a></p>

  <p>   Yâni beşer zekâsmm münâkaşa ve münâzaralar şeklinde kendini teşhir etmek husûsundaki doğal eğilimi.</p>

  <p><a id="bookmark56"></a><a href="#footnote55">55</a></p>

  <p>   <span style="font-style:italic;">Çuang-Tzû,</span> II., s. 63.</p>
</body>
</html>
