<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <h1><a id="bookmark0"></a>TAO (<span style="font-style:italic;">YOL)</span></h1>

  <p>Buraya kadar hep, zihnini bütün Varlık âleminin, sağduyu düzeyindeki sıradan insanların paylaşmakta oldukları kanaatten tümüyle farklı ve buna kesin olarak zıt yeni bir bakış açısına açmış olan Tao-cu bir İnsân-ı Kâmil'e, Mutlak'ı (Tao'yu) idrâk etmesine yol açan süreç nasıl ifşâ olunmuşsa bu süreci tahlilî olarak tasvîr etmeyi denemiş olan Çuang-Tzû'nun ayak izlerini tâkip edegeldik. Bunu yaparken Lao-Tzû'yu, birkaç yer hâriç, hep göz ardı ettik. Kezâ, <span style="font-style:italic;">Tao Te Çing</span>'de ifâdesini bulmuş olan felsefî fikri de sistematik bir biçimde tahlîl etmedik. Pekçok sebebden ötürü bu yolu benimsemiş bulunmaktayız. Bu sebeblerin en önemlisi, daha önce de pekçok kez işâ-ret etmiş olduğum gibi, Lao-Tzû'nun Mutlak ile olan deneyimin hemen hemen sâdece sonuçlarını (yâni bu deneyimden ve ondan sonra neyin zuhur ettiğini) takdîm etmekle yetinmesine karşılık, Çuang-Tzû'nun Tao meselesinin epistemolojik veçhesine hayâtî bir önem atfetmesidir.</p>

  <p>Bir önceki bölümde, Çuang-Tzû'nun, insan zihninin Tao-cu bir kemâle erişmek husûsunda derece derece gelişim sürecini nasıl ayrıntılı bir teorik tahlîle tâbî tuttuğunu gördük. Çuang-Tzû, insanın sonunda kendisiyle tam vahdet hâline erdiği Mut-lak'a doğru "yükselmesi"ne vesiyle olan vecd hâlinin Tao-cu türünün sâdık bir tasvirini vermeğe gayret etmektedir. Çuang-Tzû, hiç kuşkusuz, zihni <span style="font-style:italic;">vecd</span> hâlinden günlük bilinç düzeyine yâni mutlak Vahdet hâlinden "özcülükçü" Kesret hâline rücû' ettiren "iniş" hareketiyle de ilgilenmektedir. Ama o zaman bile, onun İniş <span style="font-style:italic;">[Niizûl]</span> ile ilgili tasvîri ontolojik olduğu kadar epistemolojiktir de. Bir başka deyimle, onun tasviri öyledir ki Varlığın her objektif merhalesine vecd hâlinin sübjektif bir merhalesi tekabül etmektedir. Böylelikle Çuang-Tzû'nun takdîm ettiği şekliyle, ontolojik sistem aynı zamanda katıksız bir epistemolojik sistemdir; ve bunun tersi de cârîdir. Ayrıca Çuang-Tzû'ya has bir özellik olarak, bu iki veche biribiriyle öylesine bir bütün hâlinde kaynaşmış bulunmaktadırlar ki, zaman zaman, zikredilen bir pasajın meselenin sübjektif yanının mı yoksa objektif yâni ontolojik yanının mı bir tasvirini kastetmekte olduğuna karar vermek bizim için zor olmaktadır. "Oturarak unutmak" buna iyi bir örnektir.</p>

  <p>Buna mukabil, Lao-Tzû Mutlak'ın nihaî rü'yetine takaddüm eden epistemolojik merhaleler husûsunda pek ilgili imiş gibi görünmemektedir. Bize Mutlak'ın rü'yetine <span style="font-style:italic;">nasıl</span> ve hangi süreç aracılığıyla erişileceğini açıklamak zahmetini de ihtiyâr etmemektedir. O, daha ziyâde: 1) Mutlak, yâni Tao nedir? 2) "Kutsal İnsan"ın <span style="font-style:italic;">[İnsân-ı Kâmil'in</span>] cemiyet hayatının sıradan durumlarında nasıl davranması beklenmektedir? gibi sorularla ilgilenmektedir.</p>

  <p>Lao-Tzû daha işin başından itibâren Tao-cu kemâlin en yüksek merhalesine ermişlerin temsilcisiymiş gibi, bütün ifâde ettiklerini hep Tao'nun adına söylemektedir. <span style="font-style:italic;">Tao Te Çing'in</span> sayfalarının ardında Tao ile en mahrem vuslatı yaşamış, ve dolayısıyla da Tao'nun ne olduğuna ârif olan bir kimsenin mevcûdiyetini hissetmekteyiz.</p>

  <p>Lao-Tzû (hemen hemen hiçbir girizgâh yapmaksızın) Tao hakkında konuşmaya birdenbire başlamaktadır. Tao hakkındaki kişisel bilgisini ve âlem hakkındaki (sağduyu için) garip (görünen) telâkkisini bizlere bildirmeye kalkışmaktadır. Eğer Çuang-Tzû olmasaydı bu hârikulâde âlem telâkkisinin açıkça ifâde edilmemiş "târi-höncesi" olarak ne gibi bir <span style="font-style:italic;">[mistik]</span> tecrübe arka-plânı olduğunu bilebilmemiz kesinlikle pek zor olurdu. İşte bizim de şimdiye kadar, Lao-Tzû'nun düşüncesinin sistematik bir analizine girişmekten kendimizi bilerek frenlemiş ve bu "târihöncesi"ni Çuang-Tzû'nun bunun hakkında söylediklerinin ışığında aydınlatma göreviyle kendimizi sınırlandırmış olmamızın sebebi budur<a id="footnote1"></a><sup><a href="#bookmark1">1</a></sup>.</p>

  <p>Fakat, eğer Mutlak'ın [<span style="font-style:italic;">Tao'nun</span>] Tao-cu kavramının, realitesinin ve efalinin net bir bilgisini elde etmeyi istersek, Lao-Tzû'nun temel tavrı ile ilgili olarak biraz önce zikrettiğimiz özel durum <span style="font-style:italic;">Tao Te Çing'in</span> bizim için imkân dâhilinde başvurulacak en iyi <span style="font-style:italic;">[müracaat kitabı</span>] olduğunu telkin ediyor görünmektedir. Hemen de farkına varabileceğimiz gibi, Lao-Tzû ve Çuang-Tzû tarafından anlaşıldığı şekliyle, tabîatı gereği, Tao'yu tasvîr etmek söz kalıbına sığar bir iş değildir. Buna rağmen Lao-Tzû bu sözle anlatılması mümkün olmayanı, en azından, sembolik bir anlatımla tasvîr etmeğe çalışmaktadır. Ve bunda da hârikulâde bir şekilde başarılı olmaktadır. Aslında <span style="font-style:italic;">Tao Te Çing</span> özünde tasvîr edilmesi mümkün olmayan Tao'yu mümkün olanın en uç sınırına kadar tasvîr etmek husûsundaki çabası açısından olağanüstü bir eserdir. İşte biz de bu bölümde Tao'nun [<span style="font-style:italic;">Mutlak’ın</span>] metafizik yapısını aydınlatmak husûsunda bu kitaptan çok faydalanacağız.</p>

  <p>Bununla beraber, burada, Lao-Tzû'nun Tao'nun nasıl ve niçin söz kalıbına sığmaz olduğunu açıklamadığına da dikkati çekmemiz gerekir. Lao-Tzû sâdece Tao'nun "adsız" <span style="font-style:italic;">["isimsiz"],</span> "şekilsiz", "sûretsiz", "görünmeyen", "işitilmeyen", vb..., yâni "hiçbir şey" <span style="font-style:italic;">(wu wu</span>) ya da "Adem" <span style="font-style:italic;">["Yokluk”, wu\</span> olduğunu beyân etmektedir. Bu sonuca nasıl bir psikolojik ya da mantıksal süreçle erişildiği konusunda ise hiçbir şey beyân etmemektedir. Bu süreç, kendisinin mükemmel bir diyalektikçi olduğuna tanıklık e-den bir pasajda, Çuang-Tzû tarafından ilgi çekici bir biçimde açıklanmaktadır. Şimdi Lao-Tzû'nun Tao hakkındaki telâkkisini aydınlatıcı teorik bir girizgâh olmak üzere söz konusu pasajı dikkatle okuyarak işe başlayalım.</p>

  <p>Çuang-Tzû, mutlaklığı açısından Mutlak'ın yâni Tao'nun hiçbir söz ve akıl yürütme kalıbına sığmadığının ve <span style="font-style:italic;">logos [kelime]</span> düzeyine indirildiğinde, derhâl ve ö-nüne geçilmez bir biçimde, bir kavrama dönüşmüş olacağının <span style="font-style:italic;">[ve yalnızca da bir kavram olarak kalacağının]</span> kesin bilincine sâhiptir. Bir kavram olarak Tao bile herhangi başka bir kavramla tıpatıp aynı mertebeye sâhiptir. Çuang-Tzû bu gözlemi kendi iddiasına dayanak kılmaktadır. Avâmın bütün konularda "doğru" ile "yanlış" arasında bir fark gözetmekte olduğunu ve bundan ötürü de "doğru" ile "yanlış" arasında gerçekten de temelde bir fark bulunduğu konusunda bir kanaate sâhip olduğunu, ama kendisinin "doğru" ile "yanlış" arasında hiçbir fark olmadığı tezini ileri sürmekte olduğunu beyân etmektedir<a id="footnote2"></a><sup><a href="#bookmark2">2</a></sup>. Bu bakımdan avâm ile Çuang-Tzû'nun kanaatleri taban tabana zıttır. Bundan sonra da, bir mantık önermesi olarak, "doğru-ile-yanlış-arasında-bir-fark-vardır" önermesi nasıl bir <span style="font-style:italic;">logos (yen)</span> ise, bunun zıddı olan "doğru-ile-yanlış-arasında-hiç-bir-fark-yoktur" önermesinin de bir <span style="font-style:italic;">logos</span> olduğunu söylemekle devam etmektedir. Bu bakımdan bu önermelerin her ikisi de aynı kategoriye <span style="font-style:italic;">(lei)</span> mensûb bulunmaktadırlar.</p>

  <p>Gerçekte ise bu iki önerme de tümüyle farklı iki konuşma düzeyine yollama yapmaktadır. Daha önceden de bildiğimiz gibi fark ancak, olumlu beyânın konuşmanın ampirik düzeyine has bir beyân olmasına karşılık olumsuz beyânın vecd hâlinde iken Tao ile vahdeti tadan İnsân-ı Kâmil'in yaşadığı ontolojik "karmaşalaştırma"ya <span style="font-style:italic;">[yâni farkların ortadan kalkarak tam Vahdet zevkine yakîn kesbettiği âna</span>] has bir durumu temsil ettiğinin idrâk edilmesi hâlinde ortaya çıkmaktadır. İnsân-ı Kâmil'in yaşadığı bu özgün hâlin bir ifâdesi olarak |&gt;ö'z <span style="font-style:italic;">konusu</span>] beyân ancak zâhirî şekliyle bir mantık önermesidir. Ama mantıksal bir şekle sâhip olduğu sürece bu bir mantık ö-nermesidir; ve bu niteliğiyle de sâdece "doğru-ile-yanlış-arasında-bir-fark-vardır" önermesinin zıddından başka bir şey olmaması dolayısıyla da bu benzeri olmayan "karmaşalaştırma" tecrübesini uygun bir biçimde temsil etmemektedir. Durum böyle olduğuna göre bizlerin tam bir sükût hâlini muhafaza etmekten başka herhangi bir tavır ittihaz etmemiz mümkün müdür? Çuang-Tzû: "Buna rağmen ben gene de meseleyi (mantıksal ya da kavramsal düzeyde) tartışmaya cür'et etmek isterdim" demektedir. Bu ön İkazlardan sonra Çuang-Tzû aşağıdaki şekilde fevkalâde ilgi çekici bir iddiayı geliştirmeğe koyulmaktadır. Bu iddia, kısaca, ezelî mutlaklığı içinde Tao'nun <span style="font-style:italic;">kavramsal</span> açıdan reddin-reddinin-reddi olduğunu, yâni Tao'nun Varlığın reddi demek olan Adem olarak reddi olduğunu tesis etmektedir. Ve bu da mantıksal düşüncenin Tao'yu [<span style="font-style:italic;">Mutlak)</span>] kavramlar düzeyinde idrâk etmek konusunda cüretkâr girişimindeki en uç sınırıdır.</p>

  <p>Bir önceki bölümde "oturarak unutmak" hâlinin mânevî tekâmül merhalelerini tasvîr ederken Çuang-Tzû'nun vecd hâlinde bilgi iktisâbının en uç sınırı olarak "ezeldenberi hiç bir şeyin asla mevcûd olmuş olmadığı" görüşünü zikrettiğini görmüştük.</p>

  <p>Bilginin en son sının nedir? Bu, "ezeldenberi <span style="font-style:italic;">hiç bir şeyin</span> asla mevcûd olmamış</p>

  <p>olduğu" şeklindeki görüşün temsil ettiği merhaledir. İşte bu, <span style="font-style:italic;">[Bilgi'nin],</span> buna hiç</p>

  <p>bir şeyin eklenemeyeceği en uç sinindir<a id="footnote3"></a><sup><a href="#bookmark3">3</a></sup>.</p>

  <p>Bu pasajdaki "ezeldenberi <span style="font-style:italic;">hiç bir şeyin</span> asla mevcûd olmamış olduğu" biraz sonra okuyacağımız pasajın<sup>130</sup> <span style="font-style:italic;">[isâbetli ve]</span> doğru bir biçimde anlaşılması için anahtar-cümledir. Bununla beraber, bu son pasajın insanın bilgi iktisâbının en son sınırının epistemolojik olup olmadığı meselesiyle ilgili olmadığım göz önünde bulundurmak önemlidir. Bizim buradaki meselemiz genellikle metafizik içeriklidir. Zîrâ Varlığın ya da Âlem'in ezeldeki başlangıcıyla ilgili bulunmaktadır. Burada söz konusu olan "başlangıç" Varlık âleminin başlangıç noktası anlamındadır. Biz ne zaman Varlık â-leminin oluşumunu mantıkî açıdan düşünecek olsak gerçek bir "başlangıç"ın varlığını vaz etmemiz gerekir. Akl'ımız Varlık âleminin, bir başlangıç noktası olmaksızın var olmağa başlamasını idrâk edemez.</p>

  <p>Böylece Başlangıc'ı vaz ederiz. (Ama Başlangıc'ı vaz ettiğimiz an Akl'ımız bu noktadan daha geriye gidemez ve) biz hiç "Başlangıç-olmamış-olduğu" fikrini de böylece kabûl etmiş oluruz. (Böylelikle "Başlangıcın-olmadığı" kavramı da ister istemez tesis edilmiş olur. Fakat "Başlangıcın-olmadığı"nı vaz ettiğimiz an bizim mantıkî düşüncemiz biraz önce tesis olunanı reddederek daha da geri gider ve) "Başlangıç-olmamış-olduğu" düşüncesinin olmamış olduğunu kabûl eder. ("Başlangıç olmamış-olduğunun-olmamış-olduğu" kavramı da böylece tesis edilmiş o-lur.)</p>

  <p>Aslında Başlangıç, yâni bütün Varlık âleminin başlangıç noktası kavramı sâdece izâfî bir kavramdır. Bunu kavramsal olarak daha da geriye iteklemek mümkündür. Ama bunu ne kadar geriye götürürsek götürelim bu kavramsal sürecin bir sona erişmesi mümkün değildir. Bu sürece kesin bir son vaz etmek için Başlangıc'ın kendisini reddetmek sûretiyle bunu bir hamlede aşmamız gerekir. Bunun sonucu olarak "Baş-langıcın-olmadığı" kavramı elde edilmiş olur.</p>

  <p>Bununla beraber, "Başlangıcın-olmadığı" kavramı, yalnızca Başlangıc'ın zıddı olmak hasebiyle var olan bir kavram olması dolayısıyla, gene de izâfî bir kavramdır. Bu izâfîliği ortadan kaldırmak ve <span style="font-style:italic;">mutlak</span> "Başlangıcın-olmadığı"na erişmek için bunu reddedip "Başlangıcın-olmadığınm-olmadığı"nı tesis etmek sûretiyle "Başlangı-cın-olmadığı"m aşmamız gerekir. Bununla beraber "Başlangıcın-olmadığınm-olmadığı", gerçek anlamı ancak, bunun sezgiyle kavranacak meselelerin metafizik hâline delâlet ettiğini anlayabilmeğe muktedir olan kimselere fâş olunan bir kavramdır. Ve bu, "Başlangıcın-olmadığının-olmadığı" her ne kadar Akl'ın vaz ettiği bir şey ise de, bu kavramın her türlü mantıkî akılyürütmenin [<span style="font-style:italic;">muhâkemenin]</span> ötesinde kalmakta olduğuna işâret ediyor gibidir.</p>

  <p>Böylece işe Varlığın mevcûd olduğunu kaydetmekle başlıyoruz. (Ama Varlığı teşhis ettiğimiz an Aklımız, daha geri giderek,) Varlık-olmadığınm (Adem'in) olduğunu da kabûl etmektedir. (Ama Varlık-olmadığmı vaz ettiğimiz an daha da geri gidip) ezeldenberi Varlık-olmadığınm olmamış olduğunu kabûl etmekten başka çâremiz olmaz. (Böylece "Varlık-olmadığımn-olmadığı" bir kere tesis e-dildi miydi, Akıl daha da geri giderek) "Varlık-olmadığmın-olmadığmm-olduğu"nun olmamış olduğunu kabûl eder (ki bu da "Varlık-olmadığınm" reddinin reddi demektir.)</p>

  <p>"Varlık-olmadığınm-olmadığı"<a id="footnote4"></a><sup><a href="#bookmark4">4</a></sup> ya da "Adem-olmadığınm-olmadığı"<a id="footnote5"></a><sup><a href="#bookmark5">5</a></sup> kavramı bizim reddimizle yâni Varlık ile Varlık-olmadığının zıddının bizzât reddiyle erişilen en uç mantıkî merhaleyi temsil etmektedir. Bu, Tao'nun, yalnızca basit bir "a-dem" olmayıp sıradan anlaşıldığı gibi, hem "Varlık" ve hem de "Varlık-olmadığı"mn ötesinde kalan metafizik Adem'in kavramsal tamamlayıcısıdır.</p>

  <p>Böylelikle Tao'yu mutlak ve müteal <span style="font-style:italic;">[aşkın]</span> bir Adem olarak kavramlaştırma-yı başarmış görünmekteyiz. Ancak, bu türlü kavramlaştırılmış olan Mutlak <span style="font-style:italic;">[yâni Tao</span>], Mutlak'ın <span style="font-style:italic;">[yâni Tao'nun]</span> realitesini sâdık bir biçimde yansıtabilmekte midir acabâ? Bu soruya ne Evet ve ne de Hayır diyebiliriz. "Başlangıcın-olmadığınm-olmadığı" kavramı için olduğu gibi "Ademin-olmadığınm-olmadığı" kavramı da ancak, Mutlak-'ı anlama çabamızda mantıkî düşünce alanını aşıp da vecd hâlinde mazhar olunan mistik sezgi alanına girildiği vakit, Mutlak'ın realitesinin hakkını verebilir. Ama böyle yaptığımızda da "Ademin-olmadığınm-olmadığı" kavramı o anda bir kavram olmaktan çıkar. Bu işin sonunda da, takaddüm eden bütün mantıkî akılyürütmelerin gerçekte faydasız ve kullanışsız olduğunu idrâk ederiz. Bunun aksine, eğer akılyürütme düzeyini aşmayı reddedecek olursak "Ademin-olmadığınm-olmadığı" kavramı sonsuzadek bütün olumlu mânâlardan yoksun boş bir kavram olarak kalır ve bundan ötürü de Mutlak'ın realitesinin hakkını veremez. Şu hâlde her iki yönde de zihnin kavramlaştırma faaliyetinin Mutlak'ı <span style="font-style:italic;">[Tao'yu]</span> gerçekte nasılsa o türlü idrâk etmek konusunda güçsüz ve etkisiz olduğu ortaya çıkmaktadır.</p>

  <p>(Akıl faal iken) ansızın "Varlık" ve "Adem" ile karşı karşıya kalıveririz. (Bu merhalede "Varlık" olanın bir sonraki merhalede "Adem" oluşu ve bunun da bu minvâl üzere sürüp gitmesinin sonucu bunların izâfî şeyler olmaları dolayısıyla) gerçekten de neyin "Varlık" ve neyin de "Adem" olduğunu kesin bir biçimde bilmemiz mümkün olmamaktadır. Şimdi anlamlı görünen bir şeyi (yâni Mutlak'ın "Adem-olmadığmın-olmadığı"m) tesis etmiş bulunuyorum. Ama gerçekten anlamlı bir şey tesis etmiş olup olmadığımı da tesis etmiş olduğumun, eninde sonunda, tümüyle anlamsız olup olmadığım da bilmiyorum.</p>

  <p>Çuang-Tzû bu noktada düşüncesinin yönünü birdenbire değiştirmekte ve başka bir yaklaşım tarzım denemektedir. Bu sefer, daha önce de görmüş olduğumuz gibi, Mutlak'ın en bâriz özelliklerinden biri olan Vahdet veçhesine dönmektedir. Ama meseleyi mantıkî akıl-yürütme düzeyinde ele almadan önce, ihtiyatî bir tedbir olarak, Mutlak'ın "Vâhid" <span style="font-style:italic;">["Bir"]</span> olduğu beyânından neyin anlaşılması gerektiği konusunda bizlere hatırlatmada bulunmaktadır. Çuang-Tzû Mutlak'ın <span style="font-style:italic;">[yâni Tao'nun]</span> bir <span style="font-style:italic;">coincidentia oppositonm [zıtlıkların çakışması, tevhîd-i ezdâd]</span> olarak "Vâhid" olduğunu söylemektedir. Çuang-Tzû'nun bu meseleyle ilgili tutumunu daha önce IV. Bö-lüm'de tartışmıştık. Bunun anahtar-kelimesi Semâvî Tesviye anlamındaki <span style="font-style:italic;">t'ien ni</span> ya da Semâvî Eşitleme anlamındaki <span style="font-style:italic;">t'ien çün</span> kelimesidir; bunlar her şeyin Tao'da (Mutlak'da) "eşitlenmesi"ne <span style="font-style:italic;">[yâni birbirlerinden farkı kalmayacak şekilde Tao'nun Vahdet potasında erimelerine</span>] delâlet etmektedir.</p>

  <p>Çuang-Tzû'ya göre Tao ya da Mutlak, Semâvî Eşitleme'nin metafizik hâlidir yâni bütün zıtlan ve çelişkileri "eşit kılan" mutlak Vâhid'dir. Bu merhalede en küçük aynı zamanda en büyüktür, ve bir ân da ebediyettir.</p>

  <p>(Semâvî Eşitleme hâli sağduyuya ve akla sığmaz; zîrâ bu merhalede) dünyâda bir hayvanın bir kılının ucundan daha büyük hiçbir şey olmadığı, buna karşılık (çok büyük bir nesneye örnek olarak zikredilen) T'ai Dağı'nın ise fevkalâde küçük olduğu kabûl edilir. Akl-ı bâliğ olmadan ölen bir çocuktan daha çok yaşayan bir kimse bulunmadığı gibi (800 yıl yaşamış olduğu rivâyet edilen) P'eng Tsu için de genç öldü denir. Gök de Yer de zaman bakımından benim kadar dayanırlar (yâni Gök de Yer de yaş açısından benim yaşım kadardırlar). Ve Onbin-Nesne'nin tümü de benim nefsimin tamı tamına aynıdır.</p>

  <p>Şu hâlde her şey, Semâvî Eşitleme açısından, gerek zaman gerekse mekân yönünden tek bir birime râcî olmaktadır. Mantıkî akılyürütme böylesi bir mutlak Vah-dâniyet'i nasıl fehmedebilir? İşte mesele budur.</p>

  <p>(Bu merhalede) bütün her şey mutlak sûrette "bir"dir. Ama eğer böyle iseler bizim bir şey söylememiz nasıl oluyor da mümkün oluyor? (yâni her şey <span style="font-style:italic;">mutlak olarak</span> "bir" olduğundan, artık herhangi bir şeye zıt herhangi bir şey de yoktur. Zıtlık olmadığına göre de "bir" demek dahi anlamsızdır)</p>

  <p>(Ama <span style="font-style:italic;">akılyürütmek</span> için de bir şey vaz etmem gerekir). İşte bunun için de: "bir" diyorum. Ama (bir şeyin ya da bir şeylerin) "bir" olduğuna bu terimi (yâni "bir" kelimesini ya da kavramını) vaz etmeden nasıl hükmedebilirim ki? Bununla beraber, ("bir" terimini vaz eder etmez, ezelî) "bir" (yâni tevhid-i ezdâd olarak mutlak Vâhid) ve "bir" terimi (ya da kavramı) zorunlu olarak "iki" olmaktadır. (Bu demektir ki aklın kırıntısı bile kalsa bu, ezelî Vâhid'i İki'ye bölmekte ve böylelikle düalizmi üretmektedir.)</p>

  <p>Daha sonra bu "iki" (yâni iki terimli "Tao Vâhid'dir" hükmü) "bir" ile birlikte (yâni her hükme takaddüm eden mutlak Vâhid ile birlikte) "üç" eder.</p>

  <p>Bu noktadan itibâren süreç sonu gelmeksizin öylesine uzar da gider ki yetenekli bir hesap uzmanı dahi bunun [<span style="font-style:italic;">merhalelerinin</span>] sayısını hesap edemez.</p>

  <p>Eğer Varlık-olmayan'dan Varlığa doğru hareket etmek kaçınılmaz bir biçimde bizi (en az) "üç"e götürüyorsa eğer biz Varlık'dan Varlığa doğru hareket edersek (yâni mutlak Vâhid'den hareket edecek yerde izâfî bir tutum takınır da sonsuza kadar çeşitlenecek olan her bir münferit nesnenin peşinden gitmeğe başlarsak) bu bizi nereye götürecektir? Belki de en iyisi hiç harekete geçmemektir (yâni Mutlak ve nesnelerle yâni eşyâ ile ilgili olarak hiç akıl yürütmemektir). (Bütün zıtlıklar ve çelişkileri aşan ve her şeyi aslında olduğu gibi bırakan büyük) Evet'te sebât ederek kendimizi tatmîn edelim!</p>

  <p>Böylece Çuang-Tzû, Tao'nun (Mutlak'ın) mâhiyeti hakkında oldukça ayrıntılı bir muhakeme geliştirdikten sonra, istihzâya kaçan bir tarzda, akılyürütmenin faydasız-lığına hükmetmektedir. Bize de Mutlak hakkında bütün mantıkî düşünceyi terketmemizi ve mutlak sezgisel Bilgi'nin içine gömülü kalmamızı tavsiye etmektedir. Çünkü mutlak Vâhid ile doğrudan doğruya temas kurabilmeyi ancak böyle yaparak ümid edebiliriz.</p>

  <p>Böylece Bilgi'nin en yüce merhalesi, (akılyürütme yoluyla) bilinmesi mutlak olarak mümkün olmayan konusunda hareketsiz kalmaktadır. Artık bir "kelime" olmayan Kelime'yi bilen kimse var mıdır acabâ? Bir "yol" bile olmayan Yol'u <span style="font-style:italic;">\Ta-o'yu</span>] bilen bulunur mu acabâ? Eğer böyle bir kimse varsa o gerçekten de "Göğün Hazînesi" lâkabına lâyık olur (yâni böyle bir kimse Varlık evinin sonsuz hazînesinin anahtarına mâlik olur. Hattâ o, "hazîne"nin kendisiyle özdeş olur. Böyle bir kimse ile özdeş ve vahdet hâlinde bulunan Göğün Hazînesi ise tıpkı uçsuz bucaksız bir ummân gibidir); bunun içine ne kadar su koyarsanız koyun asla dolmaz ve buradan ne kadar su çekerseniz çekin aslâ kurumaz. Ve kimse de bu (sınırsız) nesnelerin nereden ve nasıl varlık kazandıklarını bilmez.</p>

  <p>İşte böyle bir kimsenin Bilgi'sine isâbetli bir şekilde "gölgeli Nûr" denebilir.</p>

  <p>Çuang-Tzû'nun delîllerini adım adım izlemek sûretiyle Tao'nun <span style="font-style:italic;">[Yolun]</span> ya da Mutlak'ın realitesinin son safhasının her türlü akılyürütme ve kavramlaştırmanın ötesinde kaldığı sonucuna varmış bulunmaktayız. <span style="font-weight:bold;font-style:italic;">Bu sonuç ise Lao-Tzû 'nun metafizik düşüncesinin başlangıç noktasını teşkil etmektedir.</span> Bu bölümün başında da dikkati çekmiş olduğum gibi, Lao-Tzû kendi metafizik sisteminin dayanmakta olduğu mantıkî ya da epistemolojik süreci izah etmek külfetine katlanmamaktadır. Ama biz şimdi bu metafiziğin hangi arka-plânın aleyhine kullanılması gerektiğini anlayabilecek durumdayız.</p>

  <p>Oldukça doğal bir şekilde, Lao-Tzû'nun metafiziği Tao'nun olumsuz sıfatlarını zikretmekle işe başlamaktadır. Meselâ Tao "adsız"dır.</p>

  <p>Mutlak realitesi (<span style="font-style:italic;">Ç'ang)</span> içinde, Tao'nun adı yoktur<a id="footnote6"></a><sup><a href="#bookmark6">6</a></sup>.</p>

  <p>(Faaliyetinin) tıpkı bir yiv gibi sonu gelmez, ama kendisine bir ad takmak mümkün değildir<a id="footnote7"></a><sup><a href="#bookmark7">7</a></sup>.</p>

  <p>Tao gizli ve adsızdır<a id="footnote8"></a><sup><a href="#bookmark8">8</a></sup>.</p>

  <p>Tao'nun adsız olması "Tao"diye ifâde ettiğimiz ismin iğreti bir ad olmasını gerekli kılmaktadır. Lao-Tzû onu zorâki bir biçimde Tao diye adlandırmaktadır, çünkü ona herhangi bir ad vermemiş olsaydı ondan, bir şekilde, nasıl söz edebilirdi ki? Bu husus <span style="font-style:italic;">Tao Te Çing'in</span> meşhur başlangıç cümlesinde açıkça ifâde edilmiş bulunmaktadır:</p>

  <p>Uygun bir biçimde "tao" diye hitâb edilebilen "tao" hakikî<a id="footnote9"></a><sup><a href="#bookmark9">9</a></sup> olan "Tao" değildir. Uygun bir biçimde "adlandırılmış olan" "ad" da hakikî<a id="footnote10"></a><sup><a href="#bookmark10">10</a></sup> olan "ad" değildir<sup>13</sup> .</p>

  <p>Bu pasajın, Tao'nun "adsız" olduğunun açık bir beyânı olması yanında, Konfüçyüs-çü realizmin de örtülü bir tenkidini hedef aldığını fark etmek hem ilgi çekici ve hem de önemlidir. Burada gerçek Yol <span style="font-style:italic;">[Tao]</span> olmadığı ifâde edilen yol da Konfüçyüs-çü ekolün anladığı biçimde beşerî (ya da ahlâkî) "yol"dur. Ve "hakikî" Ad olmadığı söylenen "ad" da Konfüçyüs-çülerin bellibaşlı faziletler olarak telâkki ettikleri "insanlık", "hikmet", ve benzeri "adlar"ma delâlet etmektedir.</p>

  <p>İlk defa Konfüçyüs ve çevresi tarafından kullanılmış olduğu şekliyle "tao" kelimesinin anlamına gelince, bunun hakkında güvenilir bilgi <span style="font-style:italic;">Lun Yü'de ("Seçme Eserler"</span> isimli kitapta) verilmektedir. Meselenin ince ayrıntılarına girmek bizi bu incelememizin amacından çok daha uzak yerlere götürebilirdi. Onun için burada, <span style="font-style:italic;">tao'nun</span> Konfüçyüs-çü kavramının en temel özelliklerinin sırf aydınlatılması amacıyla birkaç örnek takdîm etmekle yetineceğim.</p>

  <p>(Konfüçyüs'ün mürîdlerinden) Üstâd Yu bir gün şuna dikkati çekti: Yapıları gereği evlâda ve kardeşe yakışır şekilde (yâni ana-babalarına ve kendilerinden büyük kardeşlerine karşı fıtrî bir hüsnüniyetle) davrananlar (sosyal hayatta da) nâdi-ren kendilerinden büyüklerin irâdelerine karşı çıkmak eğilimindedirler. Ve, gerçekten de, (kendi üstlerinin irâdelerine karşı davranmayanlardan) hiçbiri (cemiyette) karışıklık çıkarmağa kalkışmamıştır.</p>

  <p>(Bu olgunun müşâhedesi bize göstermektedir ki) "asîl kimse" kökü tesis etmeğe gayret etmelidir, çünkü kök bir kere yerleşti miydi "yol" <span style="font-style:italic;">[tao]</span> da doğal olarak gelişir, büyür. Ana-babaya ve büyük birâderlere karşı doğru olan tutum, bu açıdan, "insanlığın" kökü olarak telâkki edilebilir<a id="footnote11"></a><sup><a href="#bookmark11">11</a></sup>.</p>

  <p>Bu bağlamda bu pasajdaki "yol"un <span style="font-style:italic;">[yâni tao’nun]</span> insanın cemiyetteki kardeşlerine karşı kendi ahlâkî tutumuna delâlet etmekte olduğu âşikârdır. Bu iddia Konfüçyüs-çülere has tipik bir iddiadır. Bu, insanın en yakın akrabâlanna karşı fıtrî iyi niyetini beşerî ahlâkın "kökü" ya da "kaynağı" olarak teşhis etmektedir.Bu fıtrî iyi niyet cemiyetin bütün üyelerine bu sefer evrensel bir iyi niyet olarak teşmil edilirse "insanlık" faziletini temsil eden ahlâkî davranışın en yüce ilkesine, "tao"ya <span style="font-style:italic;">[ya da "yol”a]</span> dönüşür.</p>

  <p>Bunun kavramsal yapısı, âpaçık bir biçimde, "evlâdın ebeveyne saygısı", "birâderâne saygı" ve "insanlık" terimlerine dayanmaktadır. Burada "tao" <span style="font-style:italic;">[ya da "yol”]</span> hemen hemen ârızî bir biçimde zikredilmiştir.Bu, kelimenin gerçek anlamında, bir <span style="font-style:italic;">anahtar-kavram</span> dahi değildir.</p>

  <p>Üstâd (Konfüçyüs) dedi ki: "Ey Ş6n!<a id="footnote12"></a><sup><a href="#bookmark12">12</a></sup> <sup><a id="footnote13"></a><a href="#bookmark13">13</a></sup> Benim "tao"m (benim davranışımın bütün şekillerine) nezâret eden bir birimdir". Üstâd Tseng saygıyla: "Evet" dedi. Üstâd ayrılıp gittiği zaman diğer mürîdler (Üstâd Tseng'e): "Ne demek istedi?" diye sordular. Üstâd Tseng: "Üstâdımızın "tao"su <span style="font-style:italic;">[''yolu'']</span> "dürüstlük"den (yâni kendi bilincine karşı dürüst ve sâdık olmakdan) ve "cömertlik"den (yâni başkalarına karşı da sanki onların meseleleri kendisinin meseleleri imiş gibi anlayışlı olmakdan) ibârettir" dedi.</p>

  <p>Bu pasajda da "tao" gene ahlâkî davranışın rehber ilkesine delâlet etmektedir. "Benim tao'm nezâret eden bir birimdir" beyânıyla Konfüçyüs, her ne kadar kendi davranışı çeşitli şekillerde tezâhür ediyorsa da, bütün bunların altında hepsinin de dayandığı tek bir ahlâkî ilke olduğunu anlatmak istemektedir. Başka bir deyimle, burada "tao" ahlâkî davranış biçimlerinin tümünü bir çatı altında tevhîd eden ilkedir.</p>

  <p>Üstâd dedi ki: "Tao"nun bir devlette hüküm sürmesi hâlinde sen hem konuşmada ve hem de fiilde cüretkâr olabilirsin. Ama eğer "tao" hâkim değilse fiilde cüretkâr olabilirsin ama konuşmada temkinli olmalısın.</p>

  <p>Konfüçyüs sık sık "tao"nun bir devlette hâkim olmasından ya da daha edebî bir tarzda "bir devletin "tao"ya sâhip olması"ndan söz etmektedir. Bu bağlamda bu kelimeyle neyin kastedilmekte olduğu açıklama gerektirmeyecek kadar âşikârdır.</p>

  <p>Üstâd dedi ki: Asîl kimsenin "tao"su <span style="font-style:italic;">["yol"ü]</span> kendisini üç şekilde izhâr eder. Ama ben bunlardan hiç biriyle aynı düzeyde değilim. Gerçekten fazîletli olan kimse <span style="font-style:italic;">[bunu kendine]</span> dert etmez. Gerçekten bilge olan kimse ise asla şaşkınlığa düşmez. Gerçekten cesur olan kimse de korkmaz.</p>

  <p>(Konfüçyüs'ün öğrencilerinden) üstâd K'ung dedi ki: Efendim, işte bu da sizin "tao"nuz <span style="font-style:italic;">[”yol"unuz]<sup>uo</sup>.</span></p>

  <p><span style="font-style:italic;">Tao</span> kelimesinin yorumu, üç aşağı beş yukan, bağlama göre değişmektedir ama bunun temel anlamı kelimenin bütün kullanılış biçimlerinde gözlenebilmektedir. Bu, cemiyet hayatındaki davranışın doğru ya da isâbetli "yolu" <span style="font-style:italic;">[yâni Tao’su]</span> anlamındadır. Konfüçyüs için "tao" ahlâkî davranışın en yüce ilkesidir.</p>

  <p><span style="font-style:italic;">[Bununla birlikte</span>] Konfüçyüs-çü "tao" kavramının yalnızca beşerî olduğunu beyân etmek de düpedüz çizmeyi aşmak olurdu. Çünkü bu somut tezâhüründe her ne kadar aslî olarak beşerî ve ahlâkî ise de bu kavram, Konfüçyüs'ün ahlâk bilincinde, kozmik bir metafizik nüveye de sâhip görünmektedir. "Tao" ezelî metafizik görünümünde Varlığın her şeye yayılmış olan yüce yasasıdır. Genelde Evren'i hükmü altında tutan ve özelde de insanı bütün Evren'in bir parçası olarak idâre eden yüce yasaya, bunun insanın bilinci tarafından kavranması ya da yansıtılması hâlinde, "tao" denilmektedir. Ahlâkî davranışın en yüce ilkesi, bu anlamda, Varlığın evrensel yasasının insan hayatının doğru şekillerine hükmeden yüce yasa biçiminde bir tecellîsinden başka bir şey değildir. Konfüçyüs'e göre ahlâkî davranışın ilkesi, kat'iyyen, beşerin davranışını dışarıdan idâre eden beşer-yapımı bir kural ya da bir kurallar takımı değildir. Bu, Evren'in en yüce yasasının beşer bilincine bir yansımasıdır. Ve bu vasfıyla da, beşerin davranışını içerden idâre eden "derûnîleştirilmiş" evren yasasıdır.</p>

  <p>Böylece "tao"yu tanımak, hiç de, isâbetli davranışın şekilci kurallarını ve görgü kurallarını bilmekten ibâret değildir. Bu, Âlem'de her şeye nüfûz ve sirâyet etmiş o-lan metafizik yasanın bilincine sâhip olarak insanın bu yasayla temas kurmasından ibârettir. Konfüçyüs anlamındaki "tao" eğer sâdece bir etiket ve doğru davranışa riâyet etmekten ibâret olmuş olsaydı aşağıda verdiğimiz kuvvetli ve tutkulu beyân biz-lere saçma ve hattâ gülünç görünecekti:</p>

  <p>Üstâd dedi ki: Eğer bir kimse "tao"yu sabahleyin duymuş olsa (yâni O'nun derin</p>

  <p>mânâsını anlamış olsa) akşamleyin rahat ve mutlu ölebilir<a id="footnote14"></a><sup><a href="#bookmark14">14</a></sup>.</p>

  <p>Bu "semâvî" yönüyle "tao"nun Konfüçyüs-çü telâkkisinin, bunun Tao-cu benzeriyle bâzı ortak noktalarda buluştuğu söylenebilir. Ama ikisi arasındaki fark, birazdan göreceğimiz gibi, hâlâ, bunların temas noktalarından çok daha önemli ve çok daha göze çarpıcıdır. Bir kere her ne olursa olsun, "tao"nun Konfüçyüs ve izleyicileri tarafından anlaşılma şekline karşı gerek Lao-Tzû'da gerekse Çuang-Tzû'da açıkça öfkeli ve bilinçli bir itiraz vardır. Lao-Tzû, sıradan insanların (yâni Konfüçyüs ve onun temsilcileri olan izleyenlerinin) tanıdıkları <span style="font-style:italic;">[ve teşhis ettikleri</span>] "tao"nun gerçek "Tao" olmadığını söylemektedir. Gerçek Tao, ya da mutlaklığı yönüyle Mutlak, sıradan bir zihnin idrâkine erişebileceği bir şey değildir. O nasıl bilinebilir ki? Nasıl duyulabilir ki? O zâten tabiatı gereği bilinmeyen ve bilinemez olan bir şeydir.</p>

  <p>Bizâtihî bilinmeyen ve bilinemez olan Tao "adsız"dır. Burada da karşımıza gene "isimler" konusundaki Konfüçyüs-çü tavıra bilinçle baş kaldıran Lao-Tzû çıkmaktadır. Hiç kuşkusuz Lao-Tzû da "isimler"den söz etmektedir. Ona göre, "adsız" olan Tao kendini belirlemesi sürecinde çeşitli "adlar" takınmaktadır.</p>

  <p>Mutlak hakikati cihetiyle Tao'nun adı yoktur. O yontulmamış tahtaya<a id="footnote15"></a><sup><a href="#bookmark15">15</a></sup> benzer....</p>

  <p>Ancak yontulduğunda "ad" sâhibi olur<a id="footnote16"></a><sup><a href="#bookmark16">16</a></sup>.</p>

  <p>Lao-Tzû'nun söz konusu "adlar"ı değişmez ve mutlak şekilde teessüs etmişler gibi telâkki etmemesi açısından kendisiyle Konfüçyüs arasında esaslı bir fark bulunmaktadır. Bundan önceki bölümlerde Çuang-Tzû'nun "karmaşalaştırma" ile ilgili a-çıklamalarıyla Lao-Tzû'nun bu "âlenT'deki her şeyin "izâfî" olduğuna dair tezinden öğrenmiş olduğumuz veçhile bütün "adlar" ve dolayısıyla da "adların delâlet ettiği "nesneler"in hepsi de tabiatları gereği izâfîdirler. Buna karşılık Konfüçyüs-çü "realizm" her bir "ad"ın ardında buna takâbül eden objektif ve değişmeyen bir realite bulunduğunu savunmaktadır. Ve <span style="font-style:italic;">[buna göre de]</span> en yüce Adlar'a en yüce realiteler tekabül etmektedir. Bu Ad'lar: "insanlık", "doğruluk", "(âdet hâline gelmiş) görgü kurallarına uyum", "hikmet <span style="font-style:italic;">[bilgelik]",</span> "sadâkat" gibi bellibaşlı faziletleri temsil etmektedirler. Buna karşı Lao-Tzû "ad verilebilen bu adların" gerçek "adlar" olmadığını i-leri sürmektedir. Lao-Tzû'nun telâkkisine göre Konfüçyüs-çüler tarafından bu kadar değer verilmekte olan bu Ad'lar ya da bellibaşlı faziletler soysuzlaşmanın ve bozulmanın yâni kendisini Mutlak'dan uzaklaştırmış olan insanın alâmetlerinden başka bir şey değildir.</p>

  <p>"İnsanlık-doğruluk" fazileti ancak büyük Tao (<span style="font-style:italic;">mutlaklığından</span>) nüzûl ettiğinde ortaya çıkar. Göz kamaştıran yalancılık da ancak âlemde zekâ ve beceriklilik zuhur ettiğinde vuku bulur. Sırf altı temel akrabâlık münâsebetindeki (yâni baba ile o-ğul, büyük ve küçük kardeşler, kan ile koca arasındaki ilişkilerde) âhenk bozulduğu içindir ki "evlât saygısı" ve "baba şefkati" vurgulanıp durmaktadır. Yüksek dereceli "nâmuslu" memurlar da ancak devlet bozulup da şîrâzesinden çıktığı zaman ortaya çıkarlar<a></a><sup><a href="#bookmark16">16</a></sup> <sup><a id="footnote17"></a><a href="#bookmark17">17</a> <a id="footnote18"></a><a href="#bookmark18">18</a></sup>.</p>

  <p>"İnsanlık" da ancak Fazilet kaybolduğunda öne çıkar. "(Âdet hâline gelmiş) görgü kurallan" da ancak "doğruluk" kaybolduktan sonra değer kazanır..</p>

  <p>Gerçekten de "(Âdet hâline gelmiş) görgü kurallan" da "dürüstlük" ve "sadâ-kat"in nâdir olduğu zamanlarda meydana çıkmaktadır. Bu ise cemiyette düzenin bozulmağa başlamış olduğunun işâretidir<sup>1</sup> .</p>

  <p>Konfüçyüs-çülerin savunduklan gibi gerçek değerler olmaktan çok uzak olan, Adlar demlen bütün bu şeyler insanın Gerçek'ten uzaklaşmış olduğunun işâretlerin-den başka bir şey değildir. Bu Adlar'ın mutlak ve daimî değerler olarak yerleşmiş olması Tao'nun (<span style="font-style:italic;">Mutlak'ın)</span> unutulmuş, gözden kaybolmuş olmasının kesin emâresi-dir. Daha genel bir biçimde ifâde edecek olursak hiçbir "ad" mutlak değildir. Mutlak olan tek "gerçek Ad" (<span style="font-style:italic;">Ç'ang ming)</span> Mutlak <span style="font-style:italic;">[yâni Tao]</span> tarafından üstlenilen Ad'dır. Bununla birlikte bu mutlak Ad de, paradoksal bir biçimde, "Adsız" ya da birazdan göreceğimiz gibi "Sırların Sırrı" <span style="font-style:italic;">["Sırr'ü-l Esrâr"],</span> "Mûcizeler Kapısı"dır.</p>

  <p>Burada "Mutlak <span style="font-style:italic;">[yâni Tao]</span> tarafından üstlenilen Ad" diye bir ibâre kullanmış bulunuyorum. Gerçekten de, Lao-Tzû'nun da açıkça kabûl etmekte olduğu gibi, "adsız"</p>

  <p>Tao ilk zâti tecellîsinde ya da ilk taayyününde <span style="font-style:italic;">[taayyün-i evvel’de</span>] daha kesin bir "ad" üstlenmektedir. Yaratıcı faaliyetinde Tao tarafından üstlenilen bu ilk "ad" Varlık'tır <span style="font-style:italic;">(yu).</span> Lao-Tzû avâmın konuşma tarzına da bir hak tanıyarak buna bâzen de Semâ ve Arz <span style="font-style:italic;">(t'ien ti)</span> demektedir. Aslına bakılacak olursa Tao bu merhalede daha henüz Semâ ve Arz değildir. O, bu merhalede yalnızca <span style="font-style:italic;">bilkuvve</span> Semâ ve Arz'dır. Tâbiri câizse bu, Tao'nun zâtından tecellî edecek olan Yarlık Âlemi'ne baktığı yüzüdür. Bu <span style="font-style:italic;">[ad\</span> Tao'ya, ezelî ve ebedî yaratıcılığın kaynağı olmak vasfıyla delâlet etmektedir.</p>

  <p>"Adsız-Olan" Semâ ve Arz'ın mebdeidir. "Ad-Üstlenmiş-Olan" ise Onbin-Nesne'nin <span style="font-style:italic;">[yâni bütün varlıkların</span>] Ana'sıdır <span style="font-style:italic;">[Hâlik'idir]<a id="footnote19"></a><sup><a href="#bookmark19">19</a></sup>.</span></p>

  <p>Fakat "Ad-Üstlenmiş-01an"ın meselesinin ayrıntılarına girmeden önce bizim, bir müddet daha, Tao'nun "Adsız-Olan" veçhesinin peşinden koşturmamız gerekmektedir.</p>

  <p>Tao'nun bu veçhesi hakkında ayrıntılara girmeden önce <span style="font-style:italic;">Tao Te Çing’</span>in yukarıda zikredilmiş olan ve bizleri "tao"nun ve "ad"ın <span style="font-style:italic;">(ming)</span> anlaşılması açısından Konfüçyüs-çülük ile Tao-culuk arasındaki aslî farklılık hakkında uzun bir çeşit mütâlâa serdetmeye şevketmiş olan başlangıç kelimelerini hatırlatmakla işe başlayalım. Söz konusu pasajda şöyle denilmekteydi: Uygun bir biçimde "tao" diye hitâb edilebilen "tao" hakikî olan "Tao" değildir. Uygun bir biçimde "adlandırılan" "ad" hakikî olan "ad" değildir.</p>

  <p>Tao hakkındaki aynı telâkki Çuang-Tzû tarafından biraz farklı bir biçimde:</p>

  <p>Eğer Tao âşikâr kılınırsa o artık Tao değildir<a id="footnote20"></a><sup><a href="#bookmark20">20</a></sup></p>

  <p>şeklinde dile getirilmektedir. Çuang-Tzû bu aforizmasıyla Tao niyetine ne gösterilirse gösterilsin bunun gerçek Tao olmadığını söylemek istemektedir. Gene, bu meyân-da, şu cümleyi de zikredebiliriz:</p>

  <p>Bir "tao" bile olmayan Tao'yu bilen bulunur mu acabâ?</p>

  <p>Bu da, hiç kuşkusuz, gerçek Tao'nun O'nun "tao" kelimesiyle adlandırılabileceği hiçbir görünen niteliği olmadığına delâlet etmektedir.</p>

  <p>Tao'nun ya da mutlak olması bakımından Muüak'ın "adsız" olduğunu ifâde etmek yâni Tao'nun herhangi bir adla adlandırılmayı reddetmesi, çağdaş terminoloji açısından, O'nun lâf kalıplarına sığan bir anlamı olmanın ötesinde kaldığı anlamındadır. Bu ise Tao'nun hem düşünce ve hem de hisler aracılığıyla idrâkin ötesinde <span style="font-style:italic;">[aşkın, müteâl]</span> kaldığını söylemeğe denktir. Tao öyledir ki O'nu ne Akıl idrâk edebilir ve ne</p>

  <p>de duyu organlarımız algılayabilir. Başka bir deyişle, Tao mutlak sûrette her şeyden Münezzeh'dir.</p>

  <p>Bizler O'nu görmeğe çalışsak bile O'nu görmek imkânsızdır. Bu bakımdan O'na "sûretsiz" denilebilir.</p>

  <p>Bizler O'nu işitmeğe çalışsak bile O'nu işitmek imkânsızdır. Bu bakımdan O'na "işitilmesi mümkün olmayacak kadar sessiz" denilebilir.</p>

  <p>Bizler O'nu kavramağa çalışsak bile O'na dokunmak imkânsızdır. Bu bakımdan O'na "olağanüstü ufak" denilebilir.</p>

  <p>O, bu üç veçhesiyle de derinliklerine varılamaz, anlaşılamaz ve kavranılamazdır. Ve üç veche<a id="footnote21"></a><sup><a href="#bookmark21">21</a></sup> ise Vâhid'de meze olmuş olup tevhîd hâlindedirler.</p>

  <p>(Genellikle bir nesnenin üst kısmı parlak ama alt kısmı gölgeli ve karanlık olur. Ama Tao için bu böyle değildir). O'nun üst kısmı (özellikle) parlak değildir. Alt kısmı da (özellikle) karanlık değildir.</p>

  <p>Faaliyetinin, tıpkı bir sonsuz vida gibi, nihâyeti yoktur ama buna bir ad bulmak imkânsızdır. Ve (O'nun bu nihâyetsiz yaratıcı faaliyeti), sonunda, ezelî Adem'e rücû' eder.</p>

  <p>(İfâde tarzımızı zorlayarak da olsa) O'nu sûretsiz bir Sûret ya da tasvirsiz bir Tasvir olarak tanımlayabilir miyiz? O'nu Muğlâk-ve-Belirsiz diye tasvîr edebilir miyiz?</p>

  <p>O'nun karşısında olduğumuz hâlde onun yüzünü görmüyoruz. O'nun arkasından gittiğimiz hâlde ensesini de görmüyoruz<a id="footnote22"></a><sup><a href="#bookmark22">22</a></sup>.</p>

  <p>Şu hâlde Tao'nun "adsızlığı" tıpkı O'nun Varlık-Olmayan olması gibidir. Çünkü her ne kadar mutlak olarak algılanması ve kavranması mümkün olmasa da, her ne kadar bir sûrete bağlanması mümkün değilse de, insan için O, sanki "mevcûd değil" gibidir. O "Adem"dir<a id="footnote23"></a><sup><a href="#bookmark23">23</a></sup> <span style="font-style:italic;">\"Yokluk"tur].</span></p>

  <p>Tao'nun ancak bizim O'na bakış açımızdan "Adem" olarak göründüğünü kaydetmek önemlidir. O beşere has bilgi edinme imkânlarının ötesinde kaldığı içindir ki bizim için "Adem"dir <span style="font-style:italic;">\yâni sanki hiç yokmuş gibidir\.</span> Bu, arap filozoflarının söyleyecekleri gibi <span style="font-style:italic;">i'tibârî</span> (ya da beşerî) bir bakış açısından ibârettir. Tao, bırakın "adem" olmayı, aksine tam anlamıyla bizâtihî Varlık'dır. Çünkü Tao bütün varlığın ezelî kaynağıdır.</p>

  <p>Sıradan beşerî bilinç için Tao <span style="font-style:italic;">ademdir.</span> Ama tamâmen olumsuz anlamda da bir "adem" değildir. O, edilgen <span style="font-style:italic;">[pasifi</span> bir "adem" de değildir. O, Varlığa hâmile olan "Varlık-Olmayan" anlamında <span style="font-style:italic;">pozitif</span> bir Adem'dir.</p>

  <p>Tao'nun bu pozitif veçhesini açıklamanın O'nun negatif yanından çok daha zor olduğu âşikârdır. Doğrusunu söylersek bunu sözle açıklamak mutlak olarak imkânsızdır. Zîrâ daha önce de görmüş olduğumuz veçhile Tao'nun realitesi ne tasvire ve ne de söze gelmektedir. Buna rağmen Lao-Tzû O'nu gene de tasvîr etmeğe ya da en azından bizim Varlık âleminde O'nun mevcûdiyetini nasıl "hissetmemiz" gerektiği husûsunda birkaç ipucu vermeğe çalışmaktadır. Doğal olarak bu ipuçları olağanüstü donuk ve karanlıktırlar. Ve zorunlu olarak da sembolik bir yapıları vardır.</p>

  <p>Kendi gerçeğinde Tao kesinkes muğlâk, kesinkes bulanıktır<a id="footnote24"></a><sup><a href="#bookmark24">24</a></sup>.</p>

  <p>Kesinkes muğlâk, kesinkes bulanık ama derûnunda gene de (daha da arkalardaki <span style="font-style:italic;">Bir-Şey'</span>in belli-belirsiz) Hayâl [/] bulunmaktadır.</p>

  <p>Ne kadar kesinkes bulanık, kesinkes muğlâk olursa olsun derûnunda gene de <span style="font-style:italic;">Bir-Şey</span> vardır.</p>

  <p>Kesinkes derin, kesinkes karanlık ama derûnunda gene de "Saf Realite"yi <span style="font-style:italic;">[Hakikat’i]</span> barındırmaktadır.</p>

  <p>Bu "Saf Realite" ise ezelî ve sabittir.</p>

  <p>(O'nun ezelî ve değişmez yaratıcılığı öylesine faaldir ki) ezelden şu âna kadar O'nun İsmi O'nu asla terketmemiştir. O, İsmi'nin<a id="footnote25"></a><sup><a href="#bookmark25">25</a></sup> aracılığıyla mevcûd olan ne varsa hepsinin de kurallarını idâre eder.</p>

  <p>Pekiyi ama bizler âlemde mevcûd ne varsa bütün bunların şu anda oldukları gibi olmalarının sebebini <span style="font-style:italic;">[rı ne olduğunu]</span> nasıl biliriz? [<span style="font-style:italic;">Gâyet tabiî ki]</span> bütün bu söylediklerimden!<a id="footnote26"></a><sup><a href="#bookmark26">26</a></sup></p>

  <p>Şu hâlde, insanın bilgisinin mutlak olarak ötesinde kalan sırf olumsuz veçhesi göz önüne alındığında, Tao: Adem'dir <span style="font-style:italic;">[Yokluk'tur]</span> ve Var-Olmayan'dır. Bu veçhesiyle Tao'nun hiç bir "adı" yoktur. "Tao" kelimesi bile isâbetli bir biçimde uygulanamaz. O adsızdır.</p>

  <p>Kavranması ve nüfûz edilmesi mutlak sûrette mümkün olmayan bu Sırr kendi karanlığından dışarı bir adım atıp bir "ad" ile adlandırılmakla bir merhale daha yakma gelmektedir. Bu zâtî tecellî merhalesinde O (daha da arkalardaki <span style="font-style:italic;">Bir-Şey'</span>in) "belli-belirsiz bir Hayâli "dir. Kendimizi heybetli ve esrârengîz <span style="font-style:italic;">Bir-Şey'm</span> huzurunda hissederiz. Ama hâlâ O'nun ne olduğunu bilmeyiz. O bu merhalede <span style="font-style:italic;">Bir-Şey</span> olarak hissedilir ama hâlâ daha bir adı yoktur.</p>

  <p>Bu incelemenin birinci kısmı olan <span style="font-style:italic;">İbn Arabi'nin Fusûs’undaki Anahtar-Kavramlar da</span> İbn Arabi'nin metafizik sisteminde de mutlaklığı yönünden Mutlak'ın <span style="font-style:italic;">[yâni Hakk'm]</span> bir adının bulunmadığını görmüştük. Ve gene, Mutlak'ın <span style="font-style:italic;">[Hakk'ın]</span> bu safhada, isâbetli bir biçimde <span style="font-style:italic;">Allah</span> adıyla anılacağı merhalenin nasıl çok daha ötesinde bulunmakta olduğunu görmüştük. Buna benzer şekilde, Lao-Tzû'da da <span style="font-style:italic;">[söz konusu olan şu] Bir-Şey</span> Tann'ya (ya da edebî tâbiriyle Semâvî İmparator'a) takaddüm etmektedir.</p>

  <p>Derin[//£] ve dipsiz<span style="font-style:italic;">[liğinde],</span> O tıpkı Onbin-Nesne'nin <span style="font-style:italic;">[Kesret Âlemi'nin]</span> menşei ve mebdei gibidir....</p>

  <p>O hiçbir şey değildir ama gene de <span style="font-style:italic;">"Bir-Şey"mış</span> gibidir.</p>

  <p>O'nun kimin çocuğu olduğunu <span style="font-style:italic;">[yâni nereden neşet ettiğini</span>] bilmiyorum<a id="footnote27"></a><sup><a href="#bookmark27">27</a></sup>.</p>

  <p>O sanki İmparator'a (yâni Tann'ya) bile takaddüm ediyor gibidir.</p>

  <p>Bu "adsız" <span style="font-style:italic;">Bir-Şey,</span> olumlu veçhesi cihetiyle yâni ezelî ve ebedî yaratıcılığı açısından, geçici olarak Tao diye "adlandınlabilir". Lao-Tzû bizzât bunun geçici bir "ad" olduğunu kabûl etmektedir. Ama bütün mümkün geçici adlar arasında Tao adı temsil yeteneği olan bir addır. Lao-Tzû, aslında, Tao için bir sürü "adlar" daha teklif etmekte ve her biri Tao'nun şu ya da bu özel veçhesine delâlet eden pekçok özgün "sıfat"a da işâret etmektedir<a id="footnote28"></a><sup><a href="#bookmark28">28</a></sup>.</p>

  <p>Gök'den ve Yer'den önce doğmuş olan <span style="font-style:italic;">[yâni vücûd bulmuş olan\</span> karmaşa <span style="font-style:italic;">[kaos]</span> hâlinin<a id="footnote29"></a><sup><a href="#bookmark29">29</a></sup> içinde <span style="font-style:italic;">Bir-Şey</span> mevcûddur.</p>

  <p>Âlemin vücûd bulmasından önce belirsiz <span style="font-style:italic;">[taayyün etmemiş] Bir-Şey</span> vardı. Bu <span style="font-style:italic;">Bir-Şey</span> sâkin ve boştur. O kendi kendine yeter <span style="font-style:italic;">[Ganiy]</span> ve değişime de tâbî değildir. Her şeye nüfûz etmiş olup her yerde hâzır olarak yorulmadan sereyân eder durur. O'nu bütün âlemin Ana'sı <span style="font-style:italic;">[yâni bütün Âlem’e vücûd vermiş olan Yaratan] </span>olarak kabûl etmek mümkündür.</p>

  <p>Onun adını bilmediğimden ona geçici olarak Tao diyeceğim. O'na zorla "Yüce" adını da verebilirdim. "Yücelik" yayılmayı, yayılmak ise uzaklaşmayı zorunlu kılar. Ve uzaklaşmak da geri dönüşü zarûrî kılmaktadır<a id="footnote30"></a><sup><a href="#bookmark30">30</a></sup>.</p>

  <p>Bu pasajda Lao-Tzû, Tao'nun çeşitli şekillerde adlandırılması imkânından söz etmektedir. Ama aynı zamanda da bütün bu "adlar"ın ya da "sıfatların geçici, izâfî ve kısıtlı olduğunu da telmih etmektedir. Bir misâl vermiş olmak için onun Tao'yu "Yüce" olarak da adlandırma eğilimini ele alalım. Lao-Tzû Tao'ya "Yüce" demekte haklıdır, çünkü Mutlak ya da Tao gerçekten de "Yüce"dir. Ama O ancak belirli bir anlamda ve belirli bir görüş açısına göre "Yüce"dir. Tao'ya "yüce" bir şeymiş gibi bakmak biz beşerî varlıkların Mutlak'a karşı sâhip olduğumuz sâdece bir bakış açısını temsil etmektedir. Bu, hiç kuşkusuz, Tao'nun "küçük" olarak adlandırılması gereken bir veçhesi olduğunu da tazammun etmektedir. O "yüce" olarak da "küçük" olarak da telâkki edilebilir. Her iki isim de doğrudur, ama bunların hiç biri onun gerçeğini yansıtmak için yeterli değildir.</p>

  <p>Bu bakımdan Tao, tıpkı, akıntıyla bu ya da şu yöne dönen bir su bitkisi gibidir. Hiçbir sâbitliği yoktur. Sâbitliği olmadığına göre herhangi bir adı kabûl eder, ama adların hiç biri O'nu kemâliyle temsil edemez.</p>

  <p>Büyük Tao (tıpkı) suda yüzen (bir su bitkisi gibijdir. Sola da gider, sağa da gider. Onbin-Nesne [<span style="font-style:italic;">yâni Kesret Âlemi]</span> mevcûdiyetini O'na borçludur. Ama O gene de (kendi yaratıcı faaliyetinden ötürü) övünmez. Bir iş tamamlandığında bile hiçbir pâye ya da liyâkatin peşine düşmez. Onbin-Nesne'yi giydirir, rızıklandınr, ama gene de onların Efendisi (<span style="font-style:italic;">Rabb'i</span>) olduğunu izhâr etmez. Bu bakımdan O'na "Küçük" demek uygun düşer.</p>

  <p>Onbin-Nesne <span style="font-style:italic;">[Kesret Âlemi]</span> tekrar O'na rücû' eder de O gene onların Efendisi <span style="font-style:italic;">[Rabb'i]</span> olduğunu izhâr etmez. Bu bakımdan da O'na "Yüce" demek uygun dü-</p>

  <p>0^158</p>

  <p>şer .</p>

  <p>Mutlak'a uygun bir ad takmağa çalışırken ister istemez karşılaştığımız bu zorluk yalnızca O'nun bizâtihî adsız olmasından değil, fakat Mutlak'ın bizim "şey" kelimesiyle genellikle anladığımız gibi bir "şey" olmamasından da kaynaklanmaktadır. Beşer lisânının tasvîr kudreti ne yazıktır ki sınırlıdır. Bizler, ister metafizik isterse ampirik olsun, belirli bir durumu lisânen bir ad aracılığıyla ifâde etmeğe kalkıştığımız ân bu durum "şeyleşir" ya da "nesneleşir" <span style="font-style:italic;">[yâni kendi başma bir "şey" ya da "nesne" olma vasfı kazanır]</span> ve bizim tasavvurumuzda da bir tür bir "cevher"e dönüşüverir. Bir müddet önce Mutlak'ı (Tao'yu) <span style="font-style:italic;">Bir-Şey</span> olarak ifâde ettik. Ama <span style="font-style:italic;">Bir-Şey,</span> ne kadar esrârlı olursa olsun, bizim hayâlimizde <span style="font-style:italic;">bir cevher'</span>dir. Bunun tamâmen aynısı "Ana", "Yol", vb... gibi isimler ve hattâ "Adem" için dahi geçerlidir.</p>

  <p>Bununla beraber bütün bu isimler aracılığıyla adlandırdığımız Mutlak ise bir "cevher" değildir. Ve bir "cevher" imiş gibi de anlaşılmamalıdır. İşte bu da Lao-Tzû'nun teklif ettiği bütün adların iğreti şeylerden ibâret oldukları hakkında niçin bu kadar durmakta olduğunun sebebi ya da temel sebeblerinden biridir. Çünkü "cevher" anlamında bir "şey" olarak Mutlak hiç bir şey değildir. Ayrıca mutlak olarak "şekilsiz", "görülmeyen", "duyulmayan", "tutulmayan", "tadı olmayan"<a id="footnote31"></a><sup><a href="#bookmark31">31</a></sup> <sup><a id="footnote32"></a><a href="#bookmark32">32</a></sup> olduğunda bir şey nasıl olur da bir "cevher" olabilir ki? Mutlak ancak bir Fiil ya da bizzât Varlık fiili anlamında <span style="font-style:italic;">"Bir-Şey"</span>dir. Iskolâstik felsefe açısından bu görüş Mutlak'ın [<span style="font-style:italic;">Tao'nun</span>] <span style="font-style:italic;">Saf Fiil</span> olmasıyla açıklanır. Tao en üstün biçimde "hakikî" olması anlamında, ve ke-zâ var olma fiili ve "eşyâ"yı mevcûd kılma fiili olarak var olması anlamında <span style="font-style:italic;">Saf Fiil'dir.</span> Lao-Tzû ve Çuang-Tzû'nun aşağıdaki sözleri bu noktayı aydınlatmaktadır.</p>

  <p>Lao-Tzû diyor ki:</p>

  <p>Eğer Büyük Görüntü'nün <span style="font-style:italic;">[Şehâdet Âlemi'nin\</span> dizginlerini elinde tutarsan, nereye gidersen git, hiçbir zarara uğramazsın<a id="footnote33"></a><sup><a href="#bookmark33">33</a></sup>. Her zaman selâmette ve sükûnette olursun.</p>

  <p>Güzel mûsikî ve lezzetli yemekler yolcuyu cezbedip yolundan alıkor. Bunun aksine Tao dile getirildiği zaman yavan ve lezzetsizdir.</p>

  <p>O'na bakılsa bile O görülmez.</p>

  <p>O dinlenilse bile O işitilemez.</p>

  <p>Ve gene de O'ndan yararlamlsa<a id="footnote34"></a><sup><a href="#bookmark34">34</a></sup> bile O'nu tüketmek mümkün değildir.<a id="footnote35"></a><sup><a href="#bookmark35">35</a></sup> Gerçekten de büyük bir ses zorlukla duyulur.</p>

  <p>Gerçekten de büyük bir Görüntü'nün ise şekli yoktur <span style="font-style:italic;">[çünkü gözün bu Görüntü'nün bütününü kuşatması mümkün değildir ki ona belirli bir şekil yakıştırsın!\</span></p>

  <p>Tao gizlidir [<span style="font-style:italic;">mestürdür</span>] ve adı da yoktur. Ama Tao gene de lütuf ve ihsanlarıyla ve de kemâle erdirmeyle kendini izhâr etmektedir<a id="footnote36"></a><sup><a href="#bookmark36">36</a></sup>.</p>

  <p>Ve Çuang-Tzû da diyor ki:</p>

  <p>Tao'nun gerçekten de etkisi ve delîli vardır<a id="footnote37"></a><sup><a href="#bookmark37">37</a></sup>. Ama bu O'nun bir şeyi kasten ifâ ettiğini de tazammun etmez. O'nun herhangi bir müşahhas sûreti de yoktur. O ("Gerçek İnsanlar"<a id="footnote38"></a><sup><a href="#bookmark38">38</a></sup> arasında gönülden gönüle) intikal eder, ama (zahirî bir sû-rete sâhip olan bir şey hâli için olduğu gibi) kavranamaz.</p>

  <p>O kendi kendine yeterlidir <span style="font-style:italic;">[Ganiyy'dir],</span> Kökü gene kendisindedir.</p>

  <p>O Gök ile Yer var olmadan önce de vardı. O, hiç kuşkusuz, en eski zamanlardanberi vardır<a id="footnote39"></a><sup><a href="#bookmark39">39</a></sup>.</p>

  <p>O Rûhlar'a rûhâniyeti bahşedendir. Ve O'dur Semâvî İmparatoru <span style="font-style:italic;">[Rabb'ii-l Arş'ü-lÂlâ'yı</span>] İlâhî kılan. Göğü de yaratan O'dur, Yer'i de yaratan O'dur. Gökte en yüksek noktadan daha yüksektedir. Ama gene de "yüksek" değildir<a id="footnote40"></a><sup><a href="#bookmark40">40</a></sup>. Altı istikâmetin de (yâni bütün âlemin de) altındadır ama gene de "derin" değildir.</p>

  <p>Gök'den de Yer'den de önce vardı ama gene de "ihtiyar" değildir. En eski çağdan daha da yaşlıdır. Ama gene de "yaşlı" değildir<a id="footnote41"></a><sup><a href="#bookmark41">41</a></sup>.</p>

  <p>Lao-Tzû da Çuang-Tzû da Tao'nun <span style="font-style:italic;">fiil</span> olduğu konusunda hemfikirdirler. Aşikârdır ki <span style="font-style:italic;">fiil</span> mevcûddur. Ama bu katı bir cevher gibi mevcûd değildir. Bu kavramı da "nesneleştirmemek" lâzımdır. Onu "nesneleştirmemek" için onu sezgimizle kavramamız gerekir. Çünkü bir çeşit "cevher"e dönüştürmeden bizim Mutlak'ı (Tao'yu) tahayyül ve temsil edebilmemiz ve kavrayabilmemiz imkân dışıdır. Sezgi, sûretine ciddî bir hasar vermeksizin, O'na yaklaşabileceğimiz tek mümkün araçtır. Ama böy-lesine bir sezgi ancak, Çuang-Tzû'nun "otururken unutmak" dediği hâlin en üst sınırını tatmış olanlara açıktır.</p>

  <p>Ne olursa olsun bundan önceki açıklama Tao'nun biri olumlu (pozitif) diğeri ise olumsuz (negatif) olmak üzere iki zıt veçhesi olduğunu ortaya koymuş bulunmaktadır. Olumsuz veçheyi İbn Arabî'nin "Amâ' " ya da "Dipsiz Karanlığı" ile mukayese edilebilir. İbn Arabî'nin âleme bakış açısında da, hatırlayacaksınız, Mutlak (yâni Hakk) bizâtihî yâni kendi mutlaklığı yönünden dipsiz bir Karanlık (Amâ') idi. Bu hâliyle de O, mutlak bir Aşkın'dır <span style="font-style:italic;">[Müteal'dir, Subhan'dır, Kuddûs'tur, her şeyden Münezzeh'dir],</span> ve bu niteliğiyle de beşerin bilgi kesbetmesi açısından "Adem"dir. Ama hatırlayacağınız gibi, İbn Arabî'nin metafizik sezgisinde Mutlak <span style="font-style:italic;">[yâni Hakk</span>] sırf negatif anlamda "adem" olduğu için değil, fakat daha ziyâde O dolu dolu mevcûd olduğu için, hattâ mevcûd olmak ne demek bizâtihî Varlık olduğu için "Adem"dir. Buna benzer şekilde O ışıktan mahrûm olduğu için değil, ama daha ziyâde dolu dolu nûrlu olduğu için, hattâ nûrlu ne demek bizâtihî Nûr olduğu için dipsiz bir Karanlık'tır.</p>

  <p>Ayni şey Lao-Tzû'nun sezdiği gibi Tao için de geçerlidir. Tao karanlık değildir ama çok aydınlık ve parlak olduğu için karanlık <span style="font-style:italic;">görünmektedir.</span> Lao-Tzû bununla ilgili olarak:</p>

  <p>(Çok) parlak olan Tao karanlık görünmektedir<a id="footnote42"></a><sup><a href="#bookmark42">42</a></sup>, demektedir.</p>

  <p>Tao bizâtihî parlaktır. Ama "beşer tarafından bilinmesi için çok derin olduğundan"<a id="footnote43"></a><sup><a href="#bookmark43">43</a></sup>, beşerin bakış açısından, karanlıktır. Tao bu anlamda "AdenT'dir <span style="font-style:italic;">[yâni hiçbir şeydir!].</span></p>

  <p>Bununla birlikte, negatif veçhesi Mutlak'ı[n <span style="font-style:italic;">her şeyi demek değildir ve O'nu</span>] tüketmez. Eğer O'nu tüketmiş olsaydı <span style="font-style:italic;">[yâni O'nu efradım câmî ve ağyârma mânî bir biçimde tasvîr edebilmiş olsaydı],</span> ortada ne âlem ve ne de yaratılmışlar olurdu. İbn Arabi'ye göre Hakk (Mutlak), o kavranması mümkün olmayan İrâdesi aracılığıyla, Dipsiz Karanlık ya da "Adem" merhalesinden tecellîler merhalesine nüzûl etmektedir. Her ne kadar başka şeylerle münâsebeti olmayan bizâtihî bir Sırr ve kendi kendine tümüyle yeten bir Realite olsa da, Hakkin âleme dönük pozitif başka bir veçhesi de vardır. Ve bu pozitif veçhesinde Hakk her şeyi İsimler ve Sıfatlar sûretinde ihtivâ etmektedir. Aynı şekilde, her ne kadar bizâtihî "adsız" <span style="font-style:italic;">Bir-Şey,</span> her şeyin ötesinde kalan bir Karanlık ise de, Lao-Tzû'nun Tao'su da hem "Adlanmış-01an"dır ve hem de "Onbin-Nesne'nin Anası"dır. "Varlık-Olmayan" olmaktan çok uzak, O bu münâsebetle en dolu anlamıyla Varlık'tır.</p>

  <p>"Adsız" iken Semâ'nın ve Arz'ın <span style="font-style:italic;">[yâni bütün Mükevvenâtm]</span> başlangıcını temsil</p>

  <p>eder. "Adlanmış-Olan" niteliğinde iken de Onbin-Nesne'nin Anası'dır.</p>

  <p>Bu pasajı şu şekilde de tercüme etmek mümkündür:</p>

  <p>"Adem" tâbirini Semâ'nın ve Arz'ın başlangıcına uygulamak mümkündür. "Varlık" tâbirini ise Onbin-Nesne'nin Anası'na uygulamak mümkündür.</p>

  <p>Bu iki çeviriden hangisini seçersek seçelim sonuç gene tıpatıp aynıdır. Çünkü Lao-Tzû'nun metafizik sisteminde "Adsız", daha önce de görmüş olduğumuz gibi, "Adem"in eşanlamlısıdır, buna karşılık "Adlanmış-Olan" ise "Varlık" dediğimizin aynıdır.</p>

  <p>Burada kayda değer daha önemli olan şey: Mutlak'ın (Tao'nun) zâtî mâhiyeti gereği, "Adsız" ya da "Adem"in "Adlanmış-Olan" ya da "Varlık"dan çok daha yüce ya da çok daha temel bir merhaleyi temsil ettiği keyfiyetidir. Tıpkı İbn Arabi'ye göre en yüce tecellînin bile Mutlak Öz'den yâni <span style="font-style:italic;">Zât'</span>tan bir düşük merhale olması gibi, Lao-Tzû'ya göre de "Varlık" Mutlak'ın mutlaklığı cihetiyle tâlî bir metafizik merhaleyi temsil etmektedir.</p>

  <p>Göğün altındaki Onbin-Nesne "Varlık"dan (yw'dan), ve "Varlık" da bizzât "A-</p>

  <p>dem"den (vvı/'dan) doğmuştur.</p>

  <p>Eğer bu iki pasajı yanyana koyarsak Lao-Tzû'ya göre Mutlak'ın (Tao'nun) nihaî metafizik merhalesinde "Adsız" ve "Adem" olduğunu ama, buna karşılık, âlemin yaratılışının ilk merhalesinde "Adlanmış-Olan" ve "Varlık" olduğunu anlarız. Lao-Tzû'nun "Adsız"a delâlet etmek üzere kullandığı "Göğün ve Yerin başlangıcı" ifâdesi onun, burada, Tao'yu sanki zamana dayanan bir nizam cinsinden telâkki etmekte olduğunu îmâ eder gibidir. Ve kabûl etmeliyiz ki biz de ancak bu kabil bir görüş açısından âlemin "yaratılması" ya da "üretilmesi"nden isâbetli bir biçimde söz edebiliriz. Bununla birlikte, bu zamanı îmâ eden ifâde meselenin realitesini tümüyle yansıtmamaktadır. Zîrâ, tıpkı İbn Arabi'nin İlâhî Tecellîler'in biribirlerini izleyen merhaleleri düşüncesinde olduğu gibi burada söz konusu edilen "başlangıç" da, tâbiri câiz ise, zamana bağlı bir kavram değildir. Bu yalnızca Mutlak'ın <span style="font-style:italic;">[Hakk'm, Tao'nun</span>] kendi zâtında kesreti <span style="font-style:italic;">bilkuvve</span> kucakladığı veçhesine delâlet etmektedir. Başka türlü ifâde edilecek olursa metafizik gizlilik hâlinde kesret sıfatıyla Mutlak, Başlangıç'tır <span style="font-style:italic;">[yâni: Başlangıç, Mutlak’ın, henüz âşikâr biçimde tecellî etmemiş olan Kesret veçhesidir</span>]. Başlangıç, bu anlamda, "Adem" ile aynıdır. "Başlangıç" kelimesinin anlamı, eğer bunu "İlk Asıl" ya da Varlığın "metafizik temeli" olarak tercüme edersek, çok daha anlaşılabilir olacaktır.</p>

  <p>Bütün mevcûd nesnelerin "üretilmesi" ya da "varlık kazanması" kavramı öyle bir <span style="font-style:italic;">süreçtir</span> ki bunun ilk merhalesi "Adem", ikinci merhalesi ise "Varlık"ür. Bununla beraber, metafizik açısından, Mutlak'da zamana bağlı herhangi bir gelişim olamaz. Lao-Tzû için Mutlak <span style="font-style:italic;">[yâni Tao</span>] aynı zamanda hem "Adem" hem "Varlık", hem "Adsız" hem de "Adlandınlmış-01an"dır.</p>

  <p>Lao-Tzû "Adem" ile "Varlık" arasındaki bağıntıyı şu şekilde tasvir etmektedir:</p>

  <p>Ezelî ve gerçek olan "Adem"de "Kutsal İnsan" <span style="font-style:italic;">[yâni İnsân-ı Kâmil</span>] onun gaybî Realite'sini [<span style="font-style:italic;">Hakîkat'ını</span>], fakat ezelî ve gerçek olan "Varlık"da da onun kayıt altındaki [<span style="font-style:italic;">sınırlı</span>] veçhesini görür.</p>

  <p>Bu her ikisi de (ezelde) bir ve aynı şeydir. Ama bir kere zuhur ettiler miydi ("A-dem" ve "Varlık" diye) farklı adlar üstlenirler. Farklılığın olmadığı ezelde (Tao'-ya) Sırr <span style="font-style:italic;">[Gayb]</span> demek doğru olur. O gerçekten de Sırların Sım'dır <span style="font-style:italic;">[Sırrü'l-Esrâr'dır, Gaybü'l-Guyûb'dur</span>]. Ve işte bu, sayısız Mû'cizeler'in de Kapısı'dır!<a id="footnote44"></a><sup><a href="#bookmark44">44</a></sup> <sup><a id="footnote45"></a><a href="#bookmark45">45</a></sup></p>

  <p>İçinde gaybî Hakîkatı'nın (<span style="font-style:italic;">miao</span>) müşâhede edileceği "Adem" ya da "Adsız", İbn Arabi'nin görüşüne göre, Mutlak'ın (Hakk'm) gerçekten de yaratıcı bir biçimde faal olmaya başlamazdan önceki hâline tekabül etmektedir. Ve Tao'nun kendisini sonsuz "kayıtlar" <span style="font-style:italic;">(ciao)<sup>112</sup></span> altında izhâr ettiği Varlık ya da "Adlanmış-01an"ın İbn Arabi'nin düşüncesindeki mütekâbili de Hakk'm yaratıcı faaliyetinin zuhur edip yayılmasıyla ve böylelikle de sonsuz sayıdaki eşyâda "taayyün" etmesiyle [<span style="font-style:italic;">belirginleşmesiyle</span>] ortaya çıkan hâlidir.</p>

  <p>Lao-Tzû'nun bu pasajda Varlık ile Adem arasındaki farktan da öteye gitmesi kayda değer bir husustur. Adem [<span style="font-style:italic;">Yokluk</span>] en nihaî metafizik mebde' ve Varlığın en temel kaynağıdır. Bu tıpkı varlığın da Tao olması gibi Tao'nun ta kendisidir. Ama, Varlığın kavramsal karşıtı olmak hasebiyle, gene de en son şey olamaz. Bu temeldeki karşıtlığın dahi aşılması <span style="font-style:italic;">[bu zıtlığın da ötesine geçilmesi</span>] gerekir. İşte Lao-Tzû da Varlık ile "Adem"in bu zıtlığının ardında sözle asla ifâde edilemeyen, ve kendisinin de <span style="font-style:italic;">[bu yüzden</span>] sembolik olarak <span style="font-style:italic;">hsüan</span> dediği <span style="font-style:italic;">Bir-Şey</span> hissetmektedir. Bu kelime "kırmızı" ile "siyah"ın bir karışımı olarak algılanmaktaydı. Bu, belirli bir merhaleden sonra Kendisini bilkuvve <span style="font-style:italic;">[kırmızının remzettiği</span>] Onbin-Nesne'ye hâmile gibi izhâr eden ve <span style="font-style:italic;">[siyahın remzettiği</span>] mutlak sûrette "görünmeyen" <span style="font-style:italic;">bir-şey</span>, derinliklerine i-nilmesi mümkün olmayan bir Sırr için çok yerinde bir ibâredir. Lao-Tzû Mutlak'ı <span style="font-style:italic;">(Tao'yu),</span> bu Sırların Sım'nda, Varlık ile Adem'in daha henüz biribirlerinden tefrik olunmadıkları bir hâl olarak, yâni "Varlık ile Adem'in bir ve aynı şey oldukları" nihaî metafizik hâl olarak görmektedir.</p>

  <p>Sırların Sırrı <span style="font-style:italic;">[Sırr'u-1 Esrâr, Gayb'u-l Guyûb, Amâ', Dipsiz Karanlık</span>] olduğu sürece Mutlak'ın (ya da Tao'nun) kevnî âlem ile bir ilgisi yokmuş gibi görünmektedir. Ama biraz önce de müşahede etmiş olduğumuz gibi, bu büyük Gayb'ın tam karanlığı içinde kevnî olayların zuhurunun belli belirsiz bir önsezisini tesbit etmiştik. Ve Sırların Sırrı'na da, aynı zamanda, " Mû'cizeler'in Kapısı" da denilmekteydi. Bir sonraki bölümde Onbin-Nesne'nin <span style="font-style:italic;">[yâni Kesret'in</span>] bu kapıdan dışarı çıkması süreciyle meş-gûl olacağız.</p>

  <p>* * *</p>

  <p><a id="bookmark1"></a><a href="#footnote1">1</a></p>

  <p>Lao-Tzû ve Çuang-Tzû'nun bu davranışlarını İslâmî Tevhîd Mertebeleri açısından ele alacak olursak, Lao-Tzû tıpkı Tevhîd-i Zât makamını zevk ettikten sonra Cem makamında bulunan bir Velî ve Çuang-Tzû da tıpkı Cem'ü-1 Cem makamını hazmetmiş bir Velî-Mürebbi' gibidir. (Daha fazla bilgi i-çin EK: I'e bakınız). Doğrusunu Cenâb-ı Hakk bilir! (Çevirenin notu).</p>

  <p><a id="bookmark2"></a><a href="#footnote2">2</a></p>

  <p>   Bk. IV. Bölüm.</p>

  <p><a id="bookmark3"></a><a href="#footnote3">3</a></p>

  <p>   Bk. Yukarıda 56. sayfa.</p>

  <p><a id="bookmark4"></a><a href="#footnote4">4</a></p>

  <p>   Varlığm-ademinin-ademi</p>

  <p><a id="bookmark5"></a><a href="#footnote5">5</a></p>

  <p>   Ademm-ademinm-ademi</p>

  <p><a id="bookmark6"></a><a href="#footnote6">6</a></p>

  <p>   <span style="font-style:italic;">Tao Te Çing,</span> XXXII. Buradaki <span style="font-style:italic;">Ç'ang</span> kelimesi "hakikî" ya da "reel" anlamındaki <span style="font-style:italic;">Çen</span> kelimesiyle eşanlamlıdır. Bu kelimenin benzer bir kullanımı için <span style="font-style:italic;">Tao Te Çing</span>'de XVI, XXVIII, LII ve LV bölümlerine bakınız. <span style="font-style:italic;">Ç'ang</span> kebmesinin orijinal anlamı ise "sabit" [w <span style="font-style:italic;">da "değişmeyen"]</span> ya da (ezelî olarak) "değiştirilmesi mümkün olmayan"dır. <span style="font-style:italic;">Lao-Tzû'nun Yorumu</span> başlıklı bölümünde: "Önce gelişen ama daha sonra bozulan nesnelere <span style="font-style:italic;">Ç’ang</span> denemez. Ancak, Gök ile Yer'in biribirlerinden ayrılmasıyla varlık kazanmış olup da Gök ile Yer yokluğa dönüşseler bile gene de ölmeyen ve ne de bozulmayan şeyler <span style="font-style:italic;">Ç'ang</span> diye isimlendirilmeye lâyıktırlar. Gerçekten de <span style="font-style:italic;">Ç'ang</span> olan bir şey aslâ değişmez" demektedir. Kısacası, <span style="font-style:italic;">Ç'ang:</span> ebediyyen değiştirilmesi mümkün olmayan hakikî reahte <span style="font-style:italic;">[bir anlamda Hakk] </span>demektir.</p>

  <p><a id="bookmark7"></a><a href="#footnote7">7</a></p>

  <p>   <span style="font-style:italic;">Tao Te Çing,</span> XIV.</p>

  <p><a id="bookmark8"></a><a href="#footnote8">8</a></p>

  <p>   <span style="font-style:italic;">Tao Te Çing,</span> XLI.</p>

  <p><a id="bookmark9"></a><a href="#footnote9">9</a></p>

  <p>   <span style="font-style:italic;">Ç’ang'm</span> burada da gene "reel", "ebedî", değiştirilmesi mümkün olmayan" ya da "mutlak" anlamında kullanılmakta olduğunu kaydediniz.</p>

  <p><a id="bookmark10"></a><a href="#footnote10">10</a></p>

  <p>   <span style="font-style:italic;">Tao Te Çing,</span> I.</p>

  <p><a id="bookmark11"></a><a href="#footnote11">11</a></p>

  <p>   <span style="font-style:italic;">Konfüçyüs'den Seçmeler</span> I, 2.</p>

  <p><a id="bookmark12"></a><a href="#footnote12">12</a></p>

  <p>Burada Konfüçyüs, müridi Üstâd Tseng'e hitâb etmektedir.</p>

  <p><a id="bookmark13"></a><a href="#footnote13">13</a></p>

  <p><span style="font-style:italic;">Konfüçyüs’den Seçmeler</span> XIV, 30.</p>

  <p><a id="bookmark14"></a><a href="#footnote14">14</a></p>

  <p>   a.g.e., IV,8.</p>

  <p><a id="bookmark15"></a><a href="#footnote15">15</a></p>

  <p>   Çincesi <span style="font-style:italic;">p'u</span> olup aslında "şekil verilmemiş kütle" demektir. Kendisinden çeşit çeşit çömlekler yapılan bu şekil verilmemiş <span style="font-style:italic;">[kil]</span> kütlc|,v/| hâlâ "adsız"dır. Bu kütle, ancak, kendisine çeşitli çömlek şekilleri verildiğinde çeşitli "adlar" kazanmış olur.</p>

  <p><a id="bookmark16"></a><a href="#footnote16">16</a></p>

  <p>   "Yontulmuş olmak" (çincesi: <span style="font-style:italic;">çih)</span> "adsız" Tao'nun sonsuz sayıdaki eşyâ şeklinde tecellî etmesine delâlet eden sembolik ifâde.</p>

  <p><a id="bookmark17"></a><a href="#footnote17">17</a></p>

  <p>   <span style="font-style:italic;">Tao Te Çing,</span> XVIII.</p>

  <p><a id="bookmark18"></a><a href="#footnote18">18</a></p>

  <p>   <span style="font-style:italic;">Tao Te Çing,</span> XXXVIII.</p>

  <p><a id="bookmark19"></a><a href="#footnote19">19</a></p>

  <p><span style="font-style:italic;">Tao Te Çing,</span> I.</p>

  <p><a id="bookmark20"></a><a href="#footnote20">20</a></p>

  <p><span style="font-style:italic;">Çuang-Tzû,</span> II., s. 83.</p>

  <p><a id="bookmark21"></a><a href="#footnote21">21</a></p>

  <p>   Bu üç veche genelikle duyularla algılamayı temsil etmektedirler. Tao ise duyularla algılamanın e-rişebildiğinin ötesinde olup bunun en uç sınırında Tao: derinliğine erişilemeyen ve farkına dahi varılamayan Vâhid olarak görünmektedir. İdrâk olunabilen her şey O'nda eriyip meze olmaktadır. Bu demektir ki O'nun kesinlikle hiç bir eklem yeri <span style="font-style:italic;">[yâni bir şeyin bir başka şeye bitişmesine imkân veren bir yapısı</span>] yoktur.</p>

  <p><a id="bookmark22"></a><a href="#footnote22">22</a></p>

  <p>   <span style="font-style:italic;">Tao Te Çing,</span> XIV.</p>

  <p><a id="bookmark23"></a><a href="#footnote23">23</a></p>

  <p>   Çincesi: <span style="font-style:italic;">wu.</span></p>

  <p><a id="bookmark24"></a><a href="#footnote24">24</a></p>

  <p>   Yâni Tao öyle bir metafizik hâldir ki burada Var-Olan üe Var-Olmayan'ı biribirinden ayırdetmek mümkün değildir.</p>

  <p><a id="bookmark25"></a><a href="#footnote25">25</a></p>

  <p>   Lao-Tzû bu pasajda aynı anda hem Var-Olan ve hem de Var-Olmayan olan "Mutlak Bir"i <span style="font-style:italic;">[Mutlak Vâhid'i, yâni Ahadi]</span> tasvîr etmeğe çalışmaktadır. Aslında Tao'da bu her iki veche de biribirlerinden tefrik edilemez durumdadırlar. Ama eğer dikkatimizi işin olumlu yanma teksif edecek olursak, Tao önceleri <span style="font-style:italic;">Bir-Şey'in</span> muğlâk ve karanlık bir Hayâli ve sonra da ezeldenberi yaratıcı olan saf bir Hakîkat olarak görünmektedir. Bu veçhesiyle ve bu merhalede Tao'nun ezelî bir İsmi vardır: <span style="font-style:italic;">yu</span> yâni Varlık.</p>

  <p><a id="bookmark26"></a><a href="#footnote26">26</a></p>

  <p>   <span style="font-style:italic;">Tao Te Çing,</span> XXI.</p>

  <p><a id="bookmark27"></a><a href="#footnote27">27</a></p>

  <p>   "Mutlak'ın babasının kim olduğunu kimse bilmez". Bu demektir ki Tao'nun varlığının "sebebi" yoktur; O, kendi kendisinin sebebidir. <span style="font-style:italic;">[Aynı düşünce İslâm Tasavvufn'nda: "Hakk Ganiyy'dir yâni zengindir, kendi kendine tümüyle yetkidir" diye ifâde edilir/</span>Çevirenin notu]</p>

  <p><a id="bookmark28"></a><a href="#footnote28">28</a></p>

  <p>   <span style="font-style:italic;">Tao Te Çing,</span> XXV.</p>

  <p><a id="bookmark29"></a><a href="#footnote29">29</a></p>

  <p>   "Eriyip biribiriyle kaynaşan bütün nesnelerin oluşturduğu" anlamındaki <span style="font-style:italic;">huri Ç'eng</span> Tao'nun hem kavramlaştırılma ve hem de duyularla algılama süreçlerinin ötesinde kalan metafizik bir Realite olduğuna delâlet eden sembolik bir ifâdedir.</p>

  <p><a id="bookmark30"></a><a href="#footnote30">30</a></p>

  <p>   Öyle ki Tao'nun metafizik hareketi büyük bir evrensel çember oluşturmaktadır. Bunun üzerindeki hareketin de bu sebebden ötürü bir sonu yoktur.</p>

  <p><a id="bookmark31"></a><a href="#footnote31">31</a></p>

  <p>   <span style="font-style:italic;">Tao Te Çing,</span> XXXIV.</p>

  <p><a id="bookmark32"></a><a href="#footnote32">32</a></p>

  <p>   <span style="font-style:italic;">Tao Te Çing,</span> XXXV.</p>

  <p><a id="bookmark33"></a><a href="#footnote33">33</a></p>

  <p>   Bk. <span style="font-style:italic;">Çuang-Tzû</span>, I., s. 30-31: "Bu kimseye hiçbir şey zarar veremez. Sel suları göğe kadar bile yükselse, o asla boğulmaz. Yakıcı bir sıcakta mâdenler ve taşlar buharlaşsalar ve toprak ile dağlar da yanıp kül olsalar bile, yalnızca o, sıcağı hissetmez."</p>

  <p><a id="bookmark34"></a><a href="#footnote34">34</a></p>

  <p>   Tao'nun varlığı O'nun tesirleri aracılığıyla hissedilir. Başka bir deyişle, Tao <span style="font-style:italic;">fiil</span> demektir.</p>

  <p><a id="bookmark35"></a><a href="#footnote35">35</a></p>

  <p>   <span style="font-style:italic;">Tao Te Çing, XXXV.</span></p>

  <p><a id="bookmark36"></a><a href="#footnote36">36</a></p>

  <p>   <span style="font-style:italic;">Tao Te Çing, XII.</span></p>

  <p><a id="bookmark37"></a><a href="#footnote37">37</a></p>

  <p>   Tao <span style="font-style:italic;">fiil</span> olarak bir realiteye sahiptir ve varlığının açık delilini de yarattığı tesirlerde takdim eder.</p>

  <p><a id="bookmark38"></a><a href="#footnote38">38</a></p>

  <p>   İnsân-ı Kâmiller (Çevirenin notu).</p>

  <p><a id="bookmark39"></a><a href="#footnote39">39</a></p>

  <p>ğıda Tao'yu <span style="font-style:italic;">i shih</span> yâni "bir başlangıca benziyor" diye nitelendirmiş olması çok anlamlıdır. Tao'nun böyle nitelendirilmesinin sebebi O'nun "bir başlangıcı olan bir şeye benzemesi"dir ya da, daha doğrusu, gerçekte hiç olmasa bile gene de sanki bir başlangıcı varmış gibi görünen bir şey olmasıdır.</p>

  <p><a id="bookmark40"></a><a href="#footnote40">40</a></p>

  <p>   Görmüş olduğumuz gibi "yüksek" Mutlak'a (Tao'ya) uygulanamaz olan izâfî bir kavramdır.</p>

  <p><a id="bookmark41"></a><a href="#footnote41">41</a></p>

  <p>   <span style="font-style:italic;">Çuang-Tzû,</span> VI., s. 247</p>

  <p><a id="bookmark42"></a><a href="#footnote42">42</a></p>

  <p>   <span style="font-style:italic;">Tao Te Çing,</span> XLI.</p>

  <p><a id="bookmark43"></a><a href="#footnote43">43</a></p>

  <p><span style="font-style:italic;">Tao Te Çing,</span> XV.</p>

  <p><a id="bookmark44"></a><a href="#footnote44">44</a></p>

  <p>   <span style="font-weight:bold;font-style:italic;">Tao Te Çing,</span> I.</p>

  <p><a id="bookmark45"></a><a href="#footnote45">45</a></p>

  <p>   <span style="font-style:italic;">Çiao,</span> kelimesi kelimesine: "Serhad boyundaki kale" demektir. Zamanla: "sınır" anlamında kullanılmaya başlanmıştır.</p>
</body>
</html>