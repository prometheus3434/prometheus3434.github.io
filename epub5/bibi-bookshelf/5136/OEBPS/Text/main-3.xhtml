<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a>2/VI. BÖLÜM</h2>

  <p>"ÖZCÜLÜK" KARŞITLARI</p>

  <p>Bir önceki bölümün sonuna doğru Çuang-Tzû'da "otururken unutmak" hâlinin mânevi gelişim merhalelerinin: 1) biri yükselen, 2) diğeri ise alçalan olmak üzere iki zıt yönde çizilmiş olduğu olgusuna işâret etmiştim. Bunların ilki, en aşağı merhaleden hareket ederek en yükseğine erişinceye kadar merhale merhale yükselmekten i-bâretti. Bunun tipik bir örneği de ayrıca takdim edilmişti.</p>

  <p>Aksi yöndekini alacak olursak bu, en yüksek merhaleden başlayarak aşağıya doğru en alt merhaleye giden yoldur. Bu bölümün ana konusuna girmek üzere <span style="font-style:italic;">Çuang-Tzû'</span> dan, söz konusu <span style="font-style:italic;">[aşılması gerekli</span>] merhalelerin bu şekilde tasvir olundukları bir pasajın<a id="footnote1"></a><sup><a href="#bookmark1">1</a></sup> tercümesini vermekle işe başlayacağız. Bu pasajda Çuang-Tzû, "otururken unutmak"dan söz edeceği yerde, insanların Realite hakkındaki bilgilerini biribirleri arasında peşpeşe bir merâtib zinciri oluşturan dört sınıfa ayırmaktadır. Bu mertebeler Lao-Tzû'nun <span style="font-style:italic;">Tao Te Çing</span> kitabında nesnelerin Tao'nun mutlak Vahdet'inden sürekli olarak Varlık âlemine çıkma sürecinde tefrik etmekte olduğu ontolojik merhalelere tekabül eden epistemolojik merhalelerdir.</p>

  <p>Bilginin en son sının nedir? Bu, "ezeldenberi <span style="font-style:italic;">hiç bir şeyin</span> asla mevcûd olmamış olduğu" şeklindeki görüşün temsil ettiği merhaledir. İşte bu, (<span style="font-style:italic;">Bilgi’nin</span>), buna hiç bir şeyin eklenemeyeceği en uç sinindir.</p>

  <p>Geçen bölümde de görmüş olduğumuz gibi bu, "otururken unutmak" hâlinin sonunda insanın erişmiş olduğu en son merhaledir. Bu merhalede insan Tao ile öylesine tam bir vahdet içinde ve Realite <span style="font-style:italic;">{Hakikat, Gerçek, Hakk)</span> ile öylesine özdeşleşmiş olur ki Tao'nun ya da Realite'nin artık böyle oldukları hissedilmez bile! Bu, yukanda açıklanmış olduğu anlamıyla, Boşluk ya da Adem dediğimiz merhaledir.</p>

  <p>Bu merhale hakkında Kuo Hsiang şunlan söylemektedir: "İnsan bu merhalede Semâ'yı da Arz'ı da tamâmen unutmuş, mevcûd bütün nesneleri de zihninden defetmiş olur. Zâhirde bütün Evren'in varlığını algılamaz; bâtında ise kendi mevcûdiyeti-nin bilincini kaybetmiştir. Sınırsız bir biçimde "boş" olduğundan onu da hiç bir şey engelleyemez. Nesnelerin kendileri nasıl değişiyorlarsa o da değişmekte olup onun tekabül etmediği hiç bir şey de yoktur".</p>

  <p>Bundan sonra "nesneler"in mevcûd olduklarının bilincinin bulunduğu merhale gelir. Ama (bu bilinç hâlinde) bu nesneler arasındaki "sınırlar" başlangıçtanberi asla mevcûd olmamışlardır.</p>

  <p>Bu ikinci merhalede insan bütün nesneleri kuvveden fiile çıkmamış bir biçimde ihtivâ eden Tao hakkında bilince sâhip olur. Tao bundan sonraki merhalede "Onbin Nesne"nin sûretlerinde çeşitlenmiş olacaktır. Ama bu durumda bu nesneler arasında henüz sınırlar yoktur. "Nesneler" hâlâ bilkuvve biribirlerinden farklı olan sınırsız sayıdaki unsurların parçalara ayrılmamış bir Bütün'ü hâlindedirler. Bunlar, daha henüz nesnelerin "aslî" farklılıklarına kavuşmamış olduğu sürekli bir ortam, bir Karmaşa (Kaos) teşkil ederler.</p>

  <p>Bundan sonraki (yâni üçüncü merhale nesneler arasındaki) sınırların belirlenmiş olduğu merhaledir. Bununla beraber "doğru" ile "yanlış" arasında henüz hiç ama hiç bir fark bulunmamaktadır.</p>

  <p>İşte bu noktada Kaos, ihtivâ ettiği nesnelerin kesin sûretlerini ifşâ etmeğe başlamıştır. Burada artık nesnelerin hudutları çekilmiş ve her bir nesne kendisini diğer nesnelerden ayıran kendi sınırını açıkça izhâr eder duruma gelmiştir. Bu saf "özler" merhalesidir. Başlangıçtaki Bir-lik [<span style="font-style:italic;">Vahdet</span>] hâli bölünmekte ve Kesret olarak çeşitlilik kazanmakta ve Mutlak [<span style="font-style:italic;">artık Kendisini</span>] sayısız "izâfî" varlıklar hâlinde izhâr etmektedir. Bunun sonucu olarak da daha önceleri beşer vuküfunun görüş alanının ötesinde kalan Realite ilk kez onun idrâkinin sınırlan içine girmiş olmaktadır.</p>

  <p>Şimdi, bu merhalede bile, "doğru" ile "yanlış" arasında bir fark ortaya çıkmış değildir. Bu da üçüncü merhalede bile bizim hâlâ Tao'nun ilk başlangıçtaki bütünlüğü ile temasta olduğumuzu göstermektedir. Bununla beraber Tao ile bu temasın, artık, "özler"in oluşturduktan perdenin ardından gerçekleştirilen dolaylı bir temas olduğuna da dikkat etmek gerekir. Bu münâsebetle II. Bölüm'de okumuş olduğumuz, hani dostları hiç bir uzvun bulunmadığı yüzünde delikler açar açmaz ölüveren İmparator Hun Tun'un [<span style="font-style:italic;">Kaos'un</span>] efsânesini hatırlamakta da yarar vardır. Bu pasajın ışığında bu efsânede gereğinden fazla basitleştirmeye tevessül edilmiş olduğu anlaşılmaktadır. Çünkü Kaos sâdece yüzünde açılmış olan "delikler" (yâni "temelde özle ilgili farklar) yüzünden ölmemektedir. Kaos'un gerçek ölümü bundan sonraki merhalede vuku bulmaktadır.</p>

  <p>Bununla beraber "doğru" ile "yanlış" açıkça ortaya çıktıkları zaman Tao da hasara uğramış olur. Ve Tao da hasar görür görmez Aşk doğar.</p>

  <p>"Doğru" ile "yanlış"m zuhuru ile Kaos da doğal hayâtiyetini kaybedip özün sûre-tinin verdiği katılıkla fosilleşmekte ve kadavra gibi kaskaü kesilmektedir. Wang Hsien Ç'ien'in de dediği gibi: "Doğru ile yanlış'ın farkına varıldığı an Tao'nun <span style="font-style:italic;">kaotik </span>bütünlüğü de artık bozulmuş olur".</p>

  <p>Ve bu, Aşk doğmadan önce vuku bulmaz. Aşkın doğuşu aşk ve nefret, hoşlanma ve tiksinme gibi beşerî heyecanların faaliyetini remzetmektedir. İşte bu, Bilgi'nin en son ve en aşağı kademesidir.</p>

  <p>Meselenin, hiç kuşkusuz, bir başka veçhesi daha vardır. Tao'nun aşk ve nefret gibi beşerî heyecanların zuhûruyla [<span style="font-style:italic;">idrâkden</span>] söndüğünden söz edilir. Ama bu ancak, durum, Mutlak'ın aslî kaotik bütünlüğü yâni aslî farksız oluş hâli göz önünde tutulduğunda böyledir. Aksi hâlde, her şey zâten Tao'nun bizzât özel bir tecellîsinden başka bir şey değildir. Ve bu hâliyle "fosilleşmiş" bir öz dahi Mutlak'ın bir "tecel-lf'sinden başka bir şey değildir. Fakat işin bu veçhesi şimdilik konumuzun dışındadır.</p>

  <p>Daha önce de birçok kez îkaz etmiş olduğum gibi (ve Çuang-Tzû'nun "Özcü-lük<span style="font-style:italic;">lEsansiyalizm"</span> ekolüne karşı takındığı felsefî tavrın hakkıyla anlaşılabilmesi için bunu bir kez daha hatırlatmak özellikle önem kazanmaktadır) burada verilmiş olan dört merhalenin tasvîri soyut bir teoriden ibâret değildir; bu, yaşanan bir olgunun tasviridir. Bu ise, yaşanan <span style="font-style:italic;">ekstasis [yâni"vecd</span>"] hâlinin fenomenolojik bir tasviridir. Yukarıya alınmış olan pasajda <span style="font-style:italic;">vecd</span> süreci alçalan bir merâtib çerçevesi içinde tasvîr olunmuştur. Yâni Çuang-Tzû, burada, "bilinç" hâline dönüşü tasvîr etmektedir. Çuang-Tzû "nisyân"ın <span style="font-style:italic;">[unutkanlık hâlinin</span>] murâkabe edildiği en üst murâkabe merhalesinden başlayarak normal bilinç düzeyine varıncaya kadar adım adım nasıl inil-diğini göstermektedir.</p>

  <p>Bu mesele ile ilgili olarak akılda tutulması gereken, ister yükselen isterse de alçalan merâtibde ele alınmış olsun, <span style="font-style:italic;">vecd</span> sürecinin biribirine tam olarak tekabül eden iki veçhesinin bulunduğudur. Bunun biri "epistemolojik" diyebileceğimiz sübjektif <span style="font-style:italic;">[öznel]</span> veçhesi, diğeri ise objektif <span style="font-style:italic;">[nesnel]</span> ya da "metafizik" veçhesidir.</p>

  <p>Meselâ en yüksek merhaleyi ele alalım. Bu, sübjektif yanıyla, daha önce de ifâde etmiş olduğum gibi murâkabeye dalmış olan kimsenin bu murâkabede <span style="font-style:italic;">vecd</span> i tatmış olduğu bir merhaledir. O, bu hâlde iken, kendisi ve tüm âlem de dâhil olmak üzere her şeyi unutmuş <span style="font-style:italic;">[yâni tam bir nisyân içinde</span>] olur. Bu, doğal olarak, onun Adem'e kadem basmış olduğuna delâlet eder; çünkü hiç bir şeyin bilincinde değildir; çünkü burada "bilinç" de yoktur. Ve kişinin bu sübjektif Adem'i Tao'nun objektif Adem'ine tekabül eder. Çünkü ezelî mutlak saflığında Tao da bir Adem'dir; "ezeldenberi hiç bir şeyin asla var olmamış olduğu" bir hâl yâni herhangi bir şeyin bir varlık olarak fark edilemediği fizik-ötesi (metafizik) bir hâldir.</p>

  <p>Murâkabeye dalmış olan kimsenin bunun gibi tam bir sübjektif ve objektif Boşluk hâlinden zihnin günlük normal hâline geri dönmeğe başladığını düşünün. Kendi derûnunda önce bir şeyler kımıldamaya başlayacaktır. Artık onda Bilinç, nesnelerin var olduğunu teşhis ederek uyanmaya başlayacaktır. Bununla beraber bilinç bu merhalede daha hâlâ donuk ve kısık bir ışık gibidir. Gün ışığının o göz kamaştıran parlaklığı daha zuhur etmemiştir. Bu, bilincin şafağı ve nesnelerin yalnızca biribirinden pek tefrik edilemeden gözlenebildiği bir alaca karanlıktır.</p>

  <p>Durumun böyle tasvîr edilmesi bir kimsede olumsuz bir değerlendirme izlenimi bırakabilir. Bu merhalede insanın bilincinin hâli, daha çok, donuk bir ışık olarak tasvîr edilmiş bulunmaktadır, çünkü bu tasvîr sıradan bir zihnin "normal" bilinci açısından yapılmış bulunmaktadır. Bu sıradan zihin için vecd hâlindeki bilincin ışığı sönük ve belli-belirsiz gözükür; çünkü nesneleri biribirlerinden tefrik ve temyiz edememektedir. Hâlbuki gerçekte bu kabil bir farksızlık, Çuang-Tzû'ya göre, Realite'nin gerçek hâlidir.</p>

  <p>Realite'nin gerçek hâli de bizâtihî "sönük" ve "belli-belirsiz" olduğundan bilinç de zarûrî olarak "sönük" ve "belli-belirsiz" olacaktır. Bütünüyle Realite ancak böyle-sine sönük bir ışıkla aydınlatılabilir. Normal bilinç hâlinin göz kamaştıran ışığı bu ya da şu özel nesne üzerine kuvvetli bir projektör tutar. Ama ışığı tek bir nesne üzerinde yoğunlaştırmakla da âlemin bütün geri kalanının da karanlığa gömülmesine yol açar. Bu noktaya dikkati çeken Çuang-Tzû diyor ki:</p>

  <p>Yaygın ve belli-belirsiz Işık "Kutsal İnsan"ın amacıdır. Bununla beraber o bu I-</p>

  <p>şığı (belirli bir nesneyi aydınlatmak için kullanmaz, <span style="font-style:italic;">[aksine])</span> genel olarak bütün</p>

  <p>nesnelere geçici olarak yansıtır. İşte "Aydınlanma" denilen de budur.</p>

  <p>Burada "yaygın ve belli-belirsiz Işık" diye tercüme edilen cümle, mevcûd olup olmadığı hakkında emin olunamıyan bir tür ışığa delâlet etmektedir; bu öyle bir ışıktır ki bu ya da şu belirli nesne üzerine yoğunlaşacak yerde "yayılmakta" ve her şeyi istilâ etmektedir. Bu göz kamaştırıcı bir ışık değildir. Bu sönük, belli-belirsiz, ne parlak ve ne de karanlık bir ışıktır. Aslında bu, her şeyi gerçekten de ne ise öyle aydınlatan Evrensel Işık'tır.</p>

  <p>Çuang-Tzû bu manevî Işık türüne, kezâ, "gölgeli Işık" <span style="font-style:italic;">(pao kuang</span>) demektedir. <span style="font-style:italic;">Pao</span> kelimesi "üstünü örtmek", "içinde gizlemek" anlamındadır. Ç'âng Hsüan Ying'in açıkladığı gibi: "("Kutsal İnsan"ın zihni nesneler arasında tefrik etmeyi) unutur ama her şeyi aydınlatır. Ve onları aydınlattığında da onları unutur. İşte ışığını donuklaştırıp kıstıkça kendisinin daha da parlaklaşması bundandır.</p>

  <p>Çuang-Tzû için bu merhaleye tekabül eden "objektif" veche bütün merhalelerin ontolojik olarak en önemlisidir. Bunun sebebi bu merhalenin tam "karmaşalaştırma" merhalesi olmasıdır. Murâkabeye dalmış kişinin bilincinin kısık ve yaygın Işığında "Onbin Nesne" sanki bir sisin ardından hayâl gibi belirir. "Sınırları", yâni birini diğerinden tefrik ettirecek belirli "özleri" ya da "mâhiyetleri" olmadığından hepsi de belirsiz ve bulanık görünürler.</p>

  <p>Bunun Çuang-Tzû için ontolojik açıdan en önemli merhale olduğunu ifâde etmiştim. Bunun sebebi daha yüksek merhalenin yâni Mutlak'ın mutlaklığı düzeyindeki merhalenin her türlü düşünce ve akıl yürütmenin ötesinde<a id="footnote2"></a><sup><a href="#bookmark2">2</a></sup> bir merhale olmasına karşılık daha alttaki bütün nesnelerin insan bilincine biribirlerinden sınırları aracılığıyla belirgin bir biçimde ayrılmış olarak göründükleri "özler" ve "mâhiyetler" merhalesidir. Ve Çuang-Tzû da bu son merhalenin Realite'yi gerçekte olduğu gibi temsil ettiği görüşüne karşı savaş vermektedir.</p>

  <p>Böylece bütün nesnelerin ezelî farksızlık hâlinde müşâhede edildikleri, yâni "öz-ler"inden ayrı ve bunların ötesinde bulundukları, "karmaşalaştırma" merhalesinin Çuang-Tzû'nun metafiziğinin eksenini teşkil ettiğini görmekteyiz. Bu metafiziği, varlık (existential kelimesini Ortaçağ'daki anlamıyla telâkki ederek, "Varoluşçuluk" diye isimlendirmemiz mümkündür.</p>

  <p>İşin başındanberi, gerek örtülü gerekse açık bir biçimde, Çuang-Tzû'nun tavrını "varoluşçu" olarak vurgulayagelmekteyim. Artık bunun gerçek anlamının yalnızca "otururken unutmak" hâlinin (yukarıdan) ikinci merhalesi ile bağlantı kurduğumuz zaman anlaşılabilir olduğu, sanırım, yeterince açıklık kazanmış bulunmaktadır. Bu, Büyük Karmaşa'nın <span style="font-style:italic;">(Kaos'un)</span> idrâk edilip yaşanmasına dayanan felsefî bir tavırdır. Bu "Özcülük "le aynı düzeyde bulunan bir tavır değildir. "Özcülük" ise her bir nesnenin kendine özgü, açıkça belirgin sınırlarla donatılmış olarak "Onbin Nesne"nin zuhur ettiği epistemolojik-ontolojik merhaleye has ve bu merhaleyi karakterize eden Realite'nin (<span style="font-style:italic;">Şe'niyyet'in</span>) yaşanmasının telkîn ettiği bir görüş açısıdır. "Otururken u-nutmak" hâli süreci (yâni tam <span style="font-style:italic;">vecd</span> hâlinden "normal" sağduyu âlemine doğru Geri-Dönüş süreci) açısından "özcülükçü" tavır yukarıda açıklanmış olan üçüncü merhaleye aittir.</p>

  <p>Şu hâlde, böyle bir mânevî tecrübenin çerçevesi içinde "Varoluşçuluk" aslında "Özcülük"den bir mertebe daha yüksek bir merhaledeki Realite'nin idrâk edilip yaşanmasını temsîl etmektedir. Burada şunu önemle kaydetmek gerekir: sözü edilen bu merhaleye ancak, bu çerçeve içinde telâkki edildiği sürece, vecd hâlindeki murâka-beden Geri-Dönüş sürecinin üçüncü merhalesi olarak bakılır. Bununla birlikte <span style="font-style:italic;">vecd </span>içinde murâkabeye dalmış olan kişi bu merhaleden aşağı iner de nesnelerin belirgin sınırlara sâhip olduklarının idrâkine kavuşursa gerçekte <span style="font-style:italic;">vecd</span> tecrübesi hakkında bir şey bilmeyen sıradan bir kimse ile o anda artık eşit değerdedir. Bu düzeyde iken o-nun Varlık hakkındaki görüşü, sağduyu açısından, mûtadın dışında ve "anormal" değildir. Aksine bu, Varlık hakkında, "sağlıklı" ve "normal" bir zihinle donatılmış olan bütün insanların paylaştığı ortak bir görüştür.</p>

  <p>Bununla beraber bu beyânı, "Özcülük" görüşünün gerek Çuang-Tzû gerekse Lao-Tzû açısından yanlış ve hatâlı bir Varlık görüşü olduğu ve nesnelerin gerçek yapısını çarpıtıp biçimini bozduğunu îmâ ettiği şeklinde anlamamak gerekir. Çünkü tıpkı "Varoluşçuluk" görüşünün Mutlak'ın [<span style="font-style:italic;">Tao'nun</span>] belirli bir merhaledeki bir tecellîsine tekabül etmekte oluşu gibi "Özcülük" görüşü de Mutlak'ın bir başka merhaledeki başka bir tecellîsine tekabül etmektedir. Ayrıca, sübjektif veçhesiyle "Özcülük", daha önce de görmüş olduğumuz gibi, "otururken unutmak" hâlinin murakabeden Geri-Dönüş sürecindeki üçüncü merhalesini teşkil etmektedir. Ve bu vasfıyla da onun hakkında herhangi bir yanlışlığın bulunması muhâldir.</p>

  <p>Ciddî bir mesele ancak, sağduyunun: 1) "Varoluşçuluk" ile "Özcülük" görüşleri arasındaki ontolojik "düzey"ler cinsinden bir fark bulunduğunu reddetmesi, ve 2) "Özcülük" görüşünün Varlık bilincinin <span style="font-style:italic;">yegâne</span> doğru görüşü olduğunu iddia etmeğe başlaması hâlinde ortaya çıkmaktadır. Çuang-Tzû ise, işte ancak bu şartlar gerçekleştiği vakit, "Özcülük" görüşüne karşı açık bir baş kaldırma sergilemektedir. Fakat sağduyu, doğal yapısı sebebiyle, nesneleri hep bu "Özcülük" görüşü açısından idrâk ettiği için, Çuang-Tzû ile Lao-Tzû da bu görüşe karşı sürekli bir başkaldınş (<span style="font-style:italic;">isyân</span>) izhâr etmeğe zorlanmış bir tavır içinde bulunmaktadırlar. Bu bakımdan onların felsefesi Akl'ın hükümranlığına karşı bir başkaldınş olarak da nitelendirilebilir.</p>

  <p>Çuang-Tzû, Konfüçyüs'ün ahlâk felsefesinde "özcülükçü" tavrın tipik bir örneğini görmektedir. Çuang-Tzû'nun düşüncesine göre, Konfüçyüs'ün felsefesi ontolojik "Özcülük" görüşünün ahlâka aynntılarıyla uygulanmasındandan başka bir şey değildir. Konfüçyüs'ün "insanlık", "adâlet", vs... gibi temel olduğu söylenen fazîletleri her yerde kendi "öz"lerinin katı bir biçimde belirlediği nesneler görmek eğilimi olan Zihn'in normal faaliyetinin bir sürü ürününden başka bir şey değildir. Mutlaklığı yönüyle Realite'nin bu kabil "sımrlar"ı bulunmamaktadır. Ama Konfüçyüs, olmadığı yerde farklar tesis etmekte ve bunlardan katı, esnekliği olmayan ahlâkî kategoriler çıkararak beşer davranışını denetim altında tutmayı plânlamaktadır.</p>

  <p>Dur! FazîletlerinD'n <span style="font-style:italic;">öğretisiyle</span> insanlara yaklaşmakdan uzak dur! Yere sınırlar çizmek ve bu sınırların içinde yürümekle yaptığın iş tehlikelidir, gerçekten de tehlikelidir!<a id="footnote3"></a><sup><a href="#bookmark3">3</a></sup></p>

  <p>Ontolojik "Özcülük" tehlikelidir, çünkü böyle bir tavır takınır takınmaz zihnimizin doğal esnekliğini kaybetmeğe ve dolayısıyla da var olan bütün nesnelerin gerçek kaynağı ve temeli olan mutlak "farksız<span style="text-decoration:underline;">lı</span>k" hâlini göz ardı etmeğe mahkûm oluruz. "Özcülük", ontolojinin alanında durup kalmayacaktır; bu, doğal olarak, teessüs eder etmez bütün davranış sistemimize hükmedecek olan değerlerin kategorileştirilmesine de yayılacaktır.</p>

  <p>Aşağıda verilmiş olan pasajda<a id="footnote4"></a><sup><a href="#bookmark4">4</a></sup> Çuang-Tzû, mutlak ve asla bozulmayacak şekilde belirlenmiş bir takım şeylermiş gibi telâkki ettikleri nesnelerin "değer"leri hakkında hararetli tartışmalara girişen kimselerin sembolik bir tasvirini acı bir istihzâ ile takdîm etmektedir:</p>

  <p>Pınar kuruyunca bütün balıklar da dibe vurdular. (Ölüm hâlinin verdiği ızdırabla) biribirlerinin üstüne nemli nefesler püskürtmekte ve biribirlerini minicik köpüklerle ıslak tutmağa çalışmaktadırlar. Eğer bunlar biribirlerini geniş bir nehir ya da denizde unutabilselerdi bu onlar için elbette çok daha iyi olurdu.</p>

  <p>Buna benzer şekilde, insanlar bir "büyük adam"ı methetmekte ve bir "kötü adamı"! da yermektedirler. Eğer bunlar her ikisini de (yâni "iyi" ve "kötü"yü de)</p>

  <p>unutabilseler ve bizzât Tao ile özgürce "dönüşmüş olsalardı" bu elbette onlar için</p>

  <p>çok daha iyi olurdu.</p>

  <p>"Özcülük", görüldüğü kadarıyla, beşer zihnine en uygun düşen bir felsefî tavırdır. Her ne hâl ise, Akıl ile bunun avâmîleşmiş şekli olan sağduyu, doğal olarak, "özcülükçü" bir tavır takınmaya meyyâldirler. Bu tavır ise bizim sıradan düşüncelerimizin ortaya çıkmasında belirgin bir rol oynar. Varlık hakkında bunun îmâ ettiği görüşten mahrum olan bir kimsenin zihninin akıl yürütmesi mümkün değildir. Bu takdirde bütün Aristo mantığı sistemi baştanbaşa alt-üst olup anlamsız hâle gelir.</p>

  <p>"Özcülükçüler"in düşüncesine göre bütün nesneler "özler" ya da "mâhiyetler" ile donatılmışlardır. Ve her bir nesne de diğerlerinden "öz"ü aracılığıyla ayrılır. Meselâ bir masa daima bir masadır ve asla bir koltuk olamaz. Masanın üstündeki kitap "özü" dolayısıyla bir kitaptır, ve "öz"ü açısından da masadan ya da masanın gayrı olan bir şeyden farklıdır. Âlemde "Onbin Nesne" yâni sayıya gelmeyecek kadar çok nesne vardır. Ama bunları biribirlerine karıştırmak mümkün değildir; çünkü bunlar biribirlerinden, "özler"inin temin ettiği, gâyet keskin sınır çizgileriyle ya da "sınırlar" aracılığıyla ayrılmış bulunmaktadırlar.</p>

  <p>Daha önce de söylediğim gibi "özcülükçü" ontoloji bizâtihî reddedilecek bir şey değildir. Eğer bu isâbetli yerde kullanılırsa, yâni onun nesnelerin belirli bir ontolojik düzeyde görüntüsü olarak anlaşıldığı sürece, nesnelerin sâdık bir tasvirini temin eder. Çuang-Tzû buna kızmamaktadır. Onun özellikle üzerinde durmak istediği "Özcü-lük"te nesnelere tek ve nihaî görünümü nazarıyla bakılmaması gerektiğidir. Ve bir kimse eğer böyle bir iddiada bulunursa işte o zaman Çuang-Tzû isyan bayrağım açmaktadır. Çünkü Çuang-Tzû'nun kanaatine göre bu, nesnelerin nihaî görünümü <span style="font-style:italic;">değildir.</span></p>

  <p>Kendi geçirdiği <span style="font-style:italic;">vecd</span> tecrübesinde nesneleri başka bir ışık altında görmüş olan bir kimsenin bakış açısından, ontolojik olarak, "özler"in yok olup ortadan kalktığı bir merhale vardır. Bu ise Çuang-Tzû için, tâ ezeldenberi, nesnelerin katı ve sağlam ontolojik nüveleri anlamında "özler" diye bir şeylerin mevcûd olmadığına delâlet etmektedir. Bu görüşe göre, herhangi bir olayda bu "özler" denilen şeyler sağlamlıklarını kaybetmekte ve <span style="font-style:italic;">[bir çeşit</span>] sıvılaşmaktadırlar. "Rüyâ" ile "realite", vâsî ve sınırsız "farksızlık" âleminde biribirlerinden fark edilmemektedirler. Bu âlemde artık bir masa ile bir koltuk arasında, bir masa ile bir kitap arasında çekilecek belirgin bir ayınm farkı [<span style="font-style:italic;">sınır</span>] bulunmamaktadır. Burada her şey kendisi olmakla beraber aynı anda başka sayısız nesnedir de. "Özler" olmadığından her şey biribirinin içine dühûl etmekte ve sonu gelmeyen bir biçimde biri ötekine dönüşmektedir. Bütün nesneler, dinamik bir biçimde, "biridirler. Bu görüş açısını isâbetli bir biçimde İbn Arabi'nin Varlığın Birliği (<span style="font-style:italic;">Vahdet-i Vücûd</span>) kavramıyla mukayese edebiliriz. Ve artık idrâk e-diyoruz ki bu, Çuang-Tzû'nun "Büyük Karmaşa" ya da Kaos dediği şeydir.</p>

  <p>İbn Arabî, kendisi bizâtihî mutlak Vahdet olan, Mutlak'ın <span style="font-style:italic;">[Hakk'ın]</span> görüş açısından sayısız varlıkların âlemi olan Kesret âlemi'ne bakmış olduğu için Varlığın Birli-ği'nden [<span style="font-style:italic;">Vahdet-i Vücûd'dan</span>] söz edebilir. Benzer şekilde Çuang-Tzû da, nesnelere mutlak metafizik Vahdet'i temsil eden Tao'nun bakış açısıyla baktığı için bunların "karmaşalaştırılması" fikrine erişmiştir.</p>

  <p>Çağdaş Batı felsefesinde dilin "zâlim" gücü, yâni düşüncelerimizi kalıba sokan dil şablonları tarafından icrâ edilen biçimlendirici büyük etki üzerine sıksık vurgu yapılmaktadır. Nesneler hakkında "özcülükçü" görüş açısının şekillenmesinde dilin etkisi özellikle görülmektedir.</p>

  <p>Mutlak bir "Varoluşçuluk" açısından Varlık âleminde su sızdırmaz hücreler yoktur. Buna rağmen insan başlangıçta bölünmemiş olan bu bütünü pekçok hâlde keyfî bir biçimde parçalara böler durur. Realite'nin bir parçasına bir isim takıldı mıydı bu, hemen o anda, bir "nesne" ["^ey"] şekline dönüşür. İsim ona "özsel" <span style="font-style:italic;">[zâtı]</span> bir katıhk bahşeder, ve onun <span style="font-style:italic;">[bu sûretle kazandığı bütünlüğünün</span>] dağılıp gitmesinin önüne geçer. İyi yanıyla da kötü yanıyla da dilin gücü işte böyledir. Başka bir deyimle, dil "Özcülük" için büyük bir destektir.</p>

  <p>Bir "nesne" ("^ey") belirli bir isimle tanındı mıydı insan da kolaylıkla artık bu şeyin herhangi başka bir şey değil fakat özü dolayısıyla o şey olduğunu düşünmeğe başlar. Eğer birşeyin ismi <span style="font-style:italic;">A</span> ise o böylelikle "A-lık" kazanmış olur; yâni <span style="font-style:italic;">A</span> olmak vasfını, özünü kazanmış olur. Ve o, "özü" dolayısıyla, <span style="font-style:italic;">A</span> olduğundan asla A'dan başka bir şey, yâni A-dışı olamaz. Bu şartlar altında nesnenin <span style="font-style:italic;">B, C,</span> ya da <span style="font-style:italic;">D</span> olması düşünülemez. Böylelikle nesne değişmez bir biçimde sâbit ve belirli olmaktadır.</p>

  <p>"Özcülük" ile dil arasındaki bu temel bağıntı Çuang-Tzû tarafından da kaydedilmiştir. O bunu, birçok kere tekrarlayarak işâret etmiş olduğumuz gibi, meseleye Zât-'ında "özcülükçü" taayyünâtın izi dahi bulunmayan mutlak Tao'nun görüş açısından baktığı için kaydetmektedir.</p>

  <p>Tao'nun mutlak olarak hiç bir "sınırı" yoktur. (Bu kabil "sımrlar"ı üretip ifâde e-den) dilin de mutlak olarak herhangi bir kalıcılığı<a id="footnote5"></a><sup><a href="#bookmark5">5</a></sup> yoktur. Ama bu ikisi arasında tekâbüliyet teessüs ettiği zaman) gerçek ("özcülükçü") sınırlar da ortaya çıkar<a id="footnote6"></a><sup><a href="#bookmark6">6</a></sup>.</p>

  <p>Kung Sun Lung'un safsatacı mantık ekolüne dikkati çeken Çuang-Tzû bu kabil mantığın dil ile ilgili "Özcülük" anlayışının bir ürünü olduğuna işâret etmektedir<a id="footnote7"></a><sup><a href="#bookmark7">7</a></sup>.</p>

  <p>"Parmak" aracılığıyla "parmağın" "parmak" olmadığını ispata çalışmak yerine neden "parmak-olmayan" aracılığıyla "parmağın" "parmak" olmadığı ispat edilmiyor?</p>

  <p>Bu pasajın mânâsı ancak, bunun, Çuang-Tzû'nun yaşadığı dönemde moda olan safsatacı mantığın arka-plânmın aleyhinde olduğunu kavrarsak açıklığa kavuşur.</p>

  <p>Kung Sun Lung ekolü Safsatacılarının iddiası şu şekilde özetlenebilir. "Parmak" kavramı kendi içinde baş parmak, işâret parmağı, orta parmak, yüzük parmağı ve küçük parmak kavramlarını içerir. Zâten bu beş parmaktan başkası da yoktur. Yâni "parmak" zorunlu olarak bu beşinden biri olacaktır. Şimdi bunlardan birini, meselâ "işâret parmağı"nı alacak olursak, bunun bütün geri kalanları inkâr edip dışladığını görürüz, çünkü "işâret parmağı" diğer dört parmaktan herhangi biri <span style="font-style:italic;">değildir.</span> Böylelikle gerçek bir "parmak" olan "işâret parmağı"nm, kendi kavramının diğerlerine değil de yalnızca kendisine uygulanması hasebiyle, bir "parmak" <span style="font-style:italic;">ola-mıyacağı</span> anlaşılır.</p>

  <p>Buna muhâlefet eden Çuang-Tzû bu kabil bir iddianın sâdece sığ ve sathî bir safsata örneği olduğuna dikkati çekmektedir. Bu tarzda bir muhakemeyle eğer bir "parmağın" bir "parmak" olmadığını ispat etsek bile bu bize hiç bir şey kazandırmaz. Bununla beraber bir "parmağın" bir "parmak" olmadığının isâbetli bir biçimde telâkki olunacağı belirli bir bakış açısı vardır. Ve bu son görüş de, her ne kadar sathî olarak aynı (yâni bir "parmağın" bir "parmak" olmadığı) sonucu veriyorsa da bu bir safsata değildir. Bu, nesnelerin "karmaşalaştırılması"na dayanan bir görüş olup Realite'nin de tam kalbine ulaşmaktadır.</p>

  <p>Yukarıdaki beyânın ikinci yansında ortaya çıkan "parmak-olmayan" terimi "parmağın" mantıksal karşıtı olarak ifâde edilmiş değildir. Bu,"parmak-üstü" gibi bir şeye ya da bir "parmağın" artık bir "parmak" olmadığı ontolojik bir hâle delâlet etmektedir. Çuang-Tzû: <span style="font-style:italic;">Neden "parmak-olmayan" aracılığıyla "parmağın" "parmak” olmadığı ispat edilmiyor?</span> diye sormaktadır. O bu soruyla: <span style="font-style:italic;">Kung Sun Lung ve onu izleyenlerin yaptıkları gibi, mantıksal hilelerle bir "parmağın” bir "parmak” olduğu düzeyde, kalkıp da bir "parmağın" bir "parmak" olmadığını ispatlamayı denerken zaman kaybetmek yerine"öz"e ait farkların ontolojik düzeyini bir anda aşarak "Aydınlanma" gözüyle durumun gerçeğini (realitesini) görmemiz daha iyi olmaz mıydı?</span> demek istemektedir. Çünkü, hadd-i zâtında, "karmaşalaştırma" düzeyinde bir "parmak" artık kendinden başka bir şey olamayacak kadar iyice sabitleştirilmiş bir "parmak" değildir. <span style="font-style:italic;">[Bu düzeyde]</span> bütün her şey bir'dir, ve bizim de A'nın <span style="font-style:italic;">A</span> olması hasebiyle A'dan başka bir şey olamıyacağı fikrine inatla sanlmamızın haklı bir yanı yoktur. Yâni <span style="font-style:italic;">[bu düzey göz önüne alındığında</span>]: "Bir parmağın bir parmak olmadığı" iddiasının gerçek olduğu görülmektedir; ama bu kez bunun doğruluğu, Safsatacıların aynı iddiayı ispatlamak için yırtındıklanndan daha yüksek bir [<span style="font-style:italic;">bilinç</span>] düzey[m]de anlaşılmış olmaktadır.</p>

  <p>Çuang-Tzû, bir başka örnek olarak, kendi çağdaşlan olan Safsatacılann pek sevdikleri bir başka konu olan bir "at"ın bir "at" olmadığına da değinmektedir:</p>

  <p>"At" aracılığıyla "atın" "at" olmadığını ispata çalışmak yerine neden "at-</p>

  <p>olmayan" aracılığıyla "atın" "at" olmadığı ispat edilmiyor?</p>

  <p>Bu iddianın yapısı da bundan öncekinin tıpkısıdır. Safsatacılar şu gözlem üzerine bir "atın" bir "at" olmadığını iddia etmektedirler. Bunlann dediklerine göre "at" kavramı "beyaz at", "al at", "siyah at" vs... gibi farklı renklerdeki atlara uygulanabilme-lidir, ve hâlen mevcûd olan "atlardan" hiç biri de renksiz değildir. Hâlen mevcûd olan her bir at ya beyazdır, ya aldır, ya siyahtır, vs... Ve bunun da hiç bir istisnâsı yoktur. Şimdi bir örnek olarak bir "beyaz at" göz önüne alalım. "Beyaz at" beyaz olması hasebiyle doğal olarak diğer bütün atlardan farklıdır; ve <span style="font-style:italic;">[bu]</span> kavram bir "siyah ata" da ya da bir "al ata" da uygulanamaz. Ve bu, her renkden her at için geçerlidir. Bununla beraber "at" kavramı her renkden her ata uygulamr olmak zorunda olduğundan, buradan da, hâlen mevcûd olan hiç bir aün bir "at" olmadığına hükmetmek zorundayız.</p>

  <p>Safsatacılar böylelikle bir "atın" bir "at" olmadığını tesis etmekte ya da tesis ettiklerini iddia etmektedirler. Çuang-Tzû, bunların iddialarında haklı bile olsalar eriştikleri sonucun hiç bir gerçek anlamı olmadığını ifâde ederek bunlara karşı cephe almaktadır. "Parmak" hakkında daha önceki iddiada olduğu gibi Çuang-Tzû bir başka veçheden aynı sonuca ama tümüyle farklı bir anlamla yüklü olarak erişilebileceğine işâret etmektedir. Burada da "at-olmayan" terimi "öz" ile ilgili bütün farklılıkların "karmaşalaştırılma" aracılığıyla elendiği metafizik düzeye yollama yapmaktadır.</p>

  <p>Böyle bir düzeye yerleştik miydi bir "parmağın" bir "parmak" <span style="font-style:italic;">olduğunu</span> ama aynı zamanda da bir "parmak" <span style="font-style:italic;">olmadığını,</span> bir "atın" bir "at" <span style="font-style:italic;">olduğunu</span> ama aynı zamanda da bir "at" <span style="font-style:italic;">olmadığını</span> idrâk ederiz. Tıpkısı başka herhangi bir şey için de geçerlidir. Yalnız bu değil, hattâ bu düzeyde bütün âlemin bir "parmak" ve bütün âlemin bir "at" olduğunu da söyleyebiliriz.</p>

  <p>Semâ ve Arz (yâni tüm âlem) bir "parmak"tır. Her şey bir "at"tır.</p>

  <p>İçlerindeki "Onbin Nesne" ile birlikte Gök ve Yer her şeyin ontolojik olarak biribirine nüfuz etmekte ve "farklılaşmanın henüz başlamamış olduğu" bir bütünden başka bir şey değildir. Böyle bir hâl söz konusu olduğunda bir "at" değişmez bir biçimde bir "at" değildir; pekâlâ herhangi başka bir şey de olabilir. Bu özel duruma aksi yönden bakacak olursak diyebiliriz ki bütün nesnelerin kendilerine bir "at" ya da "parmak" ya da herhangi başka bir şey gözüyle bakılmaya hakkı vardır.</p>

  <p>Çuang-Tzû "özcülükçü" tavrı, böyle bir bakış açısından şu şekilde eleştirmekte-(Meseleye "parmak-olmayan" ve "at-olmayan" görüş açısından bakacak yerde insanlar Varlığın farklılaşmamış ezelî bütünlüğünü bu sefer de "doğru" ve "doğru-olmayan" diye sınıflandırdıkları kategorilere bölmekte) ve "doğru"nun değişmez bir biçimde "doğru" ve "doğru-olmayan"ın da değişmez bir biçimde "doğru-olmayan" olduğunda ısrar etmektedirler. (Bununla beraber "doğru" ile "doğru-olmayan" arasındaki fark "öz"e ait bir şey, yâni Varlığın yapısına dayanan bir şey olmaktan uzak, ve tıpkı daha önceleri yol olmayan yerde) insanların üzerinde sürekli yürüye yürüye bir yol tesis etmeleri gibi bir alışkanlık ve itiyadın sonucudur. Buna benzer şekilde "nesneler" de (yalnızca İçtimaî alışkanlıklar ya da ka-bûller sonucu<a id="footnote8"></a><sup><a href="#bookmark8">8</a></sup>) kendilerine izâfe edilen şu ya da bu isimle isimlendirilmeleri a-racılığıyla teşekkül ederler.</p>

  <p>(Ve "nesneler" bir kere böylece billûrlaştırıldılar mıydı artık ister "doğru" ister "doğru-olmayan", "şöyle" ya da "şöyle-olmayan" diye telakki olunmaya başlarlar). İnsan bir şeyin "şöyle" olduğuna hangi temele dayanarak hükmeder? Onun "şöyle" olduğuna (başka kimselerin ya da cemiyetin itiyâd üzere ona) "şöyle" diye hükmetmelerine göre hükmeder. Pekiyi bir kimse bir şeyin "şöyle-olmayan" olduğuna hangi temele dayanarak hükmeder? Onun bu türlü hükmetmesi daha çok (başka kimselerin âdet üzere) "şöyle-olmayan" diye hükmetmesinden ötürüdür.</p>

  <p>(Bununla beraber "Aydınlanma" görüş açısından nesnelerin <span style="font-style:italic;">[eşyânın]</span> realitesi ancak insan kendisini, her türlü elemeden sarf-ı nazar eden ve bütün bu kabil izâ-fî farklılıkları aşan bir konumdaki daha yüce bir bilinç düzeyine yükseltirse kavranabilir. Ve bu konumdan bakıldığında da) istisnâsız her şeye "şöyle" (yâni tasdik ve kabûl edilebilir) olarak bakılabileceği ve istisnâsız her şeye de "doğru" i-miş gibi bakılabileceği belirli bir cihet de vardır. "Şöyle" olmayan hiç bir şey yoktur. "Doğru" olmayan hiç bir şey yoktur. İster bir tahıl sapı ya da bir büyük sütün, ister bir cüzamlı ya da Hsi Şih (gibi güzel bir hanım) olsun; yâni nesneler ne kadar acâyib, tuhaf, çirkin ve kaba olurlarsa olsunlar Tao hepsini de bir'e ircâ eder.</p>

  <p>Bu düzeyde idrâk edilen Realite'ye Çuang-Tzû "Semâvî Eşitleme" karşılığı <span style="font-style:italic;">t'ien çim</span> ya da (aynı anda) "İki-Yolda-Yürümek" anlamında <span style="font-style:italic;">liang hang</span> demektedir. İlk terim "iyi" ile "kötü", "doğru" ile "yanlış", vs... arasındaki farklılıklardan rahatsız e-dilmeksizin bütün nesnelerin ezelî âhenk ya da eşitliklerinde huzur içinde bulundukları "doğal" bir metafizik hâle delâlet etmektedir. Ç'eng Hsüan Ying'in de müşâhede ettiği gibi, "Kutsal İnsan" eşyâyı daimâ bu kabil bir Eşitlik hâlinde görmekte olduğundan, zihni de ebedî bir huzur içinde olaraktan, eşyâ arasındaki farklılıklardan asla rahatsız olmamaktadır. "İki-Yolda-Yürümek" denilen ikinci terim ise "iyi" ile "kö-tü"nün, "doğru" ile "yanlış"ın her ikisinin de eşit sûrette kabûl edilebilir olduğu metafizik hâle tekabül etmektedir. Bu ise, başka bir deyimle, <span style="font-style:italic;">coincidentia oppositorum'm [Tevhîd-i Ezdâd’m: zıtlarm çakışmasının]</span> vuku bulduğu yâni zıtlann çakıştığı Vâhid'in bünyesinde bütün zıtlıkların ve çelişkilerin ortadan kalktığı bir hâldir.</p>

  <p><span style="font-style:italic;">Çuang-Tzû'mm</span> ikinci bölümünün başlığının <span style="font-style:italic;">Çi Wu Lun<a id="footnote9"></a><sup><a href="#bookmark9">9</a></sup></span> yâni "(Bütün) Nesnelerin Eşitleştirilmesi Hakkında Nutuk" olması çok anlamlıdır. Bu bölümün böyle i-simlendirilmesinin sebebi her şeyin "eşit", yâni eninde sonunda Vâhid, olduğu görüşüyle ilgili olmasından ötürüdür. Ve bu görüşe göre de nesnelerin bu kabil bir "eşit-leştirilmesi"si "öz" değil de ancak "Varlık" düzeyinde te'yid edilebilir olduğundan, ben de bu teorinin haklı olarak îbn Arabi'nin Vahdet-i Vücûd'uyla kıyaslanabileceği düşüncesindeyim.</p>

  <p>Eğer "Özcülük" var olanlar hakkında felsefî bir bakış açısı olacaksa bütün Varlık âlemini de açıklayabilmelidir. Ve bu görüş bütün nesneleri kapsayacak kadar vüs'atli olmağa niyetlidir, ve hattâ örtük bir biçimde de olsa bunu iddia etmektedir. Ama yapısı, ontolojik birimleri tek tek izole ederek bunları biribirinden "öz"leri açısından bağımsız kılmaktan ibâret olan bu görüş açısı gerçekten de <span style="font-style:italic;">[iddia ettiği gibi</span>] nasıl vüs'atli olabilecektir? Nesnelere bu türlü bir yaklaşım içinde olunur ve sonra da hepsi kapsanmak istenirse insan ister istemez numaralandırma ve toplama metoduna baş vurmak zorunda kalır. Fakat bu istikâmette ne kadar uzak gidilirse gidilsin nihaî sonuca erişmek mümkün olmayacaktır. Ne kadar çok sayıda bağımsız birimler biribiri üzerine yığılırsa yığılsın gene de hiç dokunulmamış ve kapsanmamış sonsuz sayıda nesne geride kalmış olacaktır.</p>

  <p>Şu hâlde "Özcülük", tabîatı gereği, sonsuz giriftliği ve sınırsız gelişim ve dönüşümleri açısından Varlık âleminin gerçeğini <span style="font-style:italic;">[realitesini]</span> kavramak husûsunda kesin olarak âcizdir. Varlık âlemini gerçekte olduğu ve tesirlerini icrâ ettiği şekliyle kavrayabilmek için, Çuang-Tzû'nun iddiasına göre, bizim "Özcülük" açısından nesneler arasındaki farklılıklar düzeyini terk etmemiz ve kendimizi bütün nesnelere yayılmış olan "Varlık" ile tevhîd ederek bütün nesnelere bunların ezeldeki "karmaşalaştınlına" ve"farksızlık" hâline göz atmamız gerekmektedir. Çuang-Tzû bu tezi teorik bir biçimde ortaya atacak yerde görüşünü meşhur ut üstâdı Çao Wen'in müşahhas örneği aracılığıyla açıklamaktadır.</p>

  <p>Bir nesnenin (aynı anda) hem "mükemmel" ve hem de "kusurlu" olmasına uygun</p>

  <p>bir misâl olarak Çao Wen'in utunu çaldığı zaman vuku bulanları gösterebiliriz.</p>

  <p>Bir nesnenin "mükemmel-olmadan" ve "kusurlu-olmadan" kalmasına bir misâl</p>

  <p>olarak da Çao Wen'in udunu çalmadığı zaman vuku bulanları gösterebiliriz<sup>118</sup>.</p>

  <p>Bu pasajın delâlet ettiği mânâ şöyle açıklanabilir. Çao Wen bir müzik dâhisidir. O udunu çaldığı zaman, çaldığı müzik parçası mükemmel bir şekilde kuvveden fiile çıkmış olur. Bu, "bir nesnenin mükemmel olması"na delâlet etmektedir.</p>

  <p>Bununla beraber Çao Wen'in belirli bir müzik parçası çalarak onu mükemmel bir şekilde kuvveden fiile çıkarmasıyla sonsuz sayıdaki diğer müzik parçaları ise çalman parçanın ardında karanlıkta ve hükümsüz kalmaktadırlar. Bu da "bir nesnenin kusurlu olması "na delâlet etmektedir. Şu hâlde tek bir müzik parçasının mükemmel bir şekilde icrâ edilerek kuvveden fiile çıkarılması, aynı anda, geri kalan bütün imkânların reddi ve hükümsüz kılınması demektir. Biz ancak Çao Wen udunu çalmadığı zaman onun kuvveden fiile çıkarabilmeğe muktedir olduğu bütün parçalan[n <span style="font-style:italic;">hepsini</span>] beğenecek bir durumda oluruz. Ve onun müziği de mutlak anlamıyla ancak bu şekilde "kemâle erer", yâni bir anlamda "kemâl" ile "kusur" arasındaki farkı aşar.</p>

  <p>Bütün nesnelerin "eşitleştirilmesi'' böylece bizi Varlığın realitesinin nüvesine getirmektedir. Bununla birlikte, eğer bu fikre yapışıp kalınır da nesnelerin kevnî veçhesi tümüyle göz ardı edilirse bu sefer de gene affedilmez bir hatâya düşülmüş olur. Çünkü, eninde sonunda, sonsuz çeşit ve kılıktaki olaylar da Realite'nin [<span style="font-style:italic;">yâni Gerçeğin, Hakîkat'ın, Hakk'ın]</span> bir vechesidirler. Hiç şüphesiz, Çao Wen'in müziği mutlak anlamda ancak o udunu çalmadığı vakit "mükemmelleşmektedir". Ama şu da bir gerçektir ki onun ustalığının ardında gizli kalan imkânların da izâfî bir anlamda "mükemmel" kılınmaları mukadderdir, ve bunlar bir başkasının aleyhine de olsa imkân hâlinden hareketle kuvveden fiile çıkmak için bir yol bulmak husûsunda asla dur durak tanımayacaklardır. İster mutlak ister izâfî, ister temel ister kevnî olsun mükemmeliğin her iki hâli de onun müziğinin realitesi için gereklidir.</p>

  <p>Benzer şekilde, nesnelerin ontolojik yapısı söz konusu olduğunda, ezelî "farksızlık" da kevnî "farklılaşma" da, ya da Vahdet ile Kesret'in her ikisi de gerçektir. Eğer Çuang-Tzû bu ilk veçheyi bu kadar [<span style="font-style:italic;">önemle</span>] vurguluyorsa bunun sebebi, özellikle beşerî yaşantının sağduyu düzeyinde, kevnî veçhenin fevkalâde göze batıcı ve egemen olmasından ötürüdür, öyle ki <span style="font-style:italic;">[bu veche, sırf bu yüzden</span>] genellikle ontolojik realitenin ta kendisiymiş gibi telâkki edilmektedir.</p>

  <p>Varlığın kökü mutlak olarak bir'dir. Ama o, bu ezelî Vahdet hâlinde, sonsuzadek sâkin kalmamaktadır. Aksine, kendisini sonsuz sûretlerde izhâr etmekden asla vaz geçmemesi Varlığın zâtî tabiatının bir özelliğidir. O kendini "Onbin Nesne"de çeşitlendirir <span style="font-style:italic;">[Kesret'te izhâr eder];</span> sonra da bunların her biri sonsuzadek bir başkasına dönüşür durur. İşte bu, Varlığın kevnî veçhesidir. Fakat "çeşitlenme" ve "farklılaşma" sürecinden geçerek aslında bütün nesneler gene kendi nihaî kaynaklarına dönerler. "İniş" <span style="font-style:italic;">[Niizûl]</span> ve "Yükseliş" <span style="font-style:italic;">[Mi'râc]</span> süreçleri de şaşırtıcı biçimde bir ve aynı şeydir. Vahdet ile Kesret arasındaki bağıntının da bu şekilde anlaşılması gerekir. Tıpkı Vahdet'in statik bir ölüm ve katılık "bir<span style="font-style:italic;">-liği”</span> gibi değil de asla kesintiye uğramayan dinamik <span style="font-style:italic;">coincedentia oppositorum [zıtlarm çakışması</span>] süreci olması gibi, Kesret de nesnelerin bir daha değişmemek üzere sağlam biçimde sâbitlik kazanmış olduğu statik bir "farklılaşma" değil de içinde Vahdet ile Kesret'in ontolojik gerilimi-ni ihtivâ eden sâbit bir hayat sürecidir.</p>

  <p>Eğer "farklılaşma" açısından bakılacak olursa (hiç bir şey başka herhangi bir şeyin aynı değildir), Ç'u ve Yüeh eyâletleri biribirlerinden ne kadar uzaksalar karaciğer ile safra kesesi de biribirlerinden o kadar farklıdırlar. Ama "aynılık" açısından bakıldığında, bütün nesnelerin hepsi de bir ve aynıdır<a id="footnote10"></a><sup><a href="#bookmark10">10</a></sup>.</p>

  <p>Ne yazıktır ki sıradan kimselerin gözleri Kesret'in kevnî parıltılarıyla kamaşmış olduğundan bunların, bütüne <span style="font-style:italic;">[yâni Varlık âlemine]</span> yataklık eden dinamik Vahdet'i algılaması mümkün değildir. Çuang-Tzû'nun deyişiyle, bu kimseler "bilgilerinin objelerini tevhid etmek" konusunda muktedir değildirler<a id="footnote11"></a><sup><a href="#bookmark11">11</a></sup>.</p>

  <p>Böyle bir durumda bizim takınabileceğimiz en isâbetli tavır "zihinlerimizin, manevî kemâlin âhengi içinde rahat olmasını" temin etmektir. Burada "âhenk" <span style="font-style:italic;">(ho)</span> kelimesi, Ç'eng Hsüan Ying'in de işâret ettiği gibi, "bilgimizin objelerini tevhîd ettiğimiz" ve bütün nesneleri de "karmaşalaştırma" işlemine tâbî tuttuğumuz zaman, "kulaklarımızın ve gözlerimizin te'yid ettikleriyle" artık rahatsız edilmeyen zihnimizin mükemmel bir huzuru tatmasına delâlet etmektedir; bu, aynı zamanda, bu düzeyde bütün nesnelerin biribirleriyle huzur dolu birlik içinde olduğuna, aralarında "öz"e i-lişkin zıtlıkların kalmamış olduğuna da delâlet etmektedir. Çuang-Tzû'nun anlatmak istediği: bizim, Varlığın kevnî veçhesine gözlerimizi yummamamızdır; ama aynı kevnî düzeyde kalarak, bizim de aralarından birisi olduğumuz nesnelerin Kesret'ini kevnî görüş açısından müşâhede etmemizin yanlış olduğudur. Böyle bir merhaleyi <span style="font-style:italic;">[behemehâl]</span> aşmamız, daha yüksek bir düzeye yükselmemiz ve buradan aşağıya doğru bakarak nesnelerin durmaksızın biribirlerinin yerlerini aldıkları Kesret kaleydoskopunu müşâhede etmemiz gerekir. Ancak bunu böyle yaptığımız zaman Varlığın realitesinin ne olduğunu bilecek bir durumda olacağız.</p>

  <p>Ezelî mutlak Vahdet ile kevnî Kesret arasındaki ilişki, yâni "metafizik karanlığından" [<span style="font-style:italic;">Gayb'ından</span>] bu zuhur âlemine adım atarak zâtını kevnî âlemin sayısız nesne ve sûretleri altında izhâr eden Mutlak'ın dinamik süreci, tekrar ede ede dikkati çekmiş olduğum gibi, kendi realitesini ancak <span style="font-style:italic;">vecd</span> hâlindeki (ya da Çuang-Tzû'nun tâbiriyle "otururken unutmak" hâlindeki) bir zihne ifşâ eder. Vecd deneyimini yaşamamış bir kimse için "özler"in ontolojik statüsünü anlamak özellikle zor bir şeydir.</p>

  <p>Mutlak <span style="font-style:italic;">[yâni Tao</span>] "Onbin Nesne"nin sûretinde ve ardı arkası kesilmeyen tecellîler zinciriyle kendisini, tâbir câizse, kısımlara ayırdıkça bunların her biri sanki özel bir "öz" kazanmış gibi görünür. Çünkü, eninde sonunda, eğer biribirlerinden ayırt edilemeyeceklerse "Onbin Nesne"den <span style="font-style:italic;">[yâni Kes re t'ten]</span> söz etmenin anlamı nedir? Eğer bunlar "öz" ile teçhiz edilmemişlerse bunları biribirlerinden nasıl ayırt edebiliriz ki? A'nın fi'den farklı ve ayırt edilebilir olduğunu tanıdığımız zaman aynı zamanda da A'nın kendisini fi'den tefrik ettiren bir "öz"le donatılmış olduğunu da tanımış olmuyor muyuz?</p>

  <p>Bununla birlikte Çuang-Tzû'nun görüş açısından nesnelerin "öz"lerle donatılmış olması ve "öz" açısından biribirlerinden tefrik olunmaları yalnızca görünüm meselesidir. "Onbin nesne"den her biri hiç değişmeyecek biçimde sâbiüeştirilmiş olan kendi "öz"üne sâhiptir. Gerçekte ise o, daha çok, böyle bir "öz"e sâhipmiş gibi <span style="font-style:italic;">görünmektedir.</span></p>

  <p>Ama bu görüntü bu zâhiren "öz" gibi görünen şeylerin bütünüyle adem olmaması dolayısıyla girift bir hâle bürünmektedir. Bunlar yalnızca kuruntunun eseri de değildir. Bunların bizâtihî bir çeşit özel bir ontolojik gerçekliği de vardır. Ontolojik olarak bunlar temelsiz değildirler. Her şeye nüfûz edip yayılan <span style="font-style:italic;">[sirâyet eden]</span> "Varlık" hepsi için bir çeşit ontolojik temelin mevcûd olması hasebiyle, sonsuz çeşitli sûretleri de kabûl etmektedir. Bizim, hiç kuşkusuz, kelimenin alışılagelmiş anlamıyla "özler"in <span style="font-style:italic;">var olduklarını</span> ifâde etmemiz kesinlikle mümkün değildir. Ama bunların mutlak anlamda var olmadıklarını da ifâde edemeyiz.</p>

  <p>Hatırlayacağımız gibi, İbn Arabî de işte tam bu noktada kendi metafizik sistemi-n<span style="font-style:italic;">eA'yân-ı Sâbite</span> kavramını ithâl etmişti. Ve bu kavram takdire şâyân bir biçimde iyi sonuç vermişti. İbn Arabî bu paradoksal durumun ortaya çıkardığı sıkıntıyı bu kavram aracılığıyla felsefî bir çerçeveye yerleştirmeğe muvaffak olmuştu. "A'yân-ı sâbite" o türden metafizik umdelerdir ki bunların ne var oldukları ve ne de var olmadıkları söylenebilir; ve bunlar sâyesindedir ki her şeye sirâyet eden İlâhî Varlık sonsuz sayıda eşyâda tecellî eder. Ama İbn Arabî için de bu, temelinde, felsefî bir meseleden çok vecd hâlinde iken yaşanan bir rü'yet meselesi idi.</p>

  <p>Çuang-Tzû böyle bir felsefî mârifete sâhip değildir. Bunun yerine her zaman yaptığı gibi çâreyi, doğrudan doğruya, kendi metafizik telâ<span style="text-decoration:underline;">kki</span>sinin muhtevâsının sembolik bir temsiline başvurmakta bulmaktadır. Bunun sonucu olarak elimizde Çin edebi-yâtında, oybirliğiyle, rüzgârın en üstâdâne tasvirlerinden biri olarak kabûl edilen bir tasvir bulunmaktadır. Bu hiç kuşkusuz edebî bir eser değildir. Bu, Çuang-Tzû'nun, söz kalıbına dökülmesi mümkün olmayanı sözlü olarak ifâde etmek için kullandığı felsefî bir semboldür de. Ayrıca, hemen göreceğimiz gibi <span style="font-style:italic;">[bununla ilgili olarak aşağıya dercettiğimiz pasaj, tümüyle</span>], "Allah'ın varlığının Tao-cu bir isbâtı" diye isim-lendirebileceğimiz bir düşünüş tarzını ortaya koyması bakımından da fevkalâde ö-nemli bir felsefî pasajdır.</p>

  <p>Bu pasajın başı tümüyle semboliktir. Bunun gerçek felsefî mânâsı, bunu okurken, eğer hatırda Evrensel Rüzgâr'ın Varlığı ya da her şeye sirâyeti açısından Mutlak'ı remzetmekte olduğu ve ağaçların gövdelerindeki "kovuklar"ın da "özler"i remzetmekte oldukları hatırda tutulacak olursa daha iyi anlaşılacaktır:</p>

  <p>Büyük Arz püskürür; püskürülen bu şeye de Rüzgâr denir<a id="footnote12"></a><sup><a href="#bookmark12">12</a></sup>. Püskürme vuku bulmuyorsa hiç bir şey gözlenmez. Ama bu vuku bulur bulmaz ağaçların kovukları da çıngıraklar gibi ötmeğe başlarlar.</p>

  <p>Dinle! Uzaktan esip gelen rüzgârın sürüklenen sesini duymuyor musun? Dağlardaki ormanların ağaçları hışırdamaya, kıpırdanmaya ve sallanmaya başlıyor ve yüz arşın yüksekliğindeki devâsâ ağaçların bütün kovuk ve deliklerinden farklı sesler çıkıyor.</p>

  <p>Burun gibi, ağız gibi, kulak gibi olan delikler var; bir kısmı da sütün başlığı gibi (dörtköşe), kimisi fincan gibi (yuvarlak), kimisi de direk gibi. Bâzılan derin göletler gibi; bir bölümü de sığ havuzlar gibi.</p>

  <p>(Bundan ötürü bunların çıkardıklan sesler de farklıdır): bir kısmı kayalara çarpan seller gibidir; bâzılan uçan oklar gibidir; kimi hırlar, kimi solur, kimi haykırır, kimi de inler. Bâzı sesler derin ve örtülüdür, bâzı sesler ise hüzünlü ve acıklıdır.</p>

  <p>İlk rüzgâr tannân bir sesi peşinden sürükleyerek uzaklaşırken bunun ardından derin ve gürleyen bir ses gelir. Fırtınamsı bir rüzgâra bunlar yüksek sesle cevap verirler.</p>

  <p>Bununla beraber bu şiddetli bora geçer geçmez bütün bu kovuklar ve delikler de boş ve sessiz kalırlar. Sen artık yalnızca büyük dalların sessizce sallandığını ve yumuşak sürgünlerin de nazlı nazlı kıpırdandıklarını görürsün.</p>

  <p>Daha önce de söylemiş olduğum gibi bu, rüzgârın yalnızca edebî bir tasvîri olmak kastıyla yazılmış değildir. Çuang-Tzû'nun gerçek amacı bu pasajı izleyen bölümde ortaya çıkmaktadır. Onun felsefî olarak kastetmekte olduğu şu şekilde belirtilebilir. Ağaçların "kovukları" ile "delikleri" bağımsız olarak var olduklarını ve <span style="font-style:italic;">kendilerinin</span> sesler çıkarmakta olduklarını <span style="font-style:italic;">vehmetmektedirler.</span> Bunlar bu seslerin, sâdece, Rüzgâr'ın kendileri üzerindeki fiilî etkisiyle çıktığının farkında değildirler. Gerçekten de "kovuklar"ın çın çın ötmelerini sağlayan Rüzgâr'dır.</p>

  <p>Bu, "kovuklar"ın var olmamalarından ötürü değildir. Hiç kuşkusuz onlar ağaçların üzerinde bulunmaktadırlar. Ama bunlar ancak Rüzgâr'ın olumlu etkisiyle kendilerinin var olduklarını izhâr edebilmektedirler. Apaçık görüldüğü gibi bu, daha önce sözü edilmiş olduğu veçhile, "öz"lerin ontolojik statüsünün gâyet uygun bir tasvî-<span style="font-style:italic;">n[mesâbesinde]dir.</span></p>

  <p>Buradaki Rüzgâr'ın da alelâde bir fizikî rüzgâr olmadığı âşikârdır. Bu İbn Arabi'nin <span style="font-style:italic;">sereyân-ı vücûd [kelimesi kelimesine: Varlığın yayılması</span>] kavramına tıpatıp tekabül eden Evrensel Rüzgâr'dır. İbn Arabi'nin de Çuang-Tzû'nun da "Varlık" kavramını "hareket eden", "esen", "akan" ya da "yayılan" bir-şey olarak telâkki etmeleri gerçekten de hem çok ilgi çekici ve hem de fevkalâde anlamlıdır. Her ikisi için de "Varlık" demek <span style="font-style:italic;">fiil</span> demektir.</p>

  <p>(Aynı bir Rüzgâr) Onbin Nesne üzerinde farklı biçimlerde esmekte ve kovukların kendilerine özgü seslerini üreterek bunların her birinin bu özel sesin bizzât kendi sesi olduğunu vehmetmesine yol açmaktadır. Ama gerçekte (kovukların) çeşitli sesleri(ni) üreten kimdir<sup>122</sup>?</p>

  <p>Evet, kimdir o? Eğer bu soruya isâbetli cevabınız yoksa Evrensel Rüzgâr'ın felsefî mânâsını anlayamazsınız. Bu soruyu sorma tarzının bizi, doğrudan doğruya, yukarıda "Allah'ın varlığının Tao-cu bir isbâtı" diye isimlendirmiş olduğum yöne sevkediyor görünmesi önemlidir. Ama Çuang-Tzû, söz konusu meseleyi bu tarzda ele alacak yerde bir kimsenin "derûn"unda ne olup bittiği hakkında oldukça uzun bir tasvîr takdîm etmektedir. Tıpkı üzerilerine Rüzgâr estiği zaman ağaç kovuklarının her çeşit sesi çıkarmaları gibi insanın "derûn"u da sürekli bir kargaşa hâlindedir. Bütün bu karışıklığa sebeb olan kimdir? İşte meselenin merkezindeki soru budur. İnsanların zihinleri mi bundan sorumludur acabâ? Ya da dış nesnelerden gelen uyanlar mı [,<span style="font-style:italic;">stimuli'ler mi]</span> bunun sebebleridir? Çuang-Tzû buna "Hayır!" diye cevap vermekte-dir. Ama önce Çuang-Tzû'nun gürültüleri ve sesleri dur-durak tanımaksızın üreten derûnî "kovuklar"ı nasıl tasvir etmekte olduğunu bir görelim.</p>

  <p>Uykuda bile olsalar insanların nefisleri (rüyâda) çeşitli şeylerle karşılaşmaktan ötürü eziyet içindedir. Uyandıkları zaman bedenin işlevleri de faaliyete geçer; dışındaki şeylerle temâsa geçer, ve her türden düşünce ve heyecân böylece meydana gelir. Ve bu da insanların, zihinlerini her gün başkalarıyla çekişmelerinde kullanmalarına sebeb olur. Bâzı zihinler aylâk ve boştur. Bâzıları muğlâktır. Bâzıları titizdir. Ufak tefek korkuları bulunan sinirlidir; büyük korkulara mâruz kalanlar ise sâdece şaşkın olurlar.</p>

  <p>Konuların doğrulukları ve yanlışlıklan üzerine delil getirme şekilleri bizlere ok ve taş atan (yâni fevkalâde hızlı ve faal olan) kimseyi çağrıştırır. Sanki ilâhlann önünde yemin etmişlercesine (tartışmalarda) muzaffer olmak için yırtınır dururlar. Zihnî enerjilerini gün be gün harcama şekilleri ise bizlere (ağaçlann yapraklarını) sonbahar ve kışta dökmelerini çağrıştırır.</p>

  <p>Bunlar hayâl kırıklığı ve şaşkınlıkta o kadar ileri gitmişlerdir ki artık onlar için geri dönüş imkânı kalmamıştır. Yaşlandıkça gitgide artan bir çılgınlığın esiri olma şekilleri ise bizlere (tamah) mühürleriyle sıkıca mühürlenip kapatılmış olan zihinleri çağrıştırır. Böylelikle, zihinleri ölüme doğru sürüklendiğinde onları gençliğin parlaklığına geri döndürmek imkânı da kalmaz.</p>

  <p>Gerçekten de (insanların zihinlerinin kıpırtıları ağaçlann kovuklannın ürettikleri sesler kadar sonsuz çeşitlilik arzeder): neş'e, korku, üzüntü ve zevk! Bâzen âtî hakkında endişelenirler; bâzen bir daha ele geçmeyecek olan mâzî hakkında faydasız yere hayıflanırlar. Bâzen hercaî, bâzen inatçı, bâzen pohpohlayıcı, bâzen kibirli, bâzen saf, bâzen de sun'î davranışlıdırlar.</p>

  <p>Bunlar bizlere (bir neyin) boş delikler(in)den çıkan her çeşit sesi, ya da sıcak ru-tûbette biten mantarları çağnştınr. Gözlerimizin önünde, gece gündüz demeden, birinin diğerinin yerine geçmesi şeklinde tezâhür eden bu değişikliklerin ardı arkası kesilmez.</p>

  <p>Bu (ardı arkası kesilmeyen değişimler) nereden filizlenmektedirler acabâ? Kimse bunların menşe'lerini bilmez. Bunu bilmek mümkün değildir, kesinlikle mümkün değildir! Ama şu reddi mümkün olmayan bir olgudur ki bütün bunlarfm <span style="font-style:italic;">hepsi de] </span>hâlen derûnumuzda sabahtan akşama kadar vuku bulmaktadır. İşte bunların (bizde) vuku bulması da bizim yaşamakta olduğumuza delâlet etmektedir!<sup>123</sup></p>

  <p>Zihnimizde gece gündüz vuku bulmakta olan sonu olmayan psikolojik olayları bu şekilde tasvîr ettikten sonra Çuang-Tzû bu şaşırtıcı olayın yorumuna geçmektedir. Bütün bunların gerçek ve nihaî sebebi nedir? Kendi kendine bütün bu psikolojik kargaşanın nihaî sebebinin kendi "nefs"imiz olup olmadığını sormaktadır. "Nefs"in bütün bunların sebebi olduğunu söylemek, dolaylı da olsa, dış dünyadan gelen uyarıların bizim psikolojik kıpırdanışiarımızın sebebleri olduğunu teşhis etmekten başka bir şey değildir. Çuang-Tzû dış uyarılar ile zihnimizin değişen ahvâli arasındaki bu bağıntıyı "şu" (yâni nesneler) ile "nefs" arasındaki bir bağıntı cinsinden tasvir etmektedir.</p>

  <p>"Şu" olmasaydı "nefs" de olmazdı. "Nefs" olmasaydı "şu"nun da yakasına yapışacağı hiç bir şey olmazdı. (Böylece "nefs"imiz, yâni psikolojik olaylarımızın tümü, varlığını dış dünyanın uyarılarına borçlu görünmektedir). Bu görüş hakîkata yakın görünmektedir. Ama (zihinlerimizin) izhâr ettikleri gibi davranmasına gerçekten neyin sebeb olduğu sorusunu gene de cevapsız bırakmaktadır.</p>

  <p>Çuang-Tzû dış uyarıların zihinlerimizde karışıklıklar hâsıl ettiğini kabûl etmektedir. Ama böyle bir görüş meselenin tam nüvesini açıklayamamaktadır. Bu görüş a-çısının derûnumuzda vuku bulan bütün psikolojik değişimleri açıklayabildiğim veh-medenler tıpkı, ağaçların, Rüzgâr'ın faaliyetini göz ardı ederek ürettikleri seslerin bizzât kendileri tarafından üretildiğini saf saf vehmeden "kovuklar" ve "delikler" gibidir.</p>

  <p>Dış etkenlerden gelen uyarıların ardında nihaî sebeb olarak Bir-Şey, dış nesneleri zihinlerimize tesir etmeğe ve böylece bunların da heyecanlanmasına sebeb olmağa sevk eden Bir-Şey bulunmaktadır. Bütün bu olayların ardında, tıpkı "kovuklar" tarafından çıkartılan seslerin ardında bir Rüzgâr'ın bulunması gibi, faal hâlde olan ve zihnimizin bütün kıpırdanışiarını ve olaylarını kontrol etmekte olan gerçek bir Fâil'in bulunduğu hissedilmektedir. Bununla birlikte tıpkı Rüzgâr'ın göze görünmez ve kolayca kavranmaz olduğu gibi bu Fâil'in de bilinmesi ve görülmesi mümkün değildir. Görünür olmasa bile, tıpkı bizim Rüzgâr'ın varlığını onun faaliyeti dolayısıyla hissetmemiz gibi, Fâil'in varlığını da O'nun <span style="font-style:italic;">efali [fiilleri</span>] aracılığıyla hissedebiliriz.</p>

  <p>Gerçek bir Yönetici'nin<a id="footnote13"></a><sup><a href="#bookmark13">13</a></sup> var olduğu hissedilmektedir. Bizim için O'nu müşahhas bir sûrete bürünmüş olarak görmek mümkün değildir. O'nun faal olduğu konusunda en ufak bir şüphe yoktur. Ama, O'nun şeklini sûretini görememekteyiz. O faaliyetini izhâr etmekte, ama hislere hitâb eden herhangi bir sûreti bulunmamaktadır<a id="footnote14"></a><sup><a href="#bookmark14">14</a></sup>.</p>

  <p>Çuang-Tzû'nun, Mutlak'ı bizim idrâkimizin ancak fiiliyle ulaşabildiği şahsî veçhesiyle yâni mutlak Fâil <span style="font-style:italic;">[Fâil-i Mutlak</span>] olarak öne sürmesi felsefî açıdan fevkalâde önemlidir. Bu açıdan bakıldığında Mutlak: <span style="font-style:italic;">fiil'dir,</span> bir nesne değildir. Hislere hitâb eden bir sûreti olmamasına yâni bir nesne olmamasına rağmen faaliyetini izhâr etmekten bir an geri kalmamaktadır. O'nun, her yerde ve her şeyde, yalnızca izini sürebilmekteyiz. Ama O'nun bizzât şeklini, sûretini asla görememekteyiz; çünkü O'nun bir şekli, bir sûreti yoktur ve çünkü O bir nesne değildir. Bununla beraber insan zihni kendi tabîatı gereği "özcülükçü"nün tekidir. Onun herhangi bir şeyi bir "nesne"nin sûreti dışında düşünebilmesi, imkânsız olmasa bile, fevkalâde zordur. İnsan zihni herhangi bir şeyi, ancak pek nâdir hâller hâriç olmak üzere, Adem olarak algılayabilir. Mutlak'ın <span style="font-style:italic;">Adem</span> olarak telâkki edilen Bir-Şey gibi kavranması sıradan bir akıl için, tümüyle bir saçmalık olmasa bile, sâdece tahammülü mümkün olmayan bir paradokstur.</p>

  <p>Bu metafizik paradoksu bir nebze daha kabûl edilebilir kılmak üzere Çuang-Tzû bu durumu, mekanizmasının tümü "nefs" diye göze görünmeyen "bir şey" tarafından yönetilip kontrol altında tutulan bedenin uzuvlarının ve organlarının girift işleme tarzıyla mukayese etmektedir.</p>

  <p>Yüz kadar eklem, dokuz delik ve altı da bağırsak. İşte bir insanın bedeni bunlardan oluşur. Pekiyi şimdi biz bunlardan en çok hangisine daha çok saygı göstermeliyiz? (yâni bunlardan hangisine bedenin Yöneticisi gözüyle bakmalıyız?). (Yönetici olarak) bunların hepsine aynı saygıyı gösterdiğini söyler misin? (Hayır. Bu mümkün değildir). Pekiyi, bunlardan birini özellikle şenindir diye öne çıkarmakta mısın acabâ? (Hayır bu da imkânsızdır). Ama eğer bu böyle değilse (yâni bunların tümü de bunlardan özel biri de bedenin üzerinde hâkim durumda değilse) acabâ bu, onların (arasında hiç bir Yönetici bulunmadığından ötürü) hepsinin de hizmetkârdan başka bir şey olmadıklarının delili midir? Bununla beraber, eğer bunların hepsi de hizmetkâr olsalardı bu belde (yâni beden) nasıl olurdu da <span style="font-style:italic;">[görünen bu muazzam</span>] nizâm içinde olurdu? Yoksa bunlar sırasıyla ve biribirlerini izleyerek önce Yönetici ve hemen sonra da hizmetkâr durumuna mı geçmekteler? Hayır, (muhakkak bunların hepsini idâre eden) gerçek bir Yönetici vardır. Ve insan bu Yönetici'in müşahhas sûretini ister bilsin isterse bilmesin, O'nun realitesi bu durumdan asla etkilenmemektedir; bu sebebden ötürü ne eksilmekte ve ne de artmaktadır<sup>126</sup>.</p>

  <p>Bu durumda gerçek Yönetici, somut sûreti kimse tarafından bilinmemekte olan nefistir. Fakat hiç kuşkusuz bu, burada, Mutlak <span style="font-style:italic;">[yâni Tao</span>] ile Varlık âlemindeki bütün olayların arasındaki bağıntıyı aydınlatmak üzere ileri sürülmüş bir hayâldir. Bedenin bütün uzuv ve organları nasıl görünmeyen nefsin hükmü altında ise âlemde mevcûd olan ve vuku bulan her şey de bilinmeyen-bilinemez-olan Yönetici'nin <span style="font-style:italic;">[yâni Rabb'ın</span>] hükmü altındadır.</p>

  <p>Daha önce de belirtmiş olduğum gibi Çuang-Tzû'nun, burada, âlemin "Gerçek Yönetici "sini?h/ olarak takdim etmesi çok anlamlıdır. Hiç kimsenin Mutlak'ı mevcûd "Bir-Şey" gibi görmesi mümkün değildir, ama hiç kimse de O'nun <span style="font-style:italic;">efali'</span>nin <span style="font-style:italic;">[fiillerinin]</span> varlığını inkâr edemez. Ve bu <span style="font-style:italic;">efal</span> de felsefî açıdan Varlık'dan başka bir şey değildir.</p>

  <p>Daha önceki pasajda Evrensel Rüzgâr, yâni evrensel kuvvet olarak tasvir edilmiş olan Mutlak'ın <span style="font-style:italic;">efali</span> burada sanki şahsî Rabb olarak takdim edilmiş bulunmaktadır. Çuang-Tzû'nun âlem telâkkisinde Mutlak'ın ya da Tao'nun evrensel ve şahsî olmak üzere farklı iki veçhesi vardır. <span style="font-style:italic;">Evrensel veçhesi itibâriyle</span> Mutlak: Varlığın her şeye nüfüz edip yayılan ve bunları mevcûd kılan, büyüten, bozan ve nihâyet ezelî kaynaklarına geri döndüren bir hayat enerjisi olan Tabîat'tır; ama şahsî veçhesiyle de Semâvat'ın ve Arz'ın Hâlik'i <span style="font-style:italic;">[Göklerin ve Yerin Yaratıcısı</span>] bütün nesnelerin ve olayların Rabb'ı olan Allah'dır. Kavram ve temsîl olarak her ikisi de biribirinden tümüyle farklıdır, ama gerçekte her ikisi de bir ve aynı şeye delâlet etmektedir. Tabîat ile Allah arasındaki fark daha çok farklı görüş açıları, ya da insan zihninin bizâtihî tümüyle bilinmeyen ve bilinmez olan Mutlak'ı kavramağa çalıştığı yaklaşım yönleri meselesidir. Bundan sonraki bölümde bu nihaî metafizik sırra yaklaşmağa çalışacağız.</p>

  <p>* * *</p>

  <p>2/VII. BÖLÜM</p>

  <p><a id="bookmark1"></a><a href="#footnote1">1</a></p>

  <p><span style="font-style:italic;">Çuang-Tzû,</span> II., s.74.</p>

  <p><a id="bookmark2"></a><a href="#footnote2">2</a></p>

  <p>Bununla beraber Lao-Tzû bu "söz kalıbına dökülemeyen" Bir-Şey hakkında gene de düşünüp beyânda bulunabümektedir. Bu konuya bir sonraki bölümde temas edeceğiz.</p>

  <p><a id="bookmark3"></a><a href="#footnote3">3</a></p>

  <p>   <span style="font-style:italic;">Çuang-Tzû,</span> IV., s. 183.</p>

  <p><a id="bookmark4"></a><a href="#footnote4">4</a></p>

  <p>   <span style="font-style:italic;">Çuang-Tzû,</span> IV., s. 242.</p>

  <p><a id="bookmark5"></a><a href="#footnote5">5</a></p>

  <p>   Yâni bu "smırlar"a tekabül eden kelimelerin değişmez semantik sabitlikleri yoktur.</p>

  <p><a id="bookmark6"></a><a href="#footnote6">6</a></p>

  <p>   <span style="font-style:italic;">Çuang-Tzû,</span> II., s. 83.</p>

  <p><a id="bookmark7"></a><a href="#footnote7">7</a></p>

  <p>   <span style="font-style:italic;">Çuang-Tzû,</span> II., s. 66.</p>

  <p><a id="bookmark8"></a><a href="#footnote8">8</a></p>

  <p>   Burada da Çuang-Tzû'nun dile nasıl bir "öz"-üretici kudret izâfe etmekte olduğunu kaydediniz. Ezelde "isimsiz" olan bir nesne kendisine bir isim verildi miydi birdenbire sağlam bir biçimde sabitleştirilmiş ve değişmeyen bir şeye dönüşmektedir.</p>

  <p><a id="bookmark9"></a><a href="#footnote9">9</a></p>

  <p>   Bu "Varlıktaki Çeşitli Yolların Eşitleştirilmesi", <span style="font-style:italic;">[yâni mutlak aşkınlıkta (Gayb âleminde, A'mâ'da) Varlığın (Viicûd'un) çeşitli görünüşleri arasındaki zıtlıkların ortadan kalkması]</span> olarak da tercüme edilebilir.</p>

  <p><a id="bookmark10"></a><a href="#footnote10">10</a></p>

  <p>   <span style="font-style:italic;">Çuang-Tzû,</span> V., s. 190.</p>

  <p><a id="bookmark11"></a><a href="#footnote11">11</a></p>

  <p>   <span style="font-style:italic;">Çuang-Tzû,</span> V., s. 193.</p>

  <p><a id="bookmark12"></a><a href="#footnote12">12</a></p>

  <p>Mutlak Vahdetten kevnî nesnelerin südûru burada büyük Arz'm Rüzgârı püskürtmesine benzetilmektedir. Bu efsânevî tasvîr ile, İbn Arabi'nin Esmâ'ü-1 Hüsnâ'nm Hakk'daki ontolojik iç gerilimini tasvîr ederken kullandığı tasvîr arasındaki olağanüstü benzerliği kaydediniz. Hatırlayacağınız gibi bu gerilim o kadar hâd safhada idi ki ancak Esmâ'ü-1 Hüsnâ'nm "fışkırması" sâyesinde rahatlık sağlanmaktaydı. <span style="font-style:italic;">(Bk. İbn Arabi'nin " Fusûs" undaki Anahtar Kavramlar,</span> 2. Baskı, s. 184-187, Kaknüs Yayınları, Üsküdar 1999; 1. Baskı'da s. 194-197).</p>

  <p><a id="bookmark13"></a><a href="#footnote13">13</a></p>

  <p>   Çince: <span style="font-style:italic;">çen tsai.</span></p>

  <p><a id="bookmark14"></a><a href="#footnote14">14</a></p>

  <p>   <span style="font-style:italic;">Çuang-Tzû,</span> II., s. 55.</p>
</body>
</html>
