<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <h1><a id="bookmark0"></a>2/XI. BÖLÜM İNSÂN-I KÂMİL</h1>

  <p>Bundan önceki bölümlerde İnsân-ı Kâmil'in özelliklerinin çoğu, açık ya da örtülü bir biçimde, zikredilmiş bulunmaktadır. Bunların bâzılarının enine boyuna tartışılmış olmasına karşılık diğerlerine ancak üstünkörü temas edilebilmişti. Bundan başka da, Lao-Tzû ve Çuang-Tzû tarafından telâkki edildiği çerçeve içinde İnsân-ı Kâmil'in bizzat Yol'un [<span style="font-style:italic;">Tao'nun]</span> şahsîleştirilmiş tecellîsinden başka bir şey olmadığını da tekrar tekrar vurgulamıştık. İnsân-ı Kâmil Yol'un [<span style="font-style:italic;">Tao'nun</span>] sâdık bir şahsî sûreti olduğu içindir ki "kâmil"dir. Bu anlamda, Yol'un <span style="font-style:italic;">[Tao'nun]</span> tabiatını ve faaliyetini tasvîr etmek sûretiyle İnsân-ı Kâmil'i tasvîr etmiş olabileceğimizi de söyleyebiliriz. Şu hâlde, bir bakıma, önceki bölümlerin hepsine İnsân-ı Kâmil'in karakteristik vasıflarının bir tasvîri olarak bakmak mümkündür. Buna göre, Tao-cu çerçeve içinde İnsân-ı Kâmil kavramıyla bir ünsiyetimiz teessüs etmiş bulunmaktadır. Ve bu bölüm de, ister istemez yalnızca, İnsân-ı Kâmil ile ilgili olarak bu kitapta şimdiye kadar tartışılmış olanların sistematik bir biçimde yeniden gözden geçirilmesi şeklinde olacaktır.</p>

  <p>İnsân-ı Kâmil kavramı hakkındaki en temel gözlemi tekrarlamakla işe başlayalım; o da şudur ki: İnsân-ı Kâmil Yol'da <span style="font-style:italic;">[Tao ’da]</span> tümüyle ifnâ olarak onunla "bir" olmuş olan bir kimsedir. Manevî vecd içinde iken bir kimse eğer Nûra Kavuşma'nın kendi "nefs"inden hiçbir kalıntının <span style="font-style:italic;">[izin],</span> ve "kendisi" ile Yol <span style="font-style:italic;">[Tao]</span> arasında da hiçbir farkın kalmamış olduğu nihaî safhasını yaşarsa, işte bu olay bir İnsân-ı Kâmil'in doğuşunun alâmetidir. Lao-Tzû bu safhaya "Vâhid'i <span style="font-style:italic;">[Bir'i]</span> kucaklamak" <span style="font-style:italic;">(pao)</span> adını vermektedir.</p>

  <p>"Kutsal insan" Vâhid'i kucaklar ve bundan ötürü de Semâ'nın <span style="font-style:italic;">[Arş'ın]</span> altında ne</p>

  <p>varsa hepsinin de mi'yân olur<a id="footnote1"></a><sup><a href="#bookmark1">1</a></sup>.</p>

  <p>Nefsini kontrol altında tutarak baş kaldırmasını engelleyen (İnsân-ı Kâmil)</p>

  <p>Vâhid'i kucaklar ve bir daha da O'ndan asla ayrılmaz<a id="footnote2"></a><sup><a href="#bookmark2">2</a></sup>.</p>

  <p>Bu ikinci alıntının başındaki cümlecik uyandırdığı şamanist anımsatma dolayısıyla ilgi çekicidir. Eski Çin'de İngilizce "soul" <span style="font-style:italic;">[nefis]</span> (Grekçe'si <span style="font-style:italic;">psyche)</span> ile ifâde edilene tekabül eden şeyin biri <span style="font-style:italic;">hım [ruh]</span> diğeri ise <span style="font-style:italic;">p'o [gerçek nefis]</span> diye iki ayrı cevherden oluştuğuna inanılmaktaydı. Ya da insanın iki nefse sâhip olduğuna inanıldığım ifâde edebiliriz. Bunlardan ilki yüce ya da mânevî nefis olup aklî ve mânevî fonksiyonları tanzim etmekteydi. Sonuncusu ise bedene ait maddî fonksiyonları tanzim e-den sefil ya da fizikî (ya da hayvânî) nefisti. Bir kimse öldüğü zaman <span style="font-style:italic;">hıın'un</span> Semâ'ya çıktığına ve <span style="font-style:italic;">p'o'</span>nun ise Arz'a girdiğine inanılırdı<a id="footnote3"></a><sup><a href="#bookmark3">3</a></sup>. Burada "kararsız (fizikî) nefis" diye çevrilmiş olan <span style="font-style:italic;">ying p'o</span> cümlesiyle ilgili olarak tamâmen aynı kombinezonun <span style="font-style:italic;">Ç'u'nun Mersiyeleri'nde,</span> şamanist şiirin şaheserlerinden biri olan "Uzağa Seyâhat"te <span style="font-style:italic;">İYüan</span> Uf de) de bulunmakta olması anlamlıdır:</p>

  <p>Kararsız nefsin başkaldırmasını engelleyerek puslu bir yüksekliğe çıkar,</p>

  <p>Yüzen bulutlara binerek daha da yükseklere giderim.</p>

  <p>Hiç kuşkusuz, İnsân-ı Kâmil serkeş nefsini "otururken unutmak" yoluyla nasıl kontrol altında tutacağını bilmekte, ve serbestçe Vahdet semâsına kadar yükselerek bir daha terketmemek üzere Vâhid'i kucaklamaktadır.</p>

  <p>B öylece İnsân-ı Kâmil nefsinin serkeşliği tarafından artık tâciz edilmez olur. Aksine, nefsini her türlü etkenden daimâ korur.</p>

  <p>"Gerçek insan" ile neyi kastediyorum ben? Eski zamanların "gerçek insanı"nı kastediyorum. Onlar kıtlık (yâni kötü tâlih) karşısında isyân etmezlerdi. Kendilerinin lehine olan şartlarda da kibirli davranmazlardı. Bir takım işlerin sonucunu almak niyetiyle kesin plânlar da yapmazlardı.</p>

  <p>Böyle bir kimse, bir hatâ yapsa dahi, pişmanlık duymaz; başarılı olsa bile kendiyle övünmez.</p>

  <p>Böyle bir kimsenin en yüksek yerde bile başı dönmez. Suya dalsa bile ıslanmaz <span style="font-style:italic;">[yâni kütlelerin kendisine göstereceği perestişden etkilen-mez\.</span> Ateşe girse bile yanmaz <span style="font-style:italic;">[yâni mâruz kaldığı aşağılayıcı muâmelelerden, iftirâlardan ve çilelerden de etkilenmez].</span></p>

  <p>Bütün bunların hepsi de Yol'da <span style="font-style:italic;">[Tao'da]</span> ifnâ olmuş ve nihaî kemâle ulaşmış olmak hasebiyle [<span style="font-style:italic;">kendisine verilmiş olan]</span> (gerçek) Hikmet'in sonucudur<a id="footnote4"></a><sup><a href="#bookmark4">4</a></sup>.</p>

  <p>Tao-cu <span style="font-style:italic;">ataraksi<a id="footnote5"></a><sup><a href="#bookmark5">5</a></sup>,</span> en iyi, İnsân-ı Kâmil'in kendi Hayat'ı ve Ölüm'ü karşısında takındığı tavır ile örneklendirilebilir. Bu mesele daha önce başka bağlamlarda da ele alınmıştı. Burada ise bu düşünce ile ilgili münâkaşanın tümü hakkında iyi bir özetmiş gibi görünen bir pasajın tercümesini takdîm etmekle yetineceğiz.</p>

  <p>Eski dönemlerin "Gerçek İnsan"lan Hayatı sevmek ve Ölüm'den de nefret etmek konusunda hiçbir şey bilmezlerdi. Onlar (bu dünyâya) herhangi bir özel hazdan mahrûm olarak gelirler, ve buradan da herhangi bir yardıma mazhar olmaksızın ayrılırlardı (yâni ölürlerdi). Sükûnetle gelirler, sükûnetle giderlerdi. Onlar, var olmaya nasıl başlamış olduklarını (yâni Hayatlarının başlangıcını Yol'un <span style="font-style:italic;">[Tao'~ nun]</span> kendine has fiiline borçlu olduklarını) unutmazlardı. Kezâ mevcûdiyetleri-nin sonu (yâni Ölüm'den sonra ne olacakları) hakkında da asla endîşelenmezlerdi.</p>

  <p>Onlar sâdece (Hayat'ı) kabûl eder ve ([<span style="font-style:italic;">kendilerine verilmiş olan</span>] bu Hayat'tan) memnûn olurlardı. Ama (Ölüm gelip çattığı zaman da) sâdece (Hayatlarım) iade eder ve unuturlardı.</p>

  <p>İşte benim: "Yol'un <span style="font-style:italic;">[Tao'nun]</span> icraatına karşı Aklını kullanmak sûretiyle isyân etmekten, ve Semâ'nın işine (miniminnâcık) beşeri (gayretlerle) kendini zorlayarak karışmaktan imtinâ etmek" diye isimlendirdiğim bu tutumdur.</p>

  <p>"Gerçek insan" işte böyle olur<a id="footnote6"></a><sup><a href="#bookmark6">6</a></sup>.</p>

  <p>Bu türlü derûnî bir hâlin İnsân-ı Kâmil'in fizikî şartlarını da etkileyeceği açıktır. Onun sâkin ve çalkantı tanımayan zihni vücûdunun fonksiyonlarına da yansır. İnsân-ı Kâmil yalnızca mânevî hâli açısından değil fizikî yapısı bakımından da avâmdan farklıdır.</p>

  <p>Eski dönemlerin "gerçek insan"ları uyudukları zaman rüyâ görmezlerdi. Onlar u-yanık oldukları zaman sıkıntı duymazlardı. Yemek yedikleri zaman da yediklerinden özel bir zevk almazlardı.</p>

  <p>Nefes alışları sâkin ve derindi. Onlar <span style="font-style:italic;">topuklarıyla nefes alırlardı<a id="footnote7"></a><sup><a href="#bookmark7">7</a></sup>.</span> Hâlbuki a-vâm gırtlaklarıyla nefes alır (yâni nefes alışları sığdır). Münâkaşada köşeye sıkışmış olan kimselerin gırtlaklarına saplanmış <span style="font-style:italic;">[gibi görünen</span>] kelimeleri çaresizce nasıl kusmağa gayret ettiklerini bilirsiniz. (İşte, İnsân-ı Kâmil'in nefes alışına kıyasla avâmın nefes alışı da tıpkı buna benzer). (Bunun sebebi ise hiçbir hevâ ve hevesi bulunmayan İnsân-ı Kâmil'in aksine, avâmın) arzu ve tutkularında derin, fakat mânevî donanımlarında sığ olmasıdır<a id="footnote8"></a><sup><a href="#bookmark8">8</a></sup>.</p>

  <p>Burada avâm: 1) "arzu ve tutkularında derin", 2) ve "mânevî donanımlarında ise sığ" olarak nitelendirilmektedir. Bu bakımdan da bunlar, Lao-Tzû'nun beşer varlığının Tao-cu tavrının ideali olarak vurgulamakta olduğu: "hikmetsiz-arzusuz" <span style="font-style:italic;">(yvu-çih-wu-yu)<a id="footnote9"></a><sup><a href="#bookmark9">9</a></sup></span> diye ifâde edilen tavrın tam karşıtını temsil etmektedirler.</p>

  <p>Artık, "bütün deliklerin ve kapıların kapatılması" aracılığıyla Zihn'in dünyevî arzulardan tasfiye edilmesinin İnsân-ı Kâmil kavramının kuvveden fiile çıkmasının ilk zorunlu adımı olduğunu bilmekteyiz.</p>

  <p>İnsanların gözlerini beş renk kör eder. İnsanların kulaklarını beş mûsikî notası sağır eder. İnsanların ağızlarını beş tat bozar. İnsanların gönüllerini yarışmak ve avlanmak (gibi oyunlar) bulandırır. İnsanları kötülük yapmaya mal-mülk arzusu tahrik eder.</p>

  <p>Bundan ötürü, "kutsal insan" kamına <span style="font-style:italic;">[batn’ma]</span> özen gösterir de gözüne özen göstermez <span style="font-style:italic;">[yâni gözünü ihmâl eder</span>]<a id="footnote10"></a><sup><a href="#bookmark10">10</a></sup>’<a id="footnote11"></a><sup><a href="#bookmark11">11</a></sup></p>

  <p>Yukarıda daha önce, Lao-Tzû ile Çuang-Tzû'nun telâkkisine göre Akl'ın Tabîat'ın icraatım nasıl engellediğini görmüştük. Akıl en düşük düzeyinde sağduyu dediğimiz şeydir. Avâm hâdisâtın doğal seyrine karşı yaşar, çünkü onlar kendi akıllarının ve sağduyularının insâfına kalmışlardır.</p>

  <p>Kontrol altına alınmamış arzular ve tartışmaya can atan Akıl "nefs"in nüvesini teşkil eder. Ve "nefs" de bir kere teşekkül etti miydi sonunda bir insanın bütün varlığına hükmedecek kadar kuvvetlenerek büyür dumr; onun bütün fiillerini Akıl dikte eder ve bütün hisleri, heyecanları ve düşünceleri de hep Akl'ın yüce kumandasına i-taat eder. İşte bundan dolayıdır ki avâmdan bir kimse için "kendi nefsini sıfırlaması" olağanüstü zordur<a id="footnote12"></a><sup><a href="#bookmark12">12</a></sup> <sup><a id="footnote13"></a><a href="#bookmark13">13</a></sup>.</p>

  <p>Akıl insanı "katı" ve "sert" yapar. Arzu ise onu doğal şartlara karşı didişmeye ve arzusunu yönlendirdiği nesneleri ele geçirmeyi "tasarlamaya" zorlar. Bu ise akıl yü-rütmeksizin ve herhangi bir şeyi arzu etmeksizin hâdisâtın tabiî seyrine uymak ve bu yoldan da Tabîat ile tamâmen birleşmiş olmak husûsundaki Tao-cu idealin kesin karşıtıdır. Lao-Tzû açısından bu ideal için "bebek" uygun bir sembol teşkil etmektedir.</p>

  <p>Kendinde Fazîlet'in kemâli bulunan bir kimse tıpkı yeni doğmuş <span style="font-style:italic;">[erkek]</span> bebek gibidir. Zehirli böcekler onu sokamaz <span style="font-style:italic;">[yâni kötü sözlerden etkilenmez</span>]. Yırtıcı hayvanların ona saldırısı etkisizdir <span style="font-style:italic;">[yâni saldırgan kimselerin kötü sözleri ve ifti-râları onun dinginliğini bozmaz</span>]. Yırtıcı kuşlar onu kaçırmaz <span style="font-style:italic;">[yâni hevâ ve hevesler, ihtiraslar onu pençelerine alamaz</span>].</p>

  <p>Yeni doğmuş bebeğin kemikleri zayıf, kasları yumuşaktır ama pençesi çok kuvvetlidir.</p>

  <p>Kadın ile erkeğin birleşmesini bilmez ama penisi güç-kuvvet doludur. Bu da bebekte hayatî enerjinin zirvede olmasındandır.</p>

  <p>Ahengi o kadar mükemmeldir ki bütün gün boyu ağlayıp zırlasa bile sesi kısılmaz.</p>

  <p>(Doğal) âhengi bilmek ezelî Realite'yi (<span style="font-style:italic;">ç'ang)</span> kavramak, ezelî Realite'yi kavramaksa Nûra Kavuşmak (<span style="font-style:italic;">ming</span>) demektir<sup>220</sup>.</p>

  <p>Buna göre bebek "doğal olarak" Nûra Kavuşma safhasında bulunmaktadır çünkü "doğal olarak" Yol [<span style="font-style:italic;">Tao</span>] ile birdir. Ve bebeğin "zayıflığı" ya da "yumuşaklığı" da ezelî olarak esnek ve kıvrak olan Yol'un <span style="font-style:italic;">[Tao'nun]</span> yaratıcı icraatının yaşayan bir süreridir. O, gerçek Hayat'ın bir sembolüdür.</p>

  <p>İnsan doğduğunda yumuşak ve zayıf, öldüğünde ise katı ve sert olur.</p>

  <p>Yaşadıkları sürece onbin nesne [<span style="font-style:italic;">Kesret âleminindeki her şey</span>] , otlar ve ağaçlar yumuşak ve kırılgan olurlar; bir kere öldüler miydi kuruyup sertleşirler.</p>

  <p>Buradan da katı ve sertin Ölüm'e, buna karşılık yumuşak ve zayıfın da Hayat'a re-fâkat ettiklerini görmekteyiz.</p>

  <p>Bunu da çok kudretli bir ordunun bir savaşı kaybetmeğe eğilimi olması ve çok sert bir ağacın da kırılabilir olması örnekleriyle açıklayabiliriz.</p>

  <p>Güçlü ve kudretli sonunda yere serilir; ama yumuşak ve zayıf olan daha yüksek mevkiler işgal eder<a id="footnote14"></a><sup><a href="#bookmark14">14</a></sup>.</p>

  <p>Aşağıdaki pasaj ise Lao-Tzû'nun "esneklik", "yumuşaklık", "aşağı olmak", "basit olmak" gibi kısacası Olumsuzluk fazîletine ait favori sembollerini bir araya toplamış olması bakımından dikkate şâyândır.</p>

  <p>"Er kişi"yi <span style="font-style:italic;">[kendi gücünü, kudretini</span>] bilip de "dişi"ye bağlı kalmak <span style="font-style:italic;">[tevâzu ve yumuşaklıkdan ayrılmamak]</span> bir kimseyi bütün âlemin ""vâdi"si "kılar. Bir kimse bütün âlemin "vâdi"si oldu mu gerçek Fazîlet de onu asla terketmez<a id="footnote15"></a><sup><a href="#bookmark15">15</a></sup>.</p>

  <p>Ve eğer bir kimse bütün âlemin sel çukuru olursa gerçek Fazîlet ondan asla eksik olmaz<a id="footnote16"></a><sup><a href="#bookmark16">16</a></sup>, ve böylece o da sonunda yeni doğmuş bebek hâline rücû' eder.</p>

  <p>Beyazı iyi tanımak ama siyaha bağlı kalmak insanı Semâ'nın <span style="font-style:italic;">[Arş'm]</span> altında ne varsa hepsinin mi'yârı <span style="font-style:italic;">[norm'u]</span> kılar<a id="footnote17"></a><sup><a href="#bookmark17">17</a></sup>.</p>

  <p>Ve eğer bir kimse Semâ'nın <span style="font-style:italic;">[Arş'm]</span> altında ne varsa hepsinin mi'yârı <span style="font-style:italic;">[norm'u]</span> olacak olursa gerçek ezelî Fazîlet ondan asla eksik olmaz, ve böylece o da sonunda Sınırsızlık hâline rücû' eder.</p>

  <p>Şan-şerefi iyi tanımak ama kepâzeliğe dayanmak insanı Semâ'nın <span style="font-style:italic;">[Arş'm]</span> altında ne varsa hepsinin de "sel çukuru" kılar.</p>

  <p>Ve eğer bir kimse Semâ'nın <span style="font-style:italic;">[Arş'm]</span> altında ne varsa hepsinin de "sel çukuru" o-lursa, gerçek ezelî Fazîlet çok olur, ve böylece o da sonunda "yontulmamış odun" hâline rücû' eder.</p>

  <p>"Yontulmamış odun" (kendine has basitliği içinde bilkuvve bütün kap türlerini ihtivâ eder); eğer yontulursa çeşitli kaplar üretir. Benzer şekilde, "kutsal insan" da bunu (yâni "yontulmamış odun" fazîletini) kullanarak herkesin Efendi'si olur.</p>

  <p>En büyük yontma hiç-yontmama'dır (yâni: "Yontulmamış odun"dan yontularak üretilmiş her bir kap bizâtihî mükemmel bir ürün olabilir ama o artık "taayyün etmiş" olup yalnızca belirli bir kullanım için uygundur. Bunun tersine, "yontulmamış odun" bu hâliyle belki işlenmemiş olabilir ama o, bütün kapların üretildiği kaynağın kendisi olmak haysiyetiyle, bütün kapların "efendisi"dir)<a id="footnote18"></a><sup><a href="#bookmark18">18</a></sup>.</p>

  <p>Olumsuzluğun özel semantik alanında en yüksek anahtar-kavram, daha önce birçok kere karşılaşmış olduğumuz <span style="font-style:italic;">wu wei</span> yâni Adem-i İcraat'tır. Daha önce kaydetmiş olduğumuz veçhile, Adem-i İcraat'ın en temel anlamı kişi tarafından bütün "niyet-ler"in, bütün "yapay" (ya da "doğal olmayan") gayretlerin nefyidir<a id="footnote19"></a><sup><a href="#bookmark19">19</a></sup>.Ve İnsân-ı Kâmil de "nefsi" olmadığından, "kendi nefsini sıfırlamış <span style="font-style:italic;">[ortadan kaldırmış</span>] olduğu "ndan dolayı bu ahlâkını sürekli ve tutarlı bir biçimde muhafaza etmeğe muktedirdir. Ama bütün arzuların ve bütün kasıtlı fiillerin öznesi olan "nefs"in "sıfırlanması <span style="font-style:italic;">[ortadan kaldırılması]",</span> yaratıcı icraatında Yol <span style="font-style:italic;">[Tao]</span> ile tamâmen bir olan yepyeni bir "Nefs"in (Kozmik Nefs'in <span style="font-style:italic;">[Nefs-i Küllî'nin</span>]) teessüsüne yol açar.</p>

  <p>Semâ da Arz da ezelî ve ebedîdirler. Semâ'nın ve Arz'ın ezelî ve ebedî olmalarının sebebi kendileri için yaşamadıklarıdır. İşte onları ezelî ve ebedî kılan da bu-dur.</p>

  <p>Bununla uyumlu olarak, "Kutsal İnsan" da kendisini hep arkaya bırakır, ama (sırf kendisini arkaya bıraktığı için) doğal olarak önde yer alır. O kendi nefsine hiç önem vermez, ama onun nefsi sırf bu yüzden korunur. Nefsi (yâni küçük nefsi) olmadığı içindir ki [<span style="font-style:italic;">gerçek</span>] Nefs'i teessüs etmiş olur<a id="footnote20"></a><sup><a href="#bookmark20">20</a></sup>.</p>

  <p>Böylece İnsân-ı Kâmil her bakımdan Semâ'nın ile Arz'ın, yâni kendisini Varlık âlemi olarak izhâr eden Yol'un [<span style="font-style:italic;">Tao'nun</span>], Kâmil sûretidir. Semâ ile Arz hangi asla dayanarak var iseler ve yaşıyorlarsa İnsân-ı Kâmil de aynı ilkeye göre var olur ve yaşar. İnsân-ı Kâmil ile Yol'un <span style="font-style:italic;">[Tao'nun]</span> icraatının bu ortak ilkesi Adem-i İcraat ilkesinden başka bir şey değildir. İnsanın yaşamak ve maksadına ulaşmak üzere ortaya koyduğu bilinçli çaba, bu yüce ilkeyi çiğner ve onun gerçekleştirmeyi umduğunu tamâmen aksi bir sonuca yönlendirir.</p>

  <p>Parmaklarının ucunda duran uzun zaman ayakta kalamaz.</p>

  <p>Büyük adımlarla yürüyen çok uzağa gidemez.</p>

  <p>Kendini göze çarpıcı kılmaya çabalayan parlamaz.</p>

  <p>Kendini haklı çıkaran üne kavuşmaz.</p>

  <p>Kendine çok güvenen uzun süre dayanmaz.</p>

  <p>Yol'un <span style="font-style:italic;">[Tao'nun]</span> bakış açısından böyle bir tutum fuzulî gıda ve vücûddaki ur olarak tasvîr edilebilir. Bu Birisi'nin (yâni Yaradan'ın) <span style="font-style:italic;">[Tao'nun]</span> râzî olmadığı bir şeydir. Şu hâlde Yol'da <span style="font-style:italic;">[Tao'da]</span> ifnâ-i vücûd etmiş olanın asla böyle bir tavrı olmaz.<a id="footnote21"></a><sup><a href="#bookmark21">21</a></sup></p>

  <p>Şu hâlde "Kutsal İnsan" Adem-i İcraat ilkesine uyar ve öğretisini Söz-Olmaksızın icrâ eder.<a id="footnote22"></a><sup><a href="#bookmark22">22</a></sup></p>

  <p>İnsan kendini okumaya hasrederse bilgisi günden güne artar.</p>

  <p>İnsan kendini Yol'a <span style="font-style:italic;">[Tao'ya]</span> hasrederse günden güne küçülür. Küçüle küçüle en sonunda Adem-i İcraat'a erişir. Eğer Adem-i İcraat'ı uygularsa hiçbir şeyi icrâ e-dilmemiş olarak bırakmaz. Buna göre, Yapılacak-Hiçbir-İş-Yoktur (ilkesini) uygulamakla imparatorluk kazanılır. Eğer Yapılacak-Bâzı-İşler-Vardır (ilkesi) uygulanacak olursa kimse imparatorluk kazanamaz.<a id="footnote23"></a><sup><a href="#bookmark23">23</a></sup><sup> </sup>Kapıdan dışarı çıkmaksızın da Semâ'nın altında ne varsa bilinebilir.</p>

  <p>Pencerden gizlice dışarıya bakılmaksızın da Semâ'nın Yol'u bilinebilir.</p>

  <p>Ne kadar uzağa gidilirse o kadar az bilinir!</p>

  <p>Şu hâlde, "kutsal insan" dışarı çıkmadan (her şeyi) bilir. Bakmaksızın Nûra kavuşur. Hiçbir şey "yapmaksızın" (her şeyi) icrâ eder.<a id="footnote24"></a><sup><a href="#bookmark24">24</a></sup></p>

  <p>Burada Semâ'nın Yolu'ndan kasıt Semâ'nın doğal icraatıdır. Ve Semâ da kendisini Tabiat ya da "kendiliğinden-böyle-olan" olarak izhâr eden Yol'dur. Bu anlamda Semâ her ân faaldir; hiç ara vermeksizin faaliyetini sürdürür; sayısız "icraat" yapar". Bununla beraber, onun "icraat"ı insanın bir maksada yönelik "icraaf'ından farklıdır. Semâ her şeyi, herhangi bir şey icrâ etmek hususunda en küçük bir maksadı olmaksızın, icrâ eder. Onun icraatı onbin nesnenin kendilerinden ne iseler o olmalarından i-bârettir. Başka bir deyimle Semâ, Adem-i İcraat ilkesinin en kâmil şeklinin örneğidir.</p>

  <p>Çuang-Tzû'nun:</p>

  <p>Semâ'nın icraatını bilen kimse ... (beşerî Hikmet'in) en yüksek sınırındadır. Çünkü Semâ'nın icraatını bilen Semâ(nm uyduğu ilke) [<span style="font-style:italic;">Se-mâ'nın sünneti</span>] ile uyumlu olarak yaşar.<a id="footnote25"></a><sup><a href="#bookmark25">25</a></sup></p>

  <p>şeklindeki beyânını yorumlayan Kuo Hsiang şu ilgi çekici ve önemli îkazı yapmaktadır:</p>

  <p>Burada "Semâ", Tabîat ("kendiliğinden-böyle-olan") anlamındadır. "İcrâ eden" (yâni icrâ etmek maksadı ya da bilinciyle bir şeyler yapan, kelimenin gerçek anlamında) hiçbir şey yapamaz. (Gerçek) "icraat" nesnenin "kendi kendine icraatta bulunmasıdır" (yâni kendi tabiatı gereği "kendiliğinden" olmasıdır). Buna benzer şekilde, "mâlûmatı olduğunu izhâr eden" (yâni maksadlı ve bilinçli olarak bir şey bilmeğe çalışan) aslında (kelimenin gerçek anl<span style="text-decoration:underline;">a</span>mında) hiçbir şey "bilemez". (Gerçek) "mâlûmat" (bir şeyin) "kendiliğinden <span style="font-style:italic;">[yâni bilenin hiçbir gayreti olmaksızın]</span> bilinmiş olması"ndan ibârettir. Her şeyin "kendiliğinden <span style="font-style:italic;">{yâni bilenin hiçbir gayreti olmaksızın</span>] bilinmiş olması"ndan söz ediyorum. Böylece (gerçek "bilmek", aslında) "bilmemektir". Bunun "bilmemek" olduğundan söz ediyorum. Buna göre "bilmenin" nihaî kaynağı "bilmemek"tir.</p>

  <p>Aynı şekilde "icraatta bulunmak" da o şeyin "kendiliğinden yapılmış olması"dır. Buna göre de (gerçek "icraat", aslında) "Adem-i İcraat"tır. Bunun "Adem-i İcraat" olduğundan söz ediyorum. Şu hâlde "icraaf'ın nihaî kaynağı "Adem-i İcra-at"tır.</p>

  <p>Buna göre "Adem-i İcraat", "icraaf'ın ilkesi olarak telâkki edilmelidir. Benzer şekilde, "bilme"nin kökeni "bilmemek" olduğuna göre "bilmemek" de bilme"nin temeli olarak telâkki edilmelidir.</p>

  <p>Bundan dolayıdır ki "gerçek insan", "bilme"yi bir kenara bıraktığı için "bilir". O, icraatta bulunmadığı için, icra eder. Her şey "kendiliğinden" olmaktadır ( ve bu da "gerçek insanın "icraatf'nın anlamıdır). O yalnızca her şeyi unutmuş <span style="font-style:italic;">[zihninden silmiş olarak]</span> oturur, ve dolayısıyla da her şeyi elde eder.</p>

  <p>Şu hâlde ("gerçek insan"a nazaran) "bilme" kelimesi uygulanabilirli-ğini kaybetmekte ve "icraat" da tamâmen ortadan kaybolmaktadır.</p>

  <p>Bu, aslında, Lao-Tzû ve Çuang-Tzû'nun telâkkilerine göre "Adem-i İcraat" anah-tar-kavramının, bu konu hakkındaki herhangi bir başka açıklama gayretini fuzûlî ve anlamsız kılacak kadar, mükemmel bir açıklamasıdır.</p>

  <p>Bununla beraber burada, Adem-i İcraat kavramını açıklamak için değil de Lao-Tzû'nun düşünüş tarzının bir özelliğini tebârüz ettirmek için bir şeyin daha zikredilmesi gerekmektedir. Lao-Tzû'nun tipik bir özelliği olarak onun düşüncelerini geliştirdiği "sembolik" tavra sürekli dikkati celbetmiş bulunmaktayım. Lao-Tzû özelli<span style="text-decoration:underline;">kl</span>e kendi görüş açısından hayatî önemi haiz meselelerle uğraşırken düşüncesini çoğu kere tasvirler aracılığıyla geliştirmekte ve işlemektedir. "Su" onun gözde sembollerinden biridir. O bunu Adem-i İcraat'm yüce gücüne atıfta bulunmak üzere kullanmaktadır. Suyun faaliyetinin deneye dayanan gözlemi Lao-Tzû'nun Adem-i İcraat teorisi için kesin burhan ve Adem-i İcraat'ın etkilerini izhâr ettiği tavrın canlı bir tasvirini temin etmektedir.</p>

  <p>Bu dünyâdaki nesnelerin en yumuşağı (yâni su) bu dünyâdaki (taşlar, kayalar gibi) en katı nesnelere hâkimdir. Kendine has bir varlığı olmadığından (yâni bir cevher olarak kendine has bir şekli bulunmadığından) o çatlağı olmayanların içine bile nüfûz eder.</p>

  <p>İşte Adem-i İcraat'ın en etkili <span style="font-style:italic;">[şey]</span> olmasını bunun vâsıtasıyla anlamaktayım.</p>

  <p>Bununla beraber, (kendisi suskun kalmasına rağmen şahsî tesirinin civârındaki her şeye "doğal olarak" tesir ettiği İnsân-ı Kâmil'in sözsüz eğitimi demek olan)</p>

  <p>Sözsüzlük ve Adem-i İcraat'ın etkisi aracılığıyla [<span style="font-style:italic;">gerçekleştirilen bu tarz bir</span>] eğitime bütün bu âlemde gerçekten de ancak pek az kimse erişebilmektedir.<a id="footnote26"></a><sup><a href="#bookmark26">26</a></sup> <sup><a id="footnote27"></a><a href="#bookmark27">27</a></sup></p>

  <p>Bu pasajda suyun zikri açıkça geçmemektedir. Ama Lao-Tzû'nun "nesnelerin en yumuşağı" ile kastettiği şeyin aslında su olduğu şu pasajdan anlaşılmaktadır:</p>

  <p>Semâ'nın altında sudan daha yumuşak ve daha zayıf olan bir şey yoktur. Ama sert ve kuvvetli şeyleri aşındırmada da onu hiçbir şey geçemez.</p>

  <p>Çünkü hiçbir şey ona direnemez ve ona hâkim olamaz.</p>

  <p>Zayıfın kuvvetliye, ve yumuşağın da serte galebe çaldığını bu âlemde herkes bilmektedir. Ama bunu <span style="font-style:italic;">[kendi tutum va davranışına</span>] uygulayabilen kimse yok-</p>

  <p>Suyun bu "olumlu edilgenliği" ya da "güçlü zayıflığı" Lao-Tzû için Yol'un <span style="font-style:italic;">[Tao'-nun]</span> ve dolayısıyla İnsân-ı Kâmil'in en uygun sûretlerinden biridir.</p>

  <p>En yüce Fazilet tıpkı su gibidir. Tabiatı gereği suyun "Onbin Nesne"ye hayrı dokunur ama o hiçbir şeyle rekabet etmez. O, avâma menfur görünen (alçak) yerlerde bulunmaktan memnûn olur. Ama sırf bu (doğal eğilimi) yüz(ün)den o Yol'a <span style="font-style:italic;">[Tao'ya]</span> (ve dolayısıyla da Kutsal İnsana) daha yakındır.</p>

  <p>(Tıpkı su gibi "Kutsal İnsan" da) hiç kimseyle (ya da hiçbir şeyle) rekabet etmez. Bundan dolayıdır ki hiç hatâ yapmaz.<a id="footnote28"></a><sup><a href="#bookmark28">28</a></sup></p>

  <p>Suyun tabiatının telkin ettiği "hiç-kimseyle-rekâbet-etmeme" İnsân-ı Kâmil'in tavr-ı harekâtını düzenleyen bir başka yüce ilkedir.</p>

  <p>Hakikî bir kumandan hiddetli görünmez. Hakikî bir savaşçı hiddete kapılmaz. Hakikî bir gâlib (düşmanı) harbe zorlamaz. İnsanları kullanan hakikî bir önder onların önünde tevâzu sâhibidir.</p>

  <p>İşte bunu ben "aslâ-rekâbet-etmeme" Fazîlet'i diyorum. Buna insanları yönetmenin (gerçek) kudreti adı da verilebilir.</p>

  <p>Böyle bir kimseye, haklı olarak, hattâ Semâ'nın eşiti diye de bakılabilir. Ne demek, hattâ bu, Semâ'nın (Yol'un <span style="font-style:italic;">[Tao'nun])</span> en son sınırını temsil eder.<a id="footnote29"></a><sup><a href="#bookmark29">29</a></sup> "Kutsal İnsan" asla hiç kimseyle rekabet etmez. İşte bunun içindir ki Semâ'nın altında hiç kimse onunla rekabet edemez.<a id="footnote30"></a><sup><a href="#bookmark30">30</a></sup></p>

  <p>Böylece İnsân-ı Kâmil hiç kimseyle ve hiçbir şeyle rekabet etmemektedir. Tıpkı iyi bir savaşçı için de olduğu gibi, onun kışkırtılması ve tahrik edilmesi de asla</p>

  <p>mümkün değildir. Bu bakımdan, onun mûtad beşerî heyecanlara ve hissiyâta sâhip olmadığı söylenebilir. Filhakika, eğer insan kelimesiyle mûtad bir beşerî varlık kas-tediliyorsa, o bir "insan" değildir. O, gerçekten de, sonsuz büyüklükte kozmik bir varlıktır <span style="font-style:italic;">[yâni İslâm Tasavvufu deyimiyle: Âdem-i Kebîr'dir</span>]. Bu meseleyle ilgili olarak Çuang-Tzû kendisi ile, daha önce sözünü etmiş olduğumuz, diyalektikçi Hui-Tzû arasındaki bir münâkaşanın ilgi çekici cereyânım <span style="font-style:italic;">KitaV</span>ına kaydetmiş bulunmaktadır. Bu diyalogun gerçek ya da hayâlî olduğunu bilmiyoruz. Ama, ister hayâlî isterse gerçek olsun, bu İnsân-ı Kâmil kavramının önemli bir veçhesini aydınlatması bakımından bizim için değerli bir şehâdettir.</p>

  <p>Tartışma Çuang-Tzû'nun şu beyânından sonra başlamaktadır:</p>

  <p>"Kutsal İnsan" bir insanın fizikî sûretine sâhiptir ama onda bir insanın duyguları yoktur. İnsan sûretinde olduğu için diğer insanlar arasında onlardan biri imiş gibi yaşar. Ama kendisinde bir insanın duygulan olmadığı için "doğru" ve "yanlış" (ya da hoşlanırım ve hoşlanmam <span style="font-style:italic;">[gibi değer hükümleri</span>]) ona erişemez.</p>

  <p>Ortak beşeriyetin bir rüknü olduğu sürece ne kadar da değersiz ve küçüktür o! Ama kendisinde Semâ'nın kemâlini taşıması açısından (bu âlemde) yektâ olduğu sürece de ne kadar yücedir o!<a id="footnote31"></a><sup><a href="#bookmark31">31</a></sup></p>

  <p>Bu beyâna karşı Hui-Tzû önemli bir soru sormaktadır. Ve bu soru da bu tema çevresinde Çuang-Tzû ile Hui-Tzû arasında teorik bir münâkaşaya sebep olmaktadır:</p>

  <p>Hui-Tzû:    Bir insanın duygusuz olması hiç mümkün müdür?</p>

  <p>Çuang-Tzû:    Evet, mümkündür.</p>

  <p>Hui-Tzû:    Ama eğer bir insanın duygulan yoksa, buna nasıl "insan" denebilir?</p>

  <p>Çuang-Tzû:    Yol [<span style="font-style:italic;">Tao</span>] ona insan özellikleri vermiş. Semâ da vücûdunun sûre</p>

  <p>tini bahşetmiş. Onun bir "insan" olduğunu nasıl olur da reddederiz?</p>

  <p>Hui-Tzû:    Ama ona "insan" dediğiniz andan itibâren onun duygusuz olması</p>

  <p>aklın alacağı bir şey değil.</p>

  <p>Chuan-Tzû:    Sizin "duygu"dan anladığınız benim aynı kelime</p>

  <p>den anladığımdan farklı. Ben "onun duygulan yoktur" dediğimde insanın kendi nefsinin hoşa giden ya da gitmeyen şeylerden etkilenmemesini, hayatî eneıjisini arttırmaya asla teşebbüs etmeden her şeyin "kendiliğinden böyle olma"sına kendisini uyumlu kılmasını kastediyorum.</p>

  <p>Hui-Tzû:    Eğer kendi hayâtî eneıjisini (besleyici gıdâlar yemek, elbise giy</p>

  <p>mek,.. vs yoluyla) arttırmaya teşebbüs etmiyorsa, vücûdunu nasıl canlı muhafaza edebilir ki?</p>

  <p>Çuang-Tzû:    Yol [<span style="font-style:italic;">Tao</span>] ona insan özellikleri vermiş. Semâ da vücûdunun sûre-</p>

  <p>tini bahşetmiş. (O da bunun sonucu olarak varlık âlemine "insan" olarak gelmiş). Hâl böyle olunca onun yapması gereken kendi nefsinin hoşa giden ya da gitmeyen şeylerden etkilenmesine engel olmaktır. (İşte benim "hayatî eneıjisini arttırmayı deneme-mek"le kastettiğim budur.)</p>

  <p>Şimdi siz "rûh"unuzu dışarıya doğru yönlendiriyor (yâni sürekli olarak dış dünyânın nesneleriyle uğraşıyor) ve kimi zaman bir ağaca dayanarak kimi zaman da kapalı gözlerle sandalyenizin üstünde iki büklüm kalarak zihninizi tüketiyorsunuz.</p>

  <p>Sizin bedeninizi lütfeden bizzat Semâ'dır. Ama siz onu (Semânın İrâdesi'ne uyumlu kılacak yerde, bir taşın) beyaz mı yoksa siyah mı olduğu hakkındaki ıvır zıvır şeylerle meşgûl ediyor, bunları sorun yapıp tartışıyor-sunuz.<a id="footnote32"></a><sup><a href="#bookmark32">32</a></sup></p>

  <p>Şu hâlde "duygulan olmayan İnsân-ı Kâmil"in, başına ne gelirse gelsin ve gözlerinin önünde ne cereyân ederse etsin, bunlardan asla etkilenmeyeceğinden başka bir şeye delâlet etmediği âşikârdır. Ve bunun da derin bir metafizik [<span style="font-style:italic;">bâtını</span>] sebebi vardır. İnsân-ı Kâmil, bütün mükevvenât ile "bir" ve mükevvenâtı oluşturan nesneler de sonunda "bir" olduğundan, bu temel tavrını her şart altında muhâfaza etmektedir. Daha önce de görmüş olduğumuz veçhile, metafizik [<span style="font-style:italic;">bâtmî</span>] görüş açısından bütün nesneler "bir" olduğundan İnsân-ı Kâmil'in onlara karşı tavrı da ancak "bir" olmaktadır.</p>

  <p>Avâm (her ân değişmekte olan hâdisât karşısında) oraya buraya koşar durur; hâlbuki "Kutsal İnsan" (o kadar etkilenmemiş olarak kalır ki) aptal ve donuk görünür. Onbin çağa iştirak eder de (buralarda vuku bulan hâdisâtın hiçbiri ona tesir etmediğinden) gene de "bir" olarak kalarak saf iptidaî basitliğini muhâfaza eder. (Böyle bir bakış açısından bakıldığında) âlemdeki her şey de böyledir (yâni saf basitlikleri içinde "bir"dirler). (Ne kadar biribirlerinden farklı görünürlerse görünsünler) bunlar, gerçekte, biribirlerinin üstüne yığılmış oldukları "iddia olunabilen" bir sürü nesneden başka bir şey değildir, (yâni Her şey Yol'un [<span style="font-style:italic;">Tao'nım</span>] tecellîleri olmak bakımından sonunda biribirlerinin <span style="font-style:italic;">[bâtınî olarak</span>] aynısıdır).<a id="footnote33"></a><sup><a href="#bookmark33">33</a></sup></p>

  <p>"Duyguları olmayan" İnsân-ı Kâmil kavramı, bu yolla, artık bize tamâmen âşinâ çok daha temel bir düşünceye yâni İnsân-ı Kâmil'in kendine has bir "nefs"inin bulunmadığı düşüncesine indirgenmektedir. Kendisine has bir "nefs"in bulunmaması hasebiyle o, eşyâ arasında bir tefrik yapmamaktadır. Başka bir deyimle, İnsân-ı Kâmil sürekli olarak "bir" makamında bulunur. Ve onun, "duyguları olmayan" deyimiyle aynı şey demek olan, ferden "bir" olması da Hakîkat'ın "bir" <span style="font-style:italic;">[Vâhid]</span> olmasının objektif olgusuna dayanmaktadır. Bununla beraber bu, İnsân-ı Kâmil'in kevnî âlemin sonsuz çeşitli nesneleri arasında, zorunlu olarak, herhangi bir şekilde bir fark görmediği anlamına gelmez. Bu nesnelerin pekâlâ <span style="font-style:italic;">farklı</span> nesneler olduğunun bilincinde olmasına rağmen İnsân-ı Kâmil'in "nesneler arasında fark görmemesi"nin anlamı, daha ziyâde, mânevi bir göz <span style="font-style:italic;">[kalp gözü]</span> aracılığıyla, değişken sûretlerin ardında metafizik [<span style="font-style:italic;">bâtınî]</span> "Vâhid"i ve bu değişken sûretlerin de yalnızca O'nun farklı tecellîleri olduğunu sezmesidir. Ve o, görünürde bu kadar farklı olan nesnelere böyle bir özel bakış açısından baktığında bunlar kendilerini onun gözüne bir ve <span style="font-style:italic;">aynı</span> bir şeyin "biribirlerinin üzerine yığılmış" ve hepsi de "hayr"lı ve "doğrulanabilir" pekçok tekrarı olarak izhâr ederler."</p>

  <p>(Görünürde) bir şeyleri sevse de sevmese de ("Gerçek İnsan") "bir"dir. O, bütün nesnelere "bir" imişler ya da "bir" değilmişler gibi baksa da gene de "bir"dir.</p>

  <p>O (her şeyin) "bir" olduğuna dair bir tutum takınırsa Semâ'nın refiki gibi hareket ediyor (yâni Semâvî Dengeleme makamında bulunuyor) demektir. (Her şeyin) "bir" olmadığına dair bir tutum takınırsa o, İnsan'ın refiki olarak davranıyor (yâni kevnî Kesret âlemine, bunun insanların gözlerine göründüğü gibi bakan bir makamda bulunuyor) demektir.</p>

  <p>Şu hâlde onda Semâ ve İnsan biribirini reddetmemektedir (yâni o, Semâ'nın "mutlak" görüş açısı ile İnsan'ın "izafi" görüş açısını çelişkisiz ve uyumlu olarak kendinde tevhîd etmektedir).</p>

  <p>"Gerçek İnsan"ın tabiatı işte böyledir.<a id="footnote34"></a><sup><a href="#bookmark34">34</a></sup></p>

  <p>"Duygusuz olmak", İnsân-ı Kâmil'in öfke, haz, üzüntü, memnûniyet, vs... gibi şeyleri bilfiil tatmadığı anlamında telâkki edilmemelidir. Bu konuda onunla avâm a-rasındaki yegâne fark, onun bu duyguları tadarken kalbinin derûnunda, daimâ, bu duyguların tesir etmediği bir şeyin mevcûd <span style="font-style:italic;">[ve İnsân-ı Kâmil'in de bu şeyin idrâkinde]</span> olmasıdır. Duygular onun derûnundan, üpkı dış dünyâdaki dört mevsimin gelip geçmesi kadar doğal bir biçimde gelip geçerler.</p>

  <p>Onun zihni hangi durumda zuhur ederse etsin o durumda bulunmaktan râzîdir. Onun dış görünüşü sessiz ve sâkindir. Onun aim açıktır ve bakışı da kaygısızdır.</p>

  <p>O bâzan sonbahar gibi soğuk ve acımasız olur; bâzan da ilkbahar gibi sıcak ve candan olur. Tıpkı dört mevsimin Tabîat'a uğrayıp geçmeleri gibi, sevinç ve öfke de ona aynı doğallıkla uğrayıp geçerler. (Sonu olmayan bir değişim içinde biribirine dönüşmekte olan) her şeyle kâmil bir uyum içinde olan İnsân-ı Kâmil hiçbir sınır tanımaz.<a id="footnote35"></a><sup><a href="#bookmark35">35</a></sup></p>

  <p>Temel mânevi ahvâli böyle olan İnsân-ı Kâmil, her ne kadar kendisinin ve diğer kimselerin tâbî olduğu bütün hâdisâta dikkat ederse de, bütün âlemde onun zihninin dengesini bozacak hiçbir şeyi algılamaz. Bütün diğer insanlarla birlikte dünyevî faaliyetlere katılır ama aynı zamanda da kalbinin derûnunda dünyânın gürültüsünden patırdısından ve telâşından koşuşturmasından da kendini tecrîd eder <span style="font-style:italic;">[yâni o, "el işte, gönül oynaşta” ilkesini tatbik eder],</span></p>

  <p>(Derûnî) "boşluğun" en son sınırına erişerek zihnimin "sükûneti"ni (yâni "rahatsız edilememezliği"ni) sıkı sıkıya muhâfaza ederim.<a id="footnote36"></a><sup><a href="#bookmark36">36</a></sup></p>

  <p>("Kutsal insan") berrâk ve sâkin olmasıyla Semâ'nın altındaki her şeyin mi'yârı <span style="font-style:italic;">[norm’u]</span> olur.<a id="footnote37"></a><sup><a href="#bookmark37">37</a></sup></p>

  <p>Mûtadı veçhile, Çuang-Tzû "durgunluk" ve "sükûnet" hasletlerini tasvir ederken daha az veciz davranmaktadır:</p>

  <p>Bütün yüzeyler içinde en mükemmeli sükûnet hâlindeki su yüzeyidir. Bundan (yâni mükemmel yüzey olmasından) ötürü bu tesviye işleminde bir standart <span style="font-style:italic;">[norm, mi’yâr]</span> olarak kullanılabilir. (Durgun suyun yüzeyinin mükemmel olması, sükûnetteki suyun) kendi içinde (derin bir durgunluğu) muhâfaza etmesi ve kendi dışında da herhangi bir çalkantı izhâr etmemesindendir. Buna benzer şekilde Fazilet de bir insanın (zihninin) durgunluğunu kemâle eriştirdiğinde vâsıl olunan (mânevi) bir hâldir. (Böyle bir hâlde) Fazilet dışarıdan bakıldığında görünebilen bir sûret altında görülmez (çünkü böyle bir kimse mükemmel bir sûrette durgun olduğundan yüzeye intikal edecek bir çalkantısı bulunmaz). Ama nesneler, kendileri açısından, (onun bu görünmeyen Fazîlet'inin câzibesine kapıldıklarından) kendilerini ondan ayıramazlar.<a id="footnote38"></a><sup><a href="#bookmark38">38</a></sup></p>

  <p>* * *</p>

  <h1 id="sigil_toc_id_10"><a id="bookmark39"></a>2/XII. BÖLÜM HOMO POLİTİCUS</h1>

  <p>Bundan önceki bölümlerde Tao-cu düşünce çerçevesi içinde İnsân-ı Kâmil'i mutlak üstünlüğe sâhip bir kimse olarak tasvir edegeldik. İnsân-ı Kâmil: 1) nesneler arasındaki bütün farklardan "habersiz", 2) zihnini hiçbir şeyin rahatsız etmediği, ve dolayısıyla da 3) "Vâhid" ile bir olmanın bahşettiği derin "sükûnet"in ortasında yalnız başına yaşayan bir kimse olmak cihetiyle, avâmın ve sıradan nesnelerin âlemini tümüyle aşmaktadır. O hayrı da "hayr", şerri de "hayr" olarak kabûl eden, "beşerî duyguları olmayan (ya da bu duyguların üstünde bulunan)" biridir. O Adem-i İcraat ilkesine sıkı sıkıya riâyet eder ve hâdisâtın doğal seyrine de burnunu sokmaz. Buna karşılık kesret âleminde ne varsa her birini "zamanına" ve "eğilimine" uygun olarak oluşumu, büyümesi ve sahneden çekilmesi süresince kendi hâline terkeder. O bütün bınlara, tıpkı Semâ'nın ve Arz'ın kesret âlemindeki nesnelere karşı "bigâne" <span style="font-weight:bold;font-style:italic;">[ilgisiz] </span>olmaları gibi, "bîgâne"dir; ve onlara karşı sanki bunlar "samandan köpekler"<a id="footnote39"></a><sup><a href="#bookmark40">39</a></sup> imiş gibi davranır.</p>

  <p>Bu açıdan bakıldığında İnsân-ı Kâmil bir mutlak Olumsuzluk adamıdır. Kendisi Semâ'nın Yol'u ile, yâni eninde sonunda bizzât Yol [<span style="font-style:italic;">Tao</span>] ile, tamâmen tevhîd hâlinde bulunduğu içindir ki bütün bu ve daha da başka "olumsuz" özellikler ona <span style="font-style:italic;">[doğal olarak</span>] ait olmaktadır. Bu türlü davranmakla İnsân-ı Kâmil Yol'un <span style="font-style:italic;">[Tao'nım]</span> faaliyetini somutlaştırmaktadır.</p>

  <p>Ama şunu hatırlamak gerekir ki saf olumsuzluk ya da edilgenlik <span style="font-style:italic;">[inkıyâd, boyun eğme</span>] Yol'un [<span style="font-style:italic;">Tao'nım</span>] icraatının tümü değildir. Filhakika, Yol'un <span style="font-style:italic;">[Tao'nım]</span> edilgenliği mûtad anlamında anlaşıldığı gibi "edilgenlik" değildir. Bu, "olumluluğun" desteklediği bir "edilgenlik"tir. Ya da belki, Yol'un <span style="font-style:italic;">[Tao'nun]</span> genellikle kabûl edilen anlamında "olumlu" olabilmesi için sırf çok "olumlu" olması hasebiyle "edilgen" olduğunu ya da öyle görünmekte olduğunu söylememiz gerekirdi. Meselâ, Adem-i İcraat<a id="footnote40"></a><sup><a href="#bookmark41">40</a></sup> muhakkak ki edilgen ve olumsuz bir ilkedir ama "hiçbir şeyi icrâ edilmemiş bırakmadığı" için gerçekte olumlu bir kuvvettir de. Bu olgu, tamâmen edilgen ve olumsuz olduğu için değil de Varlığın üstün kemâli dolayısıyla "Hiçlik" olarak tasvîr edilmekte olan Yol'un [<span style="font-style:italic;">Tao'nun]</span> eksiksiz bir başka veçhesidir.</p>

  <p>Yol'un [<span style="font-style:italic;">Tao'nun]</span> müşahhas ve kâmil bir timsâli olarak İnsân-ı Kâmil, O'nun "o-lumlu" (ve hattâ "olumluların olumlusu") veçhesini de mecbûren yansıtmalıdır. Tıpkı Yol'un [<span style="font-style:italic;">Tao'nun</span>] bizzât bu âlemin yönetilmesinde olumlu bir şekilde dahli olması ve bu âlemin bütün seyrini en ince ayrıntısına kadar Adem-i İcraat ile <span style="font-style:italic;">[yâni ezelde hükmetmiş olduğu Kader aracılığıyla]</span> yönetmesi gibi İnsân-ı Kâmil de âlemin Adem-i İcraat ilkesine göre olumlu bir şekilde yönetilmesiyle ilgilidir.</p>

  <p>Bunun yanında, daha genel bir tarzda ifâde etmek gerekirse, kadîm Çin'de felsefî düşüncenin halkın yönetimi meselesine hayatî bir önem atfetmekte olduğu da bu felsefeye has, belirgin bir vasıftır. Gerçekte de <span style="font-style:italic;">Homo Politicus [Siyâset Adamı]</span> Çin düşüncesinin bütün bellibaşlı ekollerinin merkezî bir anakonusudur. Lao-Tzû ile Çuang-Tzû da bu genel kuralın istisnâlan değildirler. Bu bakımdan, Lao-Tzû gibi bir kimsenin bir yandan Yol'un <span style="font-style:italic;">[Tao'nun]</span> fevkalâde girift bir metafiziğini geliştirip ideal insanı mutlak olarak dünyâ-dışı bir zihniyete sâhip ve günlük hayâtın gürültü ve patırdısının çok çok üstünde yaşamakta olan bir kimse olarak tasvîr ederken, öte yandan da, bir imparatorluğu yönetme sanatıyla da çok yakından ilgilenmekte olması olağanüstü ilgi çekici görünmektedir. Lao-Tzû'ya göre bir İnsân-ı Kâmil, kendi halkının yüce Yöneticisi olarak bir imparatorluğun başında bulunmadan gerçekten de "kâmil" olamaz. İnsân-ı Kâmil aynı zamanda hem filozof ve hem de siyâsetçidir.</p>

  <p>Bu beyân, hiç kuşkusuz, İnsân-ı Kâmil'in gerçekten de siyâsî kudret kazanması ya da dünyâyı fethetmesi gerektiği anlamına gelmemektedir. O, hattâ, kendisini öne çıkarmak için dahi gayret sarfetmez.</p>

  <p>O kendisini öne çıkarmadığı içindir ki göze çarpar.</p>

  <p>Kendisini kanıtlamadığı içindir ki parıldar.</p>

  <p>Övünmediği içindir ki liyâkat sâhibidir.<a id="footnote41"></a><sup><a href="#bookmark42">41</a></sup></p>

  <p>O, kendisini öne çıkarmak için gayret sarfetmez. Ama onun bu kendi kendine karşı olumsuz tavrından ötürü, ve daha da temelden o aslında "kâmil" olduğu içindir ki "doğal olarak" göze çarpar. O dikkati çekmek için kendiliğinden hiçbir şey yapmaz; ama halk onun etrâfında kendiliğinden toplanır. O kendini geri plânda tutar ama halk, çoğu kere bilincinde bile olmaksızın, onu kendiliğinden ön plâna çıkarır. Bütün <span style="font-style:italic;">Tao Te Çing</span> İnsân-ı Kâmil'in bu özelliğini tasvîr eden ifâdelerle doludur. Bunların arasında en tipik ve en meşhuru muhtemelen "parıltıyı yumuşatmak ve (avâmın) toz(u) ile aynı hizâya gelmek"tir.</p>

  <p>("Kutsal İnsan") keskinliğini köreltir, düğümlerini çözer, parıltısını yumuşatır, ve</p>

  <p>toz ile aynı hizâya gelir. İşte buna ben Esrarlı Tesviye diyorum.</p>

  <p>Böyle bir insana çok samimî bir şekilde sokulmak mümkün değildir. Onu çok u-</p>

  <p>zakta tutmak da mümkün değildir. Ona bir fayda sağlamak da ona bir zarar ver-</p>

  <p>mek de mümkün değildir. Ona şeref bahşetmek ya da onu rezîl etmek de imkân</p>

  <p>dışıdır.</p>

  <p>İşte bunun içindir ki o, "Semâ'nın altındaki her şeyin en şereflisidir" <span style="font-style:italic;">[yâni o:</span></p>

  <p><span style="font-style:italic;">Eşrefü-l Mahlûkat'tır].<a id="footnote42"></a><sup><a href="#bookmark43">42</a></sup></span></p>

  <p>"Esrarlı Tesviye" (<span style="font-style:italic;">hsüan t'ung</span>) çok anlamlı bir ifâdedir. İnsân-ı Kâmil, beşer sıfatıyla, cemiyetin bir üyesi olarak avâmın arasında yaşamaktadır. Orada günlük hayâtın ortasında, diğer insanların ardında ve yanında, sâkin ve durgun bir biçimde hayâtını sürdürmektedir. O kendisini tesviye edip avâmın seviyesine uyarlar. Görünüşte o da aynı, diğer insanlar gibidir. Ama, mânevî yüceliği dolayısıyla o mutlak hürriyet ve bağımsızlık göğünde tıpkı P'eng Kuşu gibi çok yükseklerde süzülmekte olduğundan, gerçekte, bu pek tuhaf bir "aymlık"tır. Bundan dolayıdır ki İnsân-ı Kâmil'inki "esrarlı" bir tesviyedir.</p>

  <p>İşte bu türlü bir kimsenin kendiliğinden faaliyeti aracılığıyla Yol'un <span style="font-style:italic;">[Tao'nun]</span> Fazîlet'i kâmil bir siyâsî kural olarak tecessüm etmektedir. Lao-Tzû ve Çuang-Tzû'ya özgü düşünce kalıbına göre, İnsân-ı Kâmil mânevî kemâli dolayısıyla mânevî âlemde doğal olarak en yüksek mevkii işgal etmektedir; ve mâdem ki mânevî âlemde en yüksek mevkii işgal etmektedir, o hâlde zâhirde de zorunlu olarak en yüksek mevkii işgal etmelidir. O "bütün memurların âmiri <span style="font-style:italic;">[efendisi]"</span> olmalıdır.<a id="footnote43"></a><sup><a href="#bookmark44">43</a></sup></p>

  <p>Burada gene Tao-cu bilgelere has paradoksal bir düşünce tarzıyla karşılaşmış bulunuyoruz. Bunlara göre İnsân-ı Kâmil "tozun ve pisliğin hükmettiği yerlerin ötesinde serbestçe dolaşan, ve kendi gönül âleminde Mutlak-Olarak-Hiç-Bir-Şeyin-Olmadığı Köyü'nde aylâk aylâk gezip tozmanın zevk-u sefâsını süren" bir kimsedir. Ama sırf tozun ve pisliğin hükmettiği yerlerin ötesinde bu tarzda hayâtını sürdürmesinden dolayı kendisini gerçek ve maddî âlemin tozunun ve pisliğinin tam ortasına yerleştirmektedir. Âlemdeki minnâcık çıkarlara tamâmiyle "bîgâne" kalarak o, gerçek dünyânın büyük meseleleriyle ilgilenmektedir. Hiç kuşkusuz o, <span style="font-style:italic;">"tek</span> bir devletin siyâsetinde yeterince göze çarpacak kadar kâbiliyeti olan"<a id="footnote44"></a><sup><a href="#bookmark45">44</a></sup> bir kimse değildir. Ama o, bir imparatorluğun ve hattâ bütün âlemin mutlak yöneticisi olacak kadar iyidir.</p>

  <p>Şu hâlde İnsân-ı Kâmil'in siyâseti nedir? Sağduyu açısından Çuang-Tzû siyâsî işlerin yönetiminin en ideal şeklinin "âmirin bütün kuralları ve mevzuâtı bizzât kendi şahsı için plânlayıp halkını buna göre yönetmesinden" ibâret olduğunu söylemektedir, zirâ bu takdirde ona itaatsizlik etmeğe cesâret edemeyenler onun fazîleti <span style="font-style:italic;">[yâni onun bu siyâseti</span>] sâyesinde "değişeceklerdir".</p>

  <p>Çuang-Tzû böyle bir şeyin yanıltıcı bir fazîletden <span style="font-style:italic;">(ç'i te)</span> başka bir şey olmadığını beyân etmektedir. "Dünyâyı bu kabil bir ilke aracılığıyla yönetmek okyanusta yürümeye, kendi elleriyle geniş bir nehir yatağı kazmaya ya da bir sivrisineğe koca bir dağı taşıtmaya kalkışmak gibidir!"<a id="footnote45"></a><sup><a href="#bookmark46">45</a></sup></p>

  <p>İnsân-ı Kâmil âlemi, insan hayâtının yalnızca zâhirî veçhesini kontrol altında tutmak üzere tasarlanmış, zâhirî şeylerden başka bir şey olamayan, insan yapısı kâ-nûnlarla yönetmez. O, âlemi, "kendisini yöneterek" yâni kendi derûnî faziletini kemâle erdirerek yönetir.</p>

  <p>Eğer "kutsal insan" yönetici durumundaysa, halkın zâhirî hayâtını yönetmeğe akla sığar bir şekilde nasıl ilgi duyabilecektir?</p>

  <p>Onun ilgi duyduğu kendi "derûnunu" düzeltmek (yâni derûnî Fazîlet'ini kemâle erdirmek) ve ancak bundan sonra (halkını) yönetmektir. O yalnızca kendi işini sağlama almakla ilgilidir, o kadar.</p>

  <p>(Yâni o, diğer bütün her şeyi kendi tabiatlarının sırtına yüklemekte-dir). Bir okla vurulmak tehlikesinden gökte yüksekten uçarak kaçan bir kuşu; ya da bilileri tarafından bir kazıda bulunup yerinden yurdundan edilme tehlikesini bertaraf etmek için <span style="font-style:italic;">kutsal</span> bir tepenin altındaki <span style="font-style:italic;">derin</span> bir delikte yaşayan bir fareyi göz önüne alın! (Her yaşayan mahlûkun, nasıl güvenli bir şekilde yaşayacağını sezgisel olarak bildiği, kendine has bir bilgeliği vardır). Pekiyi ama insanlar bu iki küçük yaratıktan daha az mı bilgiye sâhiptirler?<a id="footnote46"></a><sup><a href="#bookmark47">46</a></sup> <sup><a id="footnote47"></a><a href="#bookmark48">47</a></sup></p>

  <p>Çuang-Tzû'nun "kendi derûnunu düzeltmek" ile neyi kastettiği, daha müşah-has bir şekilde, gene kendisi tarafından aşağıda açıklanmaktadır.</p>

  <p>Bırakınız, zihniniz (içinde arzuların izinin dahi bulunmadığı) Basitlik (mül-künj'de serâzat dolaşıp dursun, hayat enerjiniz sınırsız Sükûnet ile tevhîd olup nefsinizin işe karışmasına izin vermeksizin hâdisâtın doğal seyrini tâkib etsin. İşte o zaman bütün âlem (kendiliğinden) yönetile-cektir.<sup>30</sup></p>

  <p>Kısaca ifâde etmek gerekirse bu, İnsân-ı Kâmil'in kelimenin gerçek anlamıyla kuvveden fiile çıkmış olmasıyla âlemin, İnsân-ı Kâmil'in katı kânûnlar vaz edip bunları uygulayarak değil de "kendiliğinden" yönetilmekte olduğu anlamına gelmektedir. Âlemin doğru düzeni İnsân-ı Kâmil'in, kendi payına düşeni yaptığı yâni "kendi derûnunu arıttığı" zaman kendiliğinden teessüs etmektedir. Bunun ise temel ilke olan Adem-i İcraat ilkesini <span style="font-style:italic;">[Mutlak Tevekkül'ü]</span> uygulamaktan başka bir şey olmadığı âşi-kârdır. İşte Lao-Tzû ve Çuang-Tzû için siyâsetin en yüce ve en ideal şekli budur.</p>

  <p>Lao-Tzû bu durumu şu ifâdelerle tasvîr etmektedir:</p>

  <p>Bir devlet "dürüstlük"<a id="footnote48"></a><sup><a href="#bookmark49">48</a></sup> ile pekâlâ yönetilebilir. Bir savaş baskınla pekâlâ kaza-nılabilir. Ama imparatorluk<a id="footnote49"></a><sup><a href="#bookmark50">49</a></sup> ancak Adem-i Faaliyet<a id="footnote50"></a><sup><a href="#bookmark51">50</a></sup> <span style="font-style:italic;">(mı şifi)</span> ile elde edilebilir.</p>

  <p>Bunun böyle olduğunu nasıl mı biliyorum? İşte şu gözlem aracılığıyla: İmparatorlukta ne kadar çok yasaklama ve yasaklanmış şey varsa halk da o kadar fakirdir.</p>

  <p>Halk ne kadar çok medenî araca sâhipse, ülke de o kadar şaşkın ve karışıktır.</p>

  <p>Halk ne kadar çok yeteneğe ve zenaate sâhipse o kadar da tuhaf ve faydasız eşyâ üretilir.</p>

  <p>Ne kadar çok kânûn ve karamâme çıkarılırsa o kadar da çok hırsız ve haydut türer.</p>

  <p>İşte bunun içindir ki "Kutsal İnsan" şöyle der: Ben Adem-i İcraat'ı uyguladığım sürece halk (ahlâk açısından) kendiliğinden değişir. Ben "sükûnet"i seversem halk da kendiliğinden dürüst olur. Ben faaliyette bulunmazsam halk da kendiliğinden zenginleşir. Ben arzusuz olursam, halk da kendiliğinden "yontulmamış odun" kadar sâde olur.<a id="footnote51"></a><sup><a href="#bookmark52">51</a></sup></p>

  <p>Sık sık vurguladığım veçhile devlet adamı olarak İnsân-ı Kâmil, üstün yeteneğini, Adem-i İcraat'ı uygularken Yol'un <span style="font-style:italic;">[Tao'nun] mükemmel bir kopyası [kâmil bir tecellîgâhı]</span> olmasına borçludur.</p>

  <p>Yol <span style="font-style:italic;">[Tao],</span> mutlak hakikati içinde, "Adem-i İcraat"tır <span style="font-style:italic;">[hiçbir fiilde bulunmamaktır]<a id="footnote52"></a><sup><a href="#bookmark53">52</a></sup>.</span> Ve (hiçbir şey icrâ etmemekle de) o, icrâ edilmemiş hiçbir şey bırakmamaktadır.</p>

  <p>Eğer kırallar ve efendiler <span style="font-style:italic;">[senyörler, derebeyleri</span>] bu ilkeyle uyum içinde olabilselerdi (onların etkisiyle) bu kesret âlemi de değişirdi.</p>

  <p>Eğer bu değişim sırasında (Tabîat'a karşı <span style="font-style:italic;">[yâni hâdisâtın doğal seyrine karşı gözüken])</span> bir arzu <span style="font-style:italic;">[hevâ-ü heves]</span> ortaya çıkmış olsaydı, onu da ben "yontulmamış odun"un "isimsiz" basitliğinin kudreti) aracılığıyla dindirirdim. "Yontulmamış odun"un "isimsiz" basitliği onları da arzusuz kılardı.</p>

  <p>Eğer halk arzularından sıyrılmış ve dolayısıyla da sâkin olursa bütün imparatorluk da kendiliğinden dürüst bir şekilde yönetilmekte olacaktır.<a id="footnote53"></a><sup><a href="#bookmark54">53</a></sup></p>

  <p>Yol'un <span style="font-style:italic;">[Tao'nuri],</span> mutlak hakîkatı içinde ismi yoktur. (O bu açıdan tıpkı "yontulmamış odun" gibidir)<a></a><sup><a href="#bookmark54">53</a></sup> <sup><a id="footnote54"></a><a href="#bookmark55">54</a></sup>. Önemsiz gibi görünse de "yontulmamış odun" aslında öyledir ki ona hiçbir şey hükmedemez.</p>

  <p>Eğer kırallar ve efendiler [<span style="font-style:italic;">senyörler, derebeyleri</span>] bu ilkeyle uyum içinde olabilselerdi (onların etkisiyle) bu kesret âlemi de onlara kendiliğinden saygı gösterirdi. Semâ ile Arz da onların üzerine tatlı bir şebnem yağdırmak husûsunda birleşirler ve halk da, hiçbir kararnâme ya da emir yayınlanmış olmasa bile, kendiliğinden sulh ve sükûn içinde yönetilmiş olurdu.<a id="footnote55"></a><sup><a href="#bookmark56">55</a></sup></p>

  <p>Buna göre, devlet adamı sıfatıyla İnsân-ı Kâmil egemenliğini Adem-i İcraat ilkesiyle uyumlu olarak ifâ eder. "O, hiçbir icraatta bulunmamaktan başka hiçbir icraatta bulunmaz"<a id="footnote56"></a><sup><a href="#bookmark57">56</a></sup>. Ama "hiçbir icraatta bulunmamak"la o aslında büyük bir şey yapmaktadır. Çünkü söz konusu hâlde "hiçbir icraatta bulunmamak", hâdisâtın doğal seyrine karşı hiçbir şey yapmamak demektir. Bundan dolayı onun "hiçbir icraaatta bulun-mama"sı her şeyin doğal ve kendiliğinden gelişimine "yardım etmesi" ile eşdeğerdir.</p>

  <p>Eğer "Kutsal İnsan"ın arzu ettiği bir şey varsa o da "arzu etmemek"tir. Eğer öğrenmek istediği bir şey varsa o da "öğrenmemeyi" öğrenmek-tir<a id="footnote57"></a><sup><a href="#bookmark58">57</a></sup>.</p>

  <p>O böylece, sürekli olarak, avâmın farkedemediği (Nihaî Kaynağa) rücû' eder.</p>

  <p>Kesret âlemindeki her şeyin kendiliğinden gelişmesine yardım eder (yaptığı da budur zâten) ama fail olmaya kalkışmaz<a id="footnote58"></a><sup><a href="#bookmark59">58</a></sup>.</p>

  <p><span style="font-style:italic;">Tao Te Çing'</span>den, Adem-i İcraat fikrinin, Tao-cu siyâsetin en yüce ilkesi olarak övülmekte olduğu pekçok başka pasaj da örnek olarak verilebilir. Ama bizim özel amacımız için şimdiye kadar takdîm edilmiş olan yeterlidir.</p>

  <p>Bununla beraber, siyâsî bir fikir olarak Adem-i İcraat ile ilgili olarak üzerinde durulması gereken bir başka husus daha bulunmaktadır. Yukarıda, Adem-i İcraat ilkesine göre imparatorluğu yöneten İnsân-ı Kâmil'in, daha çok, tavrıyla ilgilenmiş olduk. Şimdi ise dikkati çekmek istediğim konu: yönetilenlerin, yâni İnsân-ı Kâmil'in bağımlıları olarak hükmettiği avâmın, hâlet-i rûhiyesi ya da tavrıdır.</p>

  <p>Kezâ yukarıda zikredilen pasajlardan birinde eğer bağımlılarının başlarına "arzu" ve "bilgi" sâhibi olmak gelirse, bunun İnsân-ı Kâmilin ideal kuralının uygulanmasını engelleyeceğine işâret edilmişti. İnsân-ı Kâmil'in kendisi (duygulardan yoksun olması hasebiyle) bütün beşerî "arzuların" <span style="font-style:italic;">[hevâ-ü hevesin]</span> de (ve kendi zihnini iyice karmaşalaştırmış olması hasebiyle) zihninin aklî yeteneğinin faaliyeti dolayısıyla kazanılan önemsiz "bilgilerin" de mutlak olarak üstünde bulunabilir. Ama kendisi ne kadar Kâmil olsa da, avâm onun yönetimini kabûl etmek husûsunda kâmil bir şekilde hazır olmadıkça, İnsân-ı Kâmil bundan dolayı Adem-i İcraat ilkesi aracı-lığıyla yönetmek idealini gerçekleştirmek durumunda olamıyabilecektir. Fakat onların da İn-sân-ı Kâmil'in yönetimini kabûl etmek husûsunda iyice hazır olmaları ancak "arzulardan ve "bilgiler"den arındıkları zaman mümkündür. Şu hâlde avâmı bu engellerden arındırmak Adem-i İcraat siyâsetinin bir parçasını oluşturmaktadır.</p>

  <p>Eğer (yönetici) bilge (denilen) kişilere büyük saygı göstermeyecek olursa, avâm da biribirleriyle çekişip itişmekten korunmuş olacaktır.</p>

  <p>Eğer âmirler elde edilmesi güç olan emteaya değer vermezlerse halk da hırsızlık yapmaktan alıkonmuş olur.</p>

  <p>Eğer âmirler ihtirâsı tahrik edebilecek olan şeyleri ortaya çıkarmazlarsa halkın zihni de bulanmaktan alıkonmuş olur.</p>

  <p>Bundan ötürü "Kutsal İnsan" halkı yönetirken karınlarını doyurur ama zihinlerini boşaltır; kemiklerini kuvvetlendirir ama ihtiraslarını zayıflatır.</p>

  <p>B öylece halkını dâimâ bilgisiz ve ihtirâssız kılmaya çalışır ki "bilenler" denilen-ler bir yolunu bulup da müdâhale etmesinler.</p>

  <p>Yol'u uygulamakta mahâret sâhibi olmuş olan bu yaşlı (yöneticiler) halkı bilge ve zekî kılmağa gayret etmemişlerdir. Onlar halkı daha çok câhil bırakmak yolunu seçmişlerdir. Halkı yönetmenin zor olmasının sebebi onun gereğinden çok "bilgi" sâhibi olmasıdır.</p>

  <p>Kim ki bir devleti (halkını) "bilgi" [<span style="font-style:italic;">enformasyon</span>] ile (donatarak) yönetirse ülkesine zarar vermiş olur. Kim ki bir devleti (halkını) "bilgi"siz bırakarak yönetirse ülkesine saadet bahşeder.</p>

  <p>Bu iki ilke (arasındaki farkı) bilmek (yöneticinin) kıstasına aittir. (Siyâsetin) kıstasını bilmeğe de dâima Esrarlı Fazîlet gözüyle bakılır. Bu Esrarlı Fazilet de ne kadar derin ve ne kadar kapsamlıdır!(Onun derinliğini gösteren şudur ki) o eşyâ-nın tabîatına aykırı olarak faaliyet gösterir ama sonunda gene de Evrensel U-yum’a <span style="font-style:italic;">[Ahenk’e]</span> rücû’ eder (yâni ilk bakışta Sırlı Fazîlet eşyânın doğal düzenine karşı imiş gibi gözükür ama gerçekte Büyük Yol’un [<span style="font-style:italic;">Tao’nun</span>] icraatıyla tam bir uyum içindedir)<a id="footnote59"></a><sup><a href="#bookmark60">59</a></sup>.</p>

  <p>Adem-i İcraat’m uygulanmasıyla gerçekleşmesi beklenen Evrensel Uyum, bir devletin çeşitli yönetim şekilleri arasında en yüksek kemâl derecesini temsîl etmektedir. Bu İnsân-ı Kâmil’e özgü yönetim sanatıdır. Ve bu kıstas açısından değerlendirildiğinde de, geriye kalan bütün siyâsî yönetim şekilleri değişen derecelerde kusurludurlar.</p>

  <p>Bütün yöneticilerin mutlak sûrette en yücesi, halkın, var olduğunu bildiği ama şahsen tanımadığıdır; <span style="font-style:italic;">[işte bu halkı Tao aracılığıyla yönetendir</span>]</p>

  <p>Ondan sonraki halkın sevip övdüğü yöneticidir; <span style="font-style:italic;">[bu da suhûlet ve adaletle yöneten kimsedir</span>]</p>

  <p>Sonraki halkın korktuğu yöneticidir; <span style="font-style:italic;">[bu ise onları zekâ ve bilgiyle yönetendir</span>]</p>

  <p>En sonuncusu da halkın adam yerine koymadığı, nefret ettiği yöneticidir; <span style="font-style:italic;">[bu yönetici ise halkı kendi çıkarları için âdî kurnazlıklarla yönetendir].</span> Bunun sebebi dürüstlük eksikliğidir (yâni yönetici dürüst olmadığı için halk ona îtimat etmez). (Bu gibi bir durumun önüne geçebilmek için) böyle bir yöneticinin (en azından) kendi sözlerine riâyet etmesi husûsunda yeterince temkinli ve anlayışlı davranması gerekir. (Bununla beraber, izlediği yolda halkın İtimadını muhafaza etmekte başarılı olsa bile, onun yönetimi gene de bütün yönetim şekillerinin en rezîlidir). (Aksine en yüce yönetim şeklinde) iş kâmil bir biçimde yapılıp da takdire şâyân bir başarı elde edildiğinde, halkın hepsi de: "Bunun böyle olması bizim sâyemiz-dedir" der<a id="footnote60"></a><sup><a href="#bookmark61">60</a></sup> <sup><a id="footnote61"></a><a href="#bookmark62">61</a></sup>.</p>

  <p>Halkın böyle bir duyguya kapılmasının sebebi İnsân-ı Kâmil’in onları Adem-i İcraat ilkesiyle yönetmesidir. Halk onun kendileri üzerindeki mevcûdiyetinin belli belirsiz bilincindedir; ama hâdisâtın sırf onun kendilerinin yöneticisi olması hasebiyle bu kadar yumuşak bir biçimde seyretmekte olduğunun farkında bile değildir.</p>

  <p>Bu pasajda numaralandırılmış olan yönetici tiplerinden İkincisinin, yâni halkın sevip övdüğü yöneticinin, açıkça, Konfüçyüs-çü "beşeriyet" idealine işâret etmekte olduğunu görmek ilgi çekicidir. Bu bağlamda Lao-Tzû’nun daha önce zikretmiş ol-duğumuz<sup>3rs</sup> <span style="font-style:italic;">"Ne zaman ki Tao terkedilir, o zaman beşerî dürüstlük ortaya çıkar"</span> şeklindeki sözlerini hatırlamalıyız. Bunun imâ ettiği şey ise, Konfüçyüs ile ekolünün bakış açılarından siyâsetin en yüce idealinin Lao-Tzû’nun bakış açısından yalnızca i-kinci en iyi yönetim değil fakat bunun aynı zamanda büyük Yol’un <span style="font-style:italic;">[Tao’nun] </span>terkedilmekte olduğunun da bir çeşit işâreti olduğudur.</p>

  <p>Ne zaman ki Tao terkedilir, o zaman beşerî dürüstlük ortaya çıkar.</p>

  <p>Ne zaman ki âlemde zekâ ve beceriklilik yayılır, o zaman göze batan hilekârlık baş gösterir.</p>

  <p>Ne zaman ki ailede altı kişi<a id="footnote62"></a><sup><a href="#bookmark63">62</a></sup> biribirleriyle anlaşamazlarsa, o zaman "evlât saygısına ve "baba şefkati"ne vurgu yapılır.</p>

  <p>Ne zaman ki devlet bozulur ve düzen yozlaşırsa, o zaman ortaya "dürüst" bakanlar çıkar.<a id="footnote63"></a><sup><a href="#bookmark64">63</a></sup></p>

  <p>Eğer (yönetici) "becerikliliği" lâğveder ve "zekâ"yı da terkederse, bunun halka yüz kere daha fazla faydası olacaktır.</p>

  <p>Eğer "insanlığı" lâğveder ve "dürüstlüğü" de terkederse, halk da (kendiliğinden) "evlât saygısı"na ve "baba şefkati"ne rücû’ edecektir.<a id="footnote64"></a><sup><a href="#bookmark65">64</a></sup></p>

  <p>Eğer becerikliliği lâğveder ve çıkar( peşinde koşmay)ı terkederse, artık ne hırsızlar ve ne de haydutlar olacaktır.</p>

  <p>Bu üç ilke de kendi açılarından yalnızca süsten ibârettir ve yeterli de değildirler. Bunların gerçek bir temele oturtulmuş olmaları gerekir. (Bu temel ise şudur): (zâhirde) "basitliğin" sergilenmesi, (bâtında) "yontulmamış odun" (ilkesinin) benimsenmesi, "nefs"in zayıflatıl-ması, ve "arzu ve isteklerin" <span style="font-style:italic;">[hevâ-ü heves’in]</span> de imkânın en son sınırına kadar kısıtlanması.<a id="footnote65"></a><sup><a href="#bookmark66">65</a></sup></p>

  <p>Temelde aynı fikri, açıkça ifâde edilmiş olarak, <span style="font-style:italic;">Çuang-Tzu da</span> da bulmaktayız. Eski zamanların, Konfüçyüs tarafından "kutsal imparator" olarak saygı gösterilen büyük devlet adamı Şun, Çuang-Tzû’nun bakış açısından, ikinci mertebeden bir siyâ-setçiden başka bir şey değildi; çünkü Şun bizzât "insanlık" faziletine dayanmaktaydı.</p>

  <p>O <span style="font-style:italic;">[Şun]</span> "insanlık" fikrine dayanarak insanları kandırıp kendi tarafına çekmeğe çalıştı. Ve insanları kandırdı da. Ama kendisini aşıp da "beşerî olmayan"ın (mânevi) mertebesine erişemedi.<a id="footnote66"></a><sup><a href="#bookmark67">66</a></sup></p>

  <p>"Kutsal imparator" Sun hakkındaki bu gözlem, Çuang-Tzû’nun gözünde, en yüce devlet adamının Konfüçyüs-çü faziletlerin üstündeki düzeyde olması gerektiğine işâ-ret etmektedir. Böyle bir devlet adamı "beşerî olmayan"ın (mânevi) mertebesine e-rişmiş biri olmalıdır. Onun mânevi mertebesi beşerî değildir, yâni beşeriyetin çok çok üstündedir, çünkü o nefsini tamâmen ortadan kaldırmış bulunmaktadır.</p>

  <p>(Böyle bir kimse) uyuduğu zaman huzur içinde uyur, ve uyanık olduğu zaman da "boş"gözlerle bakar (çünkü zihni şunun ya da bunun "hayr" ya da "şer" olduğuna açık seçik odaklanmış değildir).</p>

  <p>Bâzen kendisini bir atmış gibi görür (yâni başkaları ona "at" derlerse o bu lâkabı kabûl eder); bâzen de kendisini bir öküzmüş gibi görür.</p>

  <p>(Kendi gözünde her şey bir "karmaşa içinde" bir <span style="font-style:italic;">[ve aynı şey]</span> olduğundan, o bu ve bunun gibi diğer "esaslı" farklara tamâmen bigânedir.) Onun bilgeliği gerçekten de güvenilir bir bilgeliktir ve fazileti de gerçek fazîletdir. Ama gene de o tümüyle "beşerî olmayan" bir alanda değildir (yâni, "beşerî olmayan" kemâline rağmen o hâlâ avâmın dünyâsında bulunmakta, onlarla birlikte ve onların arasın-</p>

  <p>da yaşamakta, ve, Yüce yöneticileri olarak, onlan yönetmektedir).<a id="footnote67"></a><sup><a href="#bookmark68">67</a></sup></p>

  <p>Yukarıda zikredilmiş olan pasajlardan birinde Lao-Tzû’nun gözünde en yüce yöneticinin, halkın kendisine özel bir fazilet ya da liyâkat atfetmeksizin "yalnızca üzerilerinde bir yöneticileri bulunduğu" bilincinde olmasını sağlayacak şekilde onları "doğal bir biçimde" yöneten kimseyle temsil edilmekte olduğunu gördüktü. Bu hususta Çuang-Tzû da Lao-Tzû’yu tamâmen desteklemektedir. Bu türlü bir ideal yönetimde Lao-Tzû ve Çuang-Tzû’ya göre yalnızca halk yöneticinin liyâkatini fark etmemekle kalmamakta, fakat yöneticinin kendisi de kendi liyâkatinin bilincinde olmamaktadır.</p>

  <p>Lao-Tzû diyor ki:</p>

  <p>"Kutsal İnsan" öyledir ki işini tamamlar da eseriyle övünmez; değerli işler yapar da bundan kendine pay çıkarmaz. O kendi becerikliliğini âleme ilân etmek husû-sunda hiçbir arzuya sâhip değildir.<a id="footnote68"></a><sup><a href="#bookmark69">68</a></sup></p>

  <p>Çuang-Tzû da diyor ki:</p>

  <p>Eğer bir "nûra kavuşmuş kıral" dünyâyı yönetecek olursa onun liyâkati Göğün altındaki her şeyi örter. Ama o bu liyâkatin kendisinden zuhur ettiğinin farkında bile olmaz.</p>

  <p>Onun değiştirici gücü bu kesret âlemini etkiler. Ama halk ona bağlı olduğunu hissetmez bile.</p>

  <p>(Onun yönetici olmasından dolayı dünyâda) "bir şeyler" vuku bulmaktadır ama bunun ne olduğunu kimse tam olarak dile getireme-mektedir. (Bu "bir şeyler"in mevcûdiyeti açıkça yalnızca şununla bellidir ki bu "bir şeyler") kendiliğinden her şeyi hoşnut ve mutlu kılmaktadır.</p>

  <p>Kendisi ise Derinliklerine-Vanlamayan’da <span style="font-style:italic;">[Tasavvufa göre Amâ’da]</span> (yâni O’nun mânevi mertebesinde) bulunur ve kendi gönlünün özünde [<span style="font-style:italic;">sırr’ında</span>] Hiç-Bir-Şeyin-Olmadığı yerde dolaşır durur.<a id="footnote69"></a><sup><a href="#bookmark70">69</a></sup></p>

  <p>Bu bölümü, "Kutsal İnsan" tarafından Adem-i İcraat ilkesine göre yönetilen ve Tao-cu siyâsetin en yüce ideali olan Adem-i İcraat ilkesinin somut bir şekilde kuvveden fiile çıktığı hayâli bir devleti Lao-Tzû’nun saf ve sevimli bir biçimde tasvir etmekte olduğu <span style="font-style:italic;">Tao Te Çing</span>’den bir pasajla kapatmak istiyorum. Söz konusu olan, Ef-lâtun’un <span style="font-style:italic;">Cumhûriyef</span>i gibi büyük ölçüde bir ideal devlet filân değildir. Bu hemen hemen bir köydür, o kadar. Ama kim bilir? Belki de bu küçücük ülkenin insanları Ef-lâtun’un tasarladığı devletin sâkinlerinden daha mutlu ve daha da hoşnutturlar.</p>

  <p>Küçük bir ülke, az sayıda bir nüfus. (Bu ülkede) herbiri avâmdan on ya da yüz</p>

  <p>kişiye bedel, büyük beceri sâhibi kimseler yaşamakta. Ama bunlar becerilerini uygulamak için bir zemin bulamamaktalar. Halk (o kadar mutlu ve hâlinden o kadar hoşnut ki) hayatına önem vermekte (yâni hayattan zevk aldığı için ölüm karşısında gönülsüz). Ahâlinin uzak yerlere gitmek husûsunda da bir arzuları yok. Bundan dolayı da her ne kadar gemileri ve arabaları varsa da bunlardan yararlanmak isteyen bir kişi çıkmaz aralarından. Her ne kadar savaşta kullanmak üzere silâhları varsa da bunları kullanmak için hiçbir fırsat zuhur etmiyor.</p>

  <p>Bu halk (girift yazı sistemi yerine) düğüm atılmış sicimlere (ezeldeki Basitliğe) rücû’ etmektedir.</p>

  <p>Bunlar gıdâlannı lezzetli, elbiselerini de güzel bulmaktadırlar. Evlerinde mesûd ve kendilerinden hoşnut olarak kendi âdetlerinden de memnûndurlar. Bunlara komşu durumundaki ülke ise çok yakındır <span style="font-style:italic;">[öyle ki]</span> horozlarının ötüşü ve köpeklerinin havlaması dahi duyulmaktadır. Ama her iki ülkenin sâkin-leri biribirlerini bir kerecik olsun ziyâret etmeden büyümekte, yaşlanmakta ve ölmektedirler.<a id="footnote70"></a><sup><a href="#bookmark71">70</a></sup></p>

  <p>* * *</p>

  <p>ÜÇÜNCÜ KISIM VARLIK</p>

  <p>İbn Arabî ile Lao-Tzû ve Çuang-Tzû'nun Varlık Anlayışlarının Mukayesesi</p>

  <p><a id="bookmark1"></a><a href="#footnote1">1</a></p>

  <p>   <span style="font-style:italic;">Tao Te Çing,</span> XXII.</p>

  <p><a id="bookmark2"></a><a href="#footnote2">2</a></p>

  <p>   <span style="font-style:italic;">Tao Te Çing,</span> X.</p>

  <p><a id="bookmark3"></a><a href="#footnote3">3</a></p>

  <p>   <span style="font-style:italic;">P'o</span> ile ilgili olarak <span style="font-style:italic;">Tso Ç'uan</span>'da şu ifâdeye rastlamaktayız: "Bir kimse doğduğu zaman onun ilk bedenî fonksiyonunda <span style="font-style:italic;">p'o</span> denilenin tezâhürü görünür".</p>

  <p><a id="bookmark4"></a><a href="#footnote4">4</a></p>

  <p>   <span style="font-style:italic;">Çuang-Tzû</span>, VI., s. 226.</p>

  <p><a id="bookmark5"></a><a href="#footnote5">5</a></p>

  <p>   Ataraksi: nefs itminânı, huzur ve sükûn, Adem-ı ızdırab, lâkaytlik. (Çevirenin notu)</p>

  <p><a id="bookmark6"></a><a href="#footnote6">6</a></p>

  <p>   <span style="font-style:italic;">Çuang-Tzu,</span> IV., s. 229.</p>

  <p><a id="bookmark7"></a><a href="#footnote7">7</a></p>

  <p>   <span style="font-style:italic;">"Topuğu ile nefes almak"</span> deyimi onların nefes alışlarının derinliğini ve sükûnetini vurgulamak i-çin kullanılmaktadır. İçe çekilen havadaki hayatî enerjinin bütün vücûdda dolaşması o türlü sağlanmaktadır ki insan, onlar nefes verirken nefesleri sanki topuklarından çıkıyormuş hissine kapılmaktadır.</p>

  <p><a id="bookmark8"></a><a href="#footnote8">8</a></p>

  <p>   <span style="font-style:italic;">Çuang-Tzû,</span> VI., s. 228.</p>

  <p><a id="bookmark9"></a><a href="#footnote9">9</a></p>

  <p>   <span style="font-style:italic;">Tao Te Çing,</span> III.</p>

  <p><a id="bookmark10"></a><a href="#footnote10">10</a></p>

  <p>   <span style="font-style:italic;">Tao Te Çing,</span> XII.</p>

  <p><a id="bookmark11"></a><a href="#footnote11">11</a></p>

  <p>   Burada karın (ya da batn) ile göz iki karşıt kutup gibi ortaya konulmuştur. Kamın (ya da batnın) <span style="font-style:italic;">üstü örtülü olanı,</span> ve gözün de <span style="font-style:italic;">üstü örtülü olmayanı</span> yâni <span style="font-style:italic;">görüneni, zahiri</span> remzetmekte olduğu âşikâr-dır. Böylelikle Lao-Tzû <span style="font-style:italic;">bâtın</span> ile <span style="font-style:italic;">zahir</span> arasındaki karşıt polâriteye işaret ederken Tao-cu İnsân-ı Kâ-mil'in yüzünün, avâmın aksine, zahire değil de bâtına dönük olduğunu vurgulamaktadır. (Çevirenin notu)</p>

  <p><a id="bookmark12"></a><a href="#footnote12">12</a></p>

  <p>   <span style="font-style:italic;">Tao Te Çing,</span> XIII.</p>

  <p><a id="bookmark13"></a><a href="#footnote13">13</a></p>

  <p>   <span style="font-style:italic;">Tao Te Çing,</span> LV.</p>

  <p><a id="bookmark14"></a><a href="#footnote14">14</a></p>

  <p>   <span style="font-style:italic;">TaoTeÇing,</span> LXXVI.</p>

  <p><a id="bookmark15"></a><a href="#footnote15">15</a></p>

  <p>   Yâni Fail'i idrâk edip de mefûle bu idrâk ile bakan kimse âleme yağan Rahmet ve tecellî yağmurlarının temerküz ettiği yüce bir tecellîgâh olur. (Çevirenin notu)</p>

  <p><a id="bookmark16"></a><a href="#footnote16">16</a></p>

  <p>   Böyle ulu bir tecellîgâhdan da etrafına Rahmet yağar. (Çevirenin notu)</p>

  <p><a id="bookmark17"></a><a href="#footnote17">17</a></p>

  <p>   Bu pasajın 1. ve 3. cümleleri kadîm çin diyalektiğindeki Yang ve Yin'e yollama yapmaktadır. Yang: aydınlığı, erkeği, fâili, beyazı, Güneşi; Yin ise: karanlığı, dişiyi, mefûlü, siyahı, Ayı simgeler. Bu, İslâm Tasavvufumdaki Celâl ve Cemâl sıfatlarıyla da mukayese edilebilir. (Çevirenin notu)</p>

  <p><a id="bookmark18"></a><a href="#footnote18">18</a></p>

  <p>   <span style="font-style:italic;">Tao Te Çing,</span> XXVIII.</p>

  <p><a id="bookmark19"></a><a href="#footnote19">19</a></p>

  <p>   Nefy (<span style="font-style:italic;">İngilizcesi: negation</span>): anlamındadır. (Çevirenin notu)</p>

  <p><a id="bookmark20"></a><a href="#footnote20">20</a></p>

  <p><span style="font-style:italic;">Tao Te Çing,</span> VII.</p>

  <p><a id="bookmark21"></a><a href="#footnote21">21</a></p>

  <p><span style="font-style:italic;">Tao Te Çing,</span> XXIV.</p>

  <p><a id="bookmark22"></a><a href="#footnote22">22</a></p>

  <p><span style="font-style:italic;">Tao Te Çing,</span> II.</p>

  <p><a id="bookmark23"></a><a href="#footnote23">23</a></p>

  <p><span style="font-style:italic;">Tao Te Çing,</span> XLVIII.</p>

  <p><a id="bookmark24"></a><a href="#footnote24">24</a></p>

  <p><span style="font-style:italic;">Çuang-Tzû,</span> VI., s. 224.</p>

  <p><a id="bookmark25"></a><a href="#footnote25">25</a></p>

  <p><span style="font-style:italic;">Çuang-Tzû,</span> VI., s. 224.</p>

  <p><a id="bookmark26"></a><a href="#footnote26">26</a></p>

  <p>   <span style="font-style:italic;">Tao Te Çing,</span> XLIII.</p>

  <p><a id="bookmark27"></a><a href="#footnote27">27</a></p>

  <p>   <span style="font-style:italic;">Tao Te Çing,</span> LXXVIII.</p>

  <p><a id="bookmark28"></a><a href="#footnote28">28</a></p>

  <p>   <span style="font-style:italic;">Tao Te Çing,</span> VIII.</p>

  <p><a id="bookmark29"></a><a href="#footnote29">29</a></p>

  <p>   <span style="font-style:italic;">Tao Te Çing,</span> LXVIII.</p>

  <p><a id="bookmark30"></a><a href="#footnote30">30</a></p>

  <p>   <span style="font-style:italic;">Tao Te Çing,</span> XXII.</p>

  <p><a id="bookmark31"></a><a href="#footnote31">31</a></p>

  <p><span style="font-style:italic;">Çuang-Tzû,</span> V., s. 217.</p>

  <p><a id="bookmark32"></a><a href="#footnote32">32</a></p>

  <p>   <span style="font-style:italic;">Çuang-Tzû</span>, V., s. 220-222. Bir taşın siyah mı beyaz mı olduğu, "sert ve beyaz taş" m, "sert" ve "beyaz"m iki ayrı sıfat olması hasebiyle, gerçekten de bir değil iki nesne olduğu hakkındaki meşhur mugalâtacı tezine yollama yapmaktadır. <span style="font-style:italic;">Bk..</span> yukarıda IV. Bölüm.</p>

  <p><a id="bookmark33"></a><a href="#footnote33">33</a></p>

  <p>   <span style="font-style:italic;">Çuang-Tzû,</span> II., s. 100.</p>

  <p><a id="bookmark34"></a><a href="#footnote34">34</a></p>

  <p><span style="font-style:italic;">Çuang-Tzû</span>, VI., s. 234-235.</p>

  <p><a id="bookmark35"></a><a href="#footnote35">35</a></p>

  <p><span style="font-style:italic;">Çuang-Tzû, VI.,</span> s. 230-231.</p>

  <p><a id="bookmark36"></a><a href="#footnote36">36</a></p>

  <p><span style="font-style:italic;">Tao Te Çing,</span> XVI.</p>

  <p><a id="bookmark37"></a><a href="#footnote37">37</a></p>

  <p><span style="font-style:italic;">Tao Te Çing,</span> XLV.</p>

  <p><a id="bookmark38"></a><a href="#footnote38">38</a></p>

  <p><span style="font-style:italic;">Çuang-Tzû,</span> V., s.214-215.</p>

  <p><a id="bookmark40"></a><a href="#footnote39">39</a></p>

  <p>   <span style="font-weight:bold;font-style:italic;">Bk.</span> VIII. Bölüm, 22 numaralı dipnotu. (Çevirenin notu)</p>

  <p><a id="bookmark41"></a><a href="#footnote40">40</a></p>

  <p>   Şimdiye kadar öğrendiklerimizden, Adem-i İcraat'm ya da İslâmî adıyla “Mutlak Teslîmiyet”in Tao'nun (yâni Rabbü-1 Âlemiyn'in) ezelde takdir etmiş olduğu Kader karşısında İnsân-ı Kâmil'in: 1) bunu değiştirebileceği vehmine kapılmamasmı ve 2) bunu değiştirmek yönünde (dua, büyü, tedbir gibi) hiçbir fuzûlî teşebbüste bulunmamasını sağlayan ve kemâliyle yalnızca ona özgü, sürekli zinde tutulan bir idrâk düzeyi olduğu anlaşılmaktadır. (Çevirenin notu)</p>

  <p><a id="bookmark42"></a><a href="#footnote41">41</a></p>

  <p><span style="font-style:italic;">Tao Te Çing,</span> XXII.</p>

  <p><a id="bookmark43"></a><a href="#footnote42">42</a></p>

  <p>   <span style="font-weight:bold;font-style:italic;">Tao Te Çing,</span> LVI; keza <span style="font-weight:bold;font-style:italic;">bk.</span> IV.</p>

  <p><a id="bookmark44"></a><a href="#footnote43">43</a></p>

  <p>   <span style="font-weight:bold;font-style:italic;">Tao Te Çing,</span> XXVIII.</p>

  <p><a id="bookmark45"></a><a href="#footnote44">44</a></p>

  <p>   <span style="font-style:italic;">Çuang-Tzû,</span> I., s. 16.</p>

  <p><a id="bookmark46"></a><a href="#footnote45">45</a></p>

  <p><span style="font-style:italic;">Çuang-Tzû,</span> VII., s. 291.</p>

  <p><a id="bookmark47"></a><a href="#footnote46">46</a></p>

  <p><span style="font-style:italic;">Çuang-Tzû,</span> VII., s. 291.</p>

  <p><a id="bookmark48"></a><a href="#footnote47">47</a></p>

  <p><span style="font-style:italic;">Çuang-Tzû,</span> VII., s. 294.</p>

  <p><a id="bookmark49"></a><a href="#footnote48">48</a></p>

  <p><sup>30</sup>' Bu, Konfüçyüs-çü siyâset idealine alaycı bir yollamadır. Günün birinde adamın biri Konfüçyüs'e devlet yönetimi sanatının ne olduğunu sormuş. Konfüçyüs ona şu cevâbı vermiş: “Yönetme (<span style="font-style:italic;">çeng</span>) dürüstlük <span style="font-style:italic;">(çeng)</span> demektir <span style="font-style:italic;">[Çince'de her iki kelimenin de yazılışları farklı ama telâffuzları aynıdır</span>]. Eğer siz (halkı) önce kendinizi düzelterek yönetirseniz, kimsecikler “dürüstlüğe" karşı koyamaz”</p>

  <p><a id="bookmark50"></a><a href="#footnote49">49</a></p>

  <p>   Tao Te Çing'in bazı çevirilerinde “imparatorluk" yerine “kâinat" denildiği de vâkidir. (Çevirenin notu)</p>

  <p><a id="bookmark51"></a><a href="#footnote50">50</a></p>

  <p>   <span style="font-style:italic;">wu şih [Adem-i Faaliyet], wu wei’va [Adem-i İcraat'm]</span> eşanlamlısıdır. Hsün-Tzû <span style="font-style:italic;">şih'i:</span> “bir şeyi bir çıkar beklentisiyle yapmak" diye tanımlamaktadır.</p>

  <p><a id="bookmark52"></a><a href="#footnote51">51</a></p>

  <p>   <span style="font-style:italic;">Tao Te Çing, LV11.</span></p>

  <p><a id="bookmark53"></a><a href="#footnote52">52</a></p>

  <p>   İbn Arabi'ye göre Allâh'm Zâtı'nın da icraatı yoktur. Buna göre, burada “Tao'nun mutlak hakîkatî’nın Allâh'm Zâtı'na işâret ettiği rahatlıkla ifâde edilebilir. (Çevirenin notu)</p>

  <p><a id="bookmark54"></a><a href="#footnote53">53</a></p>

  <p>   <span style="font-style:italic;">Tao Te Çing,</span> XXXVII.</p>

  <p><a id="bookmark55"></a><a href="#footnote54">54</a></p>

  <p>   Çünkü ondan henüz daha herbiri diğerinden bir isimle farklı olan çeşitli kaplar yapılmış bulunmamaktadır.</p>

  <p><a id="bookmark56"></a><a href="#footnote55">55</a></p>

  <p>   <span style="font-style:italic;">Tao Te Çing,</span> XXXII.</p>

  <p><a id="bookmark57"></a><a href="#footnote56">56</a></p>

  <p>   <span style="font-style:italic;">Tao Te Çing, Bk.</span> LXIV.</p>

  <p><a id="bookmark58"></a><a href="#footnote57">57</a></p>

  <p>   Avam bilgisini arttırmak için incelemek ve öğrenmek husûsunda büyük gayret sarfeder. Oysa İn-sân-ı Kâmil, bilginin azalmasının nihaî safhasında “yontulmamış odun’un basitliğine kavuşmak için bilgisiz kalmayı öğrenir.</p>

  <p><a id="bookmark59"></a><a href="#footnote58">58</a></p>

  <p>   <span style="font-style:italic;">Tao Te Çing,</span> LXIV.</p>

  <p><a id="bookmark60"></a><a href="#footnote59">59</a></p>

  <p><span style="font-weight:bold;font-style:italic;">Tao Te Çing,</span> LXV.</p>

  <p><a id="bookmark61"></a><a href="#footnote60">60</a></p>

  <p>   <span style="font-style:italic;">Tao Te Çing,</span> XVII.</p>

  <p><a id="bookmark62"></a><a href="#footnote61">61</a></p>

  <p>   <span style="font-style:italic;">Bk.</span> I. Bölüm, dinotu: 5.</p>

  <p><a id="bookmark63"></a><a href="#footnote62">62</a></p>

  <p>   Ailedeki altı kişi: baba ile evlât, büyük evlât ile kardeş, koca ile karıdır. (Çevirenin notu)</p>

  <p><a id="bookmark64"></a><a href="#footnote63">63</a></p>

  <p>   <span style="font-style:italic;">Tao Te Çing,</span> XVIII.</p>

  <p><a id="bookmark65"></a><a href="#footnote64">64</a></p>

  <p>   Bunun, daha önceki pasajda okuduğumuzla çelişki içinde olduğu düşünülebilir. Çünkü orada <span style="font-style:italic;">sözlü olarak vurgulanan</span> “evlât saygısı" ve “baba şefkati" söz konusu idi. Burada ise Lao-Tzû yalnızca halkın zihninde, bu faziletlerin önemini vurgulayan kimse olmaksızın oluşan “evlât saygısı" ve “baba şefkati”nin doğal hâli hakkında konuşmaktadır.</p>

  <p><a id="bookmark66"></a><a href="#footnote65">65</a></p>

  <p>   <span style="font-style:italic;">Tao Te Çing,</span> XIX.</p>

  <p><a id="bookmark67"></a><a href="#footnote66">66</a></p>

  <p>   <span style="font-style:italic;">Çuang-Tzû,</span> VB., s. 287. Kezâ <span style="font-style:italic;">bk.</span> II., s. 83: “Büyük Beşeriyet beşerî olmamaktır”, “Beşeriyet bir kere teessüs etümiydi (yâni bir fazilet hâline dönüştümüydü) artık kâmil olmaz".</p>

  <p><a id="bookmark68"></a><a href="#footnote67">67</a></p>

  <p><span style="font-style:italic;">Çuang-Tzû,</span> VII., s.287.</p>

  <p><a id="bookmark69"></a><a href="#footnote68">68</a></p>

  <p><span style="font-style:italic;">Tao Te Çing,</span> LXXVII.</p>

  <p><a id="bookmark70"></a><a href="#footnote69">69</a></p>

  <p><span style="font-style:italic;">Çuang-Tzû,</span> VII., s.296.</p>

  <p><a id="bookmark71"></a><a href="#footnote70">70</a></p>

  <p><span style="font-style:italic;">Tao Te Çing,</span> LXXX.</p>
</body>
</html>