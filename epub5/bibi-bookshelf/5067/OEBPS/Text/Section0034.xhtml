<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">24</b></span></h3>

  <div class="calibre4"><img alt="" class="calibre5" src="../Images/main-42.jpg" /></div>

  <p class="calibre1"><span><br /></span></p>

  <p class="calibre1"><span>SABAH BİNADAN ÇIKTIK. Burası bir istasyondu. Yaşlı adam, yani İhlâl de yanımdaydı. Hangi şehirde olduğumuzu bilemiyordum.</span></p>

  <p class="calibre1"><span>Bütün gece, U1 Qoma ve Beszel’de yapılan sorgu görüntülerini izlemiştim. Besz ve U1 Qoma sınır görevlileriyle konuşmuşlardı. Sınırdan geçenler, bir şey bilmediklerini söylüyorlardı. “Birden çığlıklar geldi...” Sürücüler kurşunlara maruz kalmışlardı.</span></p>

  <p class="calibre1"><span><span>“Corwi,” dedim. Onun yüzünü bir duvarda görmüştüm.</span></span></p>

  <p class="calibre1"><span>“O nerede?” diye soruyordu. Sesi çok uzaktan, kayıt edilmiş bir ses gibi geliyordu. Çok sinirliydi, ama kontrollü olmaya çalışıyordu. “Şef kendini nasıl bir işe bulaştırdı? Evet, benden, birini sınırdan geçirmek için yardım istedi.” Beszelli sorgucular, ondan sadece bu kadarını öğrenebilmişti. Onu işten atmakla tehdit ettiler. O da Dhatt gibi kibri elden bırakmıyordu, ama sözlerine daha dikkat ediyordu. Bir şey bilmiyordu.</span></p>

  <p class="calibre1"><span>İhlâl bana, Biszaya ve Sariska’nın sorgularından bazı görüntüler gösterdi. Biszaya ağlıyordu. “Bundan pek etkilenmedim,” dedim. “Çok zalimce.”</span></p>

  <p class="calibre1"><span>Görüntülerin en ilginci, Yorjavic’in, Beszel’deki aşırı milliyetçi arkadaşlarının sorgusuydu. Yorjavic’in yanında olanlardan bazılarını tanıdım. Asık suratla sorgu yapanlara bakıyorlardı, yani polis. Birkaçı, avukatları olmadan konuşmayı reddetti. Sorgu çok sert geçiyordu. Polislerden biri eğilip içlerinden birinin suratına bir yumruk attı.</span></p>

  <p class="calibre1"><span>“Tanrı aşkına ,” dedi, yumruğu yiyen adam. “İkimiz de aynı taraftayız, kahretsin. Sen U1 Qomalı da değilsin, İhlâl de...”</span></p>

  <p class="calibre1"><span>Kibirlenerek, tarafsız davranarak, uysallık ederek, iş birliği yaparak, yani alttan girip üstten çıkarak, Yorjavic’in yaptıklarından haberdar olduklarını inkâr ettiler. “O yabancı kadının adını hiç duymadım. Hiç sözünü etmedi. Öğrenci miymiş?” dedi içlerinden biri. “Biz Beszel'in iyiliğini istiyoruz. Sebebini bilmek zorunda değilsiniz. Ama...” Bunları söyleyen adam, elini kolunu sallayarak, suçsuz olduklarını anlatmaya çalışıyordu.</span></p>

  <p class="calibre1"><span>“Biz askeriz. Tıpkı sizin gibi. Beszel için varız. Yapılacak bir iş olursa, talimat verirseniz, kızıllardan ya da birleşmecilerden biri, ya da U1 Qomalı bir pislik uyarılacaksa, yapılacak ne iş olursa, biz varız. Sebebini biliyorsunuz. Sormanıza gerek yok. Ama şu Rodriguez denen kızı... onun öldürdüğüne inanmıyorum.</span> <span class="font">Öldürdüyse de</span> <span>benim bilgim yok.” Sinirli görünüyordu. “Bilmiyorum.”</span></p>

  <p class="calibre1"><span>“Derin devletle temasları olması çok normal,” dedi İhlâl. Ama bir olasılık daha vardı ki; Yorjavic Gerçek Vatandaşlardan değildi. Belki de daha gizli bir oluşumun içindeydi.</span></p>

  <p class="calibre1"><span>“Daha gizli bir yer,” dedim. “Sizin her şeyi izlediğinizi sanıyordum.”</span></p>

  <p class="calibre1"><span>“Kimse ihlâl yapmadı.” Önüme evraklar çıkardı. “Bunlar, Yorjavic’in evini arayan Beszel polisinin buldukları. Orciny’yle ilgisi olduğunu gösteren bir şey yok. Yarın erkenden ayrılıyoruz.”</span></p>

  <p class="calibre1"><span>“Bütün bunları nasıl ele geçirdiniz?” diye sordum. Kımıldamadan bana bakıyordu. Yüzünde, ayıplar gibi bir ifade belirdi, uzaklaştı.</span></p>

  <p class="calibre1"><span><br class="calibre3" /></span></p>

  <p class="calibre1"><span>SABAH ERKENDEN GERİ GELDİ. Bu sefer yalnızdı. Ben de hazırdım.</span></p>

  <p class="calibre1"><span>Elimdeki evrakları ona doğru salladım. “Bizim çocuklar iyi iş çıkarmış. Hiçbir şey yok. Arada bir gelen birkaç ödeme var, ama pek fazla değil. Herhangi bir şey için olabilir. Birkaç yıl önce vatandaşlık sınavını geçmiş. Abonelikler, kitaplar, iş arkadaşları, askerlik kayıtları, sabıka kayıtları, takıldığı yerler, bütün bunlar, onun sıradan bir aşırı milliyetçi olduğunu gösteriyor.”</span></p>

  <p class="calibre1"><span>“İhlâl, diğer muhalifler gibi onu da izliyordu. Sıra dışı bir bağlantısı olduğuna dair bir gösterge yoktu.”</span></p>

  <p class="calibre1"><span>“Orciny, demek istiyorsun.”</span></p>

  <p class="calibre1"><span>“Yoktu.”</span></p>

  <p class="calibre1"><span>Sonunda beni odadan çıkardı. Koridorun boyası da kabuk kabuk kalkmıştı. Yerde soluk renkli bir halı vardı. Koridor boyunca kapılar diziliydi. Başkalarının ayak seslerini duyuyordum. Merdivenlere doğru giderken yanımızdan bir kadın geçti. Yanımdakine hafifçe selam verdi. Sonra da bir adam geçti. Sonunda, birkaç kişinin olduğu bir hole geldik. Kıyafetleri hem Beszel, hem de Ul Qoma’da giyilebilecek türdendi.</span></p>

  <p class="calibre1"><span>Her iki dilde de konuşuyorlardı. Üçüncü bir dil daha duydum. Çok eski, artık kullanılmayan bir dil. Daktilo sesi geliyordu. Yanımdakine saldırmaya, oradan kaçmaya kalkışmadım. Her şeyi kabullenmiştim. İtaat ediyordum. Sıkı gözetim altındaydım.</span></p>

  <p class="calibre1"><span>Geçtiğimiz ofislerden birinin duvarında koca bir pano vardı. Duyurularla doluydu. Raflarda da onlarca dosya duruyordu. Bir kadın, yazıcıdan çıkan kâğıdı aldı. Bir telefon çaldı.</span></p>

  <p class="calibre1"><span>“Hadi,” dedi adam. “Gerçeğin nerede olduğunu bildiğini söylüyordun.”</span></p>

  <p class="calibre1"><span>Çift kanatlı kapılar vardı. Dışarı açılıyorlardı. Dışarı adımımı atar atmaz, güneşten gözlerim kamaştı. Hangi şehirde olduğumuzu bilmiyordum.</span></p>

  <p class="calibre1"><span><br class="calibre3" /></span></p>

  <p class="calibre1"><span>TELAŞ İÇİNDE, ÇAPRAZ HATLARLA bölünmüş yolu geçtikten sonra Ul Qoma’da olmalıydık. Rehberimin peşinden yürümeye başladım.</span></p>

  <p class="calibre1"><span>Derin derin nefes alıyordum. Sabahtı. Etrafta gürültüler vardı. Hava kapalıydı. Şimşek çakıyor, ama yağmur yağmıyordu. Fırtına vardı. Soğuktu. İçim titredi. Etrafımdaki insanlar kafamı bulandırıyordu. Paltolarına sarınmış U1 Qomalılar, yaya yoluna kadar taşmış trafikte yavaş yavaş ilerleyen arabaların gürültüsü,işportacıların bağırışları. Başımızın üstündeki elektrik kabloları rüzgârdan birbirine çarpıyordu.</span></p>

  <p class="calibre1"><span>“Sana kaçmamanı söylememe gerek yok,” dedi adam. “Bağırmamanı da. Seni durdurabileceğimi biliyorsun. Seni tek başıma gözetlemiyorum. İhlâl’desin. Bana Ashil, de.”</span></p>

  <p class="calibre1"><span>“Adımı biliyorsun,” dedim.</span></p>

  <p class="calibre1"><span>“Ben de sana Tye, diyeceğim.</span></p>

  <p class="calibre1"><span>Ashil gibi, Tye de Beszce ya da U1 Qomaca bir isim değildi. Ashil beni bir avluya götürdü. Heykellerin ve çanların altında bilgi veren videolar akıyordu. Nerede olduğumuzu bilmiyordum.</span></p>

  <p class="calibre1"><span>“Acıktın,” dedi Ashil.</span></p>

  <p class="calibre1"><span>“Bekleyebilirim.” Yan yollardan birine saptık. Burası çapraz hatlarla bölünmüş bir yoldu, U1 Qoma tarafında, bilgisayar parçaları ve ıvır zıvır satan marketlerle doluydu. Kolumdan tutarak gideceğimiz yönü gösterdi. Bir an için tedirgin oldum, çünkü etrafta yiyecek satan bir yer yoktu. Kolumu çekip ondan uzaklaştım. Sonra ekmek tezgâhlarını fark ettim. Ama bunlar da Beszel tarafındaydı.</span></p>

  <p class="calibre1"><span>Onları görmemeye çalıştım, ama belirsizlik yoktu: Koklamamayı başardığım kokulara doğru gidiyorduk. “Yürü,” dedi. Beni şehirlerin arasındaki o perdemsi alana götürdü. Bir ayağım Ul Qoma’da, bir ayağım Beszel’de kalmıştı. Kahvaltı için Beszel’e geçiverdik.</span></p>

  <p class="calibre1"><span>Arkamızdaki pembe punk saçlı, cep telefonu aksesuarları satan bir kadın, dehşet içinde bize bakıyordu. Ashil siparişleri verirken, aniden bizi görmemeyi başardı. Ashil Besz parasıyla ödeme yaptı. Kâğıt tabağı elime tutuşturdu. Marketlerin olduğu sokağa geri döndük. Ul Qoma’daydık. Ul Qoma dinarıyla bir kutu portakal suyu aldı, bana verdi.</span></p>

  <p class="calibre1"><span>Yiyeceğimle içeceğim elimdeydi. Çapraz hatlarla bölünmüş sokaktan aşağı inmeye başladık. Görmemeyi başardığım her şey, şimdi üstüme üstüme geliyordu.</span></p>

  <p class="calibre1"><span>Her şey Hitchcock filmi gibiydi. Sanki kamera kaydırma arabasının bir oyunu gibi. Alanın derinliği, sokağın uzunluğu ve odak noktası değişti. Görmemeyi başardığım her şey, itişe kakışa gözüme giriyordu.</span></p>

  <p class="calibre1"><span>Sesler ve kokular duydum. Beszel’in sesleri. Saat kulelerinin çanları, eski, koca metal çanın sallandıkça çıkardığı tangırtılar, duman kokusu. Bütün bunlar, U1 Qoma’daki kokulara, etraftaki İllitanca bağırış çağırışlara, milis helikopterlerinin seslerine, Alman yapımı arabaların motor gürültülerine karışıyordu. Ul Qomanın parlak, plastik pencereleri, Beszel’in koyu sarı renklerinden ve taş duvarlarından hiç etkilenmiyordu.</span></p>

  <p class="calibre1"><span>“Neredesin?” dedi Ashil. Sadece benim duyabileceğim şekilde konuşuyordu.</span></p>

  <p class="calibre1"><span>“Ben...”</span></p>

  <p class="calibre1"><span>“Beszel'de misin, Ul Qoma’da mı?”</span></p>

  <p class="calibre1"><span>“İkisinde de değilim. İhlâldeyim.”</span></p>

  <p class="calibre1"><span>“Burada benimlesin. İhlâlde. Kimse seni görüp görmediğinden emin değil. Korkma. Hiçbirinde değil, ikisinde birdensin.”</span></p>

  <p class="calibre1"><span>Göğsüme vurdu. “Nefes al.”</span></p>

  <p class="calibre1"><span><br class="calibre3" /></span></p>

  <p class="calibre1"><span>UL QOMA METROSUNA BİNDİK. Kımıldamadan oturuyordum. Sanki Beszel'in kalıntıları üstümü bir örümcek ağı gibi sarmıştı da, diğer yolcuları korkutuyordu. Dışarı çıkıp Beszel de bir tramvaya binince rahatladım. Evimde gibiydim. İki şehirde de yürüyerek gezindik. Beszel’e duyduğum aşinalık hissi, yerini yabancılığa bırakmıştı. Ul Qoma Üniversitesi kütüphanesinin cam ve çelikten yapılmış girişinde durduk.</span></p>

  <p class="calibre1"><span>“Şimdi kaçsam, ne yaparsın?” diye sordum. Cevap vermedi.</span></p>

  <p class="calibre1"><span>Ashil deri bir kılıf çıkarıp üstündeki İhlâl mührünü gösterdi. Bu mührü gören bir adam, ayağa fırladı.</span></p>

  <p class="calibre1"><span>“Aman Tanrım,” dedi. Göçmendi. İllitanca aksanından Türk olduğu anlaşılıyordu, ama gördüğü şeyin ne manaya geldiğini anlayacak kadar uzun süredir burada yaşıyordu. “Ben... Siz... Size nasıl...” Ashil onu itekleyip sandalyesine oturttu, yoluna devam etti.</span></p>

  <p class="calibre1"><span>Kütüphane, Beszel’dekinden daha yeniydi. “Kategori işareti yok,” dedi Ashil.</span></p>

  <p class="calibre1"><span>“Mesele de bu,” dedim. Haritaya bakıyorduk. Beszel ve Ul Qoma tarihi dikkatle ayrılmış, birbirine yakın raflara konmuştu. Dördüncü kattaydık. Tek kişilik bölmelerde çalışan öğrenciler, geçerken bize baktı. Ashil'de, ebeveynlerde ya da öğretmenlerde bulunan otoriter bir hava vardı.</span></p>

  <p class="calibre1"><span>Önünde durduğumuz kitapların çoğu çevrilmemişti. Çoğu İngilizce ya da Fransızcaydı.</span> <span class="font">Erken Dönem’in Gizleri</span><span>;</span> <span class="font">Gerçek ve Kıyı: Beszel</span><span>,</span> <span class="font">Ul Qoma ve Deniz Göstergeleri.</span> <span>Bir süre kitaplara baktık. Çok fazla raf vardı. Aradığım kitabı, koridorun üç sıra gerisindeki rafın üstten ikinci bölmesinde buldum. Sade, gösterişsiz bir kitaptı. Arka sayfada kategori mührü vardı.</span></p>

  <p class="calibre1"><span>“Buldum.” Bendeki baskının aynısıydı. Göz yanılgısı yaratan çizimler vardı. Uzun saçlı bir adam, iki farklı mimari tarzda yapılmış binaların ortasında yürüyordu. Gölgelerde ona bakan gözler vardı. Ashil'in önünde kitabı açtım.</span> <span class="font">İki Şehrin Arasında.</span> <span>Sayfalar çok yıpranmıştı.</span></p>

  <p class="calibre1"><span>“Eğer bunların hepsi doğruysa, izleniyoruz demektir,” dedim. “İkimizi de izliyorlar, şu anda.” Kitabın kapağındaki bir çift göze bakıyorduk.</span></p>

  <p class="calibre1"><span>Sayfaları karıştırmaya başladım. Çoğu yerde mürekkep dağılmış, sayfalara minik yazılarla notlar eklenmişti. Kırmızı, siyah ve mavi kalemle. Mahalia notlarını kalın uçlu bir kalemle yazmıştı. Yazısı arap saçına benziyordu. Esrarengiz bir tezle ilgili, yıllarca alınmış notlar. Arkama baktım. Ashil de döndü. Kimse yoktu.</span></p>

  <p class="calibre1"><span><br class="calibre3" /></span></p>

  <p class="calibre1"><span>HAYIR. Onun eliyle aldığı notları okuyorduk. HİÇ DE DEĞİL. HADİ YA? CF HARRIS ET AL. ÇILGINLIK!! DELİCE!!! gibi notlar yazılıydı. Ashil kitabı elimden aldı.</span></p>

  <p class="calibre1"><span>“O kız Orciny’yi herkesten daha iyi biliyordu,” dedim. “Gerçekleri de buraya gizledi.”</span></p>

  <p class="calibre1"></p>
</body>
</html>
