<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">2</b></span></h3>

  <div class="calibre4"><img alt="" class="calibre5" src="../Images/main-14.jpg" /></div>

  <p class="calibre1"><span><br /></span></p>

  <p class="calibre1"><span>MEMURLARDAN BİRİ, BENİ Lestov’un kuzeyindeki köprünün başında bıraktı. Buraları çok iyi bilmiyordum. Bu adaya daha önce de gelmiştim elbette, ama o zamanlar küçük bir çocuktum. Okul gezisiyle, ören yerlerini ziyaret etmek için gelmiştim, ama her yerde kısa yollar keşfederdim. Şehir merkezindeki fırın, çarşı gibi yerlere giden yolu gösteren tabelayı takip ettim, küçük bir meydandaki tramvay durağına vardım. Logosunda bir kum saati olan bir bakım evi ile bir baharatçı dükkânının arasında beklemeye başladım. Hava tarçın kokuyordu.</span></p>

  <p class="calibre1"><span>Tramvay çanını çala çala, raylar üzerinde salınarak geldi. Koltukların yarısı boştu, ama ben ayakta durmayı tercih ettim. Şehir merkezine yaklaştıkça yolcuların çoğalacağını biliyordum. Pencere kenarında bir yerde dikilip şehrin bana yabancı olan caddelerini seyretmeye koyuldum.</span></p>

  <p class="calibre1"><span>O şiltenin altına beceriksizce saklanmaya çalışılan kadın, neredeyse leşçi hayvanlara yem olacaktı. Cep telefonumdan Naustin’i aradım.</span></p>

  <p class="calibre1"><span>“Şiltenin incelenmesi bitti mi?”</span></p>

  <p class="calibre1"><span>“Bitmiş olmalı, efendim.”</span></p>

  <p class="calibre1"><span>“Kontrol et. İnceleme ekibi bir şeyler bulduysa şansımız var demektir. Briamiv ve ortağı işi berbat etmiş olabilir.” Ölen kadın,belki de yeni bir hayatın eşiğindeydi. Belki de onu bir hafta sonra kanarya sarısına boyanmış saçlarla bulacaktık.</span></p>

  <p class="calibre1"><span>Nehir kenarındaki bu mahalleler çok karmaşıktı. Binaların çoğu yüz yıllık, hatta daha eskiydi. Tramvay, Beszel’in ara sokaklarında yoluna devam ediyor, yanından geçtiğimiz binalar üstümüze üstümüze geliyordu. Sarsılarak yavaşladık, arabaların arkasında durduk. Durduğumuz sokakta antikacı dükkânları vardı. Diğer iş alanları gibi, antikacılık da bu şehrin önde giden iş alanlarından biriydi. Bu dükkânlarda, boşaltılan eski binalardan kalan ve birkaç Beszmark karşılığında elden çıkarılan aile yadigârı objeler cilalanıp temizleniyor, vitrinlerdeki yerlerini alıyordu.</span></p>

  <p class="calibre1"><span>Gazete editörlerinden bazıları çok iyimserdi. Liderleri mecliste birbirlerine karşı acımasızca atıp tutarlarken, partinin yeni üyeleri seçimlerde Beszel’i ilk sıraya getirmek için canla başla çalışıyorlardı. Yapılan her yabancı yatırımla beraber -ki bu yatırımlar herkesi hayrete düşürüyordu- övgüler katlanarak artıyordu. Kendini “Silikon Vadisi” olarak tanımlamak gafletine düşmesine rağmen, yakın zamanda yüksek teknoloji alanında faaliyet gösteren bir iki şirket Beszele taşınmıştı.</span></p>

  <p class="calibre1"><span>Kral Val heykelinin önünde tramvaydan indim. Çarşı çok kalabalıktı: Yanımdan geçenlere, yayalara ve turistlere çarpmadan yürümeye çalışıyordum. Sonunda ASB Merkezi nin beton binası göründü. İki turist grubu, Beszli rehberler tarafından tura çıkarılmıştı. Binanın basamaklarında durup Uropa Caddesine baktım. Bana seslenildiğini duymam biraz zaman almıştı.</span></p>

  <p class="calibre1"><span>“Corwi?”</span></p>

  <p class="calibre1"><span>“Patron?”</span></p>

  <p class="calibre1"><span>“Sen buraları iyi bilirsin. Bir ihlâl söz konusu olabilir mi?”</span></p>

  <p class="calibre1"><span>Bir süre sessizlik oldu.</span></p>

  <p class="calibre1"><span>“Sanmıyorum. Bu bölge çoğunlukla Beszele ait ve projenin tamamı olan Pocost Kasabası da öyle.”</span></p>

  <p class="calibre1"><span>“Buna rağmen Günter Caddesi nin bazı bölgeleri...”</span></p>

  <p class="calibre1"><span>“Evet. Ama en yakın kavşak yüzlerce metre ileride. Pek mümkün görünmüyor...” Katil ya da katiller açısından bu çok büyük bir tehlike olurdu. “Öyle olduğunu var sayabiliriz,” dedi Corwi.</span></p>

  <p class="calibre1"><span>“Tamam. Beni gelişmelerden haberdar et. Denetimi sonra yapacağım.”</span></p>

  <p class="calibre2"><span><br /></span></p>

  <p class="calibre2"><span>***</span></p>

  <p class="calibre1"><span>BAKMAKTA OLDUĞUM BAŞKA davalar da vardı. Bir süre havadaki uçak gibi birtakım detayları da aklımda tutarak bu davalar arasında bir bağlantı kurmaya çalıştım. Kadının biri, erkek arkadaşı tarafından öldüresiye dövülmüştü. Adı ve parmak izleri havaalanına verilmiş olmasına rağmen adamı elimizden kaçırmıştık. Styelim, haneye tecavüz suçundan aranan yaşlı bir adamdı. Bir defasında elindeki İngiliz anahtarıyla çok ciddi şekilde yaralanmıştı. Bu olayın son olanlarla uzaktan yakından ilgisi yoktu. Avid Avid diye bir genç vardı, faşistin biri kafasını kaldırımın kenarına vurarak patlatmış, dibinde yattığı duvarda “Ebru Filth,” yazıyordu. Özel Birim’den Shenvoi ile koordineli çalışıyordum. Shenvoi, Avid’in öldürülmesinden önce uzun bir süre gizli görevdeydi.</span></p>

  <p class="calibre1"><span>Masamda öğle yemeğimi yerken Ramira Yaszek aradı. “Çocukların sorgusu bitti, efendim,” dedi.</span></p>

  <p class="calibre1"><span>“Ne çıktı?”</span></p>

  <p class="calibre1"><span>“Yasal haklarını tam olarak bilmediklerine şükretmek gerek. Yoksa Naustin açığa alınabilirdi.” Gözlerimi ovuşturup ağız dolusu bir küfür salladım.</span></p>

  <p class="calibre1"><span>“Ne yaptı gene?”</span></p>

  <p class="calibre1"><span>“Barichi’nin arkadaşı Sergev saygısızlık etti, Naustin de onun çok üstüne gitti, cinayet zanlısı olduğunu söyledi.” Yine küfür ettim.“Pek de fena olmadı aslında,ben <i>iyi polisi</i> oynadım.”<i>İyi polis</i> ve <i>kötü polis</i>,İngilizceden arakladığımız ifadelerdi. Naustin sorgu sırasında insanların üstüne çok <i>kolay biçimde</i> gitme eğiliminde olan biriydi. Şüphelinin, onu sandalyesinden aşağı düşürecek kadar üstüne gitmek iyi bir yöntemdi belki, ama esrarkeş bir ergene aynı şey yapılamazdı.</span></p>

  <p class="calibre1"><span>“Neyse, kimse bir zarar görmedi,” dedi Yaszek. “Hepsi aynı şeyi anlattı. Dördü beraber dışarı çıkmışlar. Biraz yaramazlık etmek niyetiyle, besbelli. Birkaç saat takılmışlar. O sırada -yalnız saati sorma çünkü sadece havanın karanlık olduğunu söylüyorlar- neyse, o sırada kızlardan biri minibüsün çimenlerin oradan kaykay sahasına geldiğini görmüş. Kız çok da önemsememiş çünkü gece gündüz, buraya minibüsler, kamyonlar gelir, mal taşır, çöp boşaltırmış. Bu minibüs de sahanın etrafında dolaşmış, sonra geri dönmüş. Biraz sonra da gazlayıp uzaklaşmış.”</span></p>

  <p class="calibre1"><span>“Gazlayıp, ha?”</span></p>

  <p class="calibre1"><span>Bir yandan not alırken, tek elle de e-maillerimi yüklemeye çalışıyordum.Bağlantı sürekli kesilip duruyordu. Sistem, büyük dosyaları indiremeyecek kadar zayıftı.</span></p>

  <p class="calibre1"><span>“Evet. Aceleyle uzaklaşıp gitmiş. Kızın dikkatini çekmiş.”</span></p>

  <p class="calibre1"><span>“Minibüsü tarif etti mi?”</span></p>

  <p class="calibre1"><span>“Sadece gri olduğunu söyledi.”</span></p>

  <p class="calibre1"><span>“Fotoğraf taraması yaptırın bakalım, tanıdığı biri çıkacak mı?..”</span></p>

  <p class="calibre1"><span>“Baş üstüne, efendim. Size bilgi veririm. Daha sonra iki araç ya da minibüs daha gelmiş, Barichi’ye göre bir işleri varmış.”</span></p>

  <p class="calibre1"><span>“Tekerlek izleri birbirine karışmış olabilir.”</span></p>

  <p class="calibre1"><span>“Minibüs gittikten bir saat kadar sonra kız minibüsü arkadaşlarına göstermiş, birlikte gidip ne attıklarına bakmışlar. Bazen eski kasetçalarlar, ayakkabı, kitap gibi şeyler buldukları oluyormuş.”</span></p>

  <p class="calibre1"><span>“Ve cesedi buldular.” Mesajlarım yüklenmeye başlamıştı. Oyim’den bir mesaj vardı. Mesajı açıp resimlere bakmaya başladım.</span></p>

  <p class="calibre1"><span>“Cesedi teşhis etmişler.”</span></p>

  <p class="calibre1"><span><br class="calibre3" /></span></p>

  <p class="calibre1"><span>KOMİSER GADLEM BENİ ÇAĞIRDI. Abartılı mimiklerle konuşması, zoraki kibarlığı bana çok yapmacık geliyordu, ama çalışırken beni rahat bırakmasını seviyordum. Bilgisayarında bir şeyler yazıp arada küfürler ediyordu. Oturup bekledim. Ekranın orasına burasına yapıştırdığı notlarda çeşitli veri tabanlarına ait olduğunu düşündüğüm şifreler yazıyordu.</span></p>

  <p class="calibre1"><span>“E?” dedi. “Sitelerden mi geliyorsun?”</span></p>

  <p class="calibre1"><span>“Evet.”</span></p>

  <p class="calibre1"><span>“Hangisi?”</span></p>

  <p class="calibre1"><span>“Güneydeki. Genç bir kadın. Bıçak yaraları var. Shukman üzerinde çalışıyor.”</span></p>

  <p class="calibre1"><span>“Fahişe miymiş?”</span></p>

  <p class="calibre1"><span>“Olabilir.”</span></p>

  <p class="calibre1"><span>“Olabilir.” Kulağını kaşıdı. “Ama... Aması da var değil mi? Peki, araştırmana devam et. O amanın devamını bulursan bana da söylersin, değil mi? Yardımcın kim?”</span></p>

  <p class="calibre1"><span>“Naustin. Bir de devriye polisi olan biri. Adı Corwi. Birinci derece memur. O bölgeyi iyi biliyor.”</span></p>

  <p class="calibre1"><span>“O kızın bölgesi miymiş orası?” Başımı salladım.</span></p>

  <p class="calibre1"><span>“Elinde başka neler var?”</span></p>

  <p class="calibre1"><span>“Masamda mı?” dedim. Komiser başını salladı. Elimdeki diğer işlere rağmen, Fulana Detail davasını da bana verdi.</span></p>

  <p class="calibre1"><span><br class="calibre3" /></span></p>

  <p class="calibre1"><span>“BÜTÜN İŞLERİ hallettiniz mi?”</span></p>

  <p class="calibre1"><span>Gece olmuştu, saat ona geliyordu. Cesedi bulmamızın üstünden kırk saatten fazla bir zaman geçmişti. Corwi, Gunter Caddesinde turluyordu. Sivil bir araçta olmamıza rağmen, üniformasını çıkarmaya gerek görmemişti. Dün geceden beri eve uğramamıştım ve sabah tek başıma geçtiğim bu sokaklardan yine geçiyordum.</span></p>

  <p class="calibre1"><span>Geniş caddelerde ve başka birkaç yerde daha iki şehrin birbirini kestiği kavşak noktaları vardı, ama gerisinde kalan alanlar Beside aitti. Birkaç antikacıyla, dik çatılı ve yekpare camlı eski Besz tarzı yapıların önünden geçtik; bunlar atıl fabrikalar ve depolardı. Hepsi 20-30 yıllık binalardı, camları kırıktı. Çalışıyorlarsa bile, ancak yarı kapasitede çalıştıkları belliydi. Harap olmuş binaların ön cepheleri, klasik Besz tarzındaydı. Bazı binalara el konulmuş; kilise, eczane gibi yerlere dönüştürülmüştü.Bazıları ise yangına kurban gitmiş, geride kül ve karbon yığınından başka bir şey kalmamıştı.</span></p>

  <p class="calibre1"><span>Burası çok kalabalık bir bölge değildi, ama sakin de sayılmazdı.Arazi parçası gibi görünen şeyler ve gerisinde uzanan manzara ise sanki hep oradaymış gibiydi. O sabah çok az denemezse de, görece daha az insan vardı.</span></p>

  <p class="calibre1"><span>“Shukman’ı gördün mü? Ceset üzerinde çalışıyordu.”</span></p>

  <p class="calibre1"><span>“Hayır.” Etrafa bakıyor, geçtiğimiz yerleri elimdeki harita üzerinde işaretliyordum. “Ben gittiğimde o işini bitirmişti.”</span></p>

  <p class="calibre1"><span>“İğrendin mi?”</span></p>

  <p class="calibre1"><span>“Hayır.”</span></p>

  <p class="calibre1"><span>“Tabii...”Corwi gülümsedi.“İğrendiysen bile bunu asla söylemezsin.”</span></p>

  <p class="calibre1"><span>“Doğru.” Aslında hiç iğrenmemiştim.</span></p>

  <p class="calibre1"><span>Corwi geçtiğimiz yerleri bana anlatmaya devam etti. Bu sabah erkenden Kordvenna’ya geldiğimi ona söylememiştim.</span></p>

  <p class="calibre1"><span>Corwi üniformasını çıkarmamıştı, böylece bizi sivil arabada görüp, onları tuzağa düşürmeye çalıştığımızı düşünebilecek olanlar, aslında böyle bir niyetimiz olmadığını anlayacaklardı.Mavi siyah resmî polis arabasıyla devriyeye çıkmamıştık, bu da kimseye bulaşmayacağımız anlamına geliyordu. Anlaşılması güç bir denklemdi bu!</span></p>

  <p class="calibre1"><span>Çevremizde gördüklerimiz olağan şeylerdi. Yoksulluk burada da hüküm sürüyordu. Soluk renkli, sıkıcı kıyafetler tam Besz şehrine uygun düşen bir tarzdı. Buna, şehrin modadan yoksun modası diyorlardı. Çevremize bakmaya devam ettiğimizde, nadiren de olsa, bazı gençlerin, ailelerinden farklı olarak daha renkli ve cıvıl cıvıl giyindiklerini fark ettik. Bu bizi çok şaşırttı.</span></p>

  <p class="calibre1"><span>Beszli erkeklerin ve kadınların (böyle bir ayrıma gerek var mı?) çoğunluğu bir yerden başka bir yere gitmek dışında pek bir şey yapmazlardı, işlerinden evlerine gider, evlerden de başka evlere ya da alışverişe. Arabayla yollarda gezinerek etrafı incelememiz onları tedirgin etmişti. Birkaç kişinin, tedirgin olmanın ötesinde,şüphe uyandırıcı hareketleri gözümüze çarptı.</span></p>

  <p class="calibre1"><span>“Bu sabah, eskiden tanıdığım birkaç kişiyle konuştum,” dedi Corwi. “Bir şey duyup duymadıklarını sordum.” Corwi karanlık bir sokağa yöneldi, burada yön değiştirdik ve yol yeniden aydınlanana kadar sessizce devam ettik. Yol kavisliydi ve duvar kenarında müşteri bekleyen kadınlar vardı. Temkinli tavırlarla bizi gözlüyorlardı. “Pek fazla bir şey bulamadım,” dedi Corwi.</span></p>

  <p class="calibre1"><span>Daha önceki devriyesinde elinde bir fotoğraf bile yoktu. İçki dükkânında tezgâhtarlık yapan birileriyle, mahalle kiliselerinin papazlarıyla konuşmuştu ki bunların bazıları işçilik yapan son rahiplerdendi<a href="../Text/Section0041.xhtml#Footnote01" id="Feedback01"><sup class="calibre17">[1]</sup></a>, pazılarında dövmeleri olan ve arkalarındaki raflarda Gutierrez, Rauschenbusch, Canaan Banananın Beszceye çevrilmiş kitapları duran yaşlı, cesur adamlardı. Kapı önlerinde oturuyorlardı. Corwi onlara, Pocost Köyündeki olayla ilgili bir şey bilip bilmediklerini sormuştu.Bir cinayet olduğunu onlar da duymuştu, ama daha fazlasını bilmiyorlardı.</span></p>

  <p class="calibre1"><span>Ama artık elimizde fotoğraf da vardı. Shukman göndermişti. Arabadan çıkarken fotoğrafı elimde salladım: Göstere göstere salladım ki, müşteri bekleyen kadınlar, onlara bir şey göstereceğimi ve amacımızın onları tutuklamak olmadığını anlasınlar.</span></p>

  <p class="calibre1"><span>Corwi kadınlardan bazılarını tanıyordu. Ellerinde sigaraları, bize bakıyorlardı. Hava soğuktu, file çorap giydiklerini gören herkes gibi ben de üşüyüp üşümediklerini merak ettim. İşlerini engelliyorduk elbette, kaldırımdan geçenlerden bazıları bize baktı.Oradan geçmekte olan devriyelerden biri, bizi görünce yavaşladı -tutuklamaya kalkacaklardı- ama direksiyondaki polis, Corwi’nin üniformasını fark edince selam verip gaza bastı. Ben de arkalarından el salladım.</span></p>

  <p class="calibre1"><span>“Ne istiyorsun?” diye sordu kadınlardan biri. Ayağında yüksek topuklu, ucuz çizmelerden vardı. Ona fotoğrafı gösterdim.</span></p>

  <p class="calibre1"><span>Fulana Detail'in yüzünü temizlemişlerdi. Yüzünde sıyrıklar vardı. Aslında bu sıyrık ve yaraları tamamen yok edebilirlerdi, ama fotoğraftaki çarpıcı görüntü, sorgulamamızda bize yardımcı olacaktı. Kadının kafasını tıraş etmeden önce çekmişlerdi fotoğrafını. Hiç de huzur içinde yatmıyordu. Sabırsız bir ifadesi vardı.</span></p>

  <p class="calibre1"><span>“Onu tanımıyorum.” “Ben de tanımıyorum.” Kadınların yüzünde, fotoğraftakini tanıdıklarına dair bir ifade yakalayamadım. Sokak lambasının altında toplaşıp, etraftaki bahisçilerin şaşkın bakışları altında fotoğrafı elden ele geçirdiler. Bazıları ona acıyarak baktı, ama hiçbiri Futana yı tanımıyordu.</span></p>

  <p class="calibre1"><span>“Ne olmuş buna?” Kadın kartımı istedi, çıkarıp verdim. Esmer bir kadındı, Sami ya da Türk ırkından geliyor olabilirdi. Beszceyi aksansız konuşuyordu.</span></p>

  <p class="calibre1"><span>“Biz de bunu bulmaya çalışıyoruz,” dedim.</span></p>

  <p class="calibre1"><span>“Başımız belada mı?”</span></p>

  <p class="calibre1"><span>“Ben...”</span></p>

  <p class="calibre1"><span>Bir an durdum. Corwi araya girdi. “Başınız belada olduğunda biz size söyleriz, Sayra.”</span></p>

  <p class="calibre1"><span>Bilardo salonunun önünde şarap içen gençlerin yanma gittik. Corwi gençlerin laf atmasına aldırmadan, fotoğrafı onlara gösterdi.</span></p>

  <p class="calibre1"><span>“Neden buraya geldik?” diye sordum, alçak sesle.</span></p>

  <p class="calibre1"><span>“Bunlar acemi gangsterler, patron,” dedi. “Nasıl tepki verdiklerine dikkat et.” Ama gençler bir şey bilmiyormuş gibi fotoğrafı geri uzattılar, ilgisiz bir ifadeyle kartımı aldılar.</span></p>

  <p class="calibre1"><span>Bu ritüeli birkaç kez daha tekrarladık ve her seferinde arabada biraz bekledik. Birileri fikrini değiştirir de, gelip bizimle konuşmak ister diye. Belki de birileri ölen kadın ya da ailesi hakkında bir şey biliyordur, ama ortalıkta konuşmak istemiyordur diye. Ama kimse arabamıza gelip bizimle konuşmadı. Bir sürü insana kartımı verdim ve Corwinin önemli olduğunu söylediği kişilerin adlarını ve görünüşlerini defterime yazdım.</span></p>

  <p class="calibre1"><span>“Tanıdıklarım bu kadar,” dedi Corwi. Mahallede onu tanıyanlar da olmuştu, ama sonuç onu tanımayanlarla yaptığı görüşmelerden pek farklı olmamıştı. Sonunda işimizin bittiğine karar verdiğimizde saat sabahın ikisiydi. Yarım ay gökte parlıyordu; son bir yere daha uğradıktan sonra bomboş sokakta durduk, etrafta ancak bir iki kişi vardı.</span></p>

  <p class="calibre1"><span>“Hâlâ bir şey bulamadık,” dedi Corwi.</span></p>

  <p class="calibre1"><span>“Her yere kadının posterlerini astıracağım.”</span></p>

  <p class="calibre1"><span>“Gerçekten mi, patron? Komiser bunu kabul eder mi? ” Mırıl mırıl konuşuyorduk. Parmaklarımı, beton ve çalılıktan başka bir şey olmayan bir alanı çevreleyen tel örgüler üzerinde gezdirdim. “Tabii,” dedim. “Kabul eder. Çok önemli bir şey değil.”</span></p>

  <p class="calibre1"><span>“Bu, ilave personel ve fazla mesai demek. Bunlara hiç itiraz etmeyecek mi?”</span></p>

  <p class="calibre1"><span>“O kadının kimliğini bulmamız gerek. Boş ver, ben kendim yaparım.” Posterlerin şehrin her yerine dağıtılmasını sağlayacaktım. Bir isme ulaştığımızda, eğer Fulana’nın hikâyesi tahmin ettiğimiz gibiyse, zaten belli olur, bulduğumuz birkaç ipucu da çöpe giderdi.” Ne de olsa çürütülebilecek birtakım ihtimallerin peşinden gidiyorduk.</span></p>

  <p class="calibre1"><span>"Patron sensin, patron.”</span></p>

  <p class="calibre1"><span>“Aslında değilim, kısa süreliğine, sadece bu iş için.”</span></p>

  <p class="calibre1"><span>“Gidelim mi artık?” Corwi arabayı gösterdi.</span></p>

  <p class="calibre1"><span>“Ben tramvaya bineceğim.”</span></p>

  <p class="calibre1"><span>“Ciddi misin? Hadi ama, bu çok uzun sürer.” Corwi’ye el sallayıp ondan ayrıldım. Etraf o kadar sessizdi ki, kendi ayak seslerimden başka bir şey duymuyordum. Çıldırmış gibi havlayan bir köpek sürüsü karanlık bir sokağa daldı. Bense bana yabancı gelen turuncu sokak lambalarının ışığında yoluma devam ettim.</span></p>

  <p class="calibre1"><span><br class="calibre3" /></span></p>

  <p class="calibre1"><span>SHUKMAN KENDİNİ LABORATUVARA kapatmış, dış dünyayla bağını koparmıştı. Bir önceki gün, Yazsek'e telefon edip çocukların sorgusunun video kaydını sormuştum. Biraz sonra Shukman beni arayıp yanına çağırdı. Laboratuvar çok soğuktu ve kimyasal kokusundan geçilmiyordu. Kocaman, pencereleri olmayan bir yerdi burası. Çelik aksam ve yerdeki tahta döşemeler leke içindeydi. Duvarlarda ilan panoları asılıydı. Her birine tomar tomar kâğıt tutturulmuştu.</span></p>

  <p class="calibre1"><span>Duvarların kenarlarında, çalışma tezgâhlarının ayaklarında toz birikmişti; ama çok pis görünen bir olukta parmağımı gezdirince, aslında temiz olduğunu gördüm. Lekeler çok eskiden kalmıştı. Shukman çelikten bir masanın başındaydı. Masada lekeli bir çarşaf seriliydi. Altında ise Fulana yatıyordu. Çarşafın üzerinden yüzünün bütün hatları seçiliyordu. Aramızda tartışırken, bir taraftan da ona bakıyorduk.</span></p>

  <p class="calibre1"><span>Hamzinic’e döndüm. Ölen kadından sadece birkaç yaş büyük olduğunu düşündüm. Ellerini kavuşturmuş, saygılı bir tavırla ayakta dikiliyordu. Belki bilerek belki de bilmeyerek orada durmuştu, ama arkasındaki panonun üzerinde küçük ama gösterişli bir <i>şehadet</i> yazısı yer alıyordu. Hamd Hamzinic, Avid Avid’in katillerinin <i>ebru</i> dediği kişilerdendi. Bu terim son zamanlarda eski kafalı, ırkçı ya da muhalif kişiler için kullanılmaya başlanmıştı. Besz kentinin en meşhur hip hop gruplarından birinin adı da Ebru W.Aydı.</span></p>

  <p class="calibre1"><span>Teknik olarak, bu şekilde yaftalanan kişilerin en az yarısı bu terime hiç uymuyordu, elbette. Ama iki yüz yıldır Balkanlar’dan göç eden mülteciler, sığınma hakkını elde ederek, şehirdeki Müslüman nüfusun artmasına sebep olmuştu. Eskiden Yahudiler için kullanılan <i>ebru</i> , bu yeni gelen göçmenleri de kapsamış, herkes için kullanılan ortak bir terim haline gelmişti. Yeni gelen Müslümanlar, Beszel’de eskiden Yahudilerin yaşadığı gettolara yerleşmişti.</span></p>

  <p class="calibre1"><span>Mülteciler gelmeden önce de, Beszel’de azınlık teşkil eden bu iki topluluk bir arada yaşıyordu. Dönemsel politikalara göre bazen dost bazen düşman oluyorlardı. Ortanca çocuğun aptallıklarıyla ilgili fıkraların, Beszel’de yaşayan bir hahamla bir imamın Beszel Ortodoks Kilisesi hakkındaki esprili konuşmalarından doğduğunu pek az kimse bilirdi. Bu fıkralarda ne eski Semavî dinlerin inancı ne de sonrasında gelenlerin coşkusu vardı.</span></p>

  <p class="calibre1"><span>Beszel’in en eski işletmelerinden biri Döplir Kafe’ydi: Burada bir Müslüman ve bir Yahudi kafesi yan yana kurulmuş, aynı adı ve tabelayı paylaşıyordu. Ama ikisinin de tezgâhları ve mutfakları ayrıydı, birinde helal öbüründe ise koşer<a href="../Text/Section0041.xhtml#Footnote02" id="Feedback02"><sup class="calibre17">[2]</sup></a>yemekler hazırlıyordu.</span></p>

  <p class="calibre1"><span>Masalar ortaktı. İki dükkânı ayıran duvarı kaldırmışlardı. Farklı gruplar gelirdi buraya, iki patrona da selam verirler, hep beraber otururlar, herkes kendi inancına göre yemek ısmarlardı. Bazı serbest düşünceli müşterilerse, havalı bir tavırla her iki inancın yemeklerinden de sipariş verirdi. Döplir Kafe’nin tek bir işletme mi yoksa iki ayrı işletme mi olduğu sorusunun cevabı, soruyu sorana göre değişirdi: Vergi tahsildarları söz konusu olduğunda, Döplir Kafe her zaman tek bir işletmeydi.</span></p>

  <p class="calibre1"><span><span>Beszel gettosu artık resmî sınırlarla çevrelenmiş politik bir alan değil, binalardan ibaret bir yerdi. Üflesen yıkılacak kadar eski, köhne binalarla, mutenalaştırılmış binaların bir arada olduğu, diğer şehre ait yabancı bölgelerin arasında kalan bir yerdi. Yine de, bu bir alegori değil, şehrin kendisiydi.Hamd Hamzinic, çalışırken bazı tatsızlıklarla karşılaşabiliyordu. Shukman ile ilgi fikirlerimse biraz değişmişti: Onun yaşında ve mizacında birinin yanında, Hamzinic’in kendisini rahatça ifade etmesi pek mümkün değildi.</span></span></p>

  <p class="calibre1"><span>Shukman, Fulana’nın üstünü açmamıştı. Ceset ikimizin arasında uzanmış yatıyordu. Sanki dinleniyormuş gibiydi.</span></p>

  <p class="calibre1"><span>“Sana raporu e-maille gönderdim,” dedi Shukman. “Yirmi dört-yirmi beş yaşlarında. Sağlığı yerinde, ölü olmasının dışında tabii. Ölüm saati evvelki gece on iki civarı olabilir. Ölüm sebebi göğsünde açılan yaralar. Toplam dört darbe var. Biri kalbine isabet etmiş. Uzun bir çivi ya da hançer gibi bir şeyle vurulmuş,bıçak değil. Kafasında da yaralar var, tuhaf sıyrıklar.” Eğilip baktım. “Saçlarının dibinde de var. Sanki kafasını bir yere çarpmış.” Shukman çarpmayı ağır çekimde canlandırır gibiydi. “Kafasının sol tarafına darbe almış. Bayılmış olmalı ya da en azından sersemlemiştir. Kesici aletle aldığı darbelerle de ölmüş.”</span></p>

  <p class="calibre1"><span>“Başına neyle vurulmuş?”</span></p>

  <p class="calibre1"><span>“Ağır ve sert bir şeyle. Yumruk yemiş de olabilir, ama iri birinin yumruğu olabilir ancak. Pek ihtimal vermiyorum açıkçası.” Shukman alışkın olduğu bir işi yaparcasına Fulana’nın yüzünü açtı. Kadının derisi ölümün o çirkin rengine bürünmüştü. “İşte,” diyerek, tıraşlı kafasını bana doğru çevirdi.</span></p>

  <p class="calibre1"><span>Koruyucu kimyasalın kokusu burnuma çarptı. Tıraş edilmiş saçları arasından kabuk bağlamış yaralar görünüyordu.</span></p>

  <p class="calibre1"><span>“Nedir bunlar?”</span></p>

  <p class="calibre1"><span>“Bilmiyorum,” dedi. “Çok derin değiller. Çarpma sonucu oluşmuş olabilir.” Kafasındaki sıyrıklar kalem ucu kadardı. Avuç içi kadar bir alanda düzensizce dağılmışlardı. Bazı yerlerde kısa çizgiler oluşturuyor, ortaya doğru derinleşiyorlardı.</span></p>

  <p class="calibre1"><span>“Cinsel ilişki belirtisi var mı?”</span></p>

  <p class="calibre1"><span>“Hayır. Eğer telekızsa, belki müşterisinin istediği bir şeyi yapmak istemeyince bu hale gelmiştir.” Başımı salladım. Shukman bana baktı. “Cesedi yeni temizledik,” dedi. “Toz toprak içindeydi. Üstünde çimen ve pas lekeleri vardı.”</span></p>

  <p class="calibre1"><span>“Pas mı?”</span></p>

  <p class="calibre1"><span>“Bütün vücudunda hem de. Bir sürü sıyrık, kesik, çizik bulduk. Çoğu öldükten sonra olmuş. Ve her yanı pas içindeydi.”</span></p>

  <p class="calibre1"><span>Yine başımı salladım. Sinir olmuştum.</span></p>

  <p class="calibre1"><span>“Kendisini savunabilmiş mi?”</span></p>

  <p class="calibre1"><span>“Hayır. Her şey çok ani ve beklenmedik bir şekilde olmuş ya da belki de arkası dönüktü. Gövdesinde çiziklerden daha fazlası var.” Shukman cesedin derisindeki yırtılmaları gösterdi. “Sürüklenmiş. Katil onu sürüklerken paramparça etmiş.”</span></p>

  <p class="calibre1"><span>Hamzinic bir şey söyleyecekmiş gibi ağzını açtı, sonra vazgeçti. Sorar gibi ona baktım. Üzgün görünüyordu.<i>Bir şey yok</i>, der gibi başını iki yana salladı.</span></p>
</body>
</html>
