<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">16</b></span></h3>

  <div class="calibre4"><img alt="" class="calibre5" src="../Images/main-31.jpg" /></div>

  <p class="calibre1"><span><br /></span></p>

  <p class="calibre1"><span>DHATT, BOWDEN’İN VERDİĞİ listeyi aldı, dökümünü yapmaları için adamlarına gönderdi. Sonrasında memurlarını listelenmiş arazilere, terk edilmiş binalara, kaldırımlara, nehir kıyısındaki gezinti yerlerine, kazınmış taşlara, ihtilaflı, çapraz hatlara bölünmüş yolların kenarlarına bakıp araştırma yapmaları için dışarı gönderdi.</span></p>

  <p class="calibre1"><span>O gece yine Corwiy'le konuştum. Bu hattın güvenli olup olmadığı konusunda şakalaştık. Bunun dışında kayda değer bir şey konuşmadık.</span></p>

  <p class="calibre1"><span>Profesör Nancy, Mahalia’nın yazılarını otele göndermişti. İkisi neredeyse bitmiş, diğer ikisi ise taslak halindeydi. Biraz okuduktan sonra bırakıp, Mahalia’nın notlarla dolu ders kitaplarını aldım. Bu notlar,önceki okuduklarımdan farklıydı. Ünlem işaretleri koyduğu, araya notlar serpiştirdiği konulara bakılırsa, Mahalia hem kendisiyle hem de metinle tartışma halindeydi. Kenar notları en ilginçleriydi, tabi okuyabildiğiniz kadarıyla. Ders kitaplarını bırakıp Bowden’in kitabını yeniden elime aldım.</span></p>

  <p class="calibre1"><span>Bowden’in kitabı fazlasıyla taraflı bir gözden yazılmıştı. U1 Qoma’nın ve Beszel’in sırları vardı, herkesin bildiği sırlar: Sanki öyle değilmiş gibi davranmanın bir alemi yoktu. Yine de, kitaptaki eski hikâyeler, mozaikler, alçak rölyefler ve sanat eserleri muhteşemdi. Çok güzel ve şaşırtıcıydı. Genç Bowden’in Erken ya da Bölünme Öncesi Döneme ait bilinmeyen sırları anlatış biçimi dâhice, hatta ikna ediciydi. Kabaca “kurmalılar” olarak tabir edilen karmaşık mekanizmalar ona göre bir mekanizma falan değil;sadece içindekileri saklamak için yapılmış kutulardı.</span> <span class="font">İşte tam da bu yüzden</span> <span>diye yaptığı girişler çılgıncaydı ki; şimdi bunu kendisi de itiraf ediyordu.</span></p>

  <p class="calibre1"><span>Bu şehre gelen bir ziyaretçinin paranoyaya kapılması normaldi. İnsanların ona deliymiş gibi dik dik baktıkları, İhlâl tarafından sürekli gözlenen bir şehirde bu olağan karşılanabilirdi.</span></p>

  <p class="calibre1"><span>Uykuya daldıktan bir süre sonra cep telefonum çaldı. Besz kartı takılı olan telefonda uluslararası bir arama görünüyordu. Kontörüm gidecekti, ama nasılsa hükümet ödüyordu.</span></p>

  <p class="calibre1"><span>“Ben, Borlu,” dedim.</span></p>

  <p class="calibre1"><span>“Müfettiş...” Karşımdaki kişi İllitan aksanıyla konuşuyordu.</span></p>

  <p class="calibre1"><span>“Kimsiniz?”</span></p>

  <p class="calibre1"><span>“Borlu, neden senin... Fazla uzun konuşamam. Teşekkür etmek istiyorum.”</span></p>

  <p class="calibre1"><span>“Jaris.” Doğrulup oturdum. Bugün gördüğüm şu genç birleşmeci arıyordu.</span></p>

  <p class="calibre1"><span>“Seninle arkadaş falan değiliz.” Şimdi de eski İllitanca değil de, gündelik bir dille ve hızlıca konuşuyordu.</span></p>

  <p class="calibre1"><span>“Neden olalım ki?”</span></p>

  <p class="calibre1"><span>“Doğru. Fazla konuşamayacağım.”</span></p>

  <p class="calibre1"><span>“Tamam.”</span></p>

  <p class="calibre1"><span>“Benim aradığımı söyleyebilirdin orada. Seni Beszel’de arayanın ben olduğumu.”</span></p>

  <p class="calibre1"><span>“Emin değildim.”</span></p>

  <p class="calibre1"><span>“Tamam. Seni hiç aramadım, tamam mı?” Cevap vermedim. “Geçen gün için teşekkür ederim,” dedi. “Söylemediğin için. Marya'yla buraya geldiğinde tanışmıştım.” Bu adı hiç zikretmemişim, ama Dhatt birleşmecileri sorgularken bir anda ağzımdan kaçıvermişti. “Bana, sınırın öte tarafındaki kardeşlerimizi tanıdığını, onlarla çalıştığını söylemişti. Ama bizden biri değildi.”</span></p>

  <p class="calibre1"><span>“Biliyorum. Senin telefonundan sonra Beszel'de onun izini sürmeye başladım.”</span></p>

  <p class="calibre1"><span>“Dinle. Lütfen. Önce sandım ki, sorduğu şeylerden, onun... Hiç kimsenin bilmediği şeyler hakkında sorular soruyordu.” Ondan önce davranmaya niyetim yoktu.</span> <span class="font">"Orciny'yi sordu.”</span> <span>Sessizliğimi, şaşkınlığıma verdiğini sanıyordum. “Birleşmeciler onun umurunda değildi. Herkesi tehlikeye atıyordu. Kütüphanemizi, irtibatlarımızı kullandı. Ondan gerçekten hoşlanırdım, ama tehlikeli biriydi. Orciny’den başka bir şey umurunda değildi.</span></p>

  <p class="calibre1"><span>“Borlu,</span> <span class="font">sonunda buldu</span><span>, Borlu.... Orada mısın? Buldu. Anlıyor musun?”</span></p>

  <p class="calibre1"><span>“Nereden biliyorsun?”</span></p>

  <p class="calibre1"><span>“Bana söylemişti. Diğerleri bir şey bilmiyor. Onun ne kadar... tehlikeli olduğunu anlayınca toplantılarımıza almamaya karar vermiştik. Herkes onun casus falan olduğunu düşünmeye başlamıştı. Ama değildi.”</span></p>

  <p class="calibre1"><span>“Sen onunla görüşmeye devam ettin.” Cevap vermedi. “Madem o kadar tehlikeli biriydi, neden ilişkini koparmadın?”</span></p>

  <p class="calibre1"><span>“Ben... O...”</span></p>

  <p class="calibre1"><span>“Neden Beszel’deyken beni aradın?”</span></p>

  <p class="calibre1"><span>“Katili bir çaylaktan ziyade işinin ehli birinin bulması için. O bunu hak ediyordu.”</span></p>

  <p class="calibre1"><span>Böyle bir ifade kullanması beni şaşırttı. “Siz, beraber miydiniz, Jaris?”</span></p>

  <p class="calibre1"><span>“Onu pek tanımazdım. Hiç soru sormadım. Arkadaşlarıyla tanışmadım. Çok dikkatliydik. Ama bana Orciny’yi anlattı. Bütün notlarını gösterdi. O... İyi dinle, Borlu, bana inanmayacaksın, ama</span> <span class="font">temas bile kurdu.</span> <span>Bazı yerler var...”</span></p>

  <p class="calibre1"><span class="font">“İhtilaflı bölgeler mi?”</span></p>

  <p class="calibre1"><span>“Hayır, sus da dinle. İhtilaf falan değil. U1 Qomalıların Beszele, Besbellilerin de U1 Qoma’ya ait olduğunu düşündükleri bazı yerler vardır. Aslında oralar iki şehre de ait değildir. Orası Orciny’dir. O buldu. Bana, onlara yardım ettiğini söyledi.”</span></p>

  <p class="calibre1"><span>“Nasıl?” Sessizlik çok uzun sürdüğü için bir şeyler söyleme ihtiyacı duymuştum.</span></p>

  <p class="calibre1"><span>“Bilmiyorum. Onları koruyordu. Bir şeyler istiyorlarmış. Öyle diyordu. Bir keresinde ona, Orciny'nin bizim tarafımızda olduğundan nasıl emin olduğunu sormuştum. Bana gülmüş, öyle bir şeyin olmadığını söylemişti. Pek fazla bir şey anlatmazdı. Zaten ben de bilmek istemiyordum. Bu konudan fazla bahsetmemişti. Bazı yerlerden öbür tarafa geçtiğine inanıyordum, ama...”</span></p>

  <p class="calibre1"><span>“Onu en son ne zaman gördün?”</span></p>

  <p class="calibre1"><span>“Bilmiyorum. Şeyden... Birkaç gün önce. Bak, Borlu. Bunu bilmen gerek. Başının belada olduğunun farkındaydı. Orciny hakkında yorum yaptığımda çok kızardı. Son görüşmemizde, benim bir boktan anlamadığımı söylemişti. Yaptığı şeyin bir şeyleri telafi etmek mi, yoksa suç işlemek mi olduğunu bilmediğini söylemişti.”</span></p>

  <p class="calibre1"><span>“Bu ne demek?”</span></p>

  <p class="calibre1"><span>“Bilmiyorum. Bulduğu şeyin yanında, İhlâl’in</span> <span class="font">hiçbir şey</span> <span>olduğunu söylemişti. Çok şaşırmıştım. Düşünebiliyor musun? Orciny hakkındaki gerçeği bilen herkesin tehlikede olduğunu söylemişti. Pek fazla kimse yoktu, ama bilenler de, nasıl belaya bulaştıklarının farkında değillerdi. ‘Ben bile mi’ diye sormuştum. ‘Belki. Zaten sana çok şey anlattım,’ demişti.”</span></p>

  <p class="calibre1"><span>“Sence bu ne anlama geliyor?”</span></p>

  <p class="calibre1"><span>“Orciny hakkında ne öğrenmek istiyorsun, Borlu? Neden herkes Orciny’nin zararsız bir yer olduğunu sanıyor? Yüzyıllar boyunca gizli saklı kalmayı nasıl başardı sanıyorsun? Uslu çocuğu oynayarak mı? Saçmalık! Bence Mahalia Orciny için çalışmaya başlamıştı. Bence onlar parazit gibiler. Mahalia’ya da kendilerine yardım ettiğini söylediler. Ama o gizli bir şeyi açığa çıkardı ve bunu fark edince de onu</span> <span class="font">öldürdüler</span> <span>Son zamanlarda yanında bıçak taşımaya başlamıştı. Orciny’den korunmak için.” Çaresizce güldü. “Onu öldürdüler, Borlu. Başlarına bela olan herkesi de öldürecekler. Gözlerine batan herkesi.”</span></p>

  <p class="calibre1"><span>“Ya sen?”</span></p>

  <p class="calibre1"><span>“Ben mahvoldum, zaten. O öldü. Yakında benim de defterimi dürerler. U1 Qoma’ya da, Beszel'e de, Orciny’e de lanet olsun. Bu da benim veda konuşmam olsun. Dişlilerin sesini duyabiliyor musun? Bir dakika sonra şu elimdeki telefon pencereden dışarı uçacak ve elveda. Bu telefonu da, Mahalia'nın hatırına açtım. Sana veda hediyem olsun.”</span></p>

  <p class="calibre1"><span>Son sözlerini fısıldayarak söylemişti. Telefonu kapattığını anlayınca, onu geri aradım, ama numarası bloke edilmişti.</span></p>

  <p class="calibre2"><span>* * *</span></p>

  <p class="calibre1"><span>UZUN UZUN GÖZLERİMİ OVUŞTURDUM. Otelin antetli kâğıdına notlar aldım. Tekrar dönüp bakacağım şeyler yazmıyordum, sadece kafamı toparlamaya çalışıyordum. Kişi listesi yaptım. Saate bakıp zaman dilimini hesapladım. Otelin telefonundan yurtdışını aradım.</span></p>

  <p class="calibre1"><span>“Bayan Geary?”</span></p>

  <p class="calibre1"><span>“Kimsiniz?”</span></p>

  <p class="calibre1"><span>“Bayan Geary, ben, Tyador Borlu. Beszel Ağır Suçlar Birimi nden.” Cevap vermedi. “Bay Geary nasıl oldu?” Yalın ayak, pencereye doğru yürüdüm.</span></p>

  <p class="calibre1"><span>“İyi, ama çok kızgın,” dedi Bayan Geary. Çok dikkatli konuşuyordu. Hakkımda kesin bir yargıya varamamıştı. Perdeleri araladım, dışarı baktım. Saat çok geç olmasına rağmen, dışarıda hâlâ birkaç kişi vardı. Arada bir, bir araba geçiyordu. Gecenin çok geç bir saatiydi. Kimin yerli, kimin yabancı olduğunu kestirmek zordu: Kıyafetlerin renkleri, sokak lambalarının ışığında tam seçilmiyordu. Omuzlarını büzüp hızlı hızlı yürüyen insanların vücut dillerinden de bir şey anlaşılmıyordu.</span></p>

  <p class="calibre1"><span>“Olanlar için ne kadar üzgün olduğumu bir kere daha söylemek istedim. Umarım daha iyisinizdir.”</span></p>

  <p class="calibre1"><span>“Yeni bir haber var mı?”</span></p>

  <p class="calibre1"><span>“Kızınızın katili hakkında mı? Üzgünüm, Bayan Geary, bir gelişme yok. Ama size sormak istediğim bir şey var.” Biraz bekledim. Ne telefonu kapattı, ne de bir şey söyledi. “Mahalia size, burada görüştüğü biri olduğundan bahsetmiş miydi?”</span></p>

  <p class="calibre1"><span>Kadın sadece geveledi. Biraz daha bekledikten sonra devam ettim. “Yolanda Rodriguez’i tanır mısınız? Bay Geary neden Besz milliyetçilerini arıyordu? Bu yüzden ihlâl yaptı. Mahalia U1 Qoma’da yaşıyordu.”</span></p>

  <p class="calibre1"><span>Nefes alışverişinden, ağlamakta olduğunu anladım. Bir şeyler söylemek istedim, ama beceremedim. Belki de onu başka bir hattan aramam gerekirdi, ama artık çok geçti. Bayan Geary telefonu kapatmayınca, sabırla beklemeye başladım.</span></p>

  <p class="calibre1"><span>“Yolanda’yı neden soruyorsunuz?” dedi, sonunda. Kendisini biraz toparlamıştı. “Elbette onu tanıyorum. Mahalia nın arkadaşıdır. O... iyi mi?”</span></p>

  <p class="calibre1"><span>“Ona ulaşmaya çalışıyoruz. Ama...”</span></p>

  <p class="calibre1"><span>“Aman Tanrım!</span> <span class="font">Kayıp mı oldu?</span> <span>Mahalia ona çok güvenirdi. Yoksa o... bu yüzden mi...”</span></p>

  <p class="calibre1"><span>“Lütfen, Bayan Geary. Kötü bir şey olduğuna dair elimizde bir bilgi yok henüz. Belki de biraz yalnız kalmak istemiştir. Lütfen.” Yeniden ağlamaya başladı, ama hemen toparlandı.</span></p>

  <p class="calibre1"><span>“Uçakta bizimle hiç konuşmadılar,” dedi. “Kocam inmeden hemen önce kendisine geldi.”</span></p>

  <p class="calibre1"><span>“Bayan Geary, Mahalia nın burada biriyle bir ilişkisi var mıydı? Bildiğiniz biri var mı? U1 Qoma’da, yani.”</span></p>

  <p class="calibre1"><span>“Hayır.” îç geçirdi. “Annesi olarak nereden bileceğimi düşünebilirsiniz, ama ben bilirim. Bana ayrıntılı şeyler anlatmaz, ama... Etrafında dolanan biri vardı, ama Mahalia ona aşık değildi.</span> <span class="font">Karmaşık</span> <span>bir ilişki olduğunu söylerdi.”</span></p>

  <p class="calibre1"><span>“Adı neydi?”</span></p>

  <p class="calibre1"><span>“Nereden bilebilirim? Az önce söylemedim mi? Bilmiyorum. Politik çevrelerden tanıştığı biriydi, galiba.”</span></p>

  <p class="calibre1"><span>“Qoma İlk’i kastediyorsunuz.”</span></p>

  <p class="calibre1"><span>“Ah, kızım onların hepsini delirtti.” Hafifçe güldü. “Etrafındaki herkesi küstürdü. Birleşmecileri bile. Onlara böyle diyorsunuz, değil mi? Michael hepsini kontrol edecekti. Onları bulmak istiyordu, çünkü... katil</span> <span class="font">onlardan biri.”</span></p>

  <p class="calibre1"><span>Benden istediği her şeyi yapacağıma söz verdim. Alnımı ovalayarak U1 Qoma’nm gece siluetini seyretmeye başladım.</span></p>

  <p class="calibre1"><span>Biraz sonra, Dhatt’ın telefonuyla uyandım.</span></p>

  <p class="calibre1"><span>“Sen hâlâ yatakta mısın? Kalk hadi.”</span></p>

  <p class="calibre1"><span>“Ne zaman geliyorsun?” Sabah olmuştu.</span></p>

  <p class="calibre1"><span>“Aşağıdayım. Acele et. Biri bomba gönderdi ”</span></p>
</body>
</html>
