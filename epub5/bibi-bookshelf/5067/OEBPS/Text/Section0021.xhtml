<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><b class="font1">12</b></h3>

  <div class="calibre4"><img alt="" class="calibre5" src="../Images/main-27.jpg" /></div>

  <p class="calibre1"><span><br /></span></p>

  <p class="calibre1"><span>COPULA SALONU'NUN İÇİNDEN geçen yollar polis arabasından görünüyordu. Sirenimiz kapalıydı ve çok hızlı gitmiyorduk, siren ışıkları bir yanıp bir sönüyor, etrafımızdaki duvarlar arabadan yayılan mavi ışıkla aydınlanıyordu. Şoförün bana baktığını fark ettim. Adı, Memur Dyegesztan’dı. Daha önce tanışmamıştık. Corwi‘yi bana eşlik etmesi için bile yanıma vermemişlerdi.</span></p>

  <p class="calibre1"><span>Eski Beszel’in üst geçitlerinden, Copula Salonunun çevresindeki karmaşık yollara ve oradan da bir yol ayrımına geldik. Saçaklarında yer alan figürlerden Beszel’e ait oldukları anlaşılan binalardan U1 Qoma binalarına geçtik, iki yanındaki pencerelerden ışık alan ve yayaların uzun sıralar oluşturarak günübirlik giriş yaptığı bir Besz sınır noktasının yer aldığı geniş bir yola girdik. Bizimkilerden çok daha gösterişli olan U1 Qoma araçlarının farları az öteden yüzümüze vuruyordu.</span></p>

  <p class="calibre1"><span>“Daha önce Ul Qoma’ya gelmiş miydiniz, efendim?”</span></p>

  <p class="calibre1"><span>“Uzun zamandır gelmemiştim.”</span></p>

  <p class="calibre1"><span>Sınır kontrol noktalarına vardığımızda, Dyegesztan, "U1 Qoma eskiden de böyle miydi?” diye sordu. Oldukça gençti.</span></p>

  <p class="calibre1"><span>“Aşağı yukarı,” dedim.</span></p>

  <p class="calibre1"><span>Polis arabasında olduğumuz için, resmî araçlar sırasına girmiştik. Önümüzde siyah, ithal Mercedesler vardı. Muhtemelen politikacılar ya da iş adamlarıydı bunlar. Biraz ötede, daha ucuz arabalarda karaborsacılar, küçük iş sahipleri ve turistler bekleşiyordu.</span></p>

  <p class="calibre1"><span>“Müfettiş Tyador Borlu,” dedi, kontrol görevlisi. Evraklarıma bakıyordu.</span></p>

  <p class="calibre1"><span>“Evet, benim.”</span></p>

  <p class="calibre1"><span>Belgelerimi dikkatle inceledi. Turist olarak ya da ticaret amacıyla günübirlik gidiyor olsaydım, işlemler çok daha kısa sürecekti. Resmî görevli olunca, işi sıkı tutuyorlardı. Her gün karşılaşılan bürokratik ironilerden biriydi bu da.</span></p>

  <p class="calibre1"><span>“İki kişi misiniz?”</span></p>

  <p class="calibre1"><span>“Burada yazıyor, Çavuş. Sadece ben geçiyorum. Bu benim şoförüm. Beni orada karşılayacaklar. Şoför geri dönecek. Evraklara iyi bakarsanız, U1 Qoma’dan aldığım daveti görebilirsiniz.”</span></p>

  <p class="calibre1"><span>Tam sınırda duruyorduk. Karşımızda komşu şehir U1 Qoma duruyordu. Tarafsız bölgenin ötesinde, U1 Qoma kontrol noktasının ardında, ufak bir milis grubu, resmî araçlarıyla bekliyordu. Arabalarının farları gözümüzü alıyordu. Farları bizimkilerden çok daha renkli, mekanizmaları da bizimkilerden daha moderndi. (Farları bizim gibi düğme çevirerek değil, tuşa basarak kapatıp açıyorlardı.) Ul Qoma polis arabalarının kırmızı ve mavi ışıkları, Beszel’dekilerden daha koyu renkteydi. Arabaları, gri-siyah renkte modern Renault’lardı. Eskiden, bizimkilerden bile küçük olan, o çirkin, yerli malı Yadajis marka araçları kullanırlardı.</span></p>

  <p class="calibre1"><span>Güvenlik görevlisi döndü ve onlara baktı. “Vakit kaybediyoruz,” dedim.</span></p>

  <p class="calibre1"><span>Milisler fark edilemeyecek kadar uzaktaydı. Bir şey için bekliyorlardı. Sınır görevlisi işini uzattıkça uzattı, elbette.</span> <span class="font">Polis olabilirsin, ama özel muamele görmeyeceksin, işimizi yapıyoruz burada,</span> <span>demeye getiriyordu. Sonunda hiç konuşmadan, bizi çıkış kapılarına yönlendirdi. Yüz metre kadar ilerleyince, yol birden değişiverdi. Beszel’den çıkmıştık. Artık öbür taraftaydık.</span> <span class="font">Üniformalı milisler</span> <span>bize doğru geliyordu.</span></p>

  <p class="calibre1"><span>Araç hızla yaklaşıp sert bir dönüş yaptı, memurların önünde durdu. Kısa ve kesik bir siren sesi duyuldu. Arabadan bir adam indi, polis şapkasını taktı. Benden biraz daha gençti. Tıknaz, güçlü kuvvetli, hızlı hareket eden biriydi. Üzerinde gri renkte bir milis üniforması ve rütbesini gösteren semboller vardı. Bunların ne anlama geldiğini hatırlamaya çalıştım. Adam elini uzattı. Sınır görevlileri şaşkınlık içinde kalakalmıştı.</span></p>

  <p class="calibre1"><span>“Ben hallederim,” diye bağırdı. Görevlileri gönderdi. “Anladım. Müfettiş Borlu?” İllitanca konuşuyordu. Dyegesztan ve ben arabadan indik. Şoförü görmezden geldi. “Müfettiş Tyador Borlu. Beszel Ağır Suçlar Biriminden, değil mi?” Kuvvetlice elimi sıktı. Arabasını gösterdi. Şoförü içeride bekliyordu. “Böyle buyrun. Ben, Baş Dedektif Qussim Dhatt. Mesajımı aldınız, değil mi Müfettiş? U1 Qomaya hoş geldiniz.”</span></p>

  <p class="calibre1"><span><br class="calibre3" /></span></p>

  <p class="calibre1"><span>COPULA SALONU’NUN MİMARİSİ, YÜZYILLARA YAYILAN farklı tarihî oluşumlarla şekillenmiş ve Gözetim Komitesinin de müdahaleleriyle yamalı bir bohça halini almıştı. İki şehri de içine alan büyük bir alanı kapsıyordu. Koridorların kimisi Beszel kimisi de U1 Qoma’da başlıyordu. Boylu boyunca, çapraz hatlarla bölünmüş olarak devam ediyorlardı. Koridorlar, odalara açılıyordu. Bu odalar hem Beszel hem de U1 Qoma tarafındaydı, ya da iki şehre de ait değildi. Sadece</span> <span class="font">Copula Salonuna</span> <span>ve Gözetim Komitesine aitti. Binaların içinde yer alan açıklamalı çizimler hoş olsalar da renkleri iç karartıcıydı.</span></p>

  <p class="calibre1"><span>En alt katta, girişlere giden geniş bir yol vardı. Burada Besz devriyeleri gelenleri durduruyor, gruplara ayırıp kontrol ediyorlardı. Yayalar, el arabaları, at arabaları, ucuz Besz arabaları, minibüsler, geçiş noktasında durduruluyordu. Hepsi farklı sebeplerle giriş yapıyor ve farklı hızlarda hareket ediyordu. Her şey çok kolayca gerçekleşiyordu. Copula Salonunun Beszel’e açılan yerinde eski bir pazar yeri vardı. Burası giriş noktalarından görünüyordu. Yasal olmamasına rağmen göz yumulan seyyar satıcılar, kontrol noktasında bekleyen araçların arasında dolaşır, kavrulmuş çerez ve kâğıttan oyuncaklar satarlardı.</span></p>

  <p class="calibre1"><span>Beszel kapılarının ötesinde, Copula Salonunun karmaşasından biraz uzakta, ara bir bölge vardı. Yol çizgileri konulmamıştı:Burası ne Beszel e ne U1 Qoma<span class="calibre23">'</span>ya ait olan bir yoldu. Bu yüzden, hangi şehrin yol işaretleri konulacağına karar verilememişti. Salonun öbür ucunda başka girişler vardı. Burada U1 Qomalı silahlı nöbetçiler bekliyordu. Ama biz Beszelliler, bu nöbetçileri de görmemeyi öğrenmiştik. Sınır çizgisinin biraz ötesinde, kendi görev alanlarını aşmadan nöbet tutuyorlardı. U1 Qoma sınır görevlileri, tıpkı Beszel’de olduğu gibi, hükümetin bağımsız bir kanadı değildi: Onlara</span> <span class="font">milis</span> <span>denirdi. Biz de</span> <span class="font">polis</span> <span>denmesi gibi.</span></p>

  <p class="calibre1"><span>Copula Salonu ndaki trafik dairesi henüz tamamlanmamıştı. Bir amfiden çok daha büyüktü. Eski eşyalarla çevrilmiş büyük bir boşluk halinde duruyordu. Beszel sınırından, U1 Qoma’dan giriş yapan araç ve insan kalabalığı net bir şekilde görülebiliyordu. İki kontrol noktası arasındaki bu alanda, etrafına bakınan U1 Qomalı turistleri, onları karşılayan hısımlarını, salonun ortasından U1 Qoma’ya doğru uzanan dikenli telleri rahatça görebilirdiniz. U1 Qoma mimarisi, devasa giriş kapılarıyla kendini hemen belli ediyordu. İnsanlar tam kavşakta durup bu yapılara bakarlardı.</span></p>

  <p class="calibre1"><span>U1 Qoma sınırına yaklaşırken o uzun yol boyunca, şoförüm de kaşlarını kaldırıp şaşkınlıkla bu yapıları incelemişti. Beszel çıkış noktasına, Karn Caddesi üzerinden gitmiştik. Burası Eski Beszel’de sıradan bir alışveriş caddesiydi. Çapraz hatlarla bölünmüştü ve büyükçe bir kısmı U1 Qoma tarafında kalıyordu. Binaların çoğu komşu şehrin sınırları içindeydi. Onun U1 Qoma’da kalan bölümü olan tarihî ve meşhur U1 Maidin Bulvarı ise, Copula Salonuna çıkıyordu. Gezintiye çıkmış gibi Copula Salonunu geçip U1 Qoma’ya çıkıvermiştik.</span></p>

  <p class="calibre1"><span>Karn Caddesi üzerinden gittiğimiz için, bunu görmezden gelmiştim, ama U1 Qoma giriş noktalarının orada olduğunu biliyordum. Beszel ziyaretçi rozeti takan turistler, daha bir saat önce bu sokaklarda gezmişti. Ama şu anda benim, şaşkınlıkla etrafımdaki U1 Qoma yapılarına bakıyor olmam, ihlâl anlamına gelebilirdi.</span></p>

  <p class="calibre1"><span>U1 Qoma çıkışının hemen yanında, Beklenen Işık Tapınağı vardı. Buranın fotoğraflarını çok defa görmüştüm. Önlerinden geçerken zorunluluk gereği onları görmezden gelsem de, mazgallı siperlerinin görkeminin farkındaydım ve az kalsın Dyegesztan’a, tapınağı görmek için sabırsızlandığımı söyleyecektim. Hızla arabadan inerken, yabancı şehrin ışıkları beni yutacak gibiydi. Etrafıma bakındım. Dhatt’ın arabasının arkasından tapınağa baktım. Birdenbire, hayret verecek bir şekilde, aynı şehirdeydim.</span></p>

  <p class="calibre1"><span>“U1 Qoma’ya ilk gelişiniz mi?”</span></p>

  <p class="calibre1"><span>“Hayır, ama uzun zamandır gelmiyordum.”</span></p>

  <p class="calibre1"><span><br class="calibre3" /></span></p>

  <p class="calibre1"><span>KONTROLDEN GEÇMEYELİ yıllar oluyordu: Geçersiz pasaportumdaki geçiş izinlerinin süresi çoktan dolmuştu. Bu sefer iki günlük, hızlandırılmış bir oryantasyona girecektim. Sadece ben, özel hocalar ve Besz Elçiliğinden U1 Qomalılar vardı. İllitanca pratik, U1 Qoma tarihi, şehir coğrafyası, yerel kanunların ana hatları hakkında bilgilendirilecektim. Bu eğitim bizdekilere benziyordu. U1 Qoma’ya</span> <span class="font">giriş yapan</span> <span>bir Beszellinin yaşadığı travmayı hafifletmek için veriliyordu. Hayatımız boyunca yaşadığımız tanıdık çevrede, onlarca yıldır görmemeyi öğrendiğimiz şeyleri görmeye başlayacaktık.</span></p>

  <p class="calibre1"><span>“Yeni bir çevreye alışma eğitimi, bilgisayarlarla desteklenince çok mesafe katedildi,” dedi, eğitmenlerden biri. îllitancamı sürekli övüp duran genç bir kadındı. “Artık çok daha etkin yöntemlerimiz var. Nörologlarla da çalışıyoruz.”</span> <span class="font">Polis</span> <span>olduğum için özel muamele görüyordum. Normal vatandaşlar daha genel bir eğitimden geçiyordu ve yeterlik almaları daha uzun sürüyordu.</span></p>

  <p class="calibre1"><span>Beni U1 Qoma simülatörünün önüne oturttular. Bu, duvarlarında ekranlar olan kapalı bir alandı. Beszel’in görüntüleri gösteriliyordu. Kamera bir Beszel’in binalarına dönüyor, hemen ardından U1 Qoma’nın uzak ışıklarını gösteriyordu. Daha sonra kamera tam tersi bir hareket yapıyor; Beszel, bir anda U1 Qoma’ya dönüyordu. Uzun saniyeler boyunca, tekrar ve tekrar, bu görüntüler gidip gelecek, kimi zaman Beszel flulaşacak, U1 Qoma’nın ışıkları belirgin hale gelecekti.</span></p>

  <p class="calibre1"><span>Çocukken duyduğumuz hikâyeleri, U1 Qomalılar da dinlemişti mutlaka. U1 Qomalı bir adamla Beszelli bir kadın, Copula Salonunun ortasında buluşur, sonra evlerine dönerler. Aslında yan yana evlerde oturmaktadırlar. İkisi de yapayalnızdır. İkisi de aynı saatte kalkıp, aynı çapraz hatlı sokaklarda yan yana yürürler. Her biri kendi şehrindedir. Asla ihlâl yapmazlar, birbirlerine hiç dokunmazlar. Sınırın ötesinden birbirlerine laf atmazlar. İhlâl yaparak kaçak hayatı süren, şehirler arasında yaşayarak İhlâl’den kurtulan kanun kaçakları ve intikam alırcasına kayıplara karışanlarla ilgili efsaneler dolaşır. Pahlaniuk’un,</span> <span class="font">Bir Kaçağın Güncesi</span> <span>adlı kitabı Beszel’de (eminim U1 Qoma’da da) yasaktı, ama herkes gibi ben de kitabın korsan baskısına bir göz atmıştım.</span></p>

  <p class="calibre1"><span>Simülatördeki bir U1 Qoma tapınağının, bir U1 Qoma vatandaşının, sebze taşıyan bir U1 Qoma kamyonunun üstüne mümkün olduğunca çabuk tıklayarak testleri bitirdim. Bu testler insanı aşağılıyordu sanki. Sanki Beszel’deymişim de, görmemem gereken şeyleri görüyormuş gibiydim. Daha önce yaptığım çalışmalarda böyle bir şey yoktu. Kısa bir süre önce, simülasyona U1 Qoma’daki farklı milliyetlerin karakterlerinin konulması da talep edilmişti. Bize gösterilen resimlerdeki kişilerin U1 Qomalı mı, Beszelli mi, yoksa diğerlerinden mi olduğunu (Yahudi, Müslüman, Rus, Yunan; artık o anda kim tehlike arz ediyorsa) söylememiz isteniyordu.</span></p>

  <p class="calibre1"><span>“Tapınağı gördün mü?” dedi Dhatt. “Ve şurada bir kolej vardı. Bunlar apartmandı.” Binaların önünden geçerken eliyle binaları gösteriyordu. Benimle tanıştırmadığı şoförüne etrafta dolanmasını söylemişti.</span></p>

  <p class="calibre1"><span>“Tuhaf, değil mi?” dedi. “Senin için garip bir durum olmalı.”</span></p>

  <p class="calibre1"><span>Evet. Dhatt’ın gösterdiklerine bakıyordum. Görmemeyi öğrenmiştim, ama geçtiğim yerlerde aşina olduğum binaları, yürüdüğüm yolları, bütün bir şehri, sık sık gittiğim kafeyi görüyordum. Ama başka bir şehirde. Hepsi şimdi geride kalmıştı. Eve geldiğimde aklımda U1 Qoma’dan başka bir şey yoktu. Nefesimi tuttum. Beszel’i görmemeyi başarmıştım. Nasıl bir şehir olduğunu unutmuştum. Hayal bile edemiyordum. Artık U1 Qoma’yı görüyordum.</span></p>

  <p class="calibre1"><span>Gündüz vaktiydi. Gökyüzü kapalıydı ve havadaki donuk ışık, komşu şehri gösteren programlarda gördüğüm neon lambalarının kine hiç benzemiyordu. O programların yapımcıları, belli ki, bizim gözümüzde şatafatlı bir gece hayatı canlandırmak istemişlerdi. Ama bu kül rengi hava, her şeyi benim eski Beszel’imde olduğundan çok daha canlı gösteriyordu. Eski U1 Qoma, bugünlerde artık bir finans bölgesi haline gelmeye başlamıştı. Ahşap çatılar, cam gibi parlayarf çeliklere karışmıştı. Sokaklarda başıboş serseriler geziniyor, bu camdan binaların önlerinde parlak tiplere pirinç ve et şiş satıyorlardı. (Pek de fazla dikkat çekmeyen şehirdaşlarım Beszel’in daha sakin kısımlarına doğru ilerlerken, görmemeye çalıştığım bu insanların yanlarından geçip gidiyorlardı.)</span></p>

  <p class="calibre1"><span>UNESCO’dan gelen eleştiriler üzerine, Avrupa’dan bazı yatırımlara dikkat çekilmiş, U1 Qoma’yı imar hukukuna almışlar ve bu yolla şehirde süregelen mimarî vandalizme çare bulmaya çalışmışlardı. Son zamanlarda yapılan o çirkin binalar yıkılmış, ama U1 Qoma’nın tarihî mirası olan süslemeli barok yapılar yanı başlarındaki devasa komşularının insafıyla korunmuştu. Bütün Beszel sakinleri gibi ben de yabancıların başarılarıyla kalkınmış bu yerlerden alışveriş yapardım. Trafik gürültüsü ve taksi şoförlerinin bağırışları arasında, Dhatt bana bir şeyler anlatmaya çalışıyordu. Her yerde İllitanca konuşuluyordu ve ben Beszel’in çapraz hatlarla bölünmüş caddelerinde giderken bu dili duymamayı öğrenmiştim. Dünyadaki her şehirde yolların kendine has bir matematiği vardır. Henüz bir U1 Qoma bölgesinde olmasak da, bu caddeler benim bildiğim caddelerin hemen hemen aynısıydı. Keskin dönüşlerde daha karmaşık hal alıyorlardı. Tahmin ettiğim gibi, görmemeyi öğrendiğim şeyleri görmeye başlamak, U1 Qoma’da olmak çok garip gelmişti. Beszel’de çok sakin olan bu yollar, U1 Qoma’da çok kalabalıktı. Aslında Beszel’de bu ara sokakları sadece yayalar kullanırdı. Sürekli kornaya basıyorduk.</span></p>

  <p class="calibre1"><span>“Oteline gitmek ister misin?” dedi Dhatt. “Bir duş alıp bir şeyler yemek istersin belki. Sonra ne yapmak istersin? Aklında bir şeyler vardır. Çok iyi İllitanca konuşuyorsun, Borlu. Benim Beszcemden daha iyi.” Güldü.</span></p>

  <p class="calibre1"><span>“Evet, aklımda bir şeyler var. Görmek istediğim birkaç yer var” Not defterimi çıkardım. “Sana gönderdiğim dosyayı aldın mı?</span></p>

  <p class="calibre1"><span>“Evet, Borlu. Hemen her şey bu dosyada yazılı mı? Soruşturmada bulunduğun nokta bu mu? Ben de sana neler bulduğumuzu anlatayım.” Alaycı bir tavırla ellerini kaldırdı. “Aslında pek bir şey yok. Davanın İhlâle havale edileceğini sanıyorduk. Neden onlara verdirmedin? Kendin mi halletmek istedin?” Yine gülmeye başladı. “Neyse, son birkaç gündür yalnızca bu işle ilgileniyorum. Diyeceğim o ki fazla bir şey bekleme. Ama çalışmaya devam ediyoruz.”</span></p>

  <p class="calibre1"><span>“Nerede öldürüldüğü hakkında bir fikrin var mı?”</span></p>

  <p class="calibre1"><span>“Pek sayılmaz. Elimizde yalnızca, Copula Salonu’ndan giriş yapan bir minibüse ait kamera görüntüleri var, ama aracın nereye gittiğini bilmiyoruz. Devamı yok. Neyse, işler...”</span></p>

  <p class="calibre1"><span>Beszel’den U1 Qoma’ya giriş yapan bir minibüs pek gözden kaçacak şey değildi. Beszel’e bir U1 Qoma minibüsü giriş yapsa, o da gözden kaçmazdı. Aslında, biri plakasını görüp yabancı bir araç olduğunu anlayınca, onu görmemiş gibi yapacaktı. Olası şahitler, neye şahit olduklarını bilmeyeceklerdi yani.</span></p>

  <p class="calibre1"><span>“Benim asıl bulmak istediğim bu.”</span></p>

  <p class="calibre1"><span>“Tamam. Tyador. Yoksa Tyad mı diyeyim? Hangisini tercih edersin?”</span></p>

  <p class="calibre1"><span>“Danışmanları ve arkadaşlarıyla da görüşmem gerek. Beni Bol Ye’an’a götürür müsün?”</span></p>

  <p class="calibre1"><span>“Bana Dhatt diyebilirsin. Ya da Quss, hiç farketmez. Bak, kafa karışıklığı olmasın diye söylüyorum, amirlerin de bunu söylemiştir mutlaka.” Yabancı bir kelime söyledi. “Ama burada bulunduğun sürede, bu U1 Qoma’ya ait bir soruşturmadır. Emrinde adamların yok. Yanlış anlama. Yardımların için müteşekkiriz. Bu işte de beraber çalışacağız. Ama burada işleri götüren benim. Sense danışmansın.”</span></p>

  <p class="calibre1"><span>“Tabii.”</span></p>

  <p class="calibre1"><span>“Kusura bakma, bunlar boktan işler. Ben de emir alıyorum. Amirimle tanıştın mı? Albay Muasi’yle? Her neyse, o bizim bu konuda anlaşmaya varmamızı istiyor. Elbette sen, U1 Qoma milislerinin onur konuğusun.”</span></p>

  <p class="calibre1"><span>“Yasaklı değilim, değil mi? U1 Qoma içinde seyahat edebilir miyim?”</span></p>

  <p class="calibre1"><span>“Seyahatin için gereken tüm izinlerin ve damgaların mevcut. Tek giriş çıkışlı bir vizem vardır. Tek girişlik vizen var ve her ay yenilenmesi gerekiyor. Gerekirse tabii. İstersen bir iki gün turist gibi takılabilirsin, ama kendi başınayken tamamen turistsin. Çok iyi, ha? Ama belki yapmasan daha iyi. Yani, sana kimsenin engel olacağı yok, ama biliyoruz ki yanında bir rehber olmazsa, istemeden de olsa ihlâl yapabilirsin. Sonra biz ne yaparız?”</span></p>

  <p class="calibre1"><span>“Peki. Şimdi ne yapıyoruz?”</span></p>

  <p class="calibre1"><span>“Bakalım.” Dhatt koltuğunda dönüp bana baktı. “Birazdan oteline varacağız. İyi dinle: Sana anlatmaya çalıştığım gibi, işler biraz... Herhalde diğerini duymadın daha... Hayır, orada bir şey olup olmadığından emin değiliz, sadece kendimizce tahminler yürütüyoruz. Bak, işler karışabilir.”</span></p>

  <p class="calibre1"><span>“Ne? Neden bahsediyorsun sen?”</span></p>

  <p class="calibre1"><span>“Geldik, efendim,” dedi şoför. Arabadan inmeden dışarı baktım. Eski U1 Qoma’nın hemen dışındaki Asyan Hilton’un önündeydik. U1 Qomanın modern görünümlü az katlı betonarme evlerinin başladığı sokağın köşesinde, Beszel’in tuğladan yapılma sıraevleriyle U1 Qomadaki tapınakların kesiştiği yerde. İkisinin ortasında çirkin bir çeşme vardı. Buraya daha önce hiç gelmemiştim: Kenardaki binalar ve kaldırımlar çapraz hatlarla bölünmüştü. Ama ortadaki meydan tamamıyla U1 Qoma’ya aitti.</span></p>

  <p class="calibre1"><span>“Henüz emin değiliz elbet. Kazı alanına gittik. Iz Nancy ve Mahalia Geary’nin tüm diğer danışmanları ve sınıf arkadaşlarıyla konuştuk. Kimse bir şey bilmiyor; herkes, onun birkaç günlüğüne ortadan kaybolduğunu sanmış. Sonra olanları duymuşlar. Neyse, asıl mesele; öğrencilerden bazılarıyla konuştuktan sonra, biri bizi aradı. Daha dün, hem de. Geary'nin en iyi arkadaşı hakkında. Kazı sahasında onu da görmüştük. Adı Yolanda Rodriguez. Kızcağız şoka girmiş haldeydi. Pek konuşmamıştı. Çökmüş bir haldeydi. Gitmesi gerektiğini söyledi. Ona, yardıma ihtiyacı olup olmadığını sordum, yanında bir arkadaşının olduğunu söyledi. Öğrendiğime göre arkadaşı buralı bir çocuk. Bir kere U1 Qomalı biriyle...” Uzanıp kapımı açtı. İnmedim.</span></p>

  <p class="calibre1"><span>“Kız mı aradı seni?”</span></p>

  <p class="calibre1"><span>“Hayır, ben de onu diyordum. Bizi arayan çocuk adını vermedi. Ama Rodriguez’den bahsetti. Tam emin olamadığını, önemsiz bir şey de olabileceğini falan söyledi. Neyse. Kızı bir süredir gören kimse olmamış. Rodriguez’i. Telefonunu da açmıyormuş.”</span></p>

  <p class="calibre1"><span>“Kayıp mı olmuş?”</span></p>

  <p class="calibre1"><span>“Tanrı aşkına, Tyad. Abartma. Belki hastadır, telefonunu kapatmıştır. Araştırmayacağız, demiyorum. Ama telaşlanmayalım, olur mu? Kayıp olduğundan emin değiliz...”</span></p>

  <p class="calibre1"><span>“Evet, eminiz. O kıza bir şeyler olduğu belli. Kimse onu bulamıyor. Açıkça belli işte. Kız kaybolmuş.”</span></p>

  <p class="calibre1"><span>Dhatt arabanın aynasından önce bana, sonra şoföre baktı.</span></p>

  <p class="calibre1"><span>“Peki, Müfettiş,” dedi. “Dediğin gibi olsun. Yolanda Rodriguez kayıp.”</span></p>

  <p class="calibre1"></p>
</body>
</html>
