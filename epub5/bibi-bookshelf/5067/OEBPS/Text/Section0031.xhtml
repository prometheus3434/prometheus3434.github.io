<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">22</b></span></h3>

  <div class="calibre4"><img alt="" class="calibre5" src="../Images/main-37.jpg" /></div>

  <p class="calibre1"><span><br /></span></p>

  <p class="calibre1"><span>KESİK KESİK GELEN SESLER, yükselen çığlıklar arasında zar zor duyuluyordu. Bir silah sesi geldi. Bowden’in üstüne atlarken duymuştum. Onu yere yatırdım. Patlama sesi duvarlarda yankılandı. Bowden’in telaşla nefes alıp verdiğini duyabiliyordum. Silahı bırakana kadar bileğini sıktım. Onu nişancının görüş alanından uzaklaştırdım.</span></p>

  <p class="calibre1"><span>“Herkes yere yatsın!” diye bağırdım. Koca kalabalık diz üstü çöküverdi. Tehlikenin farkına varınca, korkuları ve çığlıkları da artmıştı. Bir ses daha duyuldu, sonra bir tane daha. Bir araba sert bir fren yaparak durdu. Duvara bir kurşun daha saplandı.</span></p>

  <p class="calibre1"><span>Bowden’i asfalta yapıştırmıştım. “Tyad!” diye bağırdı Dhatt.</span></p>

  <p class="calibre1"><span>“Konuşmaya devam et!” diye seslendim. Nöbetçiler etrafa dağılmış, silahlarını doğrultmuş, koşuşturup duruyor, birbirlerine aptalca emirler yağdırıyorlardı.</span></p>

  <p class="calibre1"><span>“Vuruldum, ama iyiyim,” dedi Dhatt. “Yolanda başından vuruldu.”</span></p>

  <p class="calibre1"><span>Başımı kaldırıp baktım. Ateş kesilmişti. Dhatt’dan tarafa baktım. Yarasını tutuyordu. Yolanda yerde cansız yatıyordu. Biraz daha doğrulunca,</span> <span class="font">milislerin</span> <span>Dhatt’a ve üzerine eğildiği cesede doğru gittiklerini gördüm.</span> <span class="font">Polislerse</span> <span>ateş açılan yere doğru koşuyordu. Beszel polisi ise kalabalığın içinde hareketsiz kalmıştı. Corwi etrafına bakıp duruyordu. Beni görebiliyor muydu? Bağırıyordum. Nişancı kaçıyordu.</span></p>

  <p class="calibre1"><span>Yolunun üstü çok kalabalıktı. Ama tüfeğini doğrultunca, hepsi çil yavrusu gibi dağıldı. Girişin kapatılması emri verildi. Ama ne kadar çabuk olabilirlerdi? Onun ateş ettiğini görmeyen bir grubun içine daldı. Kalabalığın içinde kalmıştı. Böylece tüfeğini indirip saklamak zorunda kalacaktı.</span></p>

  <p class="calibre1"><span class="font">“Lanet olsun!”</span> <span>Onu dosdoğru göremiyordum. Kimse onu durduramıyordu. Çıkışa ulaşması için epey yolu vardı. Ona dikkatle baktım. Kısa saçlıydı, üzerinde kapüşonlu, gri bir eşofman üstü ve siyah pantolon vardı. Hepsi sıradan şeylerdi. Silahını bırakmış mıydı? Kalabalığın içindeydi.</span></p>

  <p class="calibre1"><span>Bowden’in silahı hâlâ elimdeydi. Zavallı bir P38’di, ama dolu ve temizdi. Kontrol noktasına doğru ilerlemeye başladım. Ama kargaşa yüzünden geçişleri aşamadım. İki tarafın nöbetçileri de silahlarını doğrultmuştu. U1 Qoma üniformamla onların tarafına geçsem, Beszelliler durduracaktı. Nişancı, yakalayamayacağım kadar uzaktaydı. Ne yapacağımı bilemedim. “Dhatt, telsizle yardım iste. Bowden’i gözden ayırma,” diye bağırdım. Sonra dönüp ters yöne, U1 Qoma’ya doğru koşmaya başladım. Dhatt’ın arabasına gidiyordum.</span></p>

  <p class="calibre1"><span>Üzerimdeki</span> <span class="font">milis</span> <span>üniformasını ve elimdeki silahı görenler yolumdan çekildi.</span> <span class="font">Milisler</span> <span>de onlardan biri olduğumu, iz peşinde koştuğumu düşünerek bana dokunmadılar. Aracın acil durum ışıklarını yakıp motoru çalıştırdım. Hızla yola çıktım. Arabanın siren sesi kafamı karıştırıyordu. U1 Qoma sirenlerine alışık değildim. Bizim sirenlerden çok daha güçlüydü bunlar. Nişancı tünele girmiş olmalıydı. Işıklarım ve siren sesim yolumu açıyordu. Beszel caddelerine paralel caddelerde, yabancı bir şehirde panik içinde iz sürüyordum. Aniden frene basınca araba savrulup bir Beszel kamyonuna çarptı.</span></p>

  <p class="calibre1"><span>İhlâl neredeydi? Galiba ihlâl yapmamıştım.</span></p>

  <p class="calibre1"><span>Bir kadın öldürülmüş, ama ihlâl olmamıştı. Saldırı olmuş, bir cinayet işlenmiş, bir de cinayete teşebbüs olmuştu. Ama kurşunlar Copula Salonu nda kontrol noktası dahilinde uçuşmuştu. Çok iğrenç, karmaşık, haince bir saldırıydı bu. U1 Qoma sınırının ötesini görebilmek için, Beszel’in son metrelerine kadar gelmişti. Şehirler arasındaki bu yolu açıkça hedefleyebilirdi. İşlenen bu cinayet; iki şehir arasındaki perde için</span> <span class="font">fazladan</span> <span>bir dikkat gerektiriyordu. İhlâl yapılmamıştı. İhlâl’in bu işte bir rolü yoktu. Burada sadece Beszel polisi vardı ve katil de Beszel’deydi.</span></p>

  <p class="calibre1"><span>Tekrar sağa döndüm. Bir saat önce geçtiğim yere gelmiştim. U1 Qoma’nın Weipay Caddesindeydim. Bu cadde, Copula Salonu nun Besz girişini çaprazlamasına kesiyordu. Kalabalığın elverdiği ölçüde yakından sürmeye çalışıyordum. Sert bir fren yaparak durdum. Dışarı çıkıp arabanın tepesine tırmandım. Birazdan U1 Qoma polisi gelip ne yaptığımı sorardı. Bir an tereddüt ettim, sonra tünel tarafına değil, U1 Qoma yönüne döndüm, Copula Salonuna baktım. Bir şey belli etmemeye çalışıyor, U1 Qoma’ya bakmıyormuş gibi yapıyordum. Kimse benden şüphelenemezdi. Polis arabasının kırmızı ve mavi ışıkları bacaklarıma vuruyordu.</span></p>

  <p class="calibre1"><span>Beszel’de neler olduğunu anlamaya çalışıyordum. Turistlerin çoğu Copula Salonu ndan çıkmak yerine, oraya girmek istiyordu. Ama panik halinde tehlikeli bir kalabalık vardı. Etraf gürültü patırtı içindeydi, sıradakiler geriye doğru itiliyordu. Arkadakiler bir şey göremiyor, duyamıyordu, ama ön taraftakiler neler olduğunun farkında olduklarından, oradan kaçmak istiyorlardı. U1 Qomalılar, Beszellilerin kavgalarını görmemeyi başardılar, başlarını çevirdiler.Bu yabancı beladan uzak durmak için karşıya geçtiler.</span></p>

  <p class="calibre1"><span>“Uzaklaşın, uzaklaşın!”</span></p>

  <p class="calibre1"><span>“Bırakın geçelim, neler oluyor?”</span></p>

  <p class="calibre1"><span>Bütün bu telaşlı kalabalığın arasında, aceleyle yürüyen bir adam gördüm. Ne çok hızlı, ne de çok yavaş yürümemeye çalıştığı için dikkatimi çekmişti. Nişancının o olduğunu düşündüm, sonra vazgeçtim. Hayır, oydu. Bağrışıp duran kalabalığı ite kaka ilerliyor, ne yapacağını bilemez halde etrafa emirler yağdıran Besz polisine doğru gidiyordu. Dikkatli adımlarla uzaklaşıyordu.</span></p>

  <p class="calibre1"><span>Seslenmek zorundaydım. Katilden metrelerce uzakta olanlar da dönüp baktılar. Onun beni gördüğünü, sonra, U1 Qoma üniforması giydiğim için, bir refleksle görmemeyi başardığını fark ettim. Ama adımlarını hızlandırmıştı. Onu daha önce de bir yerlerde görmüş gibiydim, ama nerede olduğunu çıkaramıyordum.Çaresizce etrafıma bakındım. Beszel polisinden hiç kimse, onu takip etmesi gerektiğini bilmiyordu. Ben ise U1 Qoma’daydım. Arabanın tepesinden aşağıya atlayıp katilin peşine düştüm.</span></p>

  <p class="calibre1"><span>U1 Qomalılar kenara çekiliyordu. Beszellilerden biri beni görmemeye çalıştı, aceleyle yolumdan çekildi. Şaşkın bakışları üzerimde hissediyordum. Gözlerimi katile değil, başka bir noktaya kilitlemiş, onu görüş alanımda tutmaya çalışıyordum. Plazayı geçtim. U1 Qomalı iki milis bana bir şeyler sormaya yeltendi, ama ben onları duymazdan geldim.</span></p>

  <p class="calibre1"><span>Adam yaklaşan ayak seslerimi duyuyor olmalıydı. Döndüğü sırada, ondan on, on beş metre uzaktaydım. Beni görünce gözleri şaşkınlıktan fal taşı gibi açıldı. Beni tanımıştı. Beszel tarafına bakıp hızlandı. Kolyub tramvayının arkasındaki ana cadde olan Ermann Caddesi ne doğru zigzaglar çizerek ilerliyordu. Gittiğimiz yolun U1 Qoma’daki adı Saq Umir Yoluydu. Ben de hızlandım.</span></p>

  <p class="calibre1"><span>Arkama bakıp hızla ilerlemeye devam ettim. Beszli kalabalığa doğru koşar adım gidiyordum. Yolun iki yanında dizilmiş, mum ışığıyla aydınlatılmış kafelere, Beszel kitapçılarına dikkatle baktım. Beszel’in aksine, bu bölge, U1 Qoma’nın sakin sokaklarıydı. Dükkânlardan birine girmiş olmalıydı. Belki de kalabalık yüzünden girememişti. Belki de yol onu çıkmaz bir sokağa götürecekti. Katil koşmaya başladı. Dar bir sokağa girdi. Onu hâlâ görebiliyordum. Çok hızlı koşuyordu. Benden daha hızlıydı. Asker gibi koşuyordu. Aramızdaki mesafe açılıyordu. Beszel’deki işportacılar, yolda yürüyenler katile bakıyorlardı. U1 Qoma’dakiler ise bana. Katil önüne çıkan bir çöp bidonunun üstünden atladı. Aynı hızda ilerlemem mümkün değildi. Nereye gittiğini biliyordum. Eski Beszel ve Eski U1 Qoma birbirini çaprazlamasına kesiyordu: Sınırlara yaklaştıkça ayrılmaya başlıyorlardı, bir şehre ait olup diğerine ait olmayan alanlar iyice belirginleşiyordu. Bu bir takip değildi, olamazdı. Sadece iki ivme vardı. O kendi şehrinde koşuyordu, ben de kendi şehrimde. Öfke içinde arkasından gidiyordum.</span></p>

  <p class="calibre1"><span>Bağırmaya başladım. Yaşlı bir kadın bana baktı. Katile bakmıyordum. Ona bakmamaya dikkat ediyordum. Aşırı bir gayretle U1 Qoma’ya, şehrin ışıklarına, duvar yazılarına, yolda gidenlere, hep U1 Qoma’ya bakıyordum. Geleneksel Besz tarzındaki demiryolunu takip etmeye başlamıştı. Çok uzaktaydı. Sadece Beszel’e ait olan bir sokaktaydı. Bir an için durdu, bana doğru baktı. Ben de durup soluklandım.</span></p>

  <p class="calibre1"><span>O küçücük zaman diliminde, doğrudan bana baktı. Onu tanıyordum, ama nereden, bir türlü çıkaramıyordum. Sınırdan bir çıkış noktası bulmuş, adımını atmak üzereydi. Yüzünde zafer dolu bir gülümseme belirdi. U1 Qomalı hiç kimsenin geçemeyeceği o noktaya doğru ilerledi.</span></p>

  <p class="calibre1"><span>Silahımı doğrultup ona ateş ettim.</span></p>

  <p class="calibre1"><span><br class="calibre3" /></span></p>

  <p class="calibre1"><span>ONU GÖĞSÜNDEN VURMUŞTUM. Yere düşerken, yüzün deki şaşkınlık ifadesini gördüm. Etraftan çığlıklar yükseldi. Katilin kanlar içindeki bedenini gördüler. Bunları gören herkes, bir kuralı korkunç bir şekilde bozmuş oluyordu.</span></p>

  <p class="calibre1"><span>“İhlâl.”</span></p>

  <p class="calibre1"><span>“İhlâl”</span></p>

  <p class="calibre1"><span>Olaya şahit olanların şok içinde söyledikleri bir şey olduğunu sandım. Ama belli belirsiz gölgeler belirmeye başladı. Amaçsızca dolanıyorlardı. Herkesin kafası karışmıştı. Bu aniden belirenler, ifadesiz suratlarıyla, ihlâli duyuruyordu. Bu isim hem bir suç hem de bir kimliğin ifadesiydi.</span></p>

  <p class="calibre1"><span class="font">“İhlâl.”</span> <span>Çok kuvvetli bir şey beni çekip aldı. Elinden kurtulamadım. Öldürdüğüm katilin etrafında karanlık gölgeler dolanıyordu. Bir ses, kulağıma,</span> <span class="font">“İhlâl,”</span> <span>dedi. Engelleyemediğim bir güç beni bulunduğum yerden aldı, Beszel’in mum ışıklarını, Ul Qoma’nın neon lambalarını hızla geçtim. İki şehre de yabancı olan bir yöne doğru gidiyordum.</span></p>

  <p class="calibre1"><span>“İhlâl” ve anlayamadığım bir şey bana dokununca, tüm bilincimi kaybettim ve bu sese doğru karanlığa gömüldüm.</span></p>
</body>
</html>
