<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span class="calibre15"><b class="font1">25</b></span><br class="calibre3" /></h3>

  <div class="calibre4"><img alt="" class="calibre5" src="../Images/main-43.jpg" /></div>

  <p class="calibre1"><span><br /></span></p>

  <p class="calibre1"><span>“CORWTYLE DHATT, İKİSİ DE, sana ne olduğunu öğrenmeye çalışıyordu,” dedi Ashil.</span></p>

  <p class="calibre1"><span>“Onlara ne anlattın?”</span></p>

  <p class="calibre1"><span class="font">Onlarla hiç konuşmadık,</span> <span>der gibi baktı. O akşam, bana, Mahalia’nın okuduğu kitabın renkli fotokopisini getirdi. Bu kitap onun not defteri gibi olmuştu. Biraz dikkat edince, her sayfada akıl yürütmeler yaptığını, okuduklarından bir yere varmaya çalıştığını anladım.</span></p>

  <p class="calibre1"><span>O akşam Ashil benimle iki şehirde yürüyüşe çıktı. U1 Qoma sokakları kıvrıla kıvrıla, Beszel’in tarihî tuğla binalarına, eşarplı kadınların, topçu askerlerinin tasvir edildiği kabartmalarla süslü eski binalara doğru uzanıyordu. Beszel’in isli yemekleri ve siyah ekmeklerinin kokusu, U1 Qoma nın baharat kokusuna, ışığın renklerine, bazalt ve gri tonlardaki kıyafetlere, kesik ve sert seslere, gırtlaktan gelen konuşmalara karışıyordu. İki şehirde birden olmak, Beszel ya da U1 Qoma algımı tamamen yek etmişti. Sanki üçüncü bir yerdeydim. İhlâl’de.</span></p>

  <p class="calibre1"><span>Her iki şehirde de, insanlar gergin görünüyordu. Çapraz hatlarla bölünmüş yoldan geri döndük. Ama gözümü açtığım odaya değil. U1 Qoma’da Rusai Bey, Beszel’de ise TushasProspekta denilen bölgeyi geçtik, merkez ofisten çok uzakta olmayan, sade,küçük bir apartmana geldik. Üst kattaki odalar, iki ya da üç ek binaya açılıyordu. Kalabalığın içinde İhlâl geldi ve gitti. Binada yatak odaları, mutfaklar, ofisler, eski bilgisayarlar, telefonlar, kilitli dolaplar vardı. İnsanlar gidip geliyordu.</span></p>

  <p class="calibre1"><span>İki şehir de büyüyüp gelişirken, binalar ve alanlar birbirine karışmış, nerenin hangi şehre ait olduğu konusunda ihtilaf çıkmıştı. İhlâl burada yaşıyordu.</span></p>

  <p class="calibre1"><span>“Hırsızlık olursa ne yapıyorsunuz? Hiç olmuyor mu?”</span></p>

  <p class="calibre1"><span>“Bazen”</span></p>

  <p class="calibre1"><span>“Ne oluyor peki?”</span></p>

  <p class="calibre1"><span>“İhlâl yapmış oluyorlar. Onları alıyoruz.”</span></p>

  <p class="calibre1"><span>Meşgul görünen kadınlar ve erkekler aralarında Beszce, İllitanca ve üçüncü bir dilde sohbet ediyorlardı. Ashil beni, hiçbir özelliği olmayan, sıradan bir yatak odasına soktu. Pencereler demirliydi. Bir yerlerde kamera da vardı mutlaka. Odanın içinde banyo vardı. Ashil bekledi. İki ya da üç İhlâl daha bize katıldı.</span></p>

  <p class="calibre1"><span>“Şuna bak,” dedim. “Her şeyin gerçek olabileceğinin kanıtı sensin.” Beszel ve U1 Qomalılara, Orciny’yi imkânsız bir şeymiş gibi gösteren aradalık hali aslında gayet mümkün ve kaçınılmazdı. Yoksa neden İhlâl bu küçücük alanda büyümeye çalışıyordu ki? Tedirginliklerinin kaynağı,</span> <span class="font">onları hiç görmemiş</span> <span>olma durumunun çok ötesindeydi.</span></p>

  <p class="calibre1"><span>“Olamaz ” dedi Ashil.</span></p>

  <p class="calibre1"><span>“Üstlerine sor. Güçlere sor. Bilmiyorum.” Az ya da çok,İhlâl’de bazı güçler vardı. “İzlendiğimizi biliyorsun. Yoksa Mahalia, Yolanda ve Bowden, başka bir yerde, başka bir şey miydi?”</span></p>

  <p class="calibre1"><span>“Nişancıyla bağlantı kurulabilecek hiçbir şey yok.” Bunu söyleyen, sonradan gelenlerden biriydi. İllitanca konuşuyordu.</span></p>

  <p class="calibre1"><span>“Peki.” Omuz silktim. Beszce konuşuyordum. “O halde sıradan, sağ kanattan biriydi. Öyle diyorsanız...Ya da bu kaçakların işi.” Hiçbiri iki şehrin arasında olduğu varsayılan efsanevi mültecilerin varlığını inkâr etmiyordu. “Mahalia’yı kullandılar, işleri bitince de onu öldürdüler. Yolanda’yı da öldürdüler. Bütün bunlar Beszel ya da Ul Qoma’da da olsa, en çok korktukları şey, îhlâl.”</span></p>

  <p class="calibre1"><span>“Ama” dedi, bir kadın bana bakarak. “Ne yaptığına bak.”</span></p>

  <p class="calibre1"><span>“İhlâl mi?” Onların eline koz vermiştim. “Evet. Mahalia ne biliyordu? Planladıkları bir şeyi ortaya çıkarmıştı. Onu öldürdüler.” Hava kararıyordu. Beszel ve U1 Qomanın ışıkları pencereden odaya doldu. Karşımdaki İhlâl mensuplarına can sıkıcı sözler söylemiştim, hepsi birer baykuş gibi bana bakıyordu.</span></p>

  <p class="calibre1"><span>Geceyi o odada geçirdim, beni içeri kilitlemişlerdi. Bütün gece Mahalianın notlarını okudum. Sayfalar arasında bir düzenleme yapmamış olmasına rağmen, yazdıklarının aşama aşama ilerlediğini görebiliyordum. Okuduklarını yorumlayarak notlar almıştı. Arkeoloji hakkında epey şey öğrendim.</span></p>

  <p class="calibre1"><span>Başlangıçta el yazısı düzgün, yazdıkları uzun ve düzenliydi. Diğer yazarlardan ve kendi tezinden alıntılar yapıyordu. Kendine has yazım dilini ve kullandığı kısaltmaları anlamak biraz zordu. Sayfaları tek tek okumaya başladım. Başlangıçtaki düşüncelerini anlamaya çalıştım. Mahalianın ne kadar öfkeli olduğu, yazdıklarından anlaşılıyordu.</span></p>

  <p class="calibre1"><span>Işıkların altında uzayan gölgelere baktım. İnsanlarla konuşmak istiyordum, ama sadece seyredebiliyordum.</span></p>

  <p class="calibre1"><span>Görünmeyen patronlar, tabii eğer gerçekten varsa, İhlâl’in derinlerindeydi. Ertesi sabah, Ashil geldiğinde, beni notlar arasında kaybolmuş bir halde buldu. Koridorun ucundaki bir ofise gittik. Aklımdan kaçmak geçiyordu. Etrafta kimse yoktu. Ama beni yakalayacakları kesindi. Kaçmayı başarsan bile nereye gidecektim ki? İki şehir arasında kısılıp kalmıştım.</span></p>

  <p class="calibre1"><span>Girdiğimiz küçük odada on iki kadar İhlâlci bekliyordu. Kimi oturuyor, kimi ayaktaydı. İki ya da üç dilde birden mırıl mırıl konuşuyorlardı. Bunları neden bana gösteriyorlardı?</span></p>

  <p class="calibre1"><span>"... Gosharian, olmaz, diyor. Şimdi aradı...”</span></p>

  <p class="calibre1"><span>“Ya Susur Caddesi? Orada kimseye soramaz mıydık?”</span></p>

  <p class="calibre1"><span>“Evet, ama herkes bir bahane öne sürer.”</span></p>

  <p class="calibre1"><span>Bu bir kriz toplantısıydı. Mırıl mırıl telefonda konuşuyorlar, listeleri hızlı hızlı kontrol ediyorlardı. Ashil, “İşler ilerliyor,” dedi. İçeri birileri daha girdi. Konuşmalara katıldılar.</span></p>

  <p class="calibre1"><span>“Şimdi ne olacak?” Bunu soran, geleneksel bir aileden gelmiş, başı eşarplı Beszelli genç bir kadındı. Sorusunu bana yöneltmişti. Bana, yani mahkûm danışmana. Onu dün geceden hatırlıyordum. İçerisi sessizliğe gömülmüştü. Herkes bana bakıyordu. “Mahalia'nın alınışını bir daha anlat,” dedi kadın.</span></p>

  <p class="calibre1"><span>“Orciny’nin etrafını çevirmeye mi çalışıyorsunuz?” dedim. Amacıma ulaşmaya yaklaştığımı hissetsem de, ona söyleyecek bir şeyim yoktu.</span></p>

  <p class="calibre1"><span>Koşuşturma sürüyor, kısaltmalar ve argo sözcüklerle dolu anlayamadığım bir jargon kullanıyorlardı. Ama bir konu hakkında çekiştiklerini sezinliyordum. Kurdukları planı anlamaya çalıştım. Her kafadan bir ses çıkıyor, eller kollar kalkıyor, herkes kimin ne yaptığına bakıyordu.</span></p>

  <p class="calibre1"><span>“Bizi buraya getiren şeyi anlamamız gerek,” dedi Ashil. “Mahalia’nın bildiklerini öğrenmek için ne yapılabilir?” Odadakileri bir telaş almıştı. Herkes birbirinin sözünü kesiyordu. Jaris’le Yolanda’nın, Mahalia'nın son zamanlarında ne kadar sinirli olduğunu söylediklerini hatırladım. Aniden ayağa fırladım.</span></p>

  <p class="calibre1"><span>“Ne var?” dedi Ashil.</span></p>

  <p class="calibre1"><span>“Kazı sahasına gitmemiz gerek ” Beni dikkate almıştı.</span></p>

  <p class="calibre1"><span>“Tye’dan yana olanlar, el kaldırsın,” dedi, Ashil.</span></p>

  <p class="calibre1"><span>İçeridekilerin dörtte üçü elini kaldırdı.</span></p>

  <p class="calibre1"><span>“Onun hakkındaki fikrimi söyledim,” dedi eşarplı kadın. Elini kaldırmamıştı.</span></p>

  <p class="calibre1"><span>“Duydum. Ama...” Elini kaldıranları gösterdi. Kadın kaybetmişti.</span></p>

  <p class="calibre1"><span>Ashil'le beraber çıktık. Sokaklarda insanı rahatsız eden bir şeyler vardı.</span></p>

  <p class="calibre1"><span>“Sen de hissediyor musun?” dedim. Başını salladı. “Dhatt’ı arayabilir miyim?”</span></p>

  <p class="calibre1"><span>“Hayır. İzinli. Onu görürsen eğer...”</span></p>

  <p class="calibre1"><span>“Ne olur o zaman?”</span></p>

  <p class="calibre1"><span>“İhlâl’desin. Onunla uğraşmazsan, ona iyilik etmiş olursun. Tanıdığın insanları göreceksin. Onları zor duruma sokma. Nerede olduğunu merak ediyorlar.”</span></p>

  <p class="calibre1"><span>“Bowden...”</span></p>

  <p class="calibre1"><span>“Milislerin gözetimi altında. Onun iyiliği için. Ne Beszel’de, ne de U1 Qoma’da kimse Yorjavic’le onun arasında bir bağlantı bulamadı. Onu kim öldürmek istiyorsa...”</span></p>

  <p class="calibre1"><span>“Hâlâ Orciny olmadığını mı düşünüyoruz? Orciny yok mu?”</span></p>

  <p class="calibre1"><span>“Onu kim öldürmek istiyorsa, yeniden deneyecektir. Gerçek Vatandaşlar polis ile iş birliği yapıyor. Ama Yorj ya da başkaları gizli bir bağlantı kurduysa, bundan haberleri yok. Olanlara çok kızıyorlar. Sen de seyrettin zaten.”</span></p>

  <p class="calibre1"><span>“Neredeyiz? Kazı alanı ne tarafta?”</span></p>

  <p class="calibre1"><span><br class="calibre3" /></span></p>

  <p class="calibre1"><span>ASHIL BENİ, defalarca ihlâl yaparak bir yolculuğa çıkardı. İki şehir arasında dolaşıp duruyorduk. Bir İhlâl tünelinden geçtik. Neresinde nasıl bir silah sakladığını merak ediyordum. Bol Ye’an’ın giriş kapısındaki nöbetçi beni hemen tanıdı, gülümsedi. Sonra gülümsemesi bir anda kayboldu. Belki de kaybolduğumu duymuştu.</span></p>

  <p class="calibre1"><span>“Akademisyenlere yaklaşmayacağız. Öğrencileri de sorgulamayacağız. Yaptığın ihlâlin arkasında olanları soruşturmak için buradayız,” dedi Ashil. İşlediğim suçun polisi olmuştum.</span></p>

  <p class="calibre1"><span>“Nancy’yle konuşabilirsek iyi olur.”</span></p>

  <p class="calibre1"><span>“Akademisyenlere ve öğrencilere bulaşmak yok. Başla. Kim olduğumu biliyor musun?” Bunu nöbetçiye sormuştu.</span></p>

  <p class="calibre1"><span>Buidze'nin yanına gittik. Bizi görünce çok şaşırdı. Ashil'e korkuyla bakıyordu. Bana ise, daha çok afallamış bir halde baktı. Bakışlarıyla,</span> <span class="font">Daha önce konuştuklarımızı anlatayım mı? Kim bu?</span> <span>der gibiydi. Ashil ikimizi bir köşeye çekti.</span></p>

  <p class="calibre1"><span>“Ben ihlâl yapmadım,” dedi Buidze fısıltıyla.</span></p>

  <p class="calibre1"><span>“Soruşturmayı takip ediyor musun?” dedi Ashil.</span></p>

  <p class="calibre1"><span>“Senin görevin tarihî eser kaçakçılığını önlemek,” dedim. Buidze başını salladı. Ben neydim? Ne o, ne de ben biliyorduk. “Nasıl gidiyor?”</span></p>

  <p class="calibre1"><span>“Tanrım... Lütfen. Çocuklar sadece hatıra olsun diye yerde buldukları ufak tefek şeyleri alıyorlar. Kataloga bile girmeyecek şeyler. Zaten büyük parçaları kimse çıkaramaz, çünkü sahadan ayrılırken üst baş araması yapılıyor. Çıkarsalar bile, kimseye satamazlar. Dediğim gibi, bu çocuklar sahada dolaşırken yanlışlıkla ihlâl yapmış olabilirler. Ne yapabilirsiniz ki? Bir şey ispatlanamaz. Bu onların hırsız olduğunu göstermez.”</span></p>

  <p class="calibre1"><span>Ashil’e “Mahalia, Yolanda’ya, bilmeden hırsızlık yapmış olabileceğini söylemiş,” dedim. Buidze’ye de “Neler kayıp?” diye sordum.</span></p>

  <p class="calibre1"><span>“Hiçbir şey!”</span></p>

  <p class="calibre1"><span>Bizi buluntuların depolandığı yere götürdü. Yardım etmek için çırpınıyordu. Karşımıza, daha önceden gördüğümü sandığım iki öğrenci çıktı. Beni gördüler. Ashil’in otoriter havası onları durdurmuştu. Geri dönüp uzaklaştılar. Buluntuları dolaplara koymuşlardı. Son bulunanlar en öndeydi. Kilitli dolaplarda, Erken Döneme ait binbir çeşit parça vardı. Muhteşem güzellikte şişeler, güneş saatleri, balta başları, parşömenler.</span></p>

  <p class="calibre1"><span>“Gece kim nöbetçiyse, herkesin bulduğu parçayı yerli yerine koyduğundan emin olur, depoyu kilitleyip anahtarı bırakır. Biz onu aramadan dışarı çıkmaz. Bu konuda bize hiç sorun çıkarmazlar, bunun böyle olduğunu biliyorlar.”</span></p>

  <p class="calibre1"><span>Buidze'yi dolaplardan birinin önüne getirip açmasını istedim. Yerli yerine konmuş küçük parçalardan oluşan koleksiyona baktım. Çekmecelerin içine strafordan bölmeler koymuşlardı. En üstteki çekmeceler henüz dolmamıştı. Alt çekmeceler ise ağzına kadar doluydu. Kırılabilir parçalardan bazılarını pamuklu kumaşa sarmışlardı. Çekmeceleri tek tek açtım. Sınıflandırılmış buluntuları inceledim. Ashil de yanımda duruyordu. Son çekmecedeki, çay fincanına benzer bir parçaya baktı. Sanki ondan gerçekleri öğrenebilecekmiş gibi.</span></p>

  <p class="calibre1"><span>“Geceleri anahtar kimde oluyor?” diye sordu.</span></p>

  <p class="calibre1"><span>“Şey, duruma bağlı,” dedi Buidze. Bizden duyduğu korku canımı sıkmaya başlamıştı, ama yalan söyleyeceğine ihtimal vermiyordum. “Kimse kim. Önemli değil. Herkeste olabilir. Gece nöbeti kimdeyse. Görev listesi yapılıyor, ama pek uyan yok.”</span></p>

  <p class="calibre1"><span>“Anahtarı güvenliğe bıraktıktan sonra işi bitiyor ve gidiyor mu?”</span></p>

  <p class="calibre1"><span>“Evet.”</span></p>

  <p class="calibre1"><span>“Öyle, elini kolunu sallayarak çıkıp gidiyor, ha?”</span></p>

  <p class="calibre1"><span>“Evet. Bazen ofise uğradığı oluyor. Yerin altında şöyle bir dolaşıyor. Ama fazla oyalanmaz.”</span></p>

  <p class="calibre1"><span>“Yerin altında, derken?”</span></p>

  <p class="calibre1"><span>“Bir park... Güzeldir.” Çaresizce omuz silkti. “Başka çıkışı yoktur, birkaç metre aşağı inip geldiğiniz yerden geri dönersiniz. Kimseyi üst araması yapmadan sahadan çıkarmayız.”</span></p>

  <p class="calibre1"><span>“Mahalia en son ne zaman bulduğu parçaları teslim etti?”</span></p>

  <p class="calibre1"><span>“Defalarca getirdi. Bilemiyorum.”</span></p>

  <p class="calibre1"><span>“En son ne zaman?”</span></p>

  <p class="calibre1"><span>“Ortadan kaybolduğu gece.”</span></p>

  <p class="calibre1"><span>“Kimin ne zaman ne yaptığının bir listesini getir bana.”&nbsp;</span></p>

  <p class="calibre1"><span>“Olmaz! Bir liste var, ama dediğim gibi, çoğu zaman birbirlerinin yerine geçiyorlar.”</span></p>

  <p class="calibre1"><span>En alttaki çekmeceleri açtım. Küçük parçaların arasında, özenle sarılmış, Erken Döneme ait lingamlar <a href="../Text/Section0041.xhtml#Footnote25" id="Feedback25"><sup class="calibre17">[25]</sup></a> ve antik damlalıklar vardı. Parçalara hafifçe dokundum.</span></p>

  <p class="calibre1"><span>“Onlar çok eskidir,” dedi Buidze, bana bakarak. “Yüzyıllar önce yapılmış.”</span></p>

  <p class="calibre1"><span>“Görüyorum,” dedim. Etiketlerde yazıyordu. Kazının başladığı ilk günlerde bulunmuştu. Profesör Nancy’nin içeri girdiğini duyunca döndüm. Aniden durup Ashil'le bana baktı. Bir şeyler söylemeye yeltendi. Uzun zamandır U1 Qoma’da yaşıyordu ve küçük ayrıntılara dikkat etmeyi öğrenmişti. “Merhaba, Profesör,” dedim. Başını sallayarak selamımı aldı. Buidze'yle birbirlerine baktılar, sonra Profesör kafasını salladı ve dışarı çıktı.</span></p>

  <p class="calibre1"><span>“Anahtarın Mahalia’da olduğu gecelerde, depoyu kilitledikten sonra etrafta dolaşırdı, değil mi?” diye sordum. Buidze omuz silkti. Şaşırmıştı. “Onun sırası olmadığı zamanlarda da depoyu kilitlemeye gelirdi. Sık sık, hem de.” Bütün o küçük parçalar, pamuklu kumaştan yataklarında yatıyordu. Karıştırmamaya dikkat ediyordum, ama çekmecenin geri tarafında ilginç bir şey gördüm.</span></p>

  <p class="calibre1"><span>Buidze ileri atıldı, ama beni durdurmaya çalışmadı. Üstten üçüncü çekmecenin geri tarafında, beze sarılmış parçalar vardı. “Eldiven giymeniz gerekir,” dedi Buidze.</span></p>

  <p class="calibre1"><span>Bezi açtım. Bir kat gazete kâğıdı çıktı. Onu da açınca, bir tahta parçası çıktı. Antik bir parça değildi. Elde oyulmamıştı. Sanki bir kapıdan kopmuş bir parçaya benziyordu. Değersiz bir şeydi işte.</span></p>

  <p class="calibre1"><span>Buidze gözünü dikmiş bana bakıyordu. Elimdeki parçayı kaldırdım. “Bu hangi döneme ait?”</span></p>

  <p class="calibre1"><span>“Yapma,” dedi Ashil. Beni dışarı çıkardı. Buidze'de arkamızdan geldi.</span></p>

  <p class="calibre1"><span>“Ben Mahalia’ymı,” dedim. “Depoyu kilitledim. Gönüllü olmuştum zaten. Aslında başkasının sırasıydı. Şimdi de biraz yürüyeyim, dedim.”</span></p>

  <p class="calibre1"><span>Açık havaya çıktım. Kazı alanını geçtim. Öğrenciler şaşkınlık içinde bize bakıyordu. Tarihî eserlerle dolu alana doğru ilerledim. Ana kapıyı geçtim. Buradan sadece üniversite kimliği göstererek geçiliyordu. Ama işimiz gereği bize ses çıkarmamışlardı. Koruma altındaki alana geçtik. Kazı sahasına çok yakın değildi. Buraya giden yol, çalılar ve ağaçlarla kaplıydı. Etrafta U1 Qomalılar dolaşıyordu, ama uzaktaydılar. Koruma altındaki alanla U1 Qoma arasında kazılmadık yer kalmamıştı. Kazılar Beszel tarafına bile kaymıştı.</span></p>

  <p class="calibre1"><span>Biraz ileride başkalarını gördüm: Beszelliler, kayalara oturmuş, çapraz hatlarla bölünmüş gölün kenarında dolaşıyorlardı. Koruma altındaki alan hafifçe Beszel sınırına doğru taşıyordu. Çimenlerin birkaç metre ilerisine doğru uzanıyordu. Ortadan küçük bir dere geçiyor, Ul Qoma bölgesini ikiye ayırıyordu. İnsanlar, ellerindeki haritalara bakarak yönlerini tayin ediyorlardı.</span></p>

  <p class="calibre1"><span>“İhlâl bunun gibi sınırları hep gözetler,” dedi Ashil. “Kameralar var. Beszele geçmek isteyen biri olursa hemen fark ederiz.”</span></p>

  <p class="calibre1"><span>Buidze arkamızda kalmıştı. Ashil’in dediklerini duyamıyordu, ama gözü üstümüzdeydi. Adımlarımı hızlandırdım.</span></p>

  <p class="calibre1"><span>“Orciny...” dedim. Bulunduğumuz yerden herhangi bir yere giriş ya da çıkış yapmamız mümkün değildi. Sadece geldiğimiz yoldan Bol Ye’an a geri dönebilirdik. “İhtilaflı bölge? Saçmalık. Mesele teslimatı nasıl yaptığı değil. Mesele onun ne yapmakta olduğu.</span> <span class="font">Büyük Kaçış</span><a href="../Text/Section0041.xhtml#Footnote26" id="Feedback26"><sup class="calibre17">[26]</sup></a> <span>filmini görmüş müydün?” Çapraz hatlarla bölünmüş alanın sonuna doğru ilerledim. Birkaç metre sonra Ul Qoma bitiyordu. Şu anda ihlâl yaptığım kesindi, istesem, Beszel'e geçebilirdim, ama olduğum yerde durdum. Beszel’le birlikte kullanılan ortak alana gittim. Ul Qoma’nın kalanından ayrılan bu bölge, Beszel'e ait gibi görünüyordu. Ashil'e beni izlemesini söyledim. Cebime bir tahta parçası atar gibi yaptım, ama aslında kemerimden aşağı, pantolonumun içine bırakmıştım. “Ceplerinde delik vardı.”</span></p>

  <p class="calibre1"><span>Çapraz hatlarla bölünmüş alanda biraz yürüdüm. Tahta parçasını kırmadan, bacağımdan aşağı bıraktım. Yere düştüğü yerde kımıldamadan durdum. Göğe bakıp bir şeyler düşünürmüş gibi yaptım, sonra yavaş yavaş yürümeye başladım. Onu ayağımla hafifçe hareket ettirdim ve üzerini bir parça toz toprakla örttüm. Arkama bakmadan uzaklaştım. Tahta parçası hiç dikkat çekmiyordu. Orada olduğunu bilmesek, asla bulamazdık.</span></p>

  <p class="calibre1"><span>“O gidince, Beszel’den biri geliyordu ya da bu gelen kişi o kadar sıradan görünüyordu ki, Beszelli olduğunu sanıyordu insan.” dedim. “O da durup gökyüzüne bakıyor, düşünürmüş gibi yapıyor, sonra yerdeki bir şeyi ayağıyla hafifçe dürtüyor. Bir taşın üstüne oturup biraz bekliyor, yerde bir şeylerle oynuyor, sonra da bir şey alıp cebine atıyor. Bence Mahalia son zamanlarda çıkarılan parçalardan bir şey alamadı, çünkü fark edileceğinden korkuyordu. Depo kilitleme görevini üstlendiği gecelerde, sadece</span> <span class="font">eski</span> <span>çekmeceleri açabildi.”</span></p>

  <p class="calibre1"><span>“Ne aldı, peki?”</span></p>

  <p class="calibre1"><span>“Eline ne geldiyse. Belki de talimatları uyguluyordu. Bol Ye’an’da her gün üst baş araması yapılıyor. Birinin hırsızlık yapacağını düşünmemişlerdir. Üstünde asla bir şey taşımazdı zaten. Onlar çapraz hatlarla bölünmüş bu bölgeye bırakılıyordu.”</span></p>

  <p class="calibre1"><span>“Onu alan kişinin geldiği yere. Üstelik Beszel’den geçerek.”</span></p>

  <p class="calibre1"><span>Yavaşça dönüp etrafıma bakındım.</span></p>

  <p class="calibre1"><span>“İzlendiğini mi düşünüyorsun?” dedi Ashil.</span></p>

  <p class="calibre1"><span>“Sen?”</span></p>

  <p class="calibre1"><span>Uzun bir sessizlik oldu. “Bilmiyorum.”</span></p>

  <p class="calibre1"><span>“Orciny” diye mırıldandım. “Bundan yoruldum artık.” Ayağa kalktım. “Gerçekten. Bu iş iyice canımı sıkmaya başladı.”</span></p>

  <p class="calibre1"><span>“Ne düşünüyorsun?”</span></p>

  <p class="calibre1"><span>Ormandan gelen köpek sesine doğru baktık. Köpek Beszel’deydi. Duymamayı başarabilirdim, ama buna gerek yoktu. Koyu renk tüyleri olan bir hayvandı. Yeri koklayarak bize doğru geldi. Ashil elini ona doğru uzattı. Sahibi ortaya çıktı, gülümsedi, sonra kafası karıştı. Bakışlarını başka yöne çevirerek köpeğini çağırdı. Adama yaklaştım. Bize bakıyordu. Görmemeye çalışıyordu, ama bize bakmaktan da kendini alamıyordu. Herhalde bizim, bu tuhaf yerde, köpekle oynama riskini neden aldığımızı merak ediyordu. Ashil onun gözlerine bakınca, adam başını çevirdi. Neden orada olduğumuzu, kim olduğumuzu tahmin etmiş olmalıydı.</span></p>

  <p class="calibre1"><span><br class="calibre3" /></span></p>

  <p class="calibre1"><span>KATALOGA GÖRE, bu tahta parçası yüzyıllar boyunca, pirinçten bir borunun deliklerini kapatmak için kullanılmıştı. Daha önceden yapılan kazılarda çıkarılan diğer üç parça kayıptı. Bu kayıp parçaların yerine kâğıt tomarları, taş parçaları konmuştu. Bu zamana dek korunmuş ve ilk saat mekanizmalarına benzer kıskaçlı bir yapının kalıntıları gibi duruyorlardı; yalama olmuş sekstantlar<a href="../Text/Section0041.xhtml#Footnote27" id="Feedback27"><sup class="calibre17">[27]</sup></a> ve bir avuç çiviyle vida.</span></p>

  <p class="calibre1"><span>Sahanın çapraz hatlarla bölünmüş kenarında arama yaptık. Çukurlara, ayak izlerine, kış çiçeklerini andıran kalıntılara rastladık. Ama Erken Dönem e ait paha biçilmez hâzineleri bulamadık. Çok uzun zaman önce alınmış olmalıydılar Kimse bu parçaları satamamıştı.</span></p>

  <p class="calibre1"><span>“O zaman ihlâl yapıldı,” dedim. “Bu Orciny'liler nereden geliyorsa, U1 Qoma’dayken bir şey almış olamazlar. O zaman parçalar Beszel’deydi. Belki onlara göre, Orciny’den hiç çıkmadılar. Ama başkalarına göre, U1 Qoma’daki bir şeyi Beszel'e götürürsen, buna ihlâl denir.”</span></p>

  <p class="calibre1"><span><br class="calibre3" /></span></p>

  <p class="calibre1"><span>DÖNÜŞ YOLUNDA, ASHIL birini aradı. Merkeze gittiğimizde, İhlâlciler aralarında çekişip duruyor, habire oylama yapıyorlardı. Konular bana çok yabancıydı. Konuşmanın tam ortasında içeri girip cep telefonlarıyla birilerini aradılar, birbirlerinin lafını kesip durdular. O ifadesiz, mesafeli suratlarla beraber ortamda çok endişeli bir hava hâkimdi.</span></p>

  <p class="calibre1"><span>İki şehirden de raporlar geliyordu. Telefonun ahizesinden sesler duyuluyordu. İhlâlciler birbirlerine mesajlar iletiyorlardı. “Herkes hazır olsun,” diyordu Ashil. “Başlıyoruz.”</span></p>

  <p class="calibre1"><span>İhlâl yapılması ve işlenen cinayet onları korkutmuştu. Küçük ihlâllerin sayısı giderek artıyordu. İhlâlciler hepsine yetişmeye çalışıyor, ama çoğunu kaçırıyorlardı. İçlerinden biri, U1 Qoma duvarlarında Beszelliler tarafından yazılmış duvar yazıları görüldüğünü söyledi.</span></p>

  <p class="calibre1"><span>“Durum hiç bu kadar kötü olmamıştı,” dedi Ashil. Tartışmalar sürerken, fısıltıyla bana bir şeyler anlatıyordu. “Bu, Raina. Başından beri bu işin içinde.” “Samun, Orciny’nin bu duruma zemin hazırladığına inanıyor.” “Byon ise tersini düşünüyor.”</span></p>

  <p class="calibre1"><span>İçlerinden biri, “Hazırlanmamız gerek,” dedi. “Bir yerde bir hata yaptık.”</span></p>

  <p class="calibre1"><span>“O yaptı, Mahalia. Biz değil,” dedi Ashil.</span></p>

  <p class="calibre1"><span>“Tamam, o yaptı. Ne zaman ne olacağını kim bilebilir? Tamamen karanlıktayız. Savaş başlıyor, ama nereyi hedef alacağımızı bilmiyoruz.”</span></p>

  <p class="calibre1"><span>“Bu durumla başa çıkamayız,” dedim Ashil e sessizce.</span></p>

  <p class="calibre1"><span>Beni arka odaya götürdü. Kapıyı üstüme kilitleyince, bağırmaya başladım. “Neden burada olduğunu hatırla,” dedi, kapının arkasından.</span></p>

  <p class="calibre1"><span>Yatağa oturup Mahalia'nın notlarını farklı bir bakış açısıyla okumaya çalıştım. Satır satır incelemeyi bıraktım. Çalışmalarının her adımını çözümlemeyi, düşünceleri arasında bir bağ kurmaya çalışmayı da. Her sayfaya yazılmış notları okumaya başladım. Satır satır ayrıştırarak, aldığı notların arkeologu olmaya çalışıyordum. Rastgele okumaya devam ettim.</span></p>

  <p class="calibre1"><span>Arka kapağın boş sayfalarına öfkeyle alınmış bir nota baktım. Küçük harflerle yazılmış başka bir notun üstüne, büyük harflerle yazılmıştı. AMA CF SHERMAN. Ön kapağın arkasında ise, ROSEN’İN AKSİNE yazıyordu. Bu isimlere, önceki soruşturmalarımdan aşinaydım. Birkaç sayfa geriye gittim. Aynı kalemle, aceleyle yazılmış bir not daha gördüm. HAYIR, ROSEN DEĞİL, VIJNIC.</span></p>

  <p class="calibre1"><span>Bu notun üstünde, ünlem işaretleriyle biten cümleler vardı. Önceki notlarına bağlantı yapmak amacıyla ok işaretleri çıkarmıştı. Kendisiyle çatışıyor gibiydi. NEDEN TEST YAPILIR? KİM YAPIYOR?</span></p>

  <p class="calibre1"><span>“Hey!” diye bağırdım. Beni izleyen kameranın nerede olduğunu bilmiyordum. “Hey, Ashil. Ashil gelsin.” O gelene kadar susmadım. “İnternete girmem gerek,” dedim.</span></p>

  <p class="calibre1"><span>Beni bilgisayar odasına götürdü. 486 ya da daha eski, antika bir makineye bakıyordum. İşletim sistemini anlamam mümkün değildi. Windows un kötü bir taklidiydi, ama bağlantı çok hızlıydı. Ofiste ikimiz vardık. Ben bilgisayarın başında yazarken, Ashil arkamda duruyordu. Hem ne aradığıma bakıyor, hem de birilerine mesaj göndermediğimden emin olmak istiyordu.</span></p>

  <p class="calibre1"><span>“İstediğin yere girebilirsin,” dedi. Haklıydı da. Şifreyle korunan paralı sitelere girmek için bir kez enter tuşuna basmam yeterli olmuştu.</span></p>

  <p class="calibre1"><span>“Ne tür bir bağlantı bu böyle?” Bir cevap almayı beklemiyordum. Zaten almadım da.</span> <span class="font">Sherman</span><span>,</span> <span class="font">Rosen</span> <span>ve</span> <span class="font">Vijnic</span> <span>sözcüklerini aradım. Girdiğim forumlarda, üç yazar da ağır hakaretten suçlanıyordu. “Bak.”</span></p>

  <p class="calibre1"><span>Başlıca çalışmalarının isimlerini aldım, Amazon’da tezlerini araştırdım. Bu işlem sadece birkaç dakika sürmüştü. Arkama yaslandım.</span></p>

  <p class="calibre1"><span class="font">“Bak.</span> <span>Sherman, Rosen ve Vijnic. Üçü de, ayrılmış şehirler forumlarında nefretle anılan isimler,” dedim. “Neden? Çünkü üçü de, Bowden’in saçma sapan biri olduğuna dair kitaplar yazmış. Onun bütün kanıtlarının bir zırvalıktan ibaret olduğunu iddia ediyorlar.”</span></p>

  <p class="calibre1"><span>“Bowden de öyle diyor.”</span></p>

  <p class="calibre1"><span>“Mesele o değil, Ashil. Bak”</span> <span class="font">İki Şehrin Arasında</span> <span>kitabından sayfalar açtım. Mahalia’nın yazdığı notları gösterdim. Son yazdıklarını da. “Mahalia onlardan alıntı yapıyor. En sonda. Son notlarında.” Sayfaları çevirip ona gösterdim.</span></p>

  <p class="calibre1"><span>“Fikrini sonradan değiştirmiş,” dedi. Uzun uzun birbirimize baktık.</span></p>

  <p class="calibre1"><span>“Bütün o parazitler, yapılan hatalar, Mahalia’nın hırsızlıkları.... Kahretsin. O, üçüncü bir şehrin var olduğunu bilen birkaç kişiden biri olduğu için öldürülmedi. Orciny’nin ona yalan söylediğini, kullanıldığını anladığı için de öldürülmedi. Onun bahsettiği bunlar değil. Mahalia, Orciny’ye <i>artık inanmadığı</i> için öldürüldü.”</span></p>

  <p class="calibre1"></p>
</body>
</html>
