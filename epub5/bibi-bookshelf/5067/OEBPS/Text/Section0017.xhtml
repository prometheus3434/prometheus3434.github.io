<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">9</b></span></h3>

  <div class="calibre4"><img alt="" class="calibre5" src="../Images/main-21.jpg" /></div>

  <p class="calibre1"><span><br /></span></p>

  <p class="calibre1"><span>CORWI ŞİKÂYET EDİP DURUYORDU. Hevesli olduğundan değil, sadece işini yapmaya çalışıyordu. “Bütün bunlar ne demek oluyor, efendim?” dedi. “Davayı İhlâle havale etmeyecekler mi zaten?”</span></p>

  <p class="calibre1"><span>“Evet. Aslında oyalanıyorlar. Şimdiye kadar halletmiş olmaları gerekirdi. Neden bekliyorlar, bilmiyorum.”</span></p>

  <p class="calibre1"><span>“Ne haltlar dönüyor, şef? Neden bu kadar acele ediyoruz? İhlâl nasılsa onun katilini bulacak.” Arabayı ben kullanıyordum. “Kahretsin. Havale edilmesini istemiyorsun, değil mi?”</span></p>

  <p class="calibre1"><span>“Yo, istiyorum.”</span></p>

  <p class="calibre1"><span>“Öyleyse?”</span></p>

  <p class="calibre1"><span>“Ama önce birkaç şeyi kontrol etmek istiyorum. Hazır, vaktimiz de varken.”</span></p>

  <p class="calibre1"><span>Gerçek Vatandaşların genel merkezine varana kadar gözünü benden ayırmadı. Adresin doğru olduğundan emin olmak için daha önce birini gönderip kontrol ettirmiştim. Bay Geary’nin yazdığı adres doğruydu. Muhbirim Shenvoi’ye ulaşmaya çalıştım, ama onu bulamamıştım. Elimdekiyle yetinmekten başka çarem yoktu. Corwi yanımdan ayrılmıyordu. Bir eli silahındaydı.</span></p>

  <p class="calibre1"><span>Binanın kapısı iyice kilitlenmiş, pencereler tamamen kapatılmıştı. Bunların dışında, ev, sokaktaki diğer evlerden farksız görünüyordu. Gerçek Vatandaşlar imar görevlilerinin tepesine binmeye kalkışmış mıdır diye merak ediyordum. Hepsi birbirinden ayrı müstakil evlerdi. Sokak çapraz hatlarla bölünmüş gibiydi. Evlerin mimarileri birbirinden farklı olduğu için böyle görünüyordu, ama çapraz hatlarla bölünmüş alana da çok yakındık.</span></p>

  <p class="calibre1">Bazı liberaller bunun ironiden de öte bir şey olduğunu söylerlerdi. Ul Qoma’ya yakın olmak, Gerçek Vatandaşlar a, düşmanın gözünü korkutma fırsatı veriyordu. Onları görmemelerinin bir önemi yoktu.Yakın mesafedeki Ul Qomalılar, milisler gibi davranmak zorundaydı. Yolları Eski Beszel ile çakışıyordu.Bunun ihlâl olduğu iddia edilebilirdi,ama aslında tam olarak öyle değildi.</p>

  <p class="calibre1"><span>Evin önüne geldiğimizde, Gerçek Vatandaşlar kapıda sohbet ediyor, içki ve sigara içiyorlardı. Sidik kokulu bu sokaklara sahip çıkma hevesleri o kadar belliydi ki... İçlerinden biri hariç, hepsi erkekti. Hepsi de bize bakıyordu. Bir şeyler gevelediler.Çoğu,sallana sallana eve girdi. Kapıda birkaç kişi kalmıştı. Deri ceket ve kot giymişlerdi, soğuk havaya rağmen aralarından biri üstünü çıkarmıştı. Kaslı bir vücuda sahipti. Vücut geliştirdikleri belliydi.Hepsinin de saçları kısacık kesilmişti. İçlerinden birininki, eskilerden kalma Besz tarzı bir aslan yelesi kesimiydi. Elindeki beyzbol sopasına yaslanmış duruyordu. Beyzbol, Beszel'de oynanan bir oyun değildir, ama sopa bulundurmanın ruhsatsız silah taşımakla aynı anlama gelmediği de malum. İçlerinden biri, modelli saça bir şeyler söyledi. Cep telefonuyla hızlı hızlı konuşup kapattı. Sokak sakindi. Gelip geçenlerin çoğu Beszelliydi, bu yüzden rahatlıkla bize bakabiliyorlardı. Yine de, yanımızdan geçerlerken başlarını çeviriyorlardı.</span></p>

  <p class="calibre1"><span>“Hazır mısın?” dedim.</span></p>

  <p class="calibre1"><span>“Kahretsin, şef,” diye cevap verdi Corwi. Sopayı tutan yerinde salınıp duruyordu.</span></p>

  <p class="calibre1"><span>Karşılama komitesinin birkaç metre gerisinde durdum ve telsizden duyuru yaptım: “Planlandığı gibi, Gerçek Vatandaşların genel merkezine geldik. Gyedar Caddesi 411 numara. Bir saate kadar içeri gireceğiz. Bizden haber bekleyin. Tetikte olun.” Merkezin cevap vermesini beklemeden, derhal telsizi kapattım. Biri çıkıp,</span><span class="font">Borlu, ne halt ediyorsun oralarda?</span> <span>diye sorabilirdi.</span></p>

  <p class="calibre1"><span>İri yarı bir adam, “Yardımcı olabilir miyim, memur bey?” diye sordu. Adamın arkadaşlarından biri, Corwi'yi baştan aşağı süzüp arkasından ıslık çaldı.</span></p>

  <p class="calibre1"><span>“Evet, birkaç soru sormak için içeri gireceğiz.”</span></p>

  <p class="calibre1"><span>“Hiç sanmıyorum.” Modelli saç gülmeye başladı. Bana cevap verense kaslı olandı.</span></p>

  <p class="calibre1"><span>“Girmek zorundayız.”</span></p>

  <p class="calibre1"><span>“Giremezsiniz.” Telefonla konuşan adam da lafa karışmıştı. Sarışın bir adamdı. Kafasında süet bir başlık vardı. Bilmiş bilmiş “Arama emriniz var mı? Yok. O zaman giremezsiniz,” dedi.</span></p>

  <p class="calibre1"><span>Etrafta dolanmaya başladım. “Saklayacak bir şeyiniz yoksa neden bizi içeri almıyorsunuz?” dedi Corwi. “Birkaç soru soracağız...” Modelli saçla kaslı olan gülmeye başladılar.</span></p>

  <p class="calibre1"><span>“Hadi ya,” dedi modelli saç. Başını iki yana salladı. “Siz kiminle konuştuğunuzu sanıyorsunuz?”</span></p>

  <p class="calibre1"><span>Kısa saçlı biri onu susturdu. “Sizinle bir işimiz olamaz,” diye kestirip attı.</span></p>

  <p class="calibre1"><span>“Byela Mar hakkında ne biliyorsunuz?” dedim. İfadesiz bir suratla bana baktılar. “Mahalia Geary.” İsmi tanımışlardı. Telefon eden,</span> <span class="font">haaa...</span> <span>diye mırıldandı. Modelli saç, iri yarı olana bir şeyler fısıldadı.</span></p>

  <p class="calibre1"><span>“Geary,” dedi kaslı olan. “Gazetelerde okuduk.” Her şey olacağına varır manasında omuzlarını silkti. “Evet. Tehlikeli davranışların bedeli budur işte.”</span></p>

  <p class="calibre1"><span><span>“Ne demekmiş o?” Çekinmeden yanlarına gelip kapıya yaslandım. Modelli saç bir iki adım gerilemek zorunda kaldı. Arkadaşına bir şeyler söyledi, ama dediklerini duyamadım.</span></span></p>

  <p class="calibre1"><span>“Böyle bir saldırı hoş görülemez, elbette. Ama Bayan</span> <span class="font">Geary</span> <span>nin Vatanseverler arasında bir ünü vardır.” Telefonlu adam, Mahalia’nın adını söylerken abartılı bir Amerikan aksanı kullanmıştı. “Ne zamandır ondan haber alamıyorduk. Aklı başına gelmiştir, diye düşünmüştük. Anlaşılan gelmemiş.” Omuzlarını silkti. “Beszil'e çamur atmanın sonu budur.”</span></p>

  <p class="calibre1"><span>“Ne</span> <span class="font">çamuruymuş</span> <span>bu?” dedi Corwi. “Onun hakkında ne biliyorsunuz?”</span></p>

  <p class="calibre1"><span>“Lütfen, memure hanım! Ne üzerinde çalıştığını bilmiyor musunuz? O, Beszel’in dostu değildi.”</span></p>

  <p class="calibre1"><span>“Evet,” dedi sarı olan. “O birleşmeciydi. Ya da daha kötüsü, bir casustu.” Corwi'yle birbirimize baktık.</span></p>

  <p class="calibre1"><span>“Ne? Kimin casusu?”</span></p>

  <p class="calibre1"><span>“Hayır, o, casus değildi...” dedi Corwi. Ama ikimiz de şüpheye düşmüştük.</span></p>

  <p class="calibre1"><span>Kapının önündeki adamlar bizimle tartışmaya bile tenezzül etmediler. Modelli saç, kışkırtmalarıma karşılık vermeye kalktıysa da, kaslı olan onu susturdu. “Boş ver, Caczos,” dedi. Modelli saç çenesini kapadı. İri yarı arkadaşının arkasından bize bakıyordu. Yanındaki iki kişi, alçak sesle ona fırça attı. Gözlerini benden ayırmadan birkaç adım gerilediler. Shenvoi’ye ulaşmaya çalışmıştım, ama güvenli hattı kapalıydı. Bana öyle geliyordu ki, benden önce buraya gelip içeri bile girmiş olabilirdi. (Onun görevini bilen pek az kişi vardı ve ben onlardan biri değildim.)</span></p>

  <p class="calibre1"><span>“Müfettiş Borlu.” Ses arkamdan geliyordu. Gösterişli, siyah bir araba, bizimkinin arkasına park etmişti. Sürücü kapısı açıktı ve bir adam bize doğru geliyordu. Ellisine merdiven dayamış, heybetli, keskin hatları olan bir adamdı. Koyu renk bir takım elbise giymiş, kravat takmamıştı. “Gitme zamanınız geldi.”</span></p>

  <p class="calibre1"><span>Kaşımı kaldırdım. “Tabii, tabii,” dedim. “Affedersiniz, ama... Kim olduğunuzu sorabilir miyim?”</span></p>

  <p class="calibre1"><span>“Adım Harkad Gosz. Beszel Gerçek Vatandaşlar örgütünün avukatıyım.” Kapının önündeki haydut kılıklılar bile şaşırmıştı.</span></p>

  <p class="calibre1"><span>Corwi “Aman ne güzel” diye fısıldadı. Gosz’u baştan aşağı süzdüm. Pahalı bir avukat olduğu her halinden belliydi.</span></p>

  <p class="calibre1"><span>“Şöyle bir uğradınız herhalde?” dedim. “Yoksa biri size telefon mu etti?” Telefonlu adama bakıp göz kırptım. O ise sadece omuz silkmekle yetindi. Gayet sevecen bir biçimde. “Bu eşek kafalılara özel numaranızı verdiğinizi sanmam. O zaman size kim haber verdi? Syedr mi? Telefon eden kimdi?”</span></p>

  <p class="calibre1"><span>Kaşını kaldırdı. “Buraya neden geldiğinizi tahmin edeyim, Müfettiş.”</span></p>

  <p class="calibre1"><span>“Bir dakika, Gosz... Benim kim olduğumu nereden biliyorsun?”</span></p>

  <p class="calibre1"><span>“Mahalia Geary’yi soruyordunuz, değil mi?”</span></p>

  <p class="calibre1"><span>“Kesinlikle. Sizin çocuklar onun ölümüne pek de üzülmemişler. Çalışmaları hakkında da en ufak bir fikirleri bile yok. Onun birleşmeci olduğunu sanıyorlar. Herhalde birleşmeciler buna kıçlarıyla güler. Orciny diye bir şey duydunuz mu? Tekrar soruyorum: Adımı nereden biliyorsunuz?”</span></p>

  <p class="calibre1"><span>“Müfettiş, zamanımızı boşa harcamayın. Orciny’ymiş. Geary ne saçmalıklar uydurursa uydursun, doktora tezine hangi aptalca fikirleri doldurursa doldursun, yaptığı her şeyin tek bir amacı vardı, o da Beszel’in altını oymak. Bu millet, kimsenin oyuncağı değildir, Müfettiş. Beni anladınız mı? Geary denen kadın, vaktini kocakarı hikâyeleriyle harcayıp saçma sapan ve aşağılayıcı şeyler anlatacak ve insanları birleşmeye çağıracak kadar aptaldı. Ya da çok akıllıydı ve bütün bunları, Beszel’in gücünü yok etmek için bir paravan olarak kullanıyordu. U1 Qoma’da ona sempati duyuyorlardı, haksız mıyım?”</span></p>

  <p class="calibre1">“Şaka mı yapıyorsunuz? Ne yani? Mahalia, Orciny'yi araştırırmış <i>gibi mi</i> yapıyordu? Beszel'in düşmanı mıydı? Ne yani? Ul Qoma casusu muydu?”</p>

  <p class="calibre1"><span>Gosz yanıma yanaştı. Gerçek Vatandaşlar a (GV) işaret etti. Kapının önündekiler eve doğru gerileyip, aralık kapıdan bizi seyretmeye başladılar.</span></p>

  <p class="calibre1"><span>“Müfettiş, arama emriniz yok. Gidin. Israr edecek olursanız, size olacakları anlatayım: Bu yaklaşımınızda inat ederseniz, sizi üstlerinize şikayet ederim. Tamamen yasal bir örgüt olan Beszel GVcilerini yasa dışı bir şekilde rahatsız ettiğinizi söylerim.” Bir an durup bekledim. Lafı daha bitmemişti. “Bir düşünün bakalım. Biri, tutup Beszel’e geliyor, ciddi akademisyenlerin kaale bile almadığı bir konu hakkında doktora yapmaya kalkıyor. Yaptığı araştırmanın temelinde Beszel’in</span> <span class="font">işe yaramaz</span> <span class="font">ve zayıf</span> <span>bir şehir olduğu savı yer alıyor. Doğal olarak her yerde kendine çok sayıda düşman ediniyor. Sonra da</span> <span class="font">doğruca</span> <span>U1 Qoma’ya gidiyor. Ardından, belki bunun farkına varmadınız, üzerinde araştırma yapılamayacak kadar saçma olan bu konuyu bir anda bırakıveriyor. O kadın yıllar boyunca Orciny üzerinde çalışmadı. Bu meselenin dipsiz bir kuyu olduğunu düşünmüş olabilir, Tanrı aşkına! Onun çalıştığı şey, geçen yüzyıla ait U1 Qoma arkeolojik kazılarıydı. Ondan şüphelenmek için sebep var mı, derseniz, evet, Müfettiş. Hem de çok var.”</span></p>

  <p class="calibre1"><span>Corwi, ağzı bir karış açık vaziyette Gosz’a bakakalmıştı. “Vay anasını, patron,” dedi. Sesini alçaltma gereği bile duymamıştı. “Bunlar gerçekten</span> <span class="font">boktan</span> <span>herifler.” Gosz, buz gibi gözlerle ona baktı.</span></p>

  <p class="calibre1"><span>“Bütün bunları, yaptığı çalışmaları nereden biliyorsunuz, Bay Gosz?” diye sordum.</span></p>

  <p class="calibre1"><span>“Araştırmalarını mı? Ah, lütfen. Gazeteler yazmasa bile, doktora tez konuları ve konferans dokümanları devlet sırrı değildir, Borlu. İnternet diye bir şey var. Bir ara denemelisin.”</span></p>

  <p class="calibre1"><span>“Ya...”</span></p>

  <p class="calibre1"><span>“Artık gitmelisiniz,” dedi. “Gadlem’e saygılarımı iletin. İşinize devam etmek istiyor musunuz, Müfettiş? Yanlış anlamayın, tehdit etmiyorum, sadece soruyorum. İşiniz olsun ister misiniz? Şu andaki işinize devam etmek istiyor musunuz? Siz gerçek misiniz, Bay Adımı Nereden Biliyorsunuz?” Gülmeye başladı. Binayı göstererek, “Her şeyin cevabının burada mı olduğunu sanıyorsunuz?” dedi.</span></p>

  <p class="calibre1"><span>“Yo, hayır, olamaz,” dedim. “Birinden telefon almışsınız.”</span></p>

  <p class="calibre1"><span>“Şimdi gidin.”</span></p>

  <p class="calibre1"><span>Sesimi yükselterek, “Hangi gazeteleri okuyorsunuz?” diye sordum. Gözlerimi Gosz’dan ayırmadan, hafifçe başımı çevirerek, kapıdaki adamlara döndüm. “Koca adam? Modelli saç? Hangi gazeteleri okuyorsunuz siz?”</span></p>

  <p class="calibre1"><span>Kısa saçlı olan, “Bu kadarı yeter,” dedi. Kaslı olan da bana dönüp, “Ne diyorsun sen?” diye sordu.</span></p>

  <p class="calibre1"><span>“Mahalia’yı gazetede okuduğunuzu söylediniz ya, hangi gazetede? Bildiğim kadarıyla onun gerçek adını bilen henüz kimse yok. Ben onu gördüğümde, hâlâ kimliği teşhis edilemeyenlere verdiğimiz isimle anılıyordu. Fulana Detail. Anlaşılan iyi gazeteler okumuyormuşum. Hangilerini tavsiye edersiniz?” Mırıltılar, gülüşmeler oldu.</span></p>

  <p class="calibre1"><span>“Her yerde kulağım vardır,” dedi Gosz. Gülüşenlere susmalarını söyleme gereği duymadı. “Kim bilir nereden öğreniyorum?” Buna daha fazla katlanamazdım. Haberler çok çabuk yayılıyordu. Gizli bilgiler bile. Adının bir yerlerde yayınlanmış olma olasılığı vardı, gözümden kaçmış olabilirdi. Ama eğer yayınlanmadıysa, bu çok yakında gerçekleşecekti. “Ne okumalısınız biliyor musunuz?</span> <span class="font">Mızrağın Sesini</span> <span>tabii ki de!” Gerçek Vatandaşlar gazetesini elinde sallıyordu.</span></p>

  <p class="calibre1"><span>“Ne kadar ilginç,” dedim. “Çok bilgilisiniz. Ben de çok salağım, canım. Davayı havale edip keyfime baksam ya. Zaten sonunda olacak olan da o. Dediğiniz gibi, ben doğru gazeteleri okumadığımdan doğru soruları soramıyorum. İhlâl’in ise, gazeteye bile ihtiyacı yok. İstedikleri şeyi, istedikleri kişiye</span> <span class="font">sorabilirler</span></p>

  <p class="calibre1"><span>Bu onları susturdu. Tek tek suratlarına baktım. Kaslı, modelli saç, telefonlu adam ve avukatı sessizce süzdüm. Sonra arkamı dönüp oradan ayrıldım. Corwi de peşimden geldi.</span></p>

  <p class="calibre2"><span><br /></span></p>

  <p class="calibre2"><span>* * *</span></p>

  <p class="calibre1"><span>“NE İĞRENÇ HERİFLERDİ ONLAR ÖYLE.”</span></p>

  <p class="calibre1"><span>“Evet. Adamları biraz yemlemek lazımdı. Arsızlık yapmadan olmaz bu işler. Ama öyle haylaz bir çocuk gibi azarlanmayı da beklemiyordum doğrusu.”</span></p>

  <p class="calibre1"><span>“Neydi o öyle...? Senin kim olduğunu nereden</span> <span class="font">biliyordu</span><span>? Sonra savurduğu o tehditler...”</span></p>

  <p class="calibre1"><span>“Bilmiyorum. Belki de aslı vardır. Belki de meselenin üzerine gidersem bana dünyayı dar edebilirler. Aman, nasılsa benim sorunum olmaktan çıkacak yakında.”</span></p>

  <p class="calibre1"><span>“Kulağıma çalınmıştı,” dedi Corwi. “Şu bağlantıları diyorum. Herkes, GVcilerin, Milliyetçi Cephenin sokak savaşçıları olduğunu bilir. O zaman, o avukat, Syedr’i de tanıyordun Dediğin gibi, bir telefon trafiği yaşanmış olabilir. Onlar Syedr’i, Syedr de avukatı aramıştır.” Cevap vermedim. “Muhtemelen. Belki de Mahalia’nın adını ondan öğrenmişlerdir. Peki, Syedr bizi onlara gammazlayacak kadar aptal olabilir mi?”</span></p>

  <p class="calibre1"><span>“Aptal olduğunu sen söylemiştin?”</span></p>

  <p class="calibre1"><span>“Evet, öyle. Ama neden böyle bir şey yapsın ki?”</span></p>

  <p class="calibre1"><span>“Çünkü o herif zorbanın teki.”</span></p>

  <p class="calibre1"><span>“Öyle. Hepsi de şehir eşkıyası. Politika böyle bir şey işte. Belki de seni korkutup kaçırmaya çalışıyorlar.”</span></p>

  <p class="calibre1"><span>“Neden korkup kaçacakmışım?”</span></p>

  <p class="calibre1"><span>“Korkutmak, demek istedim. Kaçmakla alakası yok. Bu herifler doğuştan eşkıya.”</span></p>

  <p class="calibre1"><span>“Kim bilir? Belki o avukatın bir sırrı vardı. Belki de yoktu. İtiraf edeyim ki, İhlâl’in onu ve adamlarını yakalaması düşüncesi çok hoşuma gidiyor. Dava havale edilince tabii.”</span></p>

  <p class="calibre1"><span>“Evet. Ne düşündüğün belli oluyor... Hâlâ bir şeylerin peşindeyiz. Keşke sen de... Bundan daha fazlasını beklemiyordum. Yani, sadece bekliyoruz işte. Komitenin kararını...”</span></p>

  <p class="calibre1"><span>“Evet,” dedim. “Biliyorsun.” Corwi'ye baktım, sonra gözlerimi daha uzağa diktim. “Bu davayı bırakmak en iyisi. Buna İhlâl’in bakması gerekiyor. Ama daha henüz havale edilmedi. Ona ne kadar çok dava verirsek, o kadar iyi, sanırım...” Ama bundan emin değildim.</span></p>

  <p class="calibre1"><span>Derin derin nefes alıp verdim. Durup yeni açılan bir dükkândan ikimize birer kahve aldım. Sonra da merkeze gittik. Corwi Amerikan kahvesinden nefret ediyordu.</span></p>

  <p class="calibre1"><span>“Senin</span> <span class="font">aj Tyrko</span> <span>kahveyi sevdiğini sanırdım,” dedi, kahveyi koklarken.</span></p>

  <p class="calibre1"><span>“Evet, ama önemli değil.”</span></p>

  <p class="calibre1"></p>
</body>
</html>
