<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">5</b></span></h3>

  <div class="calibre4"><img alt="" class="calibre5" src="../Images/main-17.jpg" /></div>

  <p class="calibre1"><span><br /></span></p>

  <p class="calibre1"><span>BU DİLLERİ BİLMEYEN BİRİ İÇİN, İllitanca ve Beszce çok farklı gelir. Alfabeleri farklıdır. Beszcede yirmi dört harf vardır, soldan sağa yazılır. Sesler net ve açık telaffuz edilir, ünlü, ünsüz ve yarı-ünlü harflerin üzerinde aksanlar vardır. Kiril alfabesini andırır. (Aslında bu benzetme Beszellileri kızdırır.) İllitanca ise Roman alfabesiyle yazılır. Daha yeni bir dildir.</span></p>

  <p class="calibre1"><span>Son yüzyılda ve öncesinde yazılmış seyahatnameleri okuduğunuzda, sağdan sola yazılan o güzel İllitanca kaligrafisi ve uyumsuz ses düzeniyle karşılaşırsınız. Hemen hemen herkes, Sterne’in seyahatnamesini okumuştur:</span></p>

  <p class="calibre1"><span>“Alfabeler diyarında,</span><span class="font">Arapça, Dame Sanskrit'in</span> <span>dikkatini çekti. (Muhammed’in kesin emirlerine rağmen sarhoş olmuştu ya da yaşından ötürü kandırılmıştı.) Dokuz ay sonra <i>gayrimeşr</i>u bir çocuk doğdu. Bu çocuğun adı <i>İllitan</i> oldu. Güzel bir hermafroditti<a href="../Text/Section0041.xhtml#Footnote03" id="Feedback03"><sup class="calibre17">[3]</sup></a>.</span></p>

  <p class="calibre1"><span>Annesiyle babasına çok benziyordu, ama sesi, onu büyüten kuşlarınkine benzedi.”</span></p>

  <p class="calibre1"><span>Bu metin 1923 yılında, Ya Ilsa’nın devrimleri sırasında, bir gece kaybolmuştu: Sanıldığının aksine, Atatürk onu örnek almıştı. U1 Qoma da bile bu İllitanca metinleri kütüphanecilerden ve aktivistlerden başka kimse okuyamazdı.</span></p>

  <p class="calibre1"><span>Her neyse, ister orijinal ister sonradan yazılmış olsun, İllitancanın Beszceyle hiçbir benzerliği yoktu. İki dil birbirini andırmıyordu bile. Ama bu ayrım, göründüğü kadar derin değildi. Ciddi kültürel farklılıklara rağmen, iki dilin yapıları ve ses birimleri (eğer değilse de temel sesleri), birbirine çok yakındı. Sonuçta iki dil de aynı kökenden geliyordu. Bunu söylemek bir tür kışkırtma olarak düşünülebilirdi, ama gerçek buydu.</span></p>

  <p class="calibre1"><span>Beszel’in karanlık çağları fazlasıyla karanlık geçti. Şehir iki bin yedi yüz yıl önce, yine bu sahil şeridinde kurulmuştu. Şehirde hâlâ o çağlardan kalma eserler bulunuyordu. Şehir o zamanlar, kıyı korsanlarından korunmak için nehrin birkaç kilometre yukarısına gizlenmiş bir liman şehriydi. Öteki şehirle aynı zamanda kurulmuştu, elbette. Şimdi kuşatılan harabeler ya da bazı yerlerdeki antik kalıntılar şehrin esasını oluşturuyordu. Yozhef Parkındaki mozaikler gibi, daha eski dönemlere ait kalıntılara da rastlanmıştı. Bunlar, Beszel’den önceki döneme ait Romanesk kalıntılardı. Beszel, belki de bunların üstüne inşa edilmişti.</span></p>

  <p class="calibre1"><span>O zamanlar başkaları aynı yerde U1 Qoma’yı kurarken, bizim inşa ettiğimiz şehir Beszel olabilirdi de, olmayabilirdi de. Belki kalıntılar üzerinde birlikte yükselip bir sebeple sonradan ayrılmışlardı ya da belki de en başından beri ayrılardı ve eski Beszel komşusuyla iç içe olmayı hiç istememişti. Ben arkeoloji okumadım, ama okusaydım bile, bu sorunun yanıtını bilemezdim.</span></p>

  <p class="calibre1"><span><br class="calibre3" /></span></p>

  <p class="calibre1"><span>“PATRON...” Lizbyet Corwi arıyordu. “Patron tam isabet. Nereden bildin? Budapeşte Caddesi altmış sekiz numarada buluşalım</span></p>

  <p class="calibre1"><span>Saat öğleye yaklaşmasına rağmen, hâlâ giyinmemiştim. Mutfak masasında kâğıtlardan bir dağ oluşmuştu. Politika ve tarih kitapları süt şişesinin yanında bir kule gibi yükseliyordu. Diz üstü bilgisayarımı bu karışıklıktan çıkarsam iyi olurdu, ama umursamadım. Notlarımın üstüne dökülen kakaoyu elimle sildim. Sıcak Fransız çikolatasının üstündeki zenci tipleme bana gülümsüyordu. “Neden bahsediyorsun sen? Neresi orası?”</span></p>

  <p class="calibre1"><span>“Bundalia’da,” dedi Corwi. Nehrin kenarında, Funicular Parkı nın kuzeybatısında bir endüstriyel bölge burası. “Benimle dalga mı geçiyorsun, patron? Bana dediğini yaptım. Etrafı soruşturdum, belli başlı grupları, kimin birbiri hakkında ne düşündüğünü falan araştırdım. Bütün sabah etrafta dolanıp sorular sordum. Etrafa korku saldım. Bu alçaklar, üniformalılara daha çok saygı göstermiyor, biliyor musun? Bu işten çok umutlu değildim,yapmam gerekeni yaptım. Neyse, etrafta neler döndüğünü anlamaya çalışıyorum. İçlerinden biri benimle konuştu. Şu bahsettiğiniz gizli örgütlerin birinden olabilir. Önce hiç niyeti yoktu, ama sonra açıldı. Siz çok zeki bir adamsınız, efendim. Budapeşte Caddesi altmış sekiz numara. Burası birleşmecilerin merkez binası.”</span></p>

  <p class="calibre1"><span>Corwi’nin şaşkınlığı şüpheye dönmüştü. Onunla telefonda konuşurken yazdığım notları görse, kim bilir neler düşünecekti. Dizin sayfaları açık duran kitaplarda birleşmecilikle ilgili bilgiler vardı. Bunlar arasında Budapeşte Caddesindeki bir adrese hiç rastlamamıştım.</span></p>

  <p class="calibre1"><span>Tipik politik klişeler yüzünden, birleşmeciler kendi içlerinde birçok gruba ayrılmıştı. Bazı gruplar yasal değildi. Hem Beszel’de hem de U1 Qoma’da kardeş organizasyonları vardı. Yasal olmayan gruplar tarihte pek çok defa şehirlere Tanrı, kader, tarih ya da insan odaklı bir düzen getirebilmek için şiddet kullanımını savunuyorlardı. Elinden bir iş gelmeyen bazıları da milliyetçi entelektüelleri hedef almıştı. Pencerelerine taş atıyor, kapılarını dışkıyla sıvıyorlardı. Görülmesi ve görülmemesi gerekenler konusunda henüz acemi olan mülteciler ve yeni gelen göçmenler arasında gizli gizli propaganda yapmakla suçlanıyorlardı. Aktivistler, şehrin bu belirsizliğini kendi çıkarları doğrultusunda kullanıyorlardı.</span></p>

  <p class="calibre1"><span>Özgürlük hareketini ve birleşmeyi savunanlar, köktencileri eleştiriyordu, gizli düşüncelerinin ya da onları bir arada tutan bağın bir önemi yoktu. Birleşen şehrin nasıl olacağı, dilinin ve adının ne olması gerektiği hakkında farklı görüşler savunuyorlardı. Bu gruplar yasal bile olsalar, yine de sürekli gözleniyorlar, hangi şehirde olurlarsa olsunlar yetkililer tarafından düzenli olarak kontrol ediliyorlardı. Bu sabah Shenvoi’yle konuşurken, “İsveç peyniri,” demişti. “Muhtemelen, birleşmeciler içinde, Gerçek Vatandaşlar, Naziler ya da diğer kaçıkların arasındakilerden daha fazla muhbir ve casus var. Onları pek önemsemezdim. Güvenlikten birilerinin lafı olmadan bir şeye karışmazlardı.”</span></p>

  <p class="calibre1"><span><span>Birleşmeciler yaptıkları her şeyden İhlâl’in haberdar olacağını kabul etmek istemeseler de, durum böyleydi. Bu demek oluyor ki eğer bunu hali hazırda bilmiyor olsaydım, şehri ziyaretim esnasında ben de onların gözetimi altında olacaktım.</span></span></p>

  <p class="calibre1"><span>Şehre nasıl gireceğimi hep merak etmiştim. Corwi beni bekliyordu, taksi tutsam iyi olurdu, ama hayır, ben Vencelas Meydanına kadar tramvaya binip oradan aktarma yapmayı tercih ettim. Yürürken şehrin öte tarafındaki binalara bakmamak için dikkatimi şehrin Besz tarafındaki binalara ve üzerlerindeki süslemelere verdim.</span></p>

  <p class="calibre1"><span>Budapeşte Caddesi boyunca uzanan eski binalar kelebek çalılarıyla kaplanmıştı. Bu çalılar Beszel’in simgesi gibidir, ama Ul Qoma’da bulunmazlar, orada bu çalıları yabani ot diye keserler.Bu yüzden birbirini çapraz kesen iki yol söz konusu olduğunda hangisinin Besz'ide ait olduğunu anlamak hiç zor olmazdı. Çalılıklar henüz çiçek açmamışlardı, birkaç binadan dağınık biçimde fışkırmışlardı, ama sonrasında Beszel’in ucuna doğru çok muntazam görünüyorlardı.</span></p>

  <p class="calibre1"><span>Tüm binalar evlerin koruyucu tanrısı</span> <span><i class="font">Lares</i><a href="../Text/Section0041.xhtml#Footnote04" id="Feedback04"><sup class="calibre17">[4]</sup></a></span> <span>gibi tepemden dik dik bana bakıyorlardı sanki. Hepsi de, üzerlerinden fışkırmış çalılarla küçük ve sakallı garip bir adamı andırıyorlardı. Yirmi otuz yıl önce, buralar bu kadar harap değildi; caddeler daha kalabalık olurdu. İnsanlar daha çok gürültü yapar ve sokaklar müdürlerini ziyarete giden takım elbiseli genç memurlarla dolup taşardı.Kuzeydeki binaların arka tarafı sanayi bölgesiydi. Hemen ötesinde nehrin kenarında yük gemilerinin çalıştığı antrepolar vardı, şimdi buraları gemi iskeletleriyle dolu bir mezarlık gibiydi.</span></p>

  <p class="calibre1"><span>Ul Qoma şehriyle paylaşılan alan o zamanlar sakindi, sonrasında ise işler tersine döndü. Beszel'in nehir endüstrisi zayıfladıkça U1 Qoma’nın işleri hızlandı. Artık Bezslilerden çok yabancılarla dolup taşıyordu kaldırımlar. U1 Qoma’nın, etrafı kaleler gibi çevrilmiş, lümpen barok tarzdaki kenar mahalleleri çok önceden yıkılmıştı (Onları yakından görmedim ama birkaçı resmî olmayan bazı kaynaklarca kayıt altına alınmış ve bu tarzı, gördüğüm bu fotoğraflardan hatırlıyorum), sonrasında yenilenmiş ve yerlerine galeriler ile çeşitli binalar yapılmıştı.</span></p>

  <p class="calibre1"><span><span>Binaların numaralarına baktım. Hepsi betondan yapılmış ve diğer şehre ait binalarla iç içeydi. Beszel’in bu bölgesi çok sakindi.Beszel’e ait alanlar oldukça sakinken, sınırın görmemem gereken öte yanında çalışan adamlar ve kadınlar vardı. Genç ve dinamiklerdi. Hafiften seslerini duyuyordum, anlaşılmayan birtakım mırıltılar. Bu sesler, sanki yıllarca öteden gelir gibiydi.</span></span></p>

  <p class="calibre1"><span>“Patron, bu Pall Drodin.”</span></p>

  <p class="calibre1"><span>Drodin otuzlu yaşlarının sonlarında, uzun boylu, zayıf biriydi. Kulağında bir sürü küpe vardı. Deri ceketinde ne olduğu anlaşılmayan birtakım nişanlar, işaretler vardı. Üzerindeki salaş pantolonla çok uyumluydu. Asık suratıyla bana baktı. Sigara içiyordu.</span></p>

  <p class="calibre1"><span>Tutuklu değildi. Corwi onu tutuklamamıştı, Corwi'ye bakıp başımı sallayarak onu onayladığımı gösterdim, sonra arkamı dönüp etraftaki binalara baktım. Tabii ki sadece Beszel’dekilere.</span></p>

  <p class="calibre1"><span>“İhlâl?” diye sordum. Drodin şaşkın şaşkın baktı, Corwi de öyle. Adam bir yanıt vermedi. “Bizi gözetleyen bazı güçler olduğunu düşünmüyor musun?” diye sordum.</span></p>

  <p class="calibre1"><span>“Evet, var,” dedi. Kızmış gibiydi, kızdığından emindim. “Tabii, tabii. Bana nerde olduklarını mı soruyorsun?” Bu soruyu sormak belki de anlamsızdı, ama ne Beszelli ne de U1 Qomalı hiç kimse bu gerçeği göz ardı edemezdi. Drodin gözünü dikmiş bana bakıyordu. “Yolun karşısındaki şu binayı görüyor musun? Eskiden kibrit fabrikasıydı.” Binanın duvarında rengi solmuş, yer yer dökülmüş, belki yüz yıllık, bir alev halesinin içinden gülümseyen bir semender<a href="../Text/Section0041.xhtml#Footnote05" id="Feedback05"><sup class="calibre17">[5]</sup></a> resmi vardı. “Oraya gelip gidenler var. Girip çıkmaması gereken şeyler var.”</span></p>

  <p class="calibre1"><span>“Sen onları görüyor musun?” diye sordum. Adam rahatsız oldu. “Ortaya çıktıkları yer orası mı sence?”</span></p>

  <p class="calibre1"><span>“Yo, yo. Orada eleme yapıyorlar...”</span></p>

  <p class="calibre1"><span>“Drodin, arabaya bin. Biz de hemen geleceğiz,” dedi Corwi. Adam arabaya bindi. “Sorun nedir, patron?”</span></p>

  <p class="calibre1"><span>“Ne sorunu?”</span></p>

  <p class="calibre1"><span>“Bütün o İhlâl meselesi falan.” <i>İhlâl</i> derken sesini alçalttı. “Ne yapıyorsun, patron?” Cevap vermedim. burada işi çözmeye uğraşıyorum, neredeyse başardım derken, İhlâl’le falan uğraşamam, patron. O şeyi işin içine sokamayız. Bu saçmalığı nereden çıkardın?” Ben yine cevap vermeyince Corwi sinirlendi ve arabaya binmem için kapıyı açtı.</span></p>

  <p class="calibre1"><span>Beszqoma Dayanışma Cephesi, dekorla pek uğraşmamıştı. İçeride iki oda vardı, hatta iki buçuk oda bile denebilirdi. Duvarlardaki raflar dosya ve kitaplarla doluydu. Yalnız bir köşe boş bırakılmış, oraya da tam kameranın karşısına gelecek şekilde bir sandalye yerleştirilmişti.</span></p>

  <p class="calibre1"><span>“Buradan yayın yapılıyor,” dedi Drodin. Nereye baktığımı fark etmişti. “İnternet üzerinden.” Bana web adresini verdi.</span></p>

  <p class="calibre1"><span>“Ben geldiğimde herkes gitmişti,” dedi Corwi.</span></p>

  <p class="calibre1"><span>Drodin arka odadaki masasına geçti. İki sandalye daha vardı. Bize oturmamızı teklif etmedi, ama Corwi’yle ben yine de oturduk. Ortalık kitaplardan geçilmiyordu. Bir bilgisayar vardı, toz içindeydi. Duvarda Beszel ve U1 Qoma’yı gösteren büyük ölçekli bir harita vardı. İki şehre ait bölgeler ve birbirini çapraz kesen kısımlar gösterilmiş, sınırlar griye boyanmıştı. Bir süre oturup birbirimize baktık.</span></p>

  <p class="calibre1"><span>“Bakın...” dedi Drodin. “Biliyorum... Böyle şeylere alışkın olmadığımı biliyorsunuz... Sizler benden hoşlanmıyorsunuz, bunu anlıyorum.” İkimiz de cevap vermedik. Drodin masasındaki ıvır zıvır şeylerle oynamaya başladı. “Ben ispiyoncu değilim,” dedi.</span></p>

  <p class="calibre1"><span>“Tanrı aşkına, Drodin,” dedi Corwi. “Günah çıkarmak istiyorsan git kendine bir rahip bul.” Ama Drodin devam etti.</span></p>

  <p class="calibre1"><span>“Ben sadece... O kadının içinde olduğu şeyle bir ilgimiz olduğunu düşünüyor olabilirsiniz. Belki de vardır, ama bu kimsenin bizi cezalandırmasını haklı çıkarmaz. Anladınız mı? Ha?”</span></p>

  <p class="calibre1"><span>“Yeter artık,” dedi Corwi. “Saçmalamayı bırak.” Etrafına bakındı. “Kendini zeki sandığını biliyorum, ama şu anda burada suç unsuru olabilecek ne kadar çok şey gördüğümün farkında mısın? Mesela şu harita. Dikkatli olduğunu sanıyorsun, ama burada gördüklerimiz seni içeri tıkmaya yeter de artar bile. Kitaplara hiç gelmeyeyim. Kaç tanesi yasaklı bunların? Evraklarına bakmamı ister misin? Böyle bir yerin varlığı zaten başlı başına Beszel egemenliğine hakarettir. Her şey gün gibi ortada işte.”</span></p>

  <p class="calibre1"><span>“Tıpkı U1 QomaYıın kulüpleri gibi” dedim. “U1 Qoma neonları. Bunu mu istiyorsun, Drodin? Yerel çeşitliliği mi tercih edersin?”</span></p>

  <p class="calibre1"><span>“Bay Drodin, birbirimize yardımcı olacağız, ama saçmalamanın alemi yok, ne işler karıştırdığınızın farkındayız.”</span></p>

  <p class="calibre1"><span>“Anlamıyorsunuz,” diye mırıldandı. “Arkadaşlarımı korumak zorundayım. Dışarıda tuhaf şeyler oluyor.”</span></p>

  <p class="calibre1"><span>“Tamam,” dedi Corwi. “Neyse, ne. Mesele nedir, Drodin?” Fulana’nın fotoğrafını çıkarıp adamın önüne bıraktı. “Bana anlattıklarını patronuma da anlat bakalım.”</span></p>

  <p class="calibre1"><span>“Evet, bu o,” dedi adam. Corwi’yle ikimiz, aynı anda eğilerek adamın önündeki fotoğrafa baktık.</span></p>

  <p class="calibre1"><span>“Adı ne?” diye sordum.</span></p>

  <p class="calibre1"><span>“Byela Mar olduğunu söylemişti.” Drodin omuz silkti. “Bana dediği buydu. Biliyorum, ama ne diyebilirim ki?”</span></p>

  <p class="calibre1"><span>Bunun akıllıca seçilmiş takma bir ad olduğu belliydi. Byela, Besz’de hem erkeklere hem de kadınlara konan bir addı. Mar ise makul bir soyadıydı.İkisi birlikte söylendiğinde <i>bye lai mar</i> deyişini çağrıştırıyordu. Balıkçıların işler rast gitmediğinde kullandığı bir deyişti bu: “Bunlardan sadece yem olur.”</span></p>

  <p class="calibre1"><span>“Bu pek de alışılmadık bir şey değil. Temasta olduklarımızın çoğu takma isim kullanır.”</span></p>

  <p class="calibre1"><span class="font">“Noms de unification</span><span><a href="../Text/Section0041.xhtml#Footnote06" id="Feedback06"><sup class="calibre17">[6]</sup></a></span><span>” dedim. Beni anlayıp anlamadığından emin değildim. “Bize şu Byela’dan bahset,” diye devam ettim. Byela, Fulana, Marya derken isimler gittikçe çoğalıyordu.</span></p>

  <p class="calibre1"><span>“Bilemiyorum, üç yıl kadar önce buradaydı. Belki daha az. O zamandan beri de görmedim. Yabancı olduğu çok açıktı.”</span></p>

  <p class="calibre1"><span>“U1 Qoma’dan mı geliyordu?”</span></p>

  <p class="calibre1"><span>“Hayır. İllitanca biliyordu, ama akıcı konuşamıyordu. Bazen Beszce bazen İllitanca konuşurdu. Ne de olsa ikisi de aynı kökenden geliyor. Başka bir dil konuştuğunu hiç duymadım. Bana nereden geldiğini hiç söylemedi. Aksanından Amerikalı ya da İngiliz olduğunu düşünmüştüm. Ne yaptığı hakkında bir fikrim yoktu.Bu hoş değil... İnsanlara böyle sorular sormak kabalık olur.”</span></p>

  <p class="calibre1"><span>“Toplantılarınıza mı geldi? Organizasyonu o mu yapıyordu?” Corwi bana döndü, sesini alçaltmaya gerek duymadan, “Bu heriflerin ne işler karıştırdıklarını bilmiyorum, patron. Ne soracağımı bilmiyorum,” dedi. Drodin hiç sesini çıkarmadan ona bakıyordu. Geldiğimizden beri, adamın ekşi suratında en ufak bir değişiklik olmamıştı.</span></p>

  <p class="calibre1"><span>“Dediğim gibi, birkaç yıl önce çıkageldi. Kütüphanemizi kullanmak istedi. Broşürlerimiz ve eski kitaplarımız vardı... Şehirler hakkında başka yerlerde bulunamayacak türde şeyler.”</span></p>

  <p class="calibre1"><span>“Biz de bakalım, patron,” dedi Corwi. “Zaten burada hiçbir şey kurallara uygun değil.”</span></p>

  <p class="calibre1"><span>“Tanrı aşkına, yardımcı olmuyor muyum? Yasak kitaplar yüzünden beni içeri mi tıkacaksınız? Burada Birinci Sınıf hiçbir şey yok. İkinci Sınıf olanlar da zaten internette mevcut.”</span></p>

  <p class="calibre1"><span>“Tamam, tamam,” dedim ve ona devam etmesini söyledim.</span></p>

  <p class="calibre1"><span>“Neyse, kadın geldi ve uzun uzun konuştuk. Fazla kalmadı, ancak birkaç hafta. Bana daha önce neler yaptığını sormayın, çünkü bilmiyorum. Tek bildiğim, her gün olmadık saatlerde çıkıp geldiği ve kitaplara baktığı. Bazen de benimle tarihimiz, şehirlerin tarihi, neler yaptığımız, kampanyalarımız gibi şeyler hakkında konuşurdu.”</span></p>

  <p class="calibre1"><span>“Ne kampanyası?”</span></p>

  <p class="calibre1"><span>“Kardeşlerimiz hapiste. Burada <i>ve</i> U1 Qoma’da.Sadece düşünceleri yüzünden. Uluslararası Af Örgütü bizim yanımızda. Temaslar kuruyoruz. Eğitim veriyoruz. Yeni gelen göçmenlere yardım ediyoruz. Tanıtımlar düzenliyoruz.” Beszel'de birleşme yanlısı gösteriler küçük çaplı olur ama gerilimli geçerdi. Milliyetçiler gösteriyi dağıtmaya kalkar, yürüyüşe katılanları vatan haini olmakla suçlarlardı. Politikayla en alakasız olanlar bile, birleşmecileri sevmezdi. U1 Qoma’da da durum çok farklı değildi. Orada toplanmalarına dahi izin verilmezdi. Bu tür şeyler çok büyük öfkeyle karşılandığı için, U1 Qomalı birleşmecilerin saldırıya uğrama ihtimali çok fazlaydı.</span></p>

  <p class="calibre1"><span>“Nasıl biriydi? îyi giyinir miydi? Görünüşü nasıldı?”</span></p>

  <p class="calibre1"><span>“Çok şık giyinirdi. Buralılardan çok farklıydı.” Drodin kendi kendine güldü. “Çok da zekiydi. Başta ondan çok hoşlanmıştım. Çok etkilenmiştim. Başta.”</span></p>

  <p class="calibre1"><span>Anlatmaya devam etmesi için üstelememizi ister gibi sustu. Sanki her şeyi zorla anlatıyormuş gibiydi. “Sonra ne oldu?” diye sordum.</span></p>

  <p class="calibre1"><span>“Tartıştık. Diğer arkadaşlara çok kötü davranıyordu çünkü. Kütüphaneye ya da alt kata inerken hep birilerinin ona bağırdığına şahit olurdum. O kimseye bağırmazdı, sakin konuşmasıyla herkesi çılgına çevirirdi. Sonunda ona gitmesini söylemek zorunda kaldım. O... O tehlikeli biriydi.” Yine bir sessizlik oldu. Corwi’yle birbirimize baktık. “Gerçekten, abartmıyorum,” dedi.“Buraya gelmenizin sebebi o, değil mi? Size tehlikeli biri olduğunu söyledim.”</span></p>

  <p class="calibre1"><span>Fotoğrafı eline alıp inceledi. Yüzünde acıma, öfke, nefret ve korkunun izleri dolaştı. Korktuğu kesindi. Kalktı, masanın etrafında dolandı. Aptalca bir hareketti, çünkü oda küçücüktü, volta atacak yer yoktu.</span></p>

  <p class="calibre1"><span>“Asıl sorun...” Drodin pencerenin önüne gitti, dışarı baktı, sonra bize döndü. Beszel’in ya da U1 Qoma'nın, belki de ikisine ait olan ufuk çizgisinin önünde durdu.</span></p>

  <p class="calibre1"><span>“Sürekli gizli kapaklı şeyler hakkında sorular sorup dururdu. Batıl inançlar, dedikodular, şehir efsaneleri ve daha bir sürü çılgınca şeyler işte. Ben bunların üstünde çok durmazdım, çünkü bu tür şeyler hep anlatılır. Hem, o da bu saçmalıklara prim vermeyecek kadar zeki bir kadındı. Sonra anladım ki, sadece bilgi toplamak istiyor.”</span></p>

  <p class="calibre1"><span>“Merak etmedin mi?”</span></p>

  <p class="calibre1"><span>“Ettim, tabii. Genç, zeki ve yabancı bir kız. <i>Etkileyici de</i> ”.Dediğine kendi de güldü. Başını salladı. “Tabii ki merak ettim. Buraya gelen herkesi merak ederim. Bazıları saçma sapan konuşur, bazıları mantıklıdır. Ama kimsenin ağzından laf almaya çalışmam. Bir ara bir kadın gelirdi, benden yaşlı... On beş yıl boyunca ara ara görüştük. Gerçek adını bile bilmezdim. Tamam, belki kötü bir örnek oldu ama o kadının sizden biri, bir ajan olduğundan emindim. Ne demek istediğimi anladınız herhalde. Ben kimseye soru sormam.”</span></p>

  <p class="calibre1"><span>“Byela Mar, neyin peşindeydi, peki? Neden onu kapı dışarı ettin?”</span></p>

  <p class="calibre1"><span>“Mesele şu. Bu işlere bulaşırsanız...” Birden, Corwi'nin araya girmek istediğini fark ettim. Ona hafifçe dokunarak <i>sırası olmadığını</i> anlatmaya çalıştım. Drodin bize bakmıyordu, onun gözü şehirlerin haritasındaydı. “Bu işlere bulaşırsanız, sınırları zorlarsınız... Çizgiyi aştığınız anda başınızın belaya gireceğini bilmelisiniz. Tıpkı sizin bugün buraya gelmeniz gibi. Yanlış bir telefon görüşmesi yaptığımız anda, U1 Qoma’daki kardeşlerimizi tehlikeye atarız. Polisler tepelerine çöker. Ya da daha kötüsü olur.” Dönüp bize baktı. “O kadın burada kalamazdı, yoksa başımız İhlal'le belaya girecekti ya da bunun gibi şeyler.”</span></p>

  <p class="calibre1"><span>“Onun derdi...Hayır, onun bir derdi yoktu o <i>takıntılı</i> biriydi. Orciny’yle kafayı bozmuştu.”</span></p>

  <p class="calibre1"><span>Drodin dikkatle bana baktı. Hiç tepki vermedim, sadece gözlerimi kısmış onu dinliyordum. Söyledikleri beni şaşırtmıştı, aslında.</span></p>

  <p class="calibre1"><span>Corwi nin, Orciny'nin ne olduğundan haberi olmadığı belliydi. Öğrendiği anda oraya gitmek isteyebilirdi. Ben bunları düşünürken Drodin, Orciny nin ne olduğunu anlatıyordu. Ona göre bu, tamamen uydurma bir şeydi.</span></p>

  <p class="calibre1"><span>“Orciny üçüncü şehirdir. İki şehrin arasında kalır. <i>İhtilaflı</i> bir bölgedir. Beszel, bu şehrin U1 Qoma’ya, U1 Qoma da Beszele ait olduğunu iddia eder. Rivayete göre, şehir ilk başta ikiye değil, üçe ayrılmıştır. Orciny de gizli şehirdir.”</span></p>

  <p class="calibre1"><span>Eğer gerçekten bir ayrılma varsa, tabii. Bu, tarihin gölgede kalmış, bilinmeyen bir bölümüydü. O döneme ait kayıtlar silinmiş ve yok edilmişti. Her şey olmuş olabilirdi. Geçmişin o bilinmeyen anlarından geriye, kaotik bir tarih, araştırmacıları hem memnun eden hem de dehşete düşüren bir kronoloji karmaşası ve birbiriyle uyumsuz parçalar kalmıştı. Tek bildiğimiz bozkırlardaki göçebelerdi, sonrası ise şehirlerin birbirine düşman olduğu karanlık yüzyıllar. Bu konu hakkında spekülasyonlara dayalı pek çok etkinlik gerçekleştirilmiş, filmler yapılmış, hikâyeler yazılmış,oyunlar oynanmıştı (hepsi de sansür kurullarını bir parça rahatsız etmişti). Sonra tarih tekerrür etti ve Beszel ile U1 Qoma ortaya çıktı. Bu bölünme miydi, yoksa birleşme mi?</span></p>

  <p class="calibre1"><span>Sanki yeterince esrarengiz şey yokmuş gibi, sanki birbiriyle iç içe ama ayrı olan iki şehir yetmezmiş gibi, halk ozanları bir üçüncü şehir daha uydurmuştu. Orciny. En üst kısımlarında, belli belirsiz bir Roma stiline sahip sırevler, çitlerle çevrilmiş yapılar yer alıyordu, bunların devamında bulunan alanlar ise insanları birleştirecek ya da ayıracak şekilde pay edildi. Böylece üçüncü şehir olan Orciny oluştu, iki şehrin arasına gizlendi. Pek çok hikâyede anlatılırdı; hayali derebeyleri, belki de ihlâlden kaçanlar bu türden şehirler kurar ve buralarda mutlak egemenlik sahibi olurlardı. Orciny de böyle bir yerdi. Rivayete göre orada İlluminatiler<a href="../Text/Section0041.xhtml#Footnote07" id="Feedback07"><sup class="calibre17">[7]</sup></a>yaşardı.</span></p>

  <p class="calibre1"><span>Yirmi otuz yıl önce, bunları kimse önemsemezdi. Orciny hikâyeleri çocuk masalları gibi algılanırdı. Tıpkı “Kral Shavil ve Limandaki Deniz Canavarı” masalı gibi. Günümüzde Harry Potter ve Power Rangers daha popülerdi ve pek az çocuk bu eski masallardan haberdardı. Neyse...</span></p>

  <p class="calibre1"><span>“Ne demeye çalışıyorsun?” diye, Drodin’in sözünü kestim. “Byela halkbilimci miydi, yani? Eski efsaneleri mi araştırıyordu?” Drodin omuz silkti. Bana bakamıyordu. Üstüne gidip ne anlatmaya çalıştığını öğrenmeye çalışıyordum. Ama o omuz silkmekle yetindi. “Neden bu konuları konuşmak istemiş olabilir? Neden buraya geldi sence?”</span></p>

  <p class="calibre1"><span>“Bilmiyorum. Bizim de araştırdığımız şeyler var. Ele aldığımız bazı şeyler. Orciny ile ilgili hikâyeler U1 Qoma’da da anlatılır. Biz sadece belge toplamayız, sadece <i>sadece</i> bunlara inanırız, anladınız mı? Biz tarihimizi biliriz, bütün kayıtlarını...” Sesi alçalmaya başladı. “Bence, asıl ilgilendiği şey biz değildik, anladınız mı?”</span></p>

  <p class="calibre1"><span>Bütün muhalifler gibi, onlar da nevrotik arşivcilerdi. Aynı fikirde ol ya da olma, anlattıkları tarihe inan ya da inanma, bu tarihe, ciddi çalışma ve araştırmalarla katkıda bulundukları bir gerçekti. Kütüphaneleri, iki şehrin sınırlarına dair bilinenleri sarsacak türde kaynaklarla doluydu. Byela buraya, birleşme hakkında değil, Orciny hakkında bilgi toplamak için gelmişti. Onun bu tuhaf araştırmalarının Orciny hakkında olduğunu, onların projeleriyle hiç ilgilenmediğini fark edince çok bozulmuşlardı.</span></p>

  <p class="calibre1"><span>“Yani zamanını boşa mı harcıyordu?”</span></p>

  <p class="calibre1"><span>“Hayır, o çok tehlikeli biriydi. Gerçekten. Başımıza çok iş açacaktı. Buralarda fazla kalmayacağını söylemişti.” Drodin sürekli omuz silkip duruyordu.</span></p>

  <p class="calibre1"><span>“Neden tehlikeli olduğunu düşündün?” Öne doğru eğildim. “Drodin, o kadının yaptıkları ihlâl miydi?”</span></p>

  <p class="calibre1"><span>“Tanrım, hayır. Hem öyle olsa bile bundan haberim yoktu.” Ellerini kaldırdı. “Tanrı aşkına, ne kadar sıkı takip edildiğimizi bilmiyor musunuz?” Elini sokağa doğru savurdu. “Devriyeleriniz hep buralarda geziyor. U1 Qomalı polisler bizi izleyemez, ama kardeşlerimizi izliyorlar. Daha da kötüsü, bizi burada izleyen...İhlâl'in kendisi.”</span></p>

  <p class="calibre1"><span>Bir an hepimiz sustuk. Gözetleniyormuşuz gibi geldi.</span></p>

  <p class="calibre1"><span>“Sen onu gördün mü?”</span></p>

  <p class="calibre1"><span>“Tabii ki hayır. Ben kimim ki? Onu kim <i>görebilir</i> ? Ama burada olduğunu biliyoruz. Gözlüyor.En ufak bir hata yaparsak...mahvoluruz.Siz...” Drodin başını iki yana salladı, öfke ve nefretle bana baktı.“Siz, kaç arkadaşımızın alındığını biliyor musunuz? Onları bir daha hiç göremediğimizi? Herkesten <i>çok daha fazla</i> dikkatli olmak zorundayız.”</span></p>

  <p class="calibre1"><span>Bu doğruydu. Politik bir ironi. Beszel’le U1 Qoma arasındaki sınırı delmek için atılan her adımda, çok dikkatli olunması gerekiyordu. Eğer ben ya da arkadaşlarımdan biri bir anlığına, görmememiz gerekenler konusunda bir hataya düşersek (Kim yapmaz ki? Kim, ara sıra da olsa görmemesi gerekenleri görmek hatasına düşmez ki?), bu bir tehlike yaratmayabilirdi. Bir iki saniye için bile olsa, U1 Qomalı birinin geçtiğini görsem, sakince iki şehrin siluetini seyretsem, U1 Qoma’dan geçen bir trenin sesine kulak versem, kimse beni ihlâlden ötürü alıkoymazdı.</span></p>

  <p class="calibre1"><span>Ama burada, bu binada, her zaman sadece polisler değil, öfkeyle dolu İhlâl güçleri de vardı. Onların güçleri ve yetkileri Tevrat kadar yüceydi. Bu korkunç varlıklar, bir birleşmeci kılığında görünüp kaybolabilir, bir ihlâl şeklinde ortaya çıkabilir, yolunu şaşırmış U1 Qomalı bir aracın üstüne atlayabilirlerdi. Byela ya da Fulana bir ihlâl yapmış olsaydı, bunların başımıza gelmesine sebep olabilirdi.O zaman,Drodin’in korkusu pek de yersiz sayılmazdı.</span></p>

  <p class="calibre1"><span>“Bir şey vardı.” Drodin pencereden dışarı, iki şehre doğru baktı. “O kadın İhlâl'i üzerimize salabilirdi.”</span></p>

  <p class="calibre1"><span>“Dur bakalım,” dedi Corwi. “Gittiğini söylemiştin...”</span></p>

  <p class="calibre1"><span>“Gideceğini söylemişti.Ul Qoma’ya. Resmî olarak.” Not almaya ara verdim. Corwi’yle birbirimize baktık. “Onu bir daha görmedim. Biri onun gittiğini duymuş. Bir daha buraya gelmesine izin vermezlerdi.” Omuz silkti. “Doğru olup olmadığını bilmiyorum, doğruysa da, sebebini bilemem.Ama yakalanması an meselesiydi. Çok tehlikeli şeylerle uğraşıyordu. Kötü şeyler olacağından korkuyordum.”</span></p>

  <p class="calibre1"><span>“Hepsi bu kadar değil, değil mi?” dedim. “Başka ne var?” Drodin dik dik bana baktı.</span></p>

  <p class="calibre1"><span>“</span><span class="font">Bilmiyorum.</span> <span>O kadın belalı biriydi, insanı korkutuyordu. Çok şeydi... Onda bir şeyler vardı. Tehlikeli şeylerin üstüne üstüne gidiyordu, ürkütmeye başlamıştı, insanı sinir ediyordu.” Yine pencereden baktı, kafasını salladı.</span></p>

  <p class="calibre1"><span>“Ölümüne üzüldüm,” dedi. “Cinayete kurban gitmesi çok korkunç. Ama buna şaşırdığımı söyleyemem.”</span></p>

  <p class="calibre1"><span><br class="calibre3" /></span></p>

  <p class="calibre1">GÜLÜNÇ VE ALAKASIZ DA GELSE, insan bu gizem ve ima arayışından kendini kurtaramıyordu. Dışarı çıktığımızda, Corwi’nin etraftaki harabe binalara baktığını gördüm. Belki de dükkânlardan birinin az ilerisine doğru baktığında, U1 Qoma’da olduğunu fark edecekti. Corwi gözetlendiğini hissetmişti. Ben de aynı şeyi hissetmiştim ve ikimiz de haklıydık, hiç huzurlu değildik.</p>

  <p class="calibre1"><span>Yola çıktık, Corwi’yi Beszel’in U1 Qoma mahallelerinden birinde öğle yemeğine götürdüm. Gittiğimiz yer parkın güneyindeydi. Vitrinlerdeki renkler ve yazılar ile binaların biçimleri, tıpkı U1 Qoma’dakiler gibiydi. Mağaza vitrinlerindeki yazılar ve bina cephelerinin benzerliği sebebiyle, Beszel'i görmeye gelen ziyaretçiler ona baktıklarında hep U1 Qoma’yı gördüklerini düşünürlerdi. Aceleci ve belli eder bir biçimde (yabancılar görmemeyi ne kadar hızlı başarabilirse) bakışlarını başka yöne çevirirlerdi. Ama dikkatle bakınca, bu sıkışık binaların ne kadar kiç ve ne kadar ucuz taklitler oldukları anlaşılıyordu. Pencereler Beszel mavisine boyanmıştı. Bu renk U1 Qoma’da yasaktı. Bu binalar Beszel’e aitti.</span></p>

  <p class="calibre1"><span>YulSain ve Liligi gibi birkaç caddeye İllitanca isimlere Beszce ekler eklenerek elde edilmiş melez isimler verilmişti ve bu caddeler Beszel'de yaşayan göçmenler için kültür dünyasının merkeziydi. Bu göçmenler, politik baskılardan kaçmak, para kazanmak (eğer dertleri para kazanmaksa buraya geldikleri için kesin pişman olmuşlardır), bir anlık heves ya da macera aramak gibi çeşitli sebeplerle buraya gelmişti. Çoğu kırklı yaşlardaydı. Daha genç olan ikinci ve üçüncü nesiller evlerinde İllitanca, dışarıda ise kusursuz bir şekilde Beszce konuşurdu. Kıyafetlerinde U1 Qoma etkisi seziliyordu. Bazen mahallenin kabadayıları evlerinin camlarını kırar, onları yolda kıstırıp döverlerdi.</span></p>

  <p class="calibre1"><span>Burası, hamur işi yiyecekler, kızarmış armut ve tütsü satmak umuduyla geldikleri yerdi. Beszel’deki U1 Qoma mahallesinde kokular birbirine karışırdı. İnsan bu kokuları duymamaya çalışır, yağmur gibi arsızca yayılan bu kokuların sınırın ötesinden geldiğini düşünürdü. (Bir deyişe göre, yağmur ve duman iki şehirde de aynıdır. Söz konusu “sis” olduğunda manzara U1 Qoma’dan da aynı görünür. Bunu bazen bir hava olayı olarak görüp geçebilirsiniz ya da çöplerden,atıklardan yükseldiğini düşünebilirsiniz; kimi zaman da güvercinler ya da kurtlar haber verir.) Ama o kokular Beszel’e aittir.</span></p>

  <p class="calibre1"><span>U1 Qoma mahallesinde oturan ama bu bölgedeki çapraz hatlardan henüz haberdar olmayan toy biri, sıkça kendi vatandaşı zannettiği bir Beszelliye yol sorma gafletinde bulunur. Ama hata yaptığını fark etmesi uzun sürmez. İhlâl böyle durumlarda hoşgörülü davranır.</span></p>

  <p class="calibre1"><span>Köşedeki Kafe Con ul Cai’de oturduk. Buraya sık sık gelirdim. Kafenin sahibini adıyla selamlayarak havamı da attım, çoğunluk Besz müşterilerinin yaptığı gibi. Adam muhtemelen beni tanımadı bile. “Patron,” dedi Corwi. “Neden buraya geldik?”</span></p>

  <p class="calibre1"><span>“Hadi,” dedim. “Ul Qoma yemekleri. Hadi ama. İstediğini biliyorum.” Corwi’ye tarçınlı mercimek yemesini tavsiye ettim. Yanında da şekerli çay. İstemedi. “Buraya geldik,” dedim. “Çünkü buranın havasını solumak istedim. Ul Qoma ruhunu yaşamaya çalışıyorum. Kahretsin. Sen zeki bir kadınsın, Corwi. Bilmediğin bir şey söylemiyorum zaten. Bana yardımcı ol biraz.” Parmaklarımla saymaya başladım. “O buradaydı, şu Fulana, Byela.” Marya’yı da ekledim. “Buradaydı, kaç, üç yıl önce mi? Tehlikeli siyasi çevrelerde bulundu, ama aslında başka bir şeyin peşindeydi. <i>Onların</i> bile tehlikeli bulduğu bir şeyler. Sonra da gitti.” Biraz bekledim.“U1 Qoma’ya gidecekti.” Bir küfür salladım. Corwi'de bana katıldı.</span></p>

  <p class="calibre1"><span>“Araştırdığı bir şeyler vardı,” dedim. “Bir şeylerin üstüne gitti.”</span></p>

  <p class="calibre1"><span>“Öyle düşünüyoruz.”</span></p>

  <p class="calibre1"><span>“Evet, öyle düşünüyoruz. Sonra aniden buraya geri döndü.”</span></p>

  <p class="calibre1"><span>“Ölü olarak.”</span></p>

  <p class="calibre1"><span>“Ölü olarak.”</span></p>

  <p class="calibre1"><span>“Kahretsin.” Corwi önüne eğildi, tabağımdaki böreklerden bir tane aldı. Uzunca bir süre ikimiz de konuşmadık.</span></p>

  <p class="calibre1"><span>“Her şeyin sebebi o kahrolasıca ihlâl, değil mi?” dedi Corwi.</span></p>

  <p class="calibre1"><span>“...İhlâl olabilir. Sanırım öyle.”</span></p>

  <p class="calibre1"><span>“Yarım kalan bir şey için geri dönmüş olabilir. Öldürüldüğü yere dönmüştür belki. Ya da öldükten sonra oraya taşıdılar. Çöpe attılar.”</span></p>

  <p class="calibre1"><span>“Ya da başka bir şey,” dedim.</span></p>

  <p class="calibre1"><span>“Ya yasak bölgeye hiç geçmediyse, belki de hep buradaydı. Drodin onu görmemiş olabilir...”</span></p>

  <p class="calibre1"><span>Telefon konuşmasını hatırladım.<i>Kuşkulandım</i> “Olabilir.Drodin çok emin görünüyordu.Ama yine de şüpheleniyorum.”</span></p>

  <p class="calibre1"><span>“Eee...”</span></p>

  <p class="calibre1"><span>“Tamam. Diyelim ki, bütün mesele ihlâl.”</span></p>

  <p class="calibre1"><span>“Saçmalık bu.”</span></p>

  <p class="calibre1"><span>“Hayır, dinle,” dedim. “O zaman bu bizim sorunumuz olmaktan çıkar. Ya da en azından... Gözetim Komitesini ikna edebilirsek. Belki bu işle ilgilenmem lazım.”</span></p>

  <p class="calibre1"><span>Corwi dik dik bana baktı. “Seni takmazlar ki. Duyduğuma göre onlar...”</span></p>

  <p class="calibre1"><span>“Kanıtlarımızı sunacağız. Uzak bir ihtimal</span> <span class="font">olsa da</span><span>, bizi dinleyebilirler.”</span></p>

  <p class="calibre1"><span>“Benim aldığım duyumlar öyle değil.” Bakışlarını kaçırdı, sonra yeniden bana döndü. “Bunu yapmayı gerçekten istiyor musun, patron?”</span></p>

  <p class="calibre1"><span>“Evet. Evet. Dinle. Her şeyi anlıyorum. Saklamak istemeni anlıyorum, ama dinle. Eğer haklıysak... ihlâli soruşturamazsın. Birinin öldürülen bu yabancı kızın, Byela Fulana’nın haklarını savunması gerek.” Corwi’nin suratıma bakmasını bekledim. “Biz en uygun kişiler değiliz, Corwi. Bizim yapabileceğimizden daha iyisini hak ediyor o kadın. Kimse İhlâl kadar onunla ilgilenemez. Tanrım, kim İhlâl’in kendisi adına hareket etmesini ister ki? Cinayeti çözmesini bekler?”</span></p>

  <p class="calibre1"><span>“Pek fazla kimse değil.”</span></p>

  <p class="calibre1"><span>“Evet. O zaman, eğer becerebilirsek, bu işi onlara havale etmeliyiz. Komite herkesin her şeyi onlara havale etmek istediğini biliyor. Bu yüzden de işleri çok zorlaştırıyor.” Corwi kararsız gözlerle bana baktı. “Elimizde kanıt yok ve detayları da bilmiyoruz. Birkaç gün araştırma yapalım. Belki kendi kendimizi çürüteceğiz. Kadının elimizdeki profiline bak. Yeterli bilgiye sahibiz. Beszel’den iki, üç yıl önce ayrılmış ve ölü olarak geri gelmiş. Belki Drodin, onun U1 Qoma’da olduğunu söylerken haklıydı. Doğru söylüyordu. Telefonun başına geçip hem orada <i>hem de</i> buradaki bazı kişilerle görüşmeni istiyorum. Elimizde ne olduğunu biliyorsun; yabancı bir kadın, araştırmacı, falan filan. Bu kadının kim olduğunu öğren. Seni kandırmaya kalkan olursa, bunun bir İhlâl meselesi olduğunu çıtlat.”</span></p>

  <p class="calibre1"><span>Dönüşte Taskin’e uğradım.</span></p>

  <p class="calibre1"><span>“Borlu. Mesajımı aldın mı?”</span></p>

  <p class="calibre1"><span>“Bayan Cerush. Beni görmek için yarattığınız bahaneler hiç de ikna edici değil.”</span></p>

  <p class="calibre1"><span>“Mesajını aldım ve harekete geçtim. Beni baştan çıkarmaya kalkma, Borlu. Hayal kırıklığına uğrarsın. Komiteyle görüşmek için biraz daha beklemen gerekecek.”</span></p>

  <p class="calibre1"><span>“Prosedür nasıl işleyecek?”</span></p>

  <p class="calibre1"><span>“Bunu en son ne zaman yaptın? Yıllar önce, değil mi? Eminim smaç attığını falan düşünüyorsun. Bana öyle bakma. Hangi sporla ilgileniyorsun sen? Boksla mı? Seni hemen çağıracaklarını sandığından eminim.” Sesi birden ciddileşti. “Ama öyle bir şey olmayacak. Sıranı beklemek zorundasın ve bu birkaç gün sürebilir”</span></p>

  <p class="calibre1"><span>“Ben sanmıştım ki...”</span></p>

  <p class="calibre1"><span><span>“Hemen olacağını sandın. Ellerindeki bütün işleri bırakıp seninle ilgilenecekler, öyle mi? Ama bunlar karışık işlerdir. Kimse bundan haz etmez, ama açıkça söylemek gerekirse U1 Qoma şu an senin işin değil. Syedr koalisyona geldiğinden beri millî sorunlardan bahsedip duruyor, hükümet bunlarla çalkalanıyor. Bu yüzden işi aceleye getirmeyeceklerdir. Mülteci kampları hakkında kamuoyundan gelen talepler var. Bunları göz ardı etmeyeceklerdir.”</span></span></p>

  <p class="calibre1"><span><span>“Şaka mı yapıyorsun? Hâlâ birkaç zavallıdan mı korkuyorlar?” Ya burada ya da diğer şehirde birilerinin bu işin üstesinden gelmesi gerekiyordu. Ama bunu ihlâl yapmadan gerçekleştirebilmeleri neredeyse imkânsızdı, bunu gerçekleştirmenin tek koşulu göçmenlik eğitimi almalarıydı. Sınırlarımız çok kesindi. Yeni gelenler umutsuz bir halde kıyıdan iki şehrin birbirini çapraz kestiği bölgelere çıktıklarında, durdukları yer hangi şehre aitse, o şehre gelmiş sayılırlardı. Bu yüzden ilk önce bir süre sahildeki kamplarda tutulurlardı. U1 Qoma hayaliyle yola çıkıp Besz'ide gelmek onlar için büyük bir hayal kırıklığı olmalı.</span></span></p>

  <p class="calibre1"><span>“Her neyse,” dedi Taksin. “Bir şey daha var! El sıkışacaklar. Daha önce yaptıkları gibi talepleri geri çevirmeyecekler.”</span></p>

  <p class="calibre1"><span>“Yanki parası uğruna kendilerini satıyorlar.”</span></p>

  <p class="calibre1"><span>“Eleştirip durma. Yanki parası alacak biri varsa, o da benim. Eğer Yankilerden para alacaklarsa ben de alırım. Ama senin işin için acele etmeyeceklerdir. Cinayet söz konusu olsa bile.Biri mi öldü?”</span></p>

  <p class="calibre1"><span><br class="calibre3" /></span></p>

  <p class="calibre1"><span>CORWI'NİN, BULMASI İÇİN gönderdiğim şeyi elde etmesi uzun sürmedi. Ertesi gün, elinde bir dosyayla ofisime geldi.</span></p>

  <p class="calibre1"><span>“U1 Qoma’dan faks geldi,” dedi. “İzleri takip ettim. Nereden başlayacağımı bildiğimden, çok zor olmadı. Biz haklıymışız.”</span></p>

  <p class="calibre1"><span>İşte kurbanımız karşımızdaydı. Dosyası, fotoğrafı, ölüm maskemiz. Onun hayattayken çekilmiş fotoğrafları siyah beyaz olarak fakslanmıştı. Ölü kadınımız, ağzında sigarasıyla gülümsüyordu.Hakkında aldığımız notlar, onunla ilgili ayrıntılar, kırmızı kalemle yazdığımız varsayımlar, gerçekliğinden emin olduğumuz şeyler, taşıdığı bütün isimler ve onların altında yazan gerçek adıyla, işte karşımızdaydı.</span></p>
</body>
</html>
