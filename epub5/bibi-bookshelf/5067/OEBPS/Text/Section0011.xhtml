<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">3</b></span></h3>

  <div class="calibre4"><img alt="" class="calibre5" src="../Images/main-15.jpg" /></div>

  <p class="calibre1"><span><br /></span></p>

  <p class="calibre1"><span>AFİŞLER HAZIRDI. Çoğunu Fulana’yı bulduğumuz bölgeye dağıttık. Kyezov ve Topisza gibi ana caddeleri, alışveriş merkezlerini de ihmal etmedik. Oturduğum evin civarında bile vardı bu afişlerden.</span></p>

  <p class="calibre1"><span>Hâlbuki oturduğum yer hiç merkezî değildi. Beszel’in eski mahallelerinden birinde, Vulkov Caddesindeki altı katlı apartmanlardan birinin en üst katında oturuyordum. Burası çok yoğun bir kavşak noktasıydı.Çok bozuk bir yapılaşma vardı, evler birbirinin üstüne binmişti sanki.Eskiden yapılmış binaların çoğu, diğer binalardan daha yüksekti.Besz kenti yarı düzensiz bir şekilde göğe doğru yükseliyordu. Çatılar mazgallarla kaplıydı.</span></p>

  <p class="calibre1"><span>Ascension Kilisesi, Vulkov Caddesinin sonundaydı. Kilisenin uzun kulelerinin gölgesi caddeye vururdu. Pencerelerde yer yer kırık, ızgara biçiminde demirler vardı. Burada haftanın belli günlerinde balık pazarı kurulurdu. Sabah kahvaltılarımı pazarcıların bağırışları arasında ederdim. Sokaklar buz kovalarına konmuş canlı deniz hayvanlarından geçilmezdi. Tezgâh başındaki genç kızlar bile anneannem gibi giyinirlerdi. Eski zamanlardan çıkıp gelmiş gibiydiler. Saçlarını mutfak bezi gibi renkli eşarplarla bağlarlardı. Önlerindeki grili kırmızılı önlükler de kir götüren cinstendi. Müşteriler tezgâhlardan önce kayıklara bakardı. Sanki en taze balıkları orada saklıyorlarmış gibi. Balıkçılar balıkları tezgâhlarına koyar, sulayıp temizlerlerdi. Beszel’deki müşteriler, iyi pazarlık eder, malın iyisinden anlarlardı.</span></p>

  <p class="calibre1"><span>Sabahları penceremin önünden trenler geçerdi. Benim yaşadığım şehirden değillerdi. İstesem, vagonların içine bakabilir ve yabancı yolcuların gözleriyle karşılaşabilirdim. Tren bu kadar yakından geçerdi.</span></p>

  <p class="calibre1"><span>Onlar da benim pencereme baktıklarında üzerinde sabahlığıyla zayıf, kırk yaşlarında, yoğurt ve kahveyle kahvaltısını yaparken gazetesini okuyan bir adam görürlerdi. En çok <i>Inkyistorve îy Deurnem</i> gazetelerini okurdum. İngilizcemi geliştirmek için de <i>Beszel Journal</i>. Genellikle yalnız olurdum. Arada bir benim yaşlarımda bir iki kız arkadaşım gelirdi. (Bu arkadaşlarımdan biri Beszel Üniversitesinde ekonomi tarihçisiydi, diğeri ise bir sanat dergisinde yazıyordu. İkisinin birbirlerinden haberleri yoktu, ama olsaydı da, onlar için önemli olduğunu sanmam.)</span></p>

  <p class="calibre1"><span>Evden çıkınca, ön kapının tam karşısında Fulana’nın afişiyle karşılaştım. Gözleri kapalıydı, ama fotoğrafla oynadıkları için ölü gibi değil de, uyuşturulmuş gibi görünüyordu. Afişin altında,<i>Bu kadını tanıyor musunuz?</i> diye yazıyordu. Mat kâğıda siyah beyaz basılmış bir afişti.<i>Ağır Suçlar Birimini Arayın</i> ,diye bir not ilave edilmiş, altta da bizim ofisin numarası verilmişti. Afişin buralara kadar dağıtılmış olması, bölge polisinin iyi çalıştığını gösteriyordu. Belki bütün şehre dağıtmışlardı. Belki de oturduğum yeri biliyorlardı, gözümü boyamak için de afişi buraya yapıştırmışlardı.</span></p>

  <p class="calibre1"><span>ASB’ne birkaç kilometre uzaklıktaydım. Yürümeyi tercih ettim. Tuğla kemerlerin altından geçerek yola koyuldum. Kemerlerin üstünde başka başka binalar yükseliyordu. Aralarında küçük dükkânlar, graffitiyle doldurulmuş duvarlar vardı. Burası Beszel’in sakin bir semtiydi, ama caddeler çok kalabalıktı. Kalabalığı yararak ama insanlara bakmadan yürüyordum. Camir Yolu na çıkarken cep telefonum çaldı. Arayan Yaszek’di.</span></p>

  <p class="calibre1"><span>“Minibüsü bulduk.”</span></p>

  <p class="calibre1"><span><br class="calibre3" /></span></p>

  <p class="calibre1"><span>HEMEN BİR TAKSİYE ATLADIM. Şoföre çabuk olmasını söyledim. Mahest Köprüsü her zamanki gibi çok kalabalıktı. Western Bankasının köşesinden dönerken, birkaç saniye bulanık nehre baktım. Pis tersane tekneleri ve nehrin üstünde tüten duman, rıhtımdaki binaların cephelerinde yansıyordu. Besz şilepleri, deniz taksilerinin yarattığı dalgayla savruluyordu. Minibüs binaların arasında duruyordu. Ticarethaneler ve iş yerleri kanal boyunca uzanıyor, kanalla beraber çöplerin biriktiği boş bir alan iki büyük caddeyi birbirine bağlıyordu. Olay yerini güvenlik şeridiyle çevirmişlerdi.Bu alan bir kavşak noktasıydı, ama pek kullanılmıyordu.Böyle durumlarda güvenlik şeridi çekilmesi alışıldık bir durumdu.Aracın çevresinde dolaşıp duran polisleri gördüm.</span></p>

  <p class="calibre1"><span>“Selam, patron,” dedi Yaszek.</span></p>

  <p class="calibre1"><span>“Corwi de geliyor mu?” diye sordum.</span></p>

  <p class="calibre1"><span>"Evet, ona da haber verdim.” Yazsek benim yeni idari kariyerimle ilgili bir yorumda bulunmadı. Araç çok eski, defalarca çarpılmış bir Volkswagen’di. Harap durumdaydı. Rengi griden daha çok beyazdı, ama kirden rengi koyulaşmıştı.</span></p>

  <p class="calibre1"><span>“Parmak izlerine baktınız mı?” diye sordum. Elime plastik eldivenleri geçirdim. Olay yeri inceleme ekibindekiler başlarını sallayarak etrafımı sardılar.</span></p>

  <p class="calibre1"><span>“Araç kilitli değildi,” dedi Yaszek.</span></p>

  <p class="calibre1"><span>Kapıyı açtım. Koltuğun yırtık döşemesini yokladım. Dikiz aynasında plastikten bir aziz biblosu asılıydı. Torpido gözünü açtım, içinde kir içinde eski bir harita buldum. Haritanın sayfalarını çevirdim, hiçbir şey bulamadım. Beszel’deki her arabada bulunabilecek haritalardan biriydi bu da. Hatta çok eski bir baskıydı ve siyah beyazdı.</span></p>

  <p class="calibre1"><span>“Bu araç olduğundan nasıl emin olabiliriz?” dedim. Yaszek beni arabanın arkasına götürdü. Arka kapıyı açtım. Burası daha da pisti. Küf ve plastik kokuyordu. “Bunlar ne böyle?”</span></p>

  <p class="calibre1"><span>Önümde duran yığını yokladım. Motor parçaları, bozuk bir televizyon, ne olduğu belirsiz birtakım parçalar, birbirine dolanmış bir sürü ıvır zıvır, birkaç parça kıyafet ve bol miktarda toz ve pas.</span></p>

  <p class="calibre1"><span>“Bunu gördün mü?” Yaszek yerdeki izleri gösterdi. Pek dikkat etmemiştim, ama yerdeki, yağ lekeleriydi. “Ofistekiler terk edilmiş bir minibüs ihbarı almışlar. Polis memurları kapıları açık bulmuş.Telsiz anonsunu mu dinlemişler yoksa tesadüfen mi buradan geçiyorlarmış, belli değil. Ama her iki durumda da şanslılarmış.” Bir önceki gün, bütün Besz devriyelerine bir mesaj gönderilmiş, bütün gri araçları kontrol edip rapor vermeleri istenmişti. Aracı bulan memurların derhal bize haber vermeleri çok iyi olmuştu. “Neyse... Yerde çamura rastlamışlar. Test edildi. Sonucu bekliyoruz, ama Fulana’nın kanı bulaşmış olabilir. Yakında öğreniriz.”</span></p>

  <p class="calibre1"><span>Çöplerin arasında duran bir şey gördüm, eğilip baktım. Molozları bir kenara iterek yavaşça çektim. Elim kıpkırmızı oldu.Her bir parçayı dikkatle inceledim, her birini elimle tarttım. Aracın motoru bir boruyla sabitlenmişti: Motor çok ağırdı, boruyu her an kırabilirdi. Boruda herhangi bir iz, kan lekesi ya da saç teli yoktu. Bu bir cinayet aleti olamazdı.</span></p>

  <p class="calibre1"><span>“Araçtan bir şey çıkardınız mı?”</span></p>

  <p class="calibre1"><span>“Hayır. Zaten bir şey yoktu.Bu gördüklerinden başka hiçbir şey yoktu. Bir iki güne kalmaz, bir sonuca varırız.”</span></p>

  <p class="calibre1"><span>“Burası çöplük gibi ” dedim. Bu arada Corwi de gelmişti. Yoldan gelip geçenler tedirgin gözlerle olay yeri inceleme ekibinin çalışmalarını seyrediyordu. “Yeterince iz bulamamak gibi bir sıkıntımız olmayacak. Fazlasıyla var. Şöyle farz edelim. Bu çöpler kadının her tarafını kaplamıştı. Ceset bu araçtaydı.” Cesedin yüzü, vücudu leke içindeydi, ama elleri temizdi. Üstündeki pislikten kurtulmaya, kafasını korumaya çalışmamıştı. Bu araçta,çöplerin arasında yatarken ya baygın ya da ölü olmalıydı.</span></p>

  <p class="calibre1"><span>“Bu pislikle ne diye etrafta dolaştılar peki?” dedi Corwi. O gün öğleden sonra, minibüsün sahibinin adını ve adresini bulmuştuk. Ertesi gün de, kan izlerinin Fulana’ya ait olduğu onaylandı.</span></p>

  <p class="calibre1"><span><br class="calibre3" /></span></p>

  <p class="calibre1"><span>ADAMIN ADI Mikyael Khurusch’du, minibüsün üçüncü ve son sahibiydi. Adam sabıkalıydı. İki kez saldırı, bir defa da hırsızlık suçundan tutuklanmıştı. Sonuncusu dört yıl önceydi. “Fahişe kılığındaki bir kadın polise yanaşıp seks teklif etmiş,” dedi Corwi. “Adının John olduğunu biliyoruz.” Adam, O zamandan beri gözlerden uzaktaydı, ancak acil istihbarattan alınan bilgilere göre, ufak tefek parça satışı yapıyor, haftanın üç günü Beszel’in batısındaki Mashlin pazarında tezgâh açıyordu.</span></p>

  <p class="calibre1"><span>Bu adamla minibüs arasında ve minibüsle Fulana arasında bir bağ vardı. Ofisime dönüp mesajlarıma baktım. Styelim davasıyla ilgili bazı gelişmeler olmuştu ve asılan posterlerle ilgili de arayanlar vardı. Ne yazık ki, iki yıldır arayan numarayı gösteren bir telefon bekliyorduk.</span></p>

  <p class="calibre1"><span>Fulana’yı tanıyan çok kişi çıkacağını tahmin ediyorduk, ama gelen ihbarlardan çok azı dikkate değer oluyordu. İhbarlardan birine göre afişteki kadın Gyedar’da çalışan resmî bir asistandı ve günlerdir ortalarda görünmüyordu. İsmini vermeyen biri ise kadının, Rosyn adında bir fahişe olduğunu söylemişti. Elimizde bundan daha fazla bilgi yoktu. Polisler araştırmaya devam ediyordu.</span></p>

  <p class="calibre1"><span>Komiser Gadleme, Khurusch’un evine gidip onunla konuşmak istediğimi söyledim. Parmak izi ve DNA örneği verip vermeyeceğini öğrenmek istiyordum. Nasıl tepki vereceğini merak etmiştim. Reddederse, mahkeme celbi çıkarıp onu takibe alabilirdim.</span></p>

  <p class="calibre1"><span>Gadlem, “Peki,” dedi. “Ama zaman kaybetmeyelim. Kabul etmeyecek olursa,</span> <span class="font">seqyestre</span> <span>yapıp onu buraya getir.”</span></p>

  <p class="calibre1"><span>Besz kanunları buna izin verse de, bunu yapmayı istemiyordum. <i>"Seqyestre“</i> yarı tutuklama” demekti. İş birliği yapmak istemeyen bir şahidi ya da “örgütlü bir grubu” altı saatliğine zorla alıkoyabiliyorduk. Fiziksel bir kanıt toplamaya hakkımız olmuyordu; şüpheli, iş birliğine yanaşmayabilir ve sessiz kalabilirdi. Genellikle tutuklamak için yeterli delil bulunmadığı hallerde şüpheliye suçu itiraf ettirme yoluna başvururduk. Bu taktik, kaçma riski bulunan şüphelileri oyalamamıza da yardımcı oluyordu. Ama mahkeme jürisi ve avukatlar bu taktiğe şiddetle karşı çıkıyordu. Yarı tutuklama yapılıp itirafta bulunmayan şüpheliler,daha sonra avantajlı konuma geçiyordu, çünkü polis tutuklamada aşırı hevesli davranmış gibi görünüyordu. Ama eski kafalı biri olan Gadlem bunların hiçbirini önemsemiyordu. Sonuçta bir talimat almıştım.</span></p>

  <p class="calibre1"><span>Khurusch, ekonomik açıdan pek de canlı olmayan bir bölgede, kısmen hareketli bir iş yürütüyordu. Acil bir operasyonla bölgeye gittik. Bölge polisi, Khurusch’un orada olduğunu tespit etmişti.</span></p>

  <p class="calibre1"><span>Onu dükkânın üst katındaki tozlu ofisinden çıkardık.İçerisi solmuş takvim yaprakları ve dosya dolaplarıyla doluydu. Adamın yardımcısı aptal aptal bize bakıyordu.Önce masasını toparlamaya kalktı, sonra vazgeçti. Biz Khurusch’u götürürken, arkamızdan bakakalmıştı.</span></p>

  <p class="calibre1"><span><span>Khurusch, Corwi ve diğer üniformalı polisler içeri girmeden, benim kim olduğumu tahmin etmişti. Bunu tahmin edecek kadar tecrübesi vardı. Tutuklanmayacağını da biliyordu. Bize direnip, karakola gelmeyi reddedebilirdi ve ben de Gadlem’in talimatlarına uymak zorunda kalabilirdim. Bir süre sonra bizi ilk fark ettiğinde duvardaki sallanan demir merdivenden aşağı indi. Kaçmak ister gibi bir hali vardı, ama nereye kaçabilirdi ki? Telsizden anons yapıp silahlı polislere uzaklaşmalarını ve beklemeye devam etmelerini söyledim. Khurusch onlarla karşılaşmadı.</span></span></p>

  <p class="calibre1"><span>Khurusch kaslı, iri yapılı bir adamdı. Kareli gömleği, tıpkı ofisinin duvarları gibi toz içindeydi ve rengi solmuştu. Sorgu odasında oturduğu masadan beni izliyordu. Yaszek de oturuyordu. Corwi ayaktaydı, konuşmaması tembihlenmişti, sadece izleyecekti. Odada dolanıp duruyordum. Ses kaydı yapmıyorduk. Bu, teknik olarak bir sorgulama değildi.</span></p>

  <p class="calibre1"><span>“Neden burada olduğunu biliyor musun, Mikyael?”</span></p>

  <p class="calibre1"><span>“Hayır”</span></p>

  <p class="calibre1"><span>“Minibüsün nerede?”</span></p>

  <p class="calibre1"><span>Başını kaldırıp sertçe bana baktı. Sesi değişmiş, bir anda umutlanmıştı.</span></p>

  <p class="calibre1"><span>“Bunu mu soracaktınız? Minibüsü,ha?” Khurusch arkasına yaslandı.Hâlâ temkinli, ama daha rahattı. “Buldunuz mu?”</span></p>

  <p class="calibre1"><span>“Bulmak mı?”</span></p>

  <p class="calibre1"><span>“Üç gün önce çalınmıştı. Demek buldunuz. Şimdi sizde mi? Geri... Geri alabilir miyim? Ne olmuş?”</span></p>

  <p class="calibre1"><span>Yaszek e baktım. Kalkıp bana bir şeyler fısıldadı, sonra yerine oturup Khurusch’u izlemeye koyuldu.</span></p>

  <p class="calibre1"><span>“Evet, seni bu yüzden buraya getirdik, Mikyael,” dedim. “Sen ne sanmıştın? Aslında, bir şey söylemene gerek yok, Mikyael ve ben konuş diyene kadar da çeneni kapalı tut. Bir şey duymak istemiyorum. Konumuz şu, Mikyael. Senin gibi, teslimatçılık yapan birinin minibüse ihtiyacı vardır. Aracının çalındığını ihbar etmemişsin.” Bir an dönüp Yaszek’e baktım.<i>İhbar etmediğinden emin miydik?</i> Yaszek başıyla onayladı. “Çalındığını bildirmemişsin. O süprüntünün çalındığını şimdi söylüyorsun. Herhalde çok umurunda değilmiş. Yine de merak ediyorum, minibüsün çalındıysa neden bize haber vermedin, neden sigortana başvurmadın? Minibüs olmadan işini nasıl yapıyorsun?”</span></p>

  <p class="calibre1"><span>Khurusch omuz silkti.</span></p>

  <p class="calibre1"><span>“Fırsat bulamadım. Şikâyet edecektim, ama çok işim vardı...”</span></p>

  <p class="calibre1"><span>“Ne kadar çok işin olduğunu biliyoruz, Mik, ama yine de sormam gerekiyor. Neden şikâyette bulunmadın?”</span></p>

  <p class="calibre1"><span>“Fırsatım olmadı, dedim ya... Gerçekten, başka bir sebebi yok.”</span></p>

  <p class="calibre1"><span>“Üç gündür fırsat bulamadın mı?”</span></p>

  <p class="calibre1"><span>“Minibüsüm sizde mi? Ne olmuş? Bir şeyler yapmışlar, değil mi? Ne yapmışlar?”</span></p>

  <p class="calibre1"><span>“Bu kadını tanıyor musun? Salı gecesi neredeydin, Mik?” Adam fotoğrafa baktı.</span></p>

  <p class="calibre1"><span>“Aman Tanrım!” Bir anda beti benzi atmıştı. “Birini mi öldürmüşler? Aman Tanrım. Bu kadını mı? Öldürüp kaçmışlar mı? Aman Tanrım.” Cebinden fazla kullanılmış olduğu her halinden belli olan elektronik tabletini çıkardı ve fotoğrafa bir daha baktı. “Salı günü bir toplantım vardı. <i>Salı gecesi mi?</i> Toplantım vardı işte ” Sesinden tedirgin olduğu anlaşılıyordu. “Minibüsüm o gece çalındı. Ben toplantıdaydım ve bunu ispatlayacak en az yirmi şahidim var.”</span></p>

  <p class="calibre1"><span>“Ne toplantısı bu? Nerede?”</span></p>

  <p class="calibre1"><span>“Vyevus’da.”</span></p>

  <p class="calibre1"><span>“Aracın olmadan oraya nasıl gittin?”</span></p>

  <p class="calibre1"><span>“Arabamla! O çalınmamıştı. Gamblers Anonymous’daydım.” Adamın suratına dik dik baktım. “Tanrı aşkına, ben her hafta oraya giderim. Dört yıldır.”</span></p>

  <p class="calibre1"><span>“En son hapse girdiğinden beri.”</span></p>

  <p class="calibre1"><span>“Evet, kahrolası. En son hapse girdiğimden beri. Beni neden içeri tıktılar sanıyorsun?”</span></p>

  <p class="calibre1"><span>“Saldırı.”</span></p>

  <p class="calibre1"><span>“Evet, bahisçimin burnunu kırdım, çünkü beni tehdit etti. Neyse ne. Salı gecesi bir sürü adamla toplantıdaydım ben.”</span></p>

  <p class="calibre1"><span>“En fazla iki saat sürmüştür...”</span></p>

  <p class="calibre1"><span>“Evet, dokuzdan sonra da bara gittik. GA olana, AA değil. Gece yarısını geçene kadar oradaydım. Eve de yalnız dönmedim. Yanımda birlikte olduğum gruptan bir kadın vardı. Kime sorsanız söyler.”</span></p>

  <p class="calibre1"><span>Bu konuda yanılıyordu. GA'daki grubun on sekiz kişisinden en az on biri, kimliklerini açığa vurmaktan kaçınacaktı. Toplantıyı düzenleyen, Zyet ile birlikte gitmiş olan at kuyruklu adamdı. Adı “Bean”di, bize hiçbirinin ismini vermemişti. Buna hakkı vardı. Ona baskı yapabilirdik, ama ne işimize yarayacaktı? Khurusch’un anlattıklarını doğrulayacak yedi kişi çıkmıştı zaten.</span></p>

  <p class="calibre1"><span>İçlerinde birlikte eve gittiğini iddia ettiği kadın yoktu, ama herkes bu kadının varlığını teyit etmişti. Kadını da bulabilirdik,ama dediğim gibi, ne işimize yarayacaktı ki? Olay yeri inceleme ekibi Fulana'nın üstünde Khurusch’un DNA’sını bulunca çok heyecanlanmıştı, ama sadece adamın kollarından dökülen kıllardı bunlar. Minibüse sürekli bir şeyler yüklediği için, bu kıllar bir şey kanıtlamazdı.</span></p>

  <p class="calibre1"><span>“Neden kimseye minibüsün çalındığını söylememiş?”</span></p>

  <p class="calibre1"><span>“Söylemiş,” dedi Yaszek. “Sadece polise bildirmemiş. Sekreteri Ljela Kitsov’la konuştum. Birkaç gündür söylenip duruyormuş.”</span></p>

  <p class="calibre1"><span>“Demek şikâyet etmek için fırsat bulamamış, öyle mi? Minibüs olmadan işini yapamaz ki?”</span></p>

  <p class="calibre1"><span>“Kitsov nehrin öte yakasına küçük teslimatlar yaptığını söyledi. Ufak çaplı işler. Sınırı geçip ufak miktarlarda mal teslim ediyor, oradan yine ufak tefek bazı mallar alıp geri geliyormuş; ucuz kıyafetler, porno CD’ler falan.”</span></p>

  <p class="calibre1"><span>“Nereye gidiyormuş?</span>”</p>

  <p class="calibre1"><span>“Varna, Bükreş, ara sıra da Türkiye’ye. Tabii U1 Qoma’ya da.”</span></p>

  <p class="calibre1"><span>“Çalıntı ihbarı yapacak zamanı yok muymuş?”</span></p>

  <p class="calibre1"><span>“Olur böyle şeyler, patron.”</span></p>

  <p class="calibre1"><span>Çalındığını bildirmemesine rağmen, şimdi aracı geri almak için can atıyordu. Ama minibüsünü ona veremezdik. Onu polis otoparkına götürüp aracın kendisinin olduğunu teyit ettirecektik.</span></p>

  <p class="calibre1"><span>“Evet, benim minibüsüm.” Minibüsünü ne kadar hor kullandıkları hakkında epeyce söylendi, ama biraz abartıyordu. “Neden geri vermiyorsunuz? Arabama ihtiyacım var,” dedi.</span></p>

  <p class="calibre1"><span>“Daha önce de söyledim, bu araç suç mahalli. İşim bittiği zaman geri alırsın. Söylenip durma.” Adam burnundan soluyor, homurdanıp duruyordu. Minibüsün arkasını gözden geçirdi.Bir şeye dokunmaması için onu geri çektim.</span></p>

  <p class="calibre1"><span>“Bunlar da ne? Bilmiyorum,” dedi.</span></p>

  <p class="calibre1"><span>“İşte bundan bahsediyorum,” dedim. Parçalanmış kablolar, bir sürü çer çöp.</span></p>

  <p class="calibre1"><span>“Bunların burada ne işi var bilmiyorum. Ben koymadım. Öyle bakmayın. Bu çöpleri neden taşıyayım ki?”</span></p>

  <p class="calibre1"><span>Daha sonra ofisimde Corwi’ye şöyle dedim: “Lütfen, yanılıyorsam, beni düzelt, Lizbyet. Karşımızda telekız olması muhtemel bir ceset var. Kimse onu tanımıyor. Çalıntı bir minibüse konup çöpe atılıyor. Minibüsün arkası da çöp dolu. Bunun sebebi de belli değil. Bütün o çer çöpün içinde cinayet silahına benzer bir şey yok.İşte bu kesin.” Masamın üstündeki evrakları karıştırdım.</span></p>

  <p class="calibre1"><span>“Bütün şehir çöp dolu,” dedi Corwi. “Beszel’in her tarafı çöp içinde. Adam bu çöpleri her yerden bulmuş olabilir. Ya da adamlar...”</span></p>

  <p class="calibre1"><span>“Çöpleri arabaya doldurdu, cesedi buraya sakladı, sonra da çöplüğe attı ve minibüsü de oraya bıraktı.”</span></p>

  <p class="calibre1"><span>Corwi benim bir şeyler dememi bekler gibiydi. Cesedin etrafında çöpler vardı ve kadının her yeri pas içindeydi.</span></p>
</body>
</html>
