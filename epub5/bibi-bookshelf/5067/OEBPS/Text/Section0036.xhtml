<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">26</b></span></h3>

  <div class="calibre4"><img alt="" class="calibre5" src="../Images/main-44.jpg" /></div>

  <p class="calibre1"><span><br /></span></p>

  <p class="calibre1"><span>NE KADAR YALVARSAM DA, ÖFKEDEN kudursam da, Ashil’le arkadaşları, Dhatt’ı ve Corwi’yi aramama izin vermediler.</span></p>

  <p class="calibre1"><span>“Neden?” dedim. “Bunu onlar yapabilir. Peki, o zaman. Ne haliniz varsa, görün. Yorjavic hâlâ en iyi bağlantımız. O ve ortaklarından bazıları. Onun bu işin içinde olduğunu biliyoruz. Mahalia’nın depoyu kilitlediği günleri</span> <span class="font">net olarak</span> <span>öğrenmeye çalışın. Mümkünse, o tarihlerde Yorjavic’in nerede olduğunu bulun. Birileri onu aldıysa, bulmamız gerek. Polis, Gerçek Vatandaşların peşinde. Onlar bilebilir. O kadar önemliyse, belki liderleri bile bilgi verir. Syedr’in nerede olduğuna da bakın. Bu işin içinde Copula Salonuna giriş çıkış izni olan biri de var.”</span></p>

  <p class="calibre1"><span>“Mahalia’nın depoyu kilitlediği her tarihi bulamayız. Buidze’yi sen de duydun. Çoğu zaman yer değiştiriyorlarmış.”</span></p>

  <p class="calibre1"><span>“O zaman bırakın da Dhatt ile Corwi’yi arayayım. Onlar bu işi becerir.”</span></p>

  <p class="calibre1"><span>“Sen,” dedi Ashil. “Burada, İhlâldesin. Bunu unutma. Bir şeyler talep etme hakkın yok. Yaptığımız her şey, senin ihlâlini soruşturmak için. Anladın mı?”</span></p>

  <p class="calibre1"><span>Hücreye gidersem, bilgisayar vermezlerdi. Güneş doğuyordu. Penceremden gökyüzünün yavaş yavaş aydınlanışını izliyordum. Saatin ne kadar geç olduğunun farkında değildim. Sonunda uykuya daldım. Uyandığımda Ashil yanımdaydı. Bir şey içiyordu. Onun bir şeyler yiyip içtiğini ilk kez görüyordum. Gözlerimi ovuşturdum. Sabah olmuştu. Ashil bir nebze bile yorgun görünmüyordu. Kucağıma kâğıtlar fırlattı. Yatağın başucunda duran kahveyle ilaçları gösterdi.</span></p>

  <p class="calibre1"><span>“O kadar da zor olmadı,” dedi. “Anahtarı teslim ederken imza atıyorlar. Yani, bütün tarihleri bulduk. Sana asıl çizelgeyi ve değiştirdiklerini verdim. Tonlarca var. Bu kadar çok tarih için bırak Syedr’i; ne Yorjavic’i, ne de milliyetçilerden herhangi birini araştırabiliriz. Bu en az iki yılımızı alır.”</span></p>

  <p class="calibre1"><span>“Bir dakika.” İki listeyi karşılaştırdım. “Önceden belirli olan tarihleri boş ver. Birilerinden talimat alıyordu, unutma. Aslında onun sırası olmayan tarihlerde, anahtarları aldığı günlere dikkat edelim. Kimse geç saatlere kadar çalışmak istemez. Talimat geldiği günlerde, birden iyilik yapacağı tutuyor ve ‘Senin yerine ben kalırım,diyor. İşte mesaj aldığı tarihler, bunlar. Teslimat yapması isteniyor. Bakalım sonra ne oluyor. Tarihler bunlar. Açıkçası pek fazla da sayılmazlar.”</span></p>

  <p class="calibre1"><span>Ashil başını sallayarak şüpheli tarihleri saydı. “Dört, beş. Üç parça eksik.”</span></p>

  <p class="calibre1"><span>“O tarihlerden bazılarında bir şey olmadı. Belki de gerçekten değiştirilmesi gereken nöbetlerdi. Talimat falan gelmemişti. Daha iz üstündeydiler.” Ashil söylenenleri onaylar biçimde kafasını salladı. “Bu da bizim, milliyetçilerle görüştüğümüz tarihe denk geliyor.”</span></p>

  <p class="calibre1"><span>“Bunu nasıl planladılar? Neden?”</span></p>

  <p class="calibre1"><span>“Bilmiyorum.”</span></p>

  <p class="calibre1"><span>“Bekle burada.”</span></p>

  <p class="calibre1"><span>“Seninle gelirsem, daha çabuk çözeriz. Neden çekiniyorsun ki?”</span></p>

  <p class="calibre1"><span>“Bekle.”</span></p>

  <p class="calibre1"><span>Beklemeye başladım. Beni izleyen görünmez kameraya bağırmak yerine, dik dik duvarlara bakıyordum. Beni gördüğünü biliyordum.</span></p>

  <p class="calibre1"><span>“Hayır.” Göremediğim bir hoparlörden Ashil'in sesini duydum. “Yorjavic o tarihlerden ikisinde gözaltındaymış. Sahaya yaklaşmamış bile.”</span></p>

  <p class="calibre1"><span>“Pek, Syedr?” diye boşluğa doğru sordum.</span></p>

  <p class="calibre1"><span>“Hayır. O tarihlerin dördünde başkalarıyla berabermiş. Milliyetçi kanattan başka birileri olabilir, Ama Beszel hepsini gözlüyor ve tehlikeli bir şey görünmüyor.</span></p>

  <p class="calibre1"><span>“Kahretsin. Syedr kimlerle berabermiş?”</span></p>

  <p class="calibre1"><span>“Nerede olduğunu biliyoruz. Buraya yakın bir yer değil. Birkaç günlüğüne bir toplantıya katılmış.”</span></p>

  <p class="calibre1"><span>“Kimlerle?”</span></p>

  <p class="calibre1"><span>“Ticaret Odasındaymış. O günlerde ticari görüşmeler yapılmış.” Sessizlik oldu. Benden uzun süre ses çıkmayınca, “Ne var?” diye sordu.</span></p>

  <p class="calibre1"><span>“Yanlış düşünüyoruz.” Bir şeyi yakalamak istercesine elimi kaldırdım. “Çünkü tetiği çeken Yorjavic’ti ve milliyetçiler de Mahalia’dan nefret ediyorlardı. Ama Mahalia’nın depo anahtarını aldığı gece, ticari görüşmelerin yapılması, sence de büyük bir tesadüf değil mi?” Yine uzun bir sessizlik oldu. O fuarlar yüzünden Gözetim Komitesi nin toplantısının ertelendiğini hatırladım. “Fuardan sonra konuklar için bir resepsiyon verildi, öyle değil mi?”</span></p>

  <p class="calibre1"><span>“Konuklar.”</span></p>

  <p class="calibre1"><span>“Şirketler. Beszel tarafı anlaşma yapmak için didişip duruyordu. Ashil, o tarihlerde o toplantıya kimlerin katıldığını bul.”</span></p>

  <p class="calibre1"><span>“Ticaret Odasında...”</span></p>

  <p class="calibre1"><span>“Resepsiyona katılan konukların listesini kontrol et. Toplantıdan sonra yayınlanan basın bildirisine bak. Orada kimin hangi anlaşmayı yaptığını bulursun. Hadi.”</span></p>

  <p class="calibre1"><span>“Lanet olsun.” Dakikalarca süren sessizlikten sonra ağzımdan çıkan laf bu oldu. Tek başıma bir odada kilitli kalmıştım. “Neden beni çıkarmıyorsun? Ben polisim, kahrolası, benim işim bu. Adam korkutmayı iyi beceriyorsun, ama polislikten bir bok anladığın yok.”</span></p>

  <p class="calibre1"><span>“Sen ihlâl yaptın," dedi Ashil, içeri girer girmez. “Biz de seni soruşturuyoruz.”</span></p>

  <p class="calibre1"><span>“Tamam. Ben burada söylenip dururken, sen kapının dibinde mi bekliyordun?”</span></p>

  <p class="calibre1"><span>“İşte liste.” Elinden kâğıdı aldım.</span></p>

  <p class="calibre1"><span>Kanadalı, Fransız, İtalyan ve İngiliz şirketler ve birkaç da Amerikan şirketi vardı. Hepsinin toplantı tarihleri yanında yazıyordu. Beş isim, kırmızı daire içine alınmıştı.</span></p>

  <p class="calibre1"><span>“Diğerleri fuarları dolaşmış. Ama bu beş tanesi, anahtarın Mahalia’da olduğu gece toplantıdaymış,” dedi Ashil.</span></p>

  <p class="calibre1"><span>“ReddiTek’s Yazılım. Burnley. Ne iş yapar bunlar?”</span></p>

  <p class="calibre1"><span>“Danışmanlık.”</span></p>

  <p class="calibre1"><span>“Corlntech, elektronik işinde. Ne yazıyor burada?” Ashil göz gezdirdi.</span></p>

  <p class="calibre1"><span>“Delegasyon başkanı Görse imiş, ortak firmaları Sear and Core’dan. Corlntech’in yerel başkanı ve şirketin Beszel temsilcisi ile görüşmeye gelmiş. İkisi de, Nysemu, Buric ve odanın diğer üyeleriyle beraber partiye gitmiş.”</span></p>

  <p class="calibre1"><span>“Kahretsin,” dedim. “Biz... Ne zaman buradaydı o?”</span></p>

  <p class="calibre1"><span>“Hepsi.”</span></p>

  <p class="calibre1"><span>“Hepsi, ha? Ortak firmanın CEO’su da mı? Sear and Core mu? Kahretsin.”</span></p>

  <p class="calibre1"><span>“Anlat hadi” dedi Ashil.</span></p>

  <p class="calibre1"><span>“Durun. Bu işi milliyetçiler yapmış olamaz. Copula Salonu nda adamları olduğunu biliyoruz, ama Syedr, bu heriflere nasıl yardım etmiş olabilir? Corwi haklıymış. Adam palyaçonun teki. Çıkarı neydi acaba?” Kafamı salladım. “Ashil, bütün bunlar nasıl oldu? Sen iki şehirden de kolayca bilgi toplayabiliyorsun. Peki... Sizin uluslararası statünüz nedir? İhlâl olarak, yani.”</span></p>

  <p class="calibre1"><span>“Ortaklık kurmamız gerekiyor.”</span></p>

  <p class="calibre1"><span><br class="calibre3" /></span></p>

  <p class="calibre1"><span>İHLÂLİN VÜCUT BULMUŞ HALİYDİM. Ashil böyle diyordu. İhlâl oluşan her yerde istediğimi yapabilirdim, ama uzunca bir süre, bunu boşa harcamama sebep olmuştu. Kemikleşmiş bir tarzı vardı. Donuk ifadesinden, ne düşündüğü anlaşılmayan biriydi. Bazen beni duyduğundan bile şüphe ediyordum. Ne tartışıyor, ne uzlaşıyordu. Öylece durup iddialarımı dinliyordu.</span></p>

  <p class="calibre1"><span>Asla satamayacaklarını söyledim. Mesele bu değildi. Erken Dönem eserleriyle ilgili bir sürü şey duymuştuk. Fiziksel koşulları hakkında tartışmalar yapılıyordu. Özellikleri konuşuluyordu. Neyin doğru olduğunu görmek istiyorlardı. Bunu sağlaması için Mahalia’yı tutmuşlardı. Bunun için de, onun Orciny’ye olan ilgisini kullandılar. Ama Mahalia olanları anladı.</span></p>

  <p class="calibre1"><span>Corwi, ticari heyetin Beszel turu sırasında arabada çok sıkıldıklarını, kazı sahası yakınlarında çapraz hatlarla bölünmüş bir parkta biraz dolaştıklarını, dinlendiklerini söylemişti.</span></p>

  <p class="calibre1"><span>Sear and Core, bir Ar-Ge firmasıydı.</span></p>

  <p class="calibre1"><span>Ashil bana baktı. “Bunun bir anlamı yok,” dedi. “Kim parasını batıl saçmalıklara yatırır ki?”</span></p>

  <p class="calibre1"><span>“Nasıl emin olabiliyorsun? Ya işin içinde başka şeyler varsa? Sen haklıysan da, CIA tek bir bakışla keçi öldüren tiplere milyonlarca dolar para ödüyordu.<sup class="calibre17"><a href="../Text/Section0041.xhtml#Footnote28" id="Feedback28">[28]</a></sup> Sear and Core bu iş için birkaç bin dolar harcamış, çok mu? Buna inanmak zorunda değiller: Gerçekleşmesi</span> <span class="font">küçük bir ihtimal</span> <span>olan bir şeye bile para yatırabilirler.Sırf meraklarını gidermek için.”</span></p>

  <p class="calibre1"><span>Ashil cep telefonuyla bir yeri aradı. Hava yeni kararmıştı. “Meclisi toplamamız gerek,” dedi. “Yüksek çıkarlar söz konusu. Meclisi toplayın. Acilen.” Aynı şeyi defalarca tekrarladı.</span></p>

  <p class="calibre1"><span>“Her şeyi yapabiliyorsun,” dedim.</span></p>

  <p class="calibre1"><span>“Evet. Gösteri yapmamız lazım. İhlâl, güç demektir.”</span></p>

  <p class="calibre1"><span>“Bana inanıyor musun, Ashil?”</span></p>

  <p class="calibre1"><span>“Nasıl yapabiliyorlar? Yabancılar ondan nasıl bilgi alabiliyor?”</span></p>

  <p class="calibre1"><span>“Bilmiyorum. Bulmamız gereken de bu. Çevreden birkaç kişiye biraz para vermişlerdir. Yorjavic’in hesabına gelen paraları biliyoruz ” Gerçi, küçük miktarlardı, ama...</span></p>

  <p class="calibre1"><span>“Mahalia için Orciny’yi yaratmış olamazlar.”</span></p>

  <p class="calibre1"><span class="font">“Ortaklarının CEO'sunu</span><span class="font2">,</span><span>Mahalia anahtarı her aldığında buraya getirmiş olamazlar. Beszel çöküntüde olduğundan işe yaramaz bir yer. Buraya gelip önümüze bir kemik atıyorlar sadece. Mutlaka bir bağlantı olmalı.”</span></p>

  <p class="calibre1"><span>“Evet, bakacağız. Ama bunlar vatandaşlar değil, Tye. Ve bunlar hiçbir şeyden...” Bir sessizlik oldu.</span></p>

  <p class="calibre1"><span>“Korkmuyorlar,” dedim. İhlâl donup kalmıştı, U1 Qoma ve Beszel’deki itaat refleksi onları çok şaşırtmıştı.</span></p>

  <p class="calibre1"><span>“Bize verdikleri kesin bir cevap yok. Bir şey yapacaksak, gücümüzü göstermemiz lazım. Çok fazla adam gerekiyor. Eğer bütün bunlar doğruysa, Beszel’deki belli başlı işletmeler kapanır. Bu da şehirde krize yol açar. Felaket olur. Kimse böyle bir şey olmasını istemez.</span></p>

  <p class="calibre1"><span>“Bir şehrin İhlâl’le tartışması olmayacak bir şey değildir, Tye. Daha önce bu tür şeyler yaşandı. İhlâl’le</span> <span class="font">savaştılar.</span><span>Bir an sustu. “Bunun kimseye bir faydası yok. Bu yüzden varlığımızı göstermek zorundayız.” İhlâl’in göz korkutması gerekiyordu. Bunu anlıyordum.</span></p>

  <p class="calibre1"><span>“Hadi, çabuk,” dedim.</span></p>

  <p class="calibre1"><span>İhlâlcilerin bulundukları yerlerden gelip toplanmaları, kargaşa yarattı. İhlâl telefonlara cevap veriyor, onaylıyor, reddediyor, kimin gelip kimin gelmeyeceğini bildiriyor, herkese Ashil’i dinlemelerini söylüyordu. Kararları o veriyordu.</span></p>

  <p class="calibre1"><span>“Kaç kişi lazım?” diye sordum. “Neden bekliyorsun?”</span></p>

  <p class="calibre1"><span>“Bir</span> <span class="font">varlığa</span> <span>ihtiyacımız var.”</span></p>

  <p class="calibre1"><span>“Dışarıda olanları hissediyor musun? Havada bir tuhaflık var.”</span></p>

  <p class="calibre1"><span>İki saatten fazla, bu böyle sürdü. Yediğim ya da içtiğim bir şeye konan bir şey yüzünden sinirlerim iyice uyarılmıştı. Tıkıldığını odada söylenerek dolanıp duruyordum. Ashil'e habire telefon geliyordu. Koridorda bir hareketlenme oldu. Koşuşturma sesleri ve bağırışmalar geliyordu.</span></p>

  <p class="calibre1"><span>“Neler oluyor?”</span></p>

  <p class="calibre1"><span>Ashil telefondaydı, dışarıyla ilgilenmiyordu. “Hayır,” dedi. Sesinden bir şey anlaşılmıyordu. Defalarca</span> <span class="font">hayır,</span> <span>dedi. Sonra telefonu kapatıp bana baktı. Suratında ilk kez, insani bir ifade gördüm. Ne diyeceğini bilemiyordu.</span></p>

  <p class="calibre1"><span>“Ne oldu?” Bağrışmalar daha da yükseldi. Şimdi sokaktan da sesler geliyordu.</span></p>

  <p class="calibre1"><span>“Bir kaza olmuş.”</span></p>

  <p class="calibre1"><span>“Araba kazası mı?”</span></p>

  <p class="calibre1"><span>“Otobüs. İki otobüs çarpışmış.”</span></p>

  <p class="calibre1"><span>“İhlâl mi yapmışlar?”</span></p>

  <p class="calibre1"><span>Başını salladı. “Beszel’delermiş. Finn Meydanı nda çarpışmışlar.” Orası çapraz hatlarla bölünmüş büyük bir meydandı. “Sonra kayarak U1 Qoma’da bir binanın duvarına çarpmışlar.” Bir şey diyemedim. İhlâle yol açan her kazaya, İhlâl’in müdahale etmesi gerekirdi. İhlâlcilerden birkaçı oraya gitmiş, olay yerini çevirmişlerdi. İhlâl yapanları alıyor, suçsuz olanları bırakıyorlardı. Yetkiyi iki şehirde de mümkün olduğunca çabuk bir şekilde polislere devretmeye gayret ediyorlardı. Dışarıdan gelen seslerin ihlâle yol açan trafikle bir ilgisi yoktu. Başka bir şeyler olmalıydı.</span></p>

  <p class="calibre1"><span>Otobüsler, mültecileri kamplara götürüyormuş. Kazadan sonra hepsi dışarı çıkmış. Eğitimleri verilmediği için sürekli ihlâl yapıyorlarmış. Ne yaptıklarını bilmeden, iki şehir arasında dolaşıp duruyorlarmış.</span></p>

  <p class="calibre1"><span>Görgü tanıklarının ve geçenlerin nasıl telaşa kapıldıklarını tahmin edebiliyordum. Beszel ve U1 Qoma’daki masum araçlar da, otobüslerin kontrolden çıkıp iki şehir arasında ihlâl yaparak çarpışmasına şahit olma talihsizliğine uğramıştı. İkiz şehirlere giriş çıkış ihtiyacıyla beraber, kontrolü yeniden sağlamakta güçlük çekiyorlar, araçlarını çıkardıkları yerlere sokmaya çalışıyorlardı.</span></p>

  <p class="calibre1"><span>Korku içindeydiler. Yaralılar, istemeden de olsa ihlâl yapıyordu. Dil bilmiyorlar, yardım isteyemiyorlardı. Mahvolmuş otobüsün etrafında dolanıp duruyorlar, kucaklarında çocukları, yaralarından sızan kanlarla, sınır dışına çıkarak ihlâl yapıyorlardı. Olay yerine yaklaşanlar, kılıklarından hangi milletten oldukları anlaşılmayan bu insanların iki şehir arasında sürekli ihlâl yaptığını görüyordu.</span></p>

  <p class="calibre1"><span>“Bütün yolları kapattık,” dedi Ashil. “Tamamen. Sokakları boşalttık. Bu iş bitene kadar, İhlâl her yerde kontrolü eline aldı.”</span></p>

  <p class="calibre1"><span>“Ne?”</span></p>

  <p class="calibre1"><span>İhlâl güçleri. Hayatımda böyle bir şey görmemiştim. İki şehrin girişi de kapanmıştı. Artık birinden öbürüne geçmek mümkün değildi. İhlâl’in en sıkı kuralları uygulamaya konmuştu. İki şehrin polisi de, İhlâl’in talimatlarına göre hareket ediyordu, sınırlar kapatılırken destek birimleri çağırmışlardı. Dışarıdan, gittikçe yükselen siren sesleri geliyordu. Megafondan, iki dilde de anonslar yapılıyordu.</span> <span class="font">Sokakları derhal boşaltın.</span></p>

  <p class="calibre1"><span>“Bütün bunlar bir otobüs kazası için mi?”</span></p>

  <p class="calibre1"><span>“Bu kaza</span> <span class="font">kasten</span> <span>yapıldı,” dedi Ashil. “Pusu kuruldu. Birleşmecilerin işi. Bu çok normal. Her yerdeler. Her yerden ihlâl haberleri geliyor.” Kendisini toparlamaya çalışıyordu.</span></p>

  <p class="calibre1"><span>“Hangi şehrin birleşmecileri?” Sorduğum sorunun cevabı belliydi.</span></p>

  <p class="calibre1"><span>“İkisi de. İş birliği içindeler. Otobüslerin önüne geçenlerin Besz birleşmecileri olduğundan bile emin değiliz.” Elbette beraber çalışıyorlardı; bunu biliyorduk. Ama bir hayal peşinde koşan bu çılgın insanlar, bu kadar ileri gidebilirler miydi? Bu kazayı onlar mı yaptırmıştı? Bu mümkün müydü? “İki şehre de dağılmış durumdalar. İsyan ediyorlar. Ortaya çıkmamızı istiyorlar.”</span></p>

  <p class="calibre1"><span><br class="calibre3" /></span></p>

  <p class="calibre1"><span>ASHİL TEREDDÜT İÇİNDEYDİ. Yanımda gerektiğinden fazla kalınca, konuşmaya başladım. Ceplerini kontrol ediyor, kendisini savaşa hazırlıyordu. Bütün ihlâlciler göreve çağrılmıştı. Onu da bekliyorlardı. Siren sesleri ve bağırışlar bitmek bilmiyordu.</span></p>

  <p class="calibre1"><span>“Ashil, Tanrı aşkına, beni dinle. Dinle beni. Sence bu bir tesadüf mü? Lütfen mantıklı ol. Ashil, o kapıyı açma. Her şeyi kontrol altına aldığını mı düşünüyorsun? Sence bu kaza olayını</span> <span class="font">çözdük</span> <span>mü? Aniden bir ayaklanma başlıyor, öyle mi? Bu birilerinin işi, Ashil. Senin ve diğer ihlâlcilerin dikkatini dağıtmak istiyorlar.</span></p>

  <p class="calibre1"><span>“Mahalia’nın teslimat yaptığı gecelerde burada hangi şirketlerin olduğunu nasıl öğrendin?”</span></p>

  <p class="calibre1"><span>Ashil kımıldamadan duruyordu. “İhlâl biziz” dedi. “Ne istersek yaparız.”</span></p>

  <p class="calibre1"><span>“</span><span class="font">Kahretsin</span><span>, Ashil. Ben senin korkutacağın bir ihlâlci değilim. Bilmem gerek. Nasıl soruşturuyorsunuz?”</span></p>

  <p class="calibre1"><span>“Kılavuzlar var. Muhbirler.” Pencereden dışarı baktı. Sesler kesilmek bilmiyordu. Kapının önünde biraz bekledi.</span></p>

  <p class="calibre1"><span>“Beszel ya da U1 Qoma’daki casuslar, bilmek istediklerini sana söyler, değil mi? Yani, Besz Ticaret Odasında birileri, kimin nerede olduğunu bulmak için veritabanlarına girdi. Kırmızı alarm verildi, Ashil. Birilerinden dosyaları karıştırmasını</span> <span class="font">istedin.</span> <span>Bir şeylerin peşinde olduğumuzu bundan daha iyi ne kanıtlar sence? Birleşmecileri gördün. Onlar bir şey yapamaz. Beszel ya da U1 Qoma, hiç fark etmez. Hepsi de bir avuç sulu gözlü</span> <span class="font">punkç</span><span>ıdan başka bir şey değil. Eylemciden çok casus var etrafta. Birileri talimatlar veriyor. Birileri planlar kuruyor, çünkü peşlerinde olduğumuzu öğrendiler. Dur bir dakika,” dedim. “Sadece Copula Salonunu kapatmadınız, değil mi? Bütün sınırlar kapatıldı. Bütün uçuşlar da iptal edildi, değil mi?”</span></p>

  <p class="calibre1"><span>“Besz Air ve Ilitania’nın uçuşları durduruldu. Hava alanları kapalı.”</span></p>

  <p class="calibre1"><span>“Peki, ya özel uçaklar?”</span></p>

  <p class="calibre1"><span>“Talimatlar aynı. Ama özel uçaklar, hava yollarının uçakları gibi kontrol edilemiyor.”</span></p>

  <p class="calibre1"><span>“İşte bu. Özel uçakları durduramazsın. Birileri kaçıyor. Sear and Core binasına gitmemiz gerek.”</span></p>

  <p class="calibre1"><span>“Orası...”</span></p>

  <p class="calibre1"><span>“Bütün bu olanların kaynağı, orası. Bunlar...” Pencereyi gösterdim. Dışarıdan kırılan cam sesleri, bağrışmalar, araçların acı frenleri, kavga dövüş sesleri duyuluyordu. “Bütün bunlar, bizi yanıltmak için yapılıyor”</span></p>

  <p class="calibre1"></p>
</body>
</html>
