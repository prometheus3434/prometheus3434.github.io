<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">1</b></span></h3>

  <div class="calibre4"><img alt="" class="calibre5" src="../Images/main-14.jpg" /></div>

  <p class="calibre1"><span><br /></span></p>

  <p class="calibre1"><span>NE SOKAĞI, ne de mahalleyi görebiliyordum. Etrafımız toprak rengi binalarla çevriliydi. Mahalleli uyanır uyanmaz üstüne ne bulursa geçirmiş, saçlar başlar darmadağın, ellerinde kahveleriyle pencerelerden sarkmış, bir yandan kahvaltılarını ederken, bir yandan da bizi seyrediyorlardı. Binaların ortasında kalan bu alan kim bilir ne amaçla açılmıştı. Maketten bir arazi gibiydi.</span></p>

  <p class="calibre1"><span>Belki de burayı ağaçlandırıp bir de yapay göl konduracaklardı. Küçük bir koruluk vardı, ama fidanlar kurumuştu.</span></p>

  <p class="calibre1"><span>Çimenlerin arasından ayrık otları fışkırmıştı, iki tarafı kamyon altında ezilmiş çöplerle kaplı patikalar oluşmuştu. Etrafta çeşitli birimlerden polisler vardı. Buraya ilk gelen dedektif ben değildim -Bardo Naustin ve tanıdığım birkaçı benden önce gelmişti- ama içlerinde en kıdemli olanı bendim. Komiser yardımcısının arkasından, memur arkadaşların toplaştığı yere gittim. Fıçı şeklindeki çöp kovalarıyla çevrili bir kaykay sahasıyla, az katlı metruk bir yapının ortasında duruyorlardı. Uzakta rıhtımdan gelen sesleri duyabiliyorduk. Mahallenin gençleri, ayakta dikilen polislerin önündeki duvara oturmuştu. Martılar havada dönüp duruyor, yiyecek arıyorlardı.</span></p>

  <p class="calibre1"><span>“Müfettiş,” dedi biri. Başımı sallayarak dönüp baktım. Biri bana kahve ikram etti, ama istemedim ve görmem gereken kadının yanına gittim.</span></p>

  <p class="calibre1"><span>Kaykay rampasının hemen yanında yatıyordu. Ölülerin dinginliği hiçbir şeye benzemez. Rüzgâr tıpkı bu kadının saçlarında dolaştığı gibi, bütün ölülerin saçlarında dolaşır, ama ölüler hiç tepki vermez. Kadın çok çirkin bir pozisyonda yatıyordu. Bacakları sanki kalkıverecekmiş gibi kıvrılmış, kolları da tuhaf bir şekilde bükülmüş, yüzü yere yapışmıştı.</span></p>

  <p class="calibre1"><span>Genç kadının, tepesinde topladığı kahverengi saçları, topraktan fışkıran otlara benziyordu. Neredeyse çıplaktı. Sabahın ayazında kadını bu halde görmek, insanın tüylerini ürpertiyordu. Külotlu çorabı kaçmıştı. Topuklu ayakkabılarının teki ayağındaydı. Ayakkabının diğer eşini aradığımı gören bir kadın polis, uzaktan bana el salladı. Ayakkabının başında duruyordu.</span></p>

  <p class="calibre1"><span>Ceset bulunalı ancak birkaç saat olmuştu. Ölen kadına baktım. Pislik içindeydi, nefesimi tuttum, yüzünü görebilmek için yere doğru eğildim, ama görebildiğim tek şey açık kalmış bir gözdü.</span></p>

  <p class="calibre1"><span>“Shukman nerede?”</span></p>

  <p class="calibre1"><span>“Daha gelmedi, Müfettiş...”</span></p>

  <p class="calibre1"><span>“Biriniz arayın, söyleyin elini çabuk tutsun.” Parmağımla saatime vurdum.<i>Olay yeri</i> denen şey, benden sorulurdu. Patolog Shukman gelene kadar, kimse cesedi yerinden oynatamazdı. Yapılacak başka şeyler de vardı elbette. Etrafı kontrol ettim. Burası gözlerden uzak bir yerdi. Çöp konteynerleri bizi saklıyordu,ama mahallenin her yerinden, böcekler gibi, üstümüze yönelen bakışları hissedebiliyordum. Sanki etrafımız sarılmıştı.</span></p>

  <p class="calibre1"><span>Yan yana iki çöp konteynerinin durduğu yerde, paslı zincirlerin yanında ıslak bir şilte vardı. “Şilte kadının üstündeydi.” Konuşan, Lizbyet Corwi’ydi. Lizbyet, daha önce de birkaç kez birlikte çalışma fırsatı bulduğum zeki bir kadındı. “Pek de iyi saklayamamışlar aslında, bir çöp yığını gibi görünsün istemişler, herhalde.” Cesedin çevresinde, dikdörtgen şeklinde bir koyu toprak izi gördüm, ıslak şiltenin iziydi bu. Naustin yere çömelmiş, toprağı inceliyordu.</span></p>

  <p class="calibre1"><span>“Çocuklar bulmuş,” dedi Corwi.</span></p>

  <p class="calibre1"><span>“Nasıl bulmuşlar?”</span></p>

  <p class="calibre1"><span>Corwi topraktaki pati izlerini gösterdi.</span></p>

  <p class="calibre1"><span>“Kedinin bir şeyleri tırmaladığını görmüşler. Ne olduğunu anlayınca da tabanları yağlamışlar, sonra da polisi aramışlar.Bizimkiler geldiğinde...” Corwi, daha önce görmediğim iki devriye memuruna baktı.</span></p>

  <p class="calibre1"><span>“Cesedi yerinden mi oynatmışlar?”</span></p>

  <p class="calibre1"><span>Corwi başını salladı. “Yaşıyor mu diye kontrol etmek istemişler.”</span></p>

  <p class="calibre1"><span>“Adları ne bunların?”</span></p>

  <p class="calibre1"><span>“Shushkil ve Briamiv.”</span></p>

  <p class="calibre1"><span>“Kadını bulanlar da bunlar mı?” Duvara tünemiş çocukları gösterdim. İki kız, iki oğlan vardı. On beş yaşlarındaydılar. Soğukkanlı bir şekilde oturmuş, önlerine bakıyorlardı.</span></p>

  <p class="calibre1"><span>“Evet, serseriler işte.”</span></p>

  <p class="calibre1"><span>“Sana da sabah sabah iş çıktı.”</span></p>

  <p class="calibre1"><span>“Toplum hizmeti fedakârlık ister, değil mi ya?” dedi Corwi. “Belki de ayın keşini seçmek için toplanmışlardır. Sabah yediye doğru gelmişler buraya. Kaykay sahası ona göre ayarlanmış besbelli. Birkaç yıl önce yapılmış burası. Mahallenin gençleri sıraya bindirmişler işi. Gece yarısından sabah dokuza kadar serseriler, dokuzdan on bire kadar çeteler, on birden gece yarısına kadar da kaykaycılarla patenciler kullanıyormuş.”</span></p>

  <p class="calibre1"><span>“Üstlerinden bir şey çıktı mı?”</span></p>

  <p class="calibre1"><span>“Oğlanın birinde küçük bir çakı bulduk. Ama çok küçük. Onunla fare bile kesemez. Oyuncak gibi bir şey. Hepsi de tütün çiğniyor. Başka bir şey yok.” Corwi omuz silkti. “Duvarın dibinde bulduğumuz esrar onların değil, ama etrafta onlardan başka kimse de yoktu.”</span></p>

  <p class="calibre1"><span>Öbür polisin elindeki torbayı gösterdi. Torbanın içinde reçineyle kaplı minik ot demetleri vardı. Bu otun sokaktaki adı <i>Feld</i>, bilimsel adı ise <i>Catha edulis</i> idi. Tütün ve kafeinle güçlendirilip sakız gibi çiğneniyor, içindeki uyuşturucu madde dil altından kana karışıyordu.Üç ismi vardı: Ona ana vatanında <i>khat</i>,İngilizcede kedi anlamına gelen <i>cat</i>, bizim dilimizde ise <i>feld</i> deniyordu. Otu kokladım. Çok kalitesizdi. Ceketlerinin içinde tir tir titreyen dört gencin yanına gittim.</span></p>

  <p class="calibre1"><span>“ <i>N'aber, polis?”</i> dedi içlerinden biri. Oğlan Besz aksanlı hip-hopvari bir İngilizceyle konuşuyordu. Gözlerime baktı, rengi atmıştı. O da, yanındaki arkadaşları da pek iyi görünmüyordu.Oturdukları yerden kadının cesedini görmeleri mümkün değildi, ama yine de o tarafa bakamıyorlardı.</span></p>

  <p class="calibre1"><span class="font">Feldi</span> <span>bulduğumuzu anlamışlardı, onlara ait olduğunu düşündüğümüzü sanıyorlardı. Hiçbir şey söylemeden kaçarak uzaklaşabilirlerdi.</span></p>

  <p class="calibre1"><span>“Ben Müfettiş Borlu,” dedim. “Ağır Suçlar Birimi (ASB).”</span></p>

  <p class="calibre1"><span class="font">İlk adımın Tyador olduğunu</span> <span>söylemedim. Tam arada bir yaştaydım, ilk adıyla hitap edilmek için çok yaşlı, ergen çocuklarla teklifsizce konuşmak içinse çok gençtim. “Senin adın ne?” dedim. Oğlan önce biraz tedirgin oldu. Yine o aynı aksanla konuşmaya çalıştı, yapamadı.</span></p>

  <p class="calibre1"><span>“Vilyem Barichi.”</span></p>

  <p class="calibre1"><span>“Onu sen mi buldun?” Oğlan başını salladı. Arkasından arkadaşları da başlarını salladılar. “Anlat bakalım.”</span></p>

  <p class="calibre1"><span>“Biz buraya şey için geldiydik, şey...” Vilyem ağzından bir şeyler kaçırmaktan korkarak duraladı, ona uyuşturucuyla ilgili hiçbir şey sormadım. Başını önüne eğdi. “Neyse, geldik işte... Şu şiltenin altında bir şey gördük, kaldırıp baktık.”</span></p>

  <p class="calibre1"><span>“Orda ne vardı biliyor musun?” Vilyem’in konuşmaktan çekindiğini gören arkadaşı lafı onun ağzından almıştı. Öcülere inanacak birine benziyordu.</span></p>

  <p class="calibre1"><span>“Kurtlar mı vardı?” dedim. Birbirlerine baktılar.</span></p>

  <p class="calibre1"><span>“Evet, öyle, birkaç uyuz köpek dolanıyordu etrafında ve sonra...”</span></p>

  <p class="calibre1"><span>“Düşündük ki...”</span></p>

  <p class="calibre1"><span>“Ne zaman geldiniz siz buraya?” dedim.</span></p>

  <p class="calibre1"><span>Vilyem omuz silkti. “Bilmem. Birkaç saat olmuştur herhalde.”</span></p>

  <p class="calibre1"><span>“Başkasını gördünüz mü?”</span></p>

  <p class="calibre1"><span>“Orada bazı adamlar gördük.”</span></p>

  <p class="calibre1"><span>“Torbacılar mı?” dedim, omuz silkerek.</span></p>

  <p class="calibre1"><span>“Sonra çimenlerin oraya bir minibüs yanaştı, sonra buraya geldi ve kısa bir süre sonra da çekip gitti. Biz kimseyle konuşmadık.”</span></p>

  <p class="calibre1"><span>“Ne zaman geldi bu minibüs?”</span></p>

  <p class="calibre1"><span>“Bilmiyorum.”</span></p>

  <p class="calibre1"><span>“Daha güneş doğmamıştı,” dedi kızlardan biri.</span></p>

  <p class="calibre1"><span>“Peki. Vilyem, çocuklar, isterseniz size kahvaltı verelim, bir şeyler için.” Başlarında bekleyen memurun yanına gittim. “Ailelerine ulaşabildik mi?” diye sordum.</span></p>

  <p class="calibre1"><span>“Yoldalar, patron. Bir tek şunun ki hariç” dedi,kızlardan birini işaret ederek. “Onun ailesine ulaşamıyoruz.”</span></p>

  <p class="calibre1"><span>“Öyleyse aramaya devam edin. Onları da merkeze getirin.”</span></p>

  <p class="calibre1"><span>Dört genç birbirlerine baktılar. “Saçmalıyorsun adamım,” dedi Vilyem’in ağzından lafı alan oğlan. Kararsızdı. Verdiğim talimatlara karşı gelme hakkının olduğunu biliyordu, ama dediğimi yapmak durumunda kalacağının da farkındaydı. Çaylar içildi, kahvaltı edildi, kayıt kuyut işleri gibi can sıkıcı birtakım formaliteler tamamlandı. Fenerler yakılıp, arkası yer yer aşınmış olan ıslak, ağır şilte incelendi.</span></p>

  <p class="calibre1"><span><br class="calibre3" /></span></p>

  <p class="calibre1"><span>STEPEN SHUKMAN İLE YARDIMCISI Hamd Hamzinic sonunda gelebildiler. Manidar bir tavırla saatime baktım. Adam beni görmezden geldi. Cesede doğru eğilince boğazından bir hırıltı çıktı. İlk gözlemlerini yaparken, Hamzinic de notlar aldı.</span></p>

  <p class="calibre1"><span>“Ne zaman ölmüş?” dedim.</span></p>

  <p class="calibre1"><span>“On iki saat kadar olmuş,” diye cevap verdi Shukman. Kadının koluna bastırdı. Ceset sarsıldı. Shukman, yerde kaskatı vaziyette yatan cesedin dengesiz halinden, ölüm anında başka bir pozisyonda olduğunu anladı. “Cinayet burada işlenmemiş,” dedi. Bu adamın işinde çok iyi olduğunu duymuştum, ama şu ana kadar, bunu kanıtlayacak bir şey görmemiştim.</span></p>

  <p class="calibre1"><span>Olay yeri inceleme ekibine, “İşiniz bitti mi?” diye sordu. Aralarından bir kadın farklı açılardan bir iki fotoğraf daha çektikten sonra başını salladı. Shukman, Hamzinic’le beraber kadını sırt üstü çevirdi. Kaskatı olmuş ceset, sanki onunla mücadele ediyordu.Manzara çok tuhaftı, sanki ölü bir böcekle oynuyorlardı. Kadının ters dönmüş kolları, belinin hizasında sallanıyordu.</span></p>

  <p class="calibre1"><span>Rüzgârda uçuşan kâküllerinin altından bize bakıyordu. Yüzü korkuyla gerilmişti: Bu şaşkın ifade sonsuza kadar yüzünde kalacaktı. Genç bir kadındı. Ağır bir makyaj yapmış, sürdüğü boyalar suratına dağılmıştı. Tanınması imkânsızdı, onu tanıyan biri bile,kim olduğunu anlayamazdı. Bunu daha sonra öğrenecektik nasılsa, o huzur içinde yatarken... Önü olduğu gibi pıhtılaşmış kanla kaplıydı. Fotoğraf makinelerinin flaşları ardı ardına patladı.</span></p>

  <p class="calibre1"><span>“Evet, işte ölüm sebebi,” dedi Shukman. Kadının göğsündeki yarayı gösterdi.</span></p>

  <p class="calibre1"><span>Sol yanağında, çenesinin altına doğru, kıpkırmızı derin bir yarık vardı. Yüzü boydan boya kesilmişti.</span></p>

  <p class="calibre1"><span>Kesik, birkaç santimetre derinliğinde ve bir fırça darbesi gibi dümdüzdü. Ağzından çenesinin altına doğru iniyor, tam orada keskin bir dönüş yapıp çene kemiğinin arkasına doğru bir delik açıyordu. Kadının artık görmeyen gözleri bana bakıyordu.</span></p>

  <p class="calibre1"><span>“Flaşsız pozlar da çek,” dedim.</span></p>

  <p class="calibre1"><span>Shukman söylenip dururken, ben de diğerleri gibi başka tarafa baktım. Üniformalı olay yeri inceleme ekibi -biz aramızda onlara <i>oyim</i> deriz- olay yerini çembere alıp incelemeye başladı.Çöp bidonlarını ters çevirip boşalttılar, yerdeki tekerlek izlerini araştırdılar. Bazı yerlere işaretler koyup numaralar yazdılar, fotoğraflar çektiler.</span></p>

  <p class="calibre1"><span>“Tamamdır,” dedi Shukman. “Artık cesedi kaldırabiliriz.” Birkaç kişi onu yüklenip bir sedyeye koydu.</span></p>

  <p class="calibre1"><span>“Tanrı aşkına biriniz kapatın şunun üstünü,” dedim. Memurlardan biri koşup bir örtü getirdi ve yeniden Shukman’ın arabasına yöneldiler.</span></p>

  <p class="calibre1"><span>“Öğleden sonra bu iş üstünde çalışmaya başlarım,” dedi Shukman. “Sen de gelecek misin?” Bir yorum yapmadan sadece başımı salladım. Corwinin yanına gittim.</span></p>

  <p class="calibre1"><span>“Naustin,” diye seslenerek onu da yanımıza çağırdım.</span></p>

  <p class="calibre1"><span>Naustin, “Buyrun Müfettiş,” diyerek bana yaklaştı.</span></p>

  <p class="calibre1"><span>“Ne buldun?”</span></p>

  <p class="calibre1"><span>Kahvesinden bir yudum alıp tedirgin bir tavırla bana baktı.</span></p>

  <p class="calibre1"><span>“Fahişe olabilir” dedi. “İlk izlenimim bu, Müfettiş. Bulunduğu yer, dayak yemiş olması, sonra...” Naustin kadının abartılı makyajını ima ederek, “Fahişe olması kuvvetle muhtemel” dedi.</span></p>

  <p class="calibre1"><span>“Sence müşterisiyle kavga mı etti?”</span></p>

  <p class="calibre1"><span>“Evet, ama... Sadece vücuttaki yaralar olsa, anlarım. Müşterisinin istediği bir şeyi yapmak istememiş olabilir. O da kadına saldırmıştır. Ama bu...” Naustin çenesini sıvazladı. “Bu başka bir şey.”</span></p>

  <p class="calibre1"><span>“Sapık mı?”</span></p>

  <p class="calibre1"><span>Naustin omuz silkti. “Belki. Adam kadını kesiyor, öldürüyor, sonra da çöpe atıyor. Kendine de çok güveniyor, baksanıza. Cesedin bulunmasından hiç korkmamış.”</span></p>

  <p class="calibre1"><span>“Ya kendine çok güveniyor ya da çok aptal.”</span></p>

  <p class="calibre1"><span>“Ya da hem kendine çok güveniyor</span> <span class="font">hem de</span> <span>çok aptal.”</span></p>

  <p class="calibre1"><span>“Yani, kendine çok güvenen, aptal bir sadistle karşı karşıyayız,” dedim. Naustin kaşlarını kaldırarak,</span> <span class="font">“Belki”</span> <span>dedi.</span></p>

  <p class="calibre1"><span>“Tamam. Bu mümkün,” dedim. “Etrafta fahişelik yapan kızları bir araştırın. Buraları iyi bilen üniformalı memurlardan biri yapsın bu işi. Kızlara son zamanlarda onları rahatsız eden biri olmuş mu, diye sorun. Fotoğrafları da dağıtın. Kadının adına Fulana Detail deyin.” Bu, benim kimliği belirlenemeyen kadınlar için kullandığım genel bir isimdi. “Hepsinden önce Barichi ve arkadaşlarını sorgulamanı istiyorum. Onlara iyi davran, Bardo,bize yardımcı olmak gibi bir mecburiyetleri yok. Bu konuda çok ciddiyim. Yaszek’i de yanına al.” Ramira Yaszek çok başarılı bir sorgu memuruydu. “Öğleden sonra beni ararsın.” Naustin uzaklaşınca Corwi’ye döndüm. “Daha birkaç yıl öncesine kadar, tele-kız cinayetlerine bakacak adam bulamazdık” dedim.</span></p>

  <p class="calibre1"><span>“Çok büyük mesafe katettik,” diye cevap verdi. Ölen kadından çok da yaşlı değildi.</span></p>

  <p class="calibre1"><span>“Naustin fahişe işlerini pek sevmez, ama şikâyet de etmeyecektir,” dedim.</span></p>

  <p class="calibre1"><span>“Çok mesafe katettik,” dedi yeniden.</span></p>

  <p class="calibre1"><span>“Yani?” Tek kaşımı kaldırdım. Naustin’e doğru baktım, bekledim. Corwi’nin, Shulban’ın ortadan kaybolmasına ilişkin davada çalıştığını anımsıyordum. Olay, başta göründüğünden çok daha karmaşıktı.</span></p>

  <p class="calibre1"><span>“Aklımızın bir köşesinde bulunsun diye, başka olasılıkları da değerlendirmemiz gerek, diye düşünüyorum,” dedi Corwi.</span></p>

  <p class="calibre1"><span>“Neymiş onlar?”</span></p>

  <p class="calibre1"><span>“Makyajı,” dedi. “Kahverengi ağırlıklı, toprak tonlarda. Ağır bir makyaj, ama vamp kadın makyajı değil. Saçına dikkat ettiniz mi?” Evet, etmiştim. “Boyalı değildi. Gelin, Gunter Caddesinde şöyle bir dolaşalım, oralarda takılan kızlara bir bakın, bahse girerim ki dörtte üçü sarışındır. Kalanı da ya siyah ya da kızıl saçlıdır. Sonra... Kirliydi de saçları, ama benimkilerden iyiydi yine de.” Corwi ellerini saçlarında gezdirdi.</span></p>

  <p class="calibre1"><span><span>Beszel’deki fahişeler, özellikle böyle mahallelerde, önce çocuklarının yiyecek ve giyecek ihtiyacını karşılamaya bakardı; sonra da kendileri için <i>feld</i> ya da kokain alırlardı. Karınlarının doyması ve saç kremi gibi küçük ihtiyaçlarsa en son karşılanırdı. Etrafta dolaşan memurlara ve gitmeye hazırlanan Naustin’e baktım.</span></span></p>

  <p class="calibre1"><span>“Peki, buraları iyi bilir misin?” diye sordum.</span></p>

  <p class="calibre1"><span>“Eh işte,” dedi. “Pek sık yolum düşmez bu taraflara. Beszel’in çok dışında kalıyor bu bölge. Benim asıl bölgem Lestov. İhtiyaç duyulduğu zaman birkaçımız burada görev yapmıştık. Birkaç yıl önceydi. Biraz bilirim buraları.”</span></p>

  <p class="calibre1"><span>Lestov da şehrin kenar mahallelerinden biriydi, şehir merkezinin dışındaydı ve biz Lestov’un güneyinde, Yovic Köprüsü’yle Bulkya Sound denen bölgenin tam ortasındaydık. Burası nehrin denize döküldüğü yere çok yakındı. Aslında bir adaydı burası, ama ana karaya çok yakındı. Sanayi kalıntıları iki bölgeyi birbirine bağlıyordu, bu yüzden de burasının bir ada olduğu hiç fark edilmiyordu. Kordvenna, büyük sitelerin, depoların, duvarları graffitilerle kaplı ucuz şarap dükkânlarının bulunduğu bir yerdi. Gecekonduların aksine, Beszel’in merkezinden çok uzak olduğu için kimsenin pek aklına gelmezdi.</span></p>

  <p class="calibre1"><span>“Sen ne zamandır buradasın?” diye sordum.</span></p>

  <p class="calibre1"><span>“Altı ay oluyor. Hep bildiğiniz şeyler; kapkaç, çocuk çeteleri, uyuşturucu, fuhuş.”</span></p>

  <p class="calibre1"><span>“Ya cinayet?”</span></p>

  <p class="calibre1"><span>“İki üç cinayet vakasına da rastladım. Uyuşturucu işiyle ilgili. Genellikle çözümsüz kalıyor bu işler. Kötü adamlar birbirlerini cezalandırma işini, ASB’ye bırakmadan halletmede çok başarılılar.”</span></p>

  <p class="calibre1"><span>“Biri eline yüzüne bulaştırdı ama.”</span></p>

  <p class="calibre1"><span>“Evet. Ya da umursamıyor.”</span></p>

  <p class="calibre1"><span>“Tamam,” dedim. “Bu işle ilgilenmeye devam etmeni istiyorum. Şu an ne yapıyorsun?”</span></p>

  <p class="calibre1"><span>“Mühim bir işim yok.”</span></p>

  <p class="calibre1"><span>“Bir süre için yer değişikliği yapmanı istiyorum. Burada temasta olduğun kişiler var mı hâlâ?” Corwi dudaklarını büzdü. “Onları bulmaya çalış, bulamazsan etraftan adamlarla konuş, hangisi ötecek bakalım. Bu konuyla senin ilgilenmeni istiyorum. Gözün kulağın açık olsun, sitede de araştırma yap. Neydi buranın adı?”</span></p>

  <p class="calibre1"><span>“Pocost Köyü.” Köy derken şaka yapmıyordu, bu benim için de şaşırtıcı bir durumdu.</span></p>

  <p class="calibre1"><span>“Gerçekten de köy burası,” dedim. “Bakalım neler bulacaksın.</span></p>

  <p class="calibre1"><span><span>“Şefim bu işten hiç hoşlanmayacak.”</span></span></p>

  <p class="calibre1"><span>“Ben onunla konuşurum. Bashazin, değil mi?”</span></p>

  <p class="calibre1"><span>“Gerçekten halleder misiniz? Yani geçici göreve mi getirildim?”</span></p>

  <p class="calibre1"><span>“Şimdiden bir şey söyleyemem. Sadece dikkatini bu işe vermeni istiyorum. Doğrudan bana bağlı olacaksın.” Ona cep telefonumun ve ofisimin numarasını verdim. “Daha sonra bana Kordvenna’yı da gezdirirsin. Ha, bu arada...” Naustin’e baktım, ona baktığımı Corwi de fark etti. “Gözünü dört aç.”</span></p>

  <p class="calibre1"><span>“Belki de o haklıdır, muhtemelen kendini beğenmiş sadistin biridir katil,” dedi Corwi.</span></p>

  <p class="calibre1"><span>“Belki. Saçları neden o kadar ‘temizmiş’, öğrenelim bakalım.”</span></p>

  <p class="calibre1"><span>Sezgilerimizin peşinden gidiyorduk. Komiser Kerevan’ın, pek de mantıklı gelmeyen ipuçlarını izleyerek bazı davaları çözüme ulaştırdığını ya da Başmüfettiş Marcoberg’in, böyle sezgilerden yoksun olduğundan, yükselmek için daha çok çalışması gerektiğini hepimiz biliyorduk. Bir olayda içimize doğan bazı şeyleri, herkesin dikkatini çekmemek için kimseyle paylaşmazdık. Ama bunlar olurdu, bir dedektifin parmaklarını öpüp boynundaki kolyeye dokunduğunu görürseniz, sonuca yaklaştığınızı bilirdiniz. Orada asılı olan şey, esrarengiz sezgilerin aziz koruyucusu Warsha olurdu.</span></p>

  <p class="calibre1"><span>Memur Shushkil ve memur Briamive şilteyi neden yerinden oynattıklarını sorduğumda önce şaşırdılar, sonra savunmaya geçtiler, en sonunda da suratlarını asıp bana küstüler. Ben de haklarında rapor tuttum. Özür dilemiş olsalardı işi uzatmayacaktım. Polisin kanıtları bozması, kan izlerine basması, parmak izlerini dağıtması, toplanan örnekleri kaybetmesi ne yazık ki sürekli olan şeylerdi.</span></p>

  <p class="calibre1"><span>Gazeteciler gelmeye başlamıştı. Aralarında Petrus bilmem ne, Valdir Mohli, Rackhaus adlı genç bir çocuk ve birkaç kişi daha vardı.</span></p>

  <p class="calibre1"><span>Bana seslendiler. “Müfettiş!”, “Müfettiş Borlu!” Hatta “Tyador!” diyen bile oldu.</span></p>

  <p class="calibre1"><span>Basın mensuplarının çoğu efendi çocuklardı, yazmalarını istemediğim şeyi yazmazlardı. Son birkaç yıldır yeni gazeteler çıkmaya başlamıştı. Eskilere göre daha saldırgan, daha müstehcen yayınlar yapıyorlardı. Kuzey Amerikalı ya da İngiliz sahipleri tarafından yönlendiriliyor, hatta kontrol ediliyorlardı. Bunu anlamak hiç de zor değildi. Öte taraftan, bizim eski gazeteler de o kadar ciddi, o kadar ağırbaşlıydı ki; okurken insanın canı sıkılıyordu. İnsanı rahatsız eden, bunların sansasyon merakları, hatta bu genç yazarların sinir bozucu tavırları değildi. Asıl rahatsız eden şey, onlar daha doğmadan önce yazılmış yazıları görev aşkıyla takip etmeleriydi. Mesela Rackhaus,<i>Rejal!</i> adlı bir haftalık dergide yazıyordu. Benden bilgi vermemi istediğinde bunu yapmayacağımı bildiği halde beni soruya boğardı. Altımdaki personele rüşvet teklif eder, bazılarını kandırır ve hep aynı bahaneye sarılırdı: “Halkın bilgi edinme hakkı var!”</span></p>

  <p class="calibre1"><span>Bunu ilk söylediği zaman onu anlamamıştım bile. “Hak” sözcüğü, Besz dilinde istenen yere çekilebilen bir sözcüktü, onun kastettiği anlamın çok dışında şeyler de ifade edebilirdi. Demek istediğini anlayabilmek için aklımdan hemen İngilizceye çevirmiştim. Bu gencin klişelere olan bağlılığı, iletişim kurma ihtiyacının da ötesindeydi. Onu azarlarsam ve ona bir akbaba, bir mezar soyguncusu olduğunu söylersem, belki ancak tatmin olurdu.</span></p>

  <p class="calibre1"><span>“Ne diyeceğimi biliyorsunuz,” dedim basın mensuplarına. Bana uzattıkları ses kayıt cihazları, onlarla aramda bir duvar örüyordu. “Bugün öğleden sonra ASB Merkezi’nde bir basın toplantısı yapacağız.”</span></p>

  <p class="calibre1"><span>“Saat kaçta?” Fotoğrafımı çektiler.</span></p>

  <p class="calibre1"><span>“Size bilgi verilecek, Petrus.”</span></p>

  <p class="calibre1"><span>Rackhaus bir şeyler söyledi, ama ben onu duymazdan geldim. Arkamı döndüm, mahallenin ötesine, karanlık tuğla yapıların arasında uzanan Gunter Caddesinin sonuna baktım. Yerdeki çöpler rüzgârda savruluyordu. Burası herhangi bir yer olabilirdi. Uzakta yaşlı bir kadın, ayaklarını sürüyerek yürüyordu. Başını çevirip bana baktı. Öylece kalakalmıştım ve göz göze geldik. Sanki bana bir şeyler söylemek ister gibiydi. Kıyafetlerine, yürüyüşüne, haline tavrına şöyle bir baktım.</span></p>

  <p class="calibre1"><span>Bir anda kadının aslında Gunter Caddesinde olmadığını ve onu görmemem gerektiğini fark ettim. Ani bir telaşla başımı çevirdim. O da aynı şeyi yaptı. Başımı kaldırıp gökyüzüne, alçalmakta olan uçağa baktım. Birkaç saniye sonra yeniden başımı çevirdim, ama bu defa tuhaf bir sokakta ağır ağır ilerlemekte olan yaşlı kadına değil, Gunter Caddesindeki binalara, o kasvetli bölgeye baktım.</span></p>
</body>
</html>
