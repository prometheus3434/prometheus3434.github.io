<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">4</b></span></h3>

  <div class="calibre4"><img alt="" class="calibre5" src="../Images/main-16.jpg" /></div>

  <p class="calibre1"><span><br /></span></p>

  <p class="calibre1"><span>İKİ İHBAR DA ASILSIZ ÇIKTI. Ofis memuru ihbarları değerlendirmekten artık vazgeçmişti. Üstüne üstlük istifa etmiş, bir haber verme zahmetinde bile bulunmamıştı.Kadını Beszel’in doğusunda, Byatsialic’de bulduk. Bizi sıkıntıya soktuğu için çok mahcuptu. “Bu zamana dek hiç istifa etmedim,” deyip duruyordu. “Böyle çalışanlar olduğu sürece de etmem. Böyle amirlerim olduğu müddetçe de etmezdim. Bu ilk defa oluyor.” Corwi “Fahişe” Rosyn’i kolayca bulmuştu. Kadının çalıştığı yer belliydi.</span></p>

  <p class="calibre1"><span>“Bu kadın Fulana’ya hiç benzemiyor, patron.” Corwi bana fotoğrafı gösterdi. Rosyn gülümsüyordu. Bu asılsız ihbarın kaynağını bulamamıştık. Bu iki kadını neden birbiriyle karıştırdıklarını da anlayamamıştık. Bilgi toplamak üzere görevlendirdiğim memurlardan da geri dönüşler oldu. İş telefonumda sesli ve sessiz mesajlar vardı.</span></p>

  <p class="calibre1"><span>Yağmur başladı. Evimin tam karşısında duran sütuna yapıştırdıkları Fulana posterinin boyaları yağmurla birlikte akmıştı. Posterin üstüne bir el ilanı yapıştırılmıştı. Bir Balkan tekno gecesini haber veriyordu. İlan Fulana’nın yüzünü yarı yarıya kapatmıştı. Gecenin haberi Fulana’nın ağzından ve çenesinden taşıyordu.Tekno ilanını yana kaydırdım. Fulana yeniden ortaya çıktı. Kapalı gözlerinin yanı başında bazı isimler yazıyordu: DJ Radie, Tiger Ku,Heart Beats. Elimde Fulana’ya ait başka fotoğraflar yoktu. Ama Corwi'ye göre onlar bu şehirde bir yerlerdeydi.</span></p>

  <p class="calibre1"><span>Khurusch minibüsünü istiyordu, elbette. Cesedin üstünde buldukları kılları saymazsak, adam masum görünüyordu. O kumarbaz arkadaşları yalan söylemiş de olabilirdi. Minibüsü ödünç verdiği kişilerin isimlerini istedik. Khurusch birkaç isim saydı, ama minibüsün yabancı birileri tarafından çalındığında ısrar ediyordu. Cesedi bulmamızdan sonraki Pazartesi günü bir telefon geldi.</span></p>

  <p class="calibre1"><span>“Ben Borlu,” dedim. Uzun bir sessizlik oldu, sonra karşıdaki adımı tekrarladı.</span></p>

  <p class="calibre1"><span>“Dedektif Borlu.”</span></p>

  <p class="calibre1"><span>“Yardımcı olabilir miyim?”</span></p>

  <p class="calibre1"><span>“Bilemiyorum. Birkaç gün önce bana yardım edebileceğinizi düşünmüştüm. Size ulaşmaya çalışıyordum. Daha çok ben size yardım edebilirim.” Adam yabancı bir aksanla konuşuyordu.</span></p>

  <p class="calibre1"><span>“Ne? Kusura bakmayın, biraz yüksek sesle konuşur musunuz? Hatlar çok kötü de.”</span></p>

  <p class="calibre1"><span>Hatta cızırtı vardı. Adamın sesi eski bir kayıt cihazından geliyor gibiydi. Uzun duraksamalar hattan mı kaynaklanıyor, yoksa adam bana cevap verirken özellikle mi yavaş konuşuyordu, tam anlayamadım. Beszcesi iyiydi, ama aksanı çok tuhaftı. Artık hiç kullanmadığımız deyimler kullanıyordu. “Kimsiniz? Ne istiyorsunuz?” diye sordum.</span></p>

  <p class="calibre1"><span><span>“Size vereceğim bilgiler var.”</span></span></p>

  <p class="calibre1"><span>“Bilgi hattımızla görüştünüz mü?”</span></p>

  <p class="calibre1"><span>“Onlarla konuşamam” Yurtdışından arıyordu. Beszel’in fi tarihten kalma telefon hatları kendini hemen belli ediyordu.Ses yankılanıyordu. “Bu yüzden sizi aradım.”</span></p>

  <p class="calibre1"><span>“Numaramı nereden buldunuz?”</span></p>

  <p class="calibre1"><span>“Borlu, kapa çeneni.” Keşke bu konuşmayı kaydetseydim, diye düşündüm.</span></p>

  <p class="calibre1"><span>“Google’dan buldum. Adını gazetelerde gördüm. Şu kızın soruşturmasını sen yapıyormuşsun. Sana ulaşmak zor değil. Yardım etmemi istiyor musun, istemiyor musun?”</span></p>

  <p class="calibre1"><span>Etrafıma bakındım. Kimse yoktu. “Nereden arıyorsun?” Perdeyi aralayıp dışarı baktım, sanki caddeden beni gözetleyen biri varmış gibi. Elbette kimseyi göremedim.</span></p>

  <p class="calibre1"><span>“Hadi ama, Borlu. Nereden aradığımı biliyorsun.”</span></p>

  <p class="calibre1"><span>Not almaya başladım. Bu aksam tanımıştım.</span></p>

  <p class="calibre1"><span>U1 Qoma’dan arıyordu.</span></p>

  <p class="calibre1"><span>“Nereden aradığımı biliyorsun, bu yüzden adımı sormaya falan kalkma.”</span></p>

  <p class="calibre1"><span>“Benimle konuşman kanuna aykırı değil, biliyorsun.”</span></p>

  <p class="calibre1"><span>“Daha ne anlatacağımı bile bilmiyorsun sen.<i>Sana ne anlatacağımdan haberin yok</i>” Birden sustu. Ahizeyi eliyle kapatıp bir şeyler söylediğini duydum. “Beni dinle, Borlu. Bu tür durumlarda nasıl davrandığını bilmiyorum, ama seninle başka bir ülkeden konuşuyor <i>olmak</i> beni delirtiyor,bu çok aşağılayıcı bir durum.”</span></p>

  <p class="calibre1"><span>“Ben politikacı değilim. Bak, eğer istersen...” U1 Qoma’nın dili olan İllitanca konuşmaya başladım.</span></p>

  <p class="calibre1"><span>“Böyle iyi,” diye sözümü kesti. İllitan aksanıyla Beszce konuşuyordu. Nasıl olsa o da aynı lanet dil.” Bu dediğini not ettim. “Artık çeneni kapat. Vereceğim bilginin ne olduğunu öğrenmek istiyor musun?”</span></p>

  <p class="calibre1"><span>“Elbette.” Ayağa kalkmış, bu konuşmayı takibe almanın bir yolunu arıyordum. Hattımda bu tür bir donanım yoktu. Onu telefonda oyalamaya kalksam bile, Beszlel’e ulaşıp telefonun kaynağını bulmak saatler sürerdi.</span></p>

  <p class="calibre1"><span>“O kadın... Öldü, değil mi? Öldü, evet. Onu tanırdım.”</span></p>

  <p class="calibre1"><span>“Çok üzgünüm...” Saniyeler süren sessizlikten sonra tek söylediğim bu oldu.</span></p>

  <p class="calibre1"><span>“Onu tanıyordum... Yeni tanışmıştık. Sana yardım etmek istiyorum, Borlu, ama <i>polis</i> olduğun için değil. Tanrı aşkına. Otoriteni tanımıyorum.Ama Marya...Eğer öldürüldüyse, o zaman değer verdiğim bazı insanlar da tehlikede demektir. Kendim de dahil. Hem, o bunu hak ediyor... Yani, tüm bildiklerim bundan ibaret.”</span></p>

  <p class="calibre1"><span>“Adı Maryaydı. Bana öyle demişti. Onunla burada, Ul Qoma’da tanıştım. Bildiklerim bunlarla sınırlı. Fazlası da beni ilgilendirmez zaten. O kadın bir yabancıydı. Onu politik çalışmalarından tanıyorum. Ciddi, işine bağlı biriydi. Ama başta onun böyle biri olduğunu anlamamıştım. Çok bilgili biriydi, zamanını hiç boşa harcamazdı.”</span></p>

  <p class="calibre1"><span>“Bak,” dedim.</span></p>

  <p class="calibre1"><span>“Bütün bildiğim bu. Burada yaşıyordu.”</span></p>

  <p class="calibre1"><span>“Onu Beszel’de bulduk, ama?”</span></p>

  <p class="calibre1"><span>“Hadi canım.” Sinirlenmişti. “Hadi canım sen de. Bu olamaz. Orada bulduysanız bile, önceden buradaydı. İstersen gidip birliklere, radikallere sor. Onu tanıyan biri mutlaka çıkacaktır. O her yere girmişti. Bütün yeraltına. İki tarafa da. Her yere girip çıkıyordu çünkü her şeyi bilmek istiyordu. Öğrendi de. İşte hepsi bu.”</span></p>

  <p class="calibre1"><span>“Öldürüldüğünü sen nasıl öğrendin?” Nefes alıp verişini duyuyordum.</span></p>

  <p class="calibre1"><span>“Borlu, aptal aptal konuşup vaktimi boşa harcıyorsun. Onu resminden tanıdım. Yardım edebileceğime inanmasam seni arar mıydım sanıyorsun? Önemli olduğunu düşünmesem? Nasıl öğrendim sanıyorsun? <i>Astığınız o posterleri gördüm.”</i></span></p>

  <p class="calibre1"><span>Telefonu kapattı. Bir süre daha telefonda bekledim, belki kapatmamıştır diye.</span></p>

  <p class="calibre1"><span><i>Astığınız posterleri gördüm</i>.Önümde duran deftere baktım, aldığım notlara bunu da ekledim:<i>bok/bok/bok</i>.</span></p>

  <p class="calibre1"><span><span><br class="calibre3" /></span></span></p>

  <p class="calibre1">OFİSTE FAZLA kalmadım. “İyi misin,Tyador?” diye sordu Gadlem.“Garip görünüyorsun..” Öyle göründüğümün farkındaydım.İçtiğim <i>aj Tyrko</i> bana pek iyi gelmemişti. Oldukça sert, Türk usulü bir kahveydi. Beni daha da sabırsız yapmıştı.</p>

  <p class="calibre1"><span><span>Eve dönerken, sınırları fark edemedim, görmem ve görmemem gereken şeyleri karıştırdım. Bu şehirden olmayan insanlarla çevrilmiştim. Kalabalık ama Beszel’in olmayan sokaklardan geçiyordum. Gerçekten çevremde olan binalara odaklandım. Katedraller,barlar, daha önceden okul olan bir tuğla bina... Benim de okuduğum okul... Diğerlerini görmezlikten geldim ya da görmezlikten gelmeye çalıştım.</span></span></p>

  <p class="calibre1"><span>O akşam Sariska’yı aradım. Tarihçi olanı. Seks iyi bir fikir olabilirdi, ama ara sıra üzerinde çalıştığım davalar hakkında konuşmayı da severdi. Zeki bir kadındı. Numarasını iki kere çevirdim,ama her seferinde, cevap vermesine fırsat bırakmadan telefonu kapattım. Onu bu işin içine sokamazdım. Devam etmekte olan soruşturmalarda gizlilik esastı. Bu konudan bahsederek suçuma onu da ortak edemezdim.</span></p>

  <p class="calibre1"><span class="font">Bok/bok/bok</span> <span>notlarını düşünüp duruyordum. Sonunda iki şişe şarap alıp eve geldim. Zeytin, peynir ve sosis eşliğinde iki şişeyi de mideye indirdim. Anlamsız notlar aldım, sanki olayı çözebilecekmişim gibi, esrarengiz şemalar çizdim. Durum açıktı. Bana kötü bir şaka yapılıyor olabilirdi, ama pek de öyle görünmüyordu. Bence telefondaki adam gerçekleri söylüyordu.</span></p>

  <p class="calibre1"><span>Yürütmekte olduğum soruşturma hakkında epey bilgi edinmiştim. Daha fazlası için nereye gitmem ve kiminle konuşmam gerektiğini de öğrenmiştim. Zaten benim işim de buydu. Ama aldığım bilgiler işe yaramazsa bir yere varamayacaktım. Daha da kötüsü, bu işin peşinden gitmek kanuna aykırı olacaktı, üstelik sadece Besz kanunlarına da değil. Başım ihlâlden ötürü belaya girebilirdi.</span></p>

  <p class="calibre1"><span>Beni arayan muhbir o posterleri görmüş olamazdı. Posterleri onun ülkesine götürmemiştik. Bunu bana söylememeliydi. Beni suçuna alet etmişti. Bilgi, Beszel’de sakıncalı bir maddeydi.Aldığım azıcık bir miktar bile beynimde bir travma yaratmaya yetmişti. Suç ortağı olmuştum. Bitmiştim. (Belki de sarhoş olduğum için, adamın bu bilgiyi nereden öğrendiğini söylemesine gerek olmadığını düşündüm. Söylememek için bazı sebepleri olmalıydı.)</span></p>

  <p class="calibre1"><span><br class="calibre3" /></span></p>

  <p class="calibre1"><span>BEN YAPAMAZDIM, ama kim böyle bir konuşmanın kanıtlarını yakmaya ya da yırtıp atmaya kalkışmazdı ki? Ama elbette böyle bir şey yapamazdım. Gecenin geç bir vaktinde, mutfakta oturmuş, notları önüme çekmiş, <i>bok/bok</i> yazıp duruyordum. Müziği açtım:<i>Little Miss Train</i>.Van Morrison’la Corisa Yakov’un düetini dinliyordum. Arapların ünlü şarkıcısı Ümmü Gülsüm’ün 1987 tarihli turnesinden. Burada onu UmmCalsoum diye anarlar.Biraz daha şarap içtim, gizemli yabancı, ihlâlci Marya-Fulana'nın fotoğrafını notlarımın yanına koydum.</span></p>

  <p class="calibre1"><span>Kimse onu tanımıyordu. Her ne kadar Pocostbir Beszel bölgesi de olsa, Beszel’i fazla bilmiyordu. Belki de onu başka bir yerde öldürüp cesedini buraya taşımışlardı. Çocukların cesedi bulmaları, bütün bu soruşturmalar, her şey ihlâl sebebi olabilirdi.Bu olayda ısrar ederek kendimi zan altında bırakmamalıydım. Belki de soruşturmayı yarıda bırakmak en doğrusuydu. Bunu yaptığımı bir an için düşünmek bile hayaldi. Sonuçta işimi yapmak zorundaydım. Bu uğurda kanunları, mevcut protokolleri çiğneyecek olsam bile.</span></p>

  <p class="calibre1"><span>Çocukken İhlâl oynardık. Çok severek oynadığım bir oyun değildi, ama sıram gelince ben de tebeşirle çizili sınır çizgisinden yürür ve arkadaşlarım tarafından kovalanırdım. Suratlarında korkunç bir ifade, ellerini pençe yapmış halde peşimden koşarlardı. Sıram gelince ben de onları kovalardım. Yerdeki çubukları ve taşları yerlerinden söküp bunların Besz’in büyülü cevherleri olduğuna inanır, saklambaç oynardık ve saklambaça kendi aramızda kaçak avı derdik.</span></p>

  <p class="calibre1"><span>Hayatta her şeye tapınılabilir. Beszel’de İhlâle tapan bir tarikat vardır, örneğin. Rezilce bir durum, ama işin içindeki güçler göz önüne alındığında o kadar da şaşırtıcı değil. Dinsel örgüt kurmaya karşı olan bir kanun yok, dinlerinin doğası gereği şiddete meyilli olsalar da. Bu tarikatın üyeleri, seks konulu televizyon programlarının vazgeçilmez malzemesidir.</span></p>

  <p class="calibre1"><span><span>Sabahın üçünde hâlâ ayaktaydım, sarhoş bir halde Beszel’in sokaklarına (ve daha da ötesine) bakıyordum. Havlayan köpekleri ve bir iki cılız, hasta kurdun ulumasını duydum. Masanın üstü kâğıtlarla doluydu. Üzerlerinde yazılı her şey birer varsayımdan ibaretti. Fulana-Marya’nın yüzünde şarap kadehinin izi çıkmıştı. <i>bok/bok/bok</i> yazdığım notlarımın üzerinde de aynı izden vardı.</span></span></p>

  <p class="calibre1"><span><span>Uykuya dalmam an meselesiydi. Mutfakta oturmuş sakız çiğneyip bir şeyler okuyordum. (Sigaraya yeniden başlamak istemiyordum.) Sariska ya da Bizsaya yarı uyanık bir halde yatak odasından banyoya geçerken beni böyle görmeye alışkınlardı. İçimden ne şehrin gece manzarasına ne de (görmezden gelmeye çalışsam da ışıkları buraya dek ulaşan) diğer şehre bakmak geliyordu.</span></span></p>

  <p class="calibre1"><span>Bir defasında Sariska bana bakıp gülmüş, “Şu haline bak,” demişti, pek şefkat gösteriyor sayılmazdı. “Baykuş gibi orada öyle oturuyor. Hüzünlü bir hilkat garibesi. Duygusal pislik seni. Gece oldu, ışıklar yandı diye, hiçbir şey kavrayacak değilsin.” Şu anda yanımda değildi, benimle dalga geçemezdi, ama ben yine de, neyi kavrayabileceğimi merak ederek, yalandan da olsa, başımı kaldırıp dışarı baktım.</span></p>

  <p class="calibre1"><span>Bulutların üstünden uçaklar geçiyordu. Katedralin kuleleri, gökdelenlerin ışığıyla aydınlanmıştı. Sınırın karşısında hilal biçiminde, geriye doğru eğimli yapılar vardı. Bir şeye bakmak için bilgisayarımı açmak istedim, ama çevirmeli bağlantıyla uğraşmak vakit kaybıydı, sinirlenip vazgeçtim.</span></p>

  <p class="calibre1"><span>“Detaylara sonra bakarım,” diye düşündüm, ama sanırım sesli düşündüm. Notlar aldım. Sonunda, direkt hattından Corwi’yi aradım.</span></p>

  <p class="calibre1"><span>“Lizbyet. Aklıma bir şey geldi.” Yalan söylediğimde çok hızlı konuşurdum. Özellikle yavaş konuşmaya gayret ettim. Ama Corwi aptal değildi.“Saat çok geç oldu. Sana mesaj bırakıyorum, çünkü yarın gelemeyebilirim. Sokaklarda sürterek bir şey bulamayacağız. Kimsenin onu tanımadığı açık. Fotoğrafını bütün şehre dağıttık. Eğer bir telekızsa, belki şansımız yaver gider. Ama bir taraftan da başka şeylere bakmak istiyorum.”</span></p>

  <p class="calibre1"><span>Konuşmaya devam ettim. “Düşündüm de, bence bu kadın buralı değil. Çok tuhaf bir durum, hiçbir ipucu yok. Muhalif Birim’den tanıdığım bir adamla konuşuyordum, gözetlediği insanların kimliklerini gizlediklerinden bahsetti. Naziler, kızıllar, birleşmeciler falan. Neyse, adamın dediklerinden sonra, ne tür insanlar kimliklerini gizler, diye düşündüm. Düşündüğüm şey, bir saniye hatta kal, bazı notlarıma bakıyorum... Evet, bence birleşmecilerle başlayalım.”</span></p>

  <p class="calibre1"><span>“Çılgınlar Takımıyla konuş. Adlarını, toplantı yerlerini öğrenmeye çalış. Benim bu konuda fazla bilgim yok. Shenvoi’yi bul. Seni benim gönderdiğimi söyle. Bulabildiklerine fotoğrafı göster,tanıyorlar mıymış, sor. Sana tuhaf davranacaklarını söylememe gerek yok, herhalde. Seni etraflarında görmek istemeyeceklerdir. Ama elinden geleni yap. Bana bilgi ver,cep telefonum açık olacak. Dediğim gibi,yarın ofise gelmeyeceğim. Tamam. Yarın konuşuruz. Hoşçakal.”</span></p>

  <p class="calibre1"><span>Telefonu kapattıktan sonra, “Berbattım,” diye düşündüm. Sanırım yine sesli düşündüm.</span></p>

  <p class="calibre1"><span>İdari Birim’den Taskin Cerushu aradım. Bu kadınla üç ya da dört soruşturma önce direkt hattından görüşmüştüm. O zamanlar bürokratik işlemlerde bana çok yardımcı olmuştu. İşinde çok başarılı bir kadındı.</span></p>

  <p class="calibre1"><span>“Taskin, ben Tyador Borlu. Yarın bana cep telefonumdan ulaşabilir misin? Bir davayı Gözetim Komitesi’ne göndermek istiyorum, yardımın gerek. Ya da bu davayı İhlâle havale etmek istersem, ne yapmam gerekir? Varsayımsal olarak?” Göz kırparak güldüm. “Bu aramızda kalsın, olur mu? Sağol Task. Bana bilgi verirsen sevinirim. Bu işlere vakıf olan sensin. Teşekkürler.”</span></p>

  <p class="calibre1"><span>Şu acayip muhbirin bana söyledikleri hakkında sorulacak fazla bir şey yoktu. Söylediklerinden bazılarını not almıştım.</span></p>

  <p class="calibre1"><span class="font">aynı dil</span></p>

  <p class="calibre1"><span class="font">otoriteyi tanımak</span> <span>-</span> <span class="font">tanımamak</span></p>

  <p class="calibre1"><span class="font">şehrin iki tarafı</span></p>

  <p class="calibre1"><span>Beni aramasının mantıklı bir sebebi olmalıydı. Gördüğü şey her neyse onu beni aramaya itmişti. Belki de korkuyordu, Marya-Fulana'nın ölümü onu etkilemiş olabilirdi. Bana, Beszel’deki suikastçıların, Maryayı ve sınırları pek de dikkate almadığını görmüş olabileceklerini söylemişti. Beszel’de olay çıkaran gruplardan herhangi biri bu türden bir suça ve yasak ihlâline karışmışsa, bunlar büyük ihtimalle beni arayan muhbir ve yoldaşları olmalıydı.Bunlar birleşmecilerdi.</span></p>

  <p class="calibre1"><span><br class="calibre3" /></span></p>

  <p class="calibre1"><span>GECENİN IŞIKLARIYLA AYDINLANMIŞ ŞEHRE BAKARKEN, Sariska’nın benimle alay edişini düşündüm. Bu kez baktığımda, diğer şehri gördüm. Bu yasaktı, ama yine de yaptım. Herkes bazen bunu yapmamış mıdır zaten? Görmemem gereken tek göz odalar, metal çerçevelerle birbirine bağlı reklam panolarının sarktığı bölmeler. Yoldan geçenlerden birine baktım, Beszelli değildi. Bunu kıyafetinden, renginden, yürüyüşünden anlamıştım, ama yine de bakmaya devam ettim.</span></p>

  <p class="calibre1"><span>Kafamı çevirdim, birkaç metre uzaklıktaki tren yoluna baktım. Tren gelene kadar bekledim. Hızla gelip geçerken trenin pencerelerine, içerideki yolcuların gözlerine baktım. Pek azı beni fark etti ve çok şaşırdılar. Birbirine bağlı vagonlar büyük bir hızla geçip gittiler: Aslında bir suç işlenmişti ama bu onların suçu değildi. Muhtemelen kendilerini suçlu da hissetmediler. Muhtemelen bu bakışmayı da unuttular. Hep yabancı trenleri seyredebileceğim bir yerde yaşamak istemişimdir.</span></p>
</body>
</html>
