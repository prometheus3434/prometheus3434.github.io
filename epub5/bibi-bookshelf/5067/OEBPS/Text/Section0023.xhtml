<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">14</b></span></h3>

  <div class="calibre4"><img alt="" class="calibre5" src="../Images/main-29.jpg" /></div>

  <p class="calibre1"><span><br /></span></p>

  <p class="calibre1"><span>ONU BİR KAFEYE OTURTTUM. Aslında çayevi demek gerek, çünkü U1 Qoma’daydık. Dhatt’ın sinirleri bir parça yatışmıştı. Bir türlü takip edemediğim, anlaşılmaz bir ritim tutturmuş, parmaklarıyla masanın kenarına vurup duruyordu. Kımıldamadan yüzüme baktı. Anlattıklarımı dinledi, bundan sonra yapmamız gerekenler hakkında ciddi tavsiyelerde bulundu. Eğilip, aldığım notlara baktı. Merkezden gelen mesajlarını kontrol etti. Orada oturduğumuz süre boyunca, benden hoşlanmadığı gerçeğini göz ardı etmeyi başararak çok iyi iş çıkardı.</span></p>

  <p class="calibre1"><span>“Bana kalırsa, sorgulama taktiği üzerinde bir</span> <span class="font">anlaşmaya</span> <span>varmamız gerek,” dedi.</span></p>

  <p class="calibre1"><span>“Bir ipte iki cambaz oynamaz.” Yarım ağızla özür diler gibi bir şeyler geveledim.</span></p>

  <p class="calibre1"><span>Çayevinin sahibi, Dhatt’dan para almadı: Zaten o da çok üstelememişti. Garson kız,</span> <span class="font">“Milis</span> <span>indirimi,” dedi. İçerisi hınca hınç doluydu. Dhatt pencere kenarındaki bir masayı gözüne kestirmişti. Tek başına oturan adam onun dikkatle baktığını fark edince kalkmış, yerine biz oturmuştuk. Metro istasyonuna bakıyorduk. Karşı duvardaki ilanların içinden birini gördüm, sonra görmezden geldim. Mahalia’yı ararken bastırdığım ilanlardan biri olup olmadığından emin değildim. Baktığım duvar artık bana yabancılaşmış gibi göründüğü için bir türlü emin olamıyordum. Eğer şimdi gördüğüm duvar bana yabancıysa, Beszel'de demektir ya da çapraz hatlı bir bölgedir ve iki şehrin özelliklerini bir arada taşıyordur.</span></p>

  <p class="calibre1"><span>Caddenin aşağısından, akın akın Ul Qomalılar geçiyordu. Soğuktan büzüşmüş, gocuklarına sarınmışlardı. Yeraltındaki Ul Qoma durağından birkaç metre ötede, transit karayolu geçişlerinin yapıldığı Yanjelus İstasyonu nun merdivenlerinden aşağı inen Beszellileri görmemeye çalışsam da, Beszel’de insanların kürk giydiklerini biliyordum.</span></p>

  <p class="calibre1"><span>Etrafımdaki insanlara baktığımda, Beszel’dekinden çok daha fazla Asyalı, Arap ve Afrikalı olduğunu fark ettim.</span></p>

  <p class="calibre1"><span>“Giriş serbest mi?” dedim.</span></p>

  <p class="calibre1"><span>“Pek sayılmaz,” dedi Dhatt. “Ul Qoma’mn insan gücüne ihtiyacı var. Ama gördüğün herkes dikkatle seçilmiştir. Hepsi de tüm sınavları geçmiş, iyi derece elde etmiştir. Bazıları çocuk sahibi bile oluyor. Bir sürü Ul Qomalı zenci bebe!” Neşeyle güldü. “Sizden daha kalabalığız, ama bunun sebebi bu konuda kaygısız oluşumuz değil.” Haklıydı. Beszel’e göç etmeyi kim isterdi ki?</span></p>

  <p class="calibre1"><span>“Peki, giriş izni alamayanlar ne yapıyor?”</span></p>

  <p class="calibre1"><span>“Kamplarımız var, sizinkiler gibi. Şehrin kenar mahallelerinde. Birleşmiş Milletler bundan pek hoşlanmıyor. Af Örgütü de. Şartları da mı önemsemiyorlar? Sigara ister misin?”</span></p>

  <p class="calibre1"><span>Oturduğumuz kafenin biraz ilerisinde bir sigara büfesi vardı. Oraya takılıp kaldığımı fark etmemiştim.</span></p>

  <p class="calibre1"><span>“Tahmin ederim. Bak şimdi meraklandım. Hiç Ul Qoma sigarası içmedim ben.”</span></p>

  <p class="calibre1"><span>“Bekle.”</span></p>

  <p class="calibre1"><span>“Yok, hiç kalkma. Zaten artık içmiyorum. Bıraktım.”</span></p>

  <p class="calibre1"><span>“Hadi yahu, tatilde sayılırsın. Evinden uzaktasın... Kesiyorum tamam, kusura bakma, böyle ısrarcı davranılmasından aslında ben de nefret ederim.”</span></p>

  <p class="calibre1"><span>“Anlamadım?”</span></p>

  <p class="calibre1"><span>“Sigarayı bırakanlara tekrar içmesi için ısrar edenleri hiç sevmem. Üstelik ben de pek tiryaki sayılmam.” Gülerek çayını yudumladı. “Ama en azından bırakmayı başarmış olman sinir bir durum olabilirdi. Aslında sana sinir olmalıyım. Ne pis bir herifim, değil mi?” Yine güldü.</span></p>

  <p class="calibre1"><span>“Bak» öyle her şeye atladığım için kusura bakma.”</span></p>

  <p class="calibre1"><span>“Yo, sadece anlaşmamız gerek. Yoksa farklı düşünmeni istemem.”</span></p>

  <p class="calibre1"><span>“Haklısın.”</span></p>

  <p class="calibre1"><span>“Tamam, o zaman. Sorun yok. Bundan sonrakini ben idare edeyim, olur mu?” dedi. U1 Qoma’yı seyrediyordum. Hava bulutlu ve soğuktu.</span></p>

  <p class="calibre1"><span>“Şu Tsueh’in kanıtı var mı, demiştin?”</span></p>

  <p class="calibre1"><span>“Evet. Araştırdık. O güvenlikçi heriflerin çoğu evli. Karıları şahitlik edecektir mutlaka. Gerçi onların sözü bir şey ifade etmez, ama Gearynin, güvenlikçilerden biriyle samimi olduğuna dair bir kanıt bulamadık. Zaten Tsueh de o gece öğrencilerle dışarı çıkmış. Onlarla yaşıt, ne de olsa.”</span></p>

  <p class="calibre1"><span>“Makul. Ve de sıra dışı.”</span></p>

  <p class="calibre1"><span>“Öyle. Ama o delikanlının bir şeyle ya da biriyle bir ilgisi yok. Daha on dokuz yaşında. Bana minibüsten bahsetsene.” Bildiklerimi ona da anlattım. “Anladım. Seninle Beszel'e gitmem gerekecek mi?” diye sordu. “Anlaşılan katili Beszel’de arayacağız.”</span></p>

  <p class="calibre1"><span>“Beszel’de biri, minibüsle sınıra geliyor. Ama Gearynin U1 Qoma’da öldürüldüğünü biliyoruz. Eğer katil onu öldürüp Beszele gittiyse, oradan bir minibüs çalıp U1 Qoma’ya geri döndü ve cesedi Beszele getirip çöpe attıysa ki, neden oraya attığı da meçhul, o zaman uluslararası telefon konuşmalarına bakmamız gerek. Yani, cinayeti iki kişi işledi.”</span></p>

  <p class="calibre1"><span>“Ya da ihlâl yaptı.”</span></p>

  <p class="calibre1"><span>Yerimde hafifçe kımıldandım.</span></p>

  <p class="calibre1"><span>“Evet,” dedi. “Ya da ihlâl yaptı. Ama anlaşılan, birileri ihlâl yapmadan bu işi becermiş. Bunu da bilmemizi istiyorlar.”</span></p>

  <p class="calibre1"><span>“Şu kahrolası kamera kaydı. Ortaya çıkış şekli çok tuhafıma gidiyor.”</span></p>

  <p class="calibre1"><span>Dhatt’a dikkatle baktım. Alay eder gibi bir hali yoktu. “Sence?”</span></p>

  <p class="calibre1"><span>“Hadi ama Tyador, ne yani, şaşırdın mı? Katil her kimse, sınırı ihlâl etmeyecek kadar akıllı. Sizin taraftaki arkadaşını arıyor ve şimdi de, İhlâl olayı devralacak diye üç buçuk atıyor. Gerçi bunun olma olasılığı yok. O zaman, Copula Salonu nda ya da trafik bürosunda adamları vardı ve ne zaman geçiş yapacakları onlara söylendi. Besz bürokratları ulaşılmaz değiller, sonuçta.”</span></p>

  <p class="calibre1"><span>“Pek sayılmaz.”</span></p>

  <p class="calibre1"><span>“Bak, sonunda neşen yerine geldi.”</span></p>

  <p class="calibre1"><span>Bu, diğer belirsiz olasılıklardan daha küçük çapta bir komplo gibi görünüyordu. Biri, hangi minibüsü araması gerektiğini biliyordu. Bir sürü kamera kaydını araştırmış olmalıydı. Başka? O güzel, ama dondurucu günde, soğuk, U1 Qoma’nın bütün renklerine işlerken, Orciny’yi herhangi bir köşede görmek neredeyse imkânsız ve tuhaftı.</span></p>

  <p class="calibre1"><span>“Geriye doğru gidelim,” dedi Dhatt. “Bu lanet olasıca minibüs şoförünü bulmaya çalışarak bir yere varamayız. Umarım seninkiler takiptedir. Elimizde minibüsün tarifinden başka bir şey yok. U1 Qoma’da bir Beszel minibüsü görülse bile, izni olup olmadığını nereden bileceğiz? Bu yüzden makul düşünelim. Her şey nasıl başladı?” Ona baktım. Ona bakarken, olanları sırasıyla ve dikkatle düşünüyordum. “Kadın, tanımlanamayan bir ceset olmaktan ne zaman çıktı? ilk ne oldu?”</span></p>

  <p class="calibre1"><span>Odamda Geary’lerle yaptığım görüşmeden aldığım notlar vardı. Onun e-mail adresi ve telefon numarasını da almıştım. Kızlarının cesedini alamamışlardı, almak için geri de dönemiyorlardı. Mahalia Geary morgda bekliyordu. Bence durum buydu.</span></p>

  <p class="calibre1"><span>“Bir telefon.”</span></p>

  <p class="calibre1"><span>“Tamam. Biri mi ispiyonladı?”</span></p>

  <p class="calibre1"><span>“Sayılır. O telefondan sonra Drodin’e gittim. Dosyayı hatırladığını fark ettim, ama bu dosya o dosya değildi.</span></p>

  <p class="calibre1"><span>“Sen ne... Kim?”</span></p>

  <p class="calibre1"><span>“Şöyle oldu.” Uzun bir süre sustum. Sonra masaya dökülen çayla şekiller çizmeye başladım. “Emin değilim... Ama buradan biri aradı.”</span></p>

  <p class="calibre1"><span>“U1 Qoma’dan mı? Nasıl yani? Kim?”</span></p>

  <p class="calibre1"><span>“Bilmiyorum.”</span></p>

  <p class="calibre1"><span>“Neden aradılar?”</span></p>

  <p class="calibre1"><span>“Kayıp ilanlarımızı görmüşler. Evet. Beszel sokaklarına yapıştırdığımız ilanları.”</span></p>

  <p class="calibre1"><span>“Tamam da, kim görmüş?”</span></p>

  <p class="calibre1"><span>“Bu da beni...”</span></p>

  <p class="calibre1"><span>“Evet, anladım.” Dhatt heyecanlanmış, konuşması hızlanmıştı. “Anladım, tamam. Hadi ama sen polissin. Seni atlatacağımı mı sanıyorsun? Aramızda kalacak. Kim aradı?”</span></p>

  <p class="calibre1"><span>Bu önemsiz bir şey değildi. Eğer ben ihlâle yataklık yaptıysam, o da şu anda yataklığa yataklık yapıyordu. Ama bu konuda çok da endişeli görünmüyordu. “Birleşmecilerdi galiba. Onları biliyorsun, değil mi?”</span></p>

  <p class="calibre1"><span>“Öyle mi dediler?”</span></p>

  <p class="calibre1"><span>“Hayır, ama söyledikleri ve söyleyiş biçimleri bana öyle düşündürdü. Neyse, bu hiç doğru değildi, ama beni doğru iz üzerine yönlendirdi.” Dhatt arkasına yaslandı. Parmaklarıyla masaya vurarak hızlıca ritim tutuyor, bana bakmıyordu bile.</span></p>

  <p class="calibre1"><span>“Lanet olsun, elimizde bir şey</span> <span class="font">var.</span> <span>Bunu daha önce anlatmadığına inanamıyorum.”</span></p>

  <p class="calibre1"><span>“Bir dakika, Dhatt ”</span></p>

  <p class="calibre1"><span>“Tamam, bunun seni avantajlı konuma getirdiğini görebiliyorum.”</span></p>

  <p class="calibre1"><span>“Kimin aradığını bilmiyordum.”</span></p>

  <p class="calibre1"><span>“Hâlâ vaktimiz var. Belki davayı hâlâ havale edebiliriz.”</span></p>

  <p class="calibre1"><span>“Neyi havale edeceksin? Elimizde bir şey yok ki.</span></p>

  <p class="calibre1"><span>“Bir şeyler bildiğinden emin olduğumuz bir birleşmeci pislik var elimizde. Hadi gidelim.” Arabanın anahtarlarını sallayarak ayağa kalktı.</span></p>

  <p class="calibre1"><span>“Nereye?”</span></p>

  <p class="calibre1"><span>“Katili bulmaya!”</span></p>

  <p class="calibre1"><span><br class="calibre3" /></span></p>

  <p class="calibre1"><span>“LANET OLSUN, TABİİ YA,” dedi Dhatt. Arabanın sirenini açmış, U1 Qoma caddelerinde dolaşıp duruyordu. Hızla virajı alırken, kaçışan yayalara bağırıp çağırdı. Beszelli yayaları ve araçları görmemek için aniden yön değiştirdi. Öfkeyle gaza bastı. Birine çarpacak olursak, bu bürokratik bir felâket olacaktı ve o durumda bizi ihlâl bile kurtaramazdı.</span></p>

  <p class="calibre1"><span>Bağıra çağıra telefonda konuşmaya başladı. “Yari, ben, Dhatt. Birleşmecilerden bir haber var mı? Harika. Teşekkürler.” Telefonu kapattı.</span></p>

  <p class="calibre1"><span>“Galiba birini bulduk. Besz birleşmecileriyle konuştun sen, biliyorum, raporunu okudum. Ama ben ne aptalım ki...” Alnına vurmaya başladı. “Bizim birleşmecilerle konuşmak aklıma gelmedi. O pislikler birbirlerinden mutlaka haberdardır. Beraber hareket ettiklerini biliyorum.”</span></p>

  <p class="calibre1"><span>“Oraya mı gidiyoruz?”</span></p>

  <p class="calibre1"><span>“O pisliklerden nefret ederim. Umarım.. Söylememe gerek yok, ama Besbellilerin içinde de çok iyi insanlar var.” Bana baktı. “Orayla bir derdim yok, hatta görmeyi de çok isterim. Son zamanlarda iki şehrin arasının düzelmesine de çok seviniyorum. Eskiden böyle değildi. Bütün o saçmalıklara ne gerek vardı? Ama ben U1 Qomalıyım ve başka biri olamam. Birleştiğimizi düşünebiliyor musun?” Gülmeye başladı. “Ne saçmalık! Birleşmekmiş! Melezleşmenin hayvanları daha güçlü kıldığını söylüyorlar, peki ya, U1 Qomalıların zamanlama yeteneğiyle, Besbellilerin iyimserliği birleşirse ne olacak?”</span></p>

  <p class="calibre1"><span>Bu sefer ben gülmeye başladım. Eski çağlardan kalma taş sütunların önünden geçtik. Bunları fotoğraflarda görmüştüm. Ama sadece doğu tarafındaki sütunu görmem gerektiğini çok geç fark ettim. Diğer sütun Beszel tarafındaydı. Herkes, buranın ihtilaflı bir bölge olduğunu söylerdi. Tam olarak görmezden gelmeyi başaramadığım Beszel tarafındaki binalar daha oturaklı ve düzenliydi. U1 Qoma’dakilerse çürümeye terk edilmiş gibiydi. Kanalları geçtik. Bir an için, hangi şehirde olduğumu bilemedim. Belki de ikisinde birden bulunuyordum. Biraz sonra, her yerinden yaban otları fışkıran bir alana geldik. Uzun zamandır kullanılmayan bir Citroen arabayı otlar sarmıştı. Dhatt sert bir fren yaparak durdu, daha ben emniyet kemerimi bile çözemeden, arabadan indi.</span></p>

  <p class="calibre1"><span>“Eskiden bu pislikleri hapse atardık,” dedi. Hızla ilerledi, her an çökecekmiş gibi duran bir evin kapısını çaldı. Birleşmeciler U1 Qoma’da yasal bir grup değildi. Sosyalist, faşist ya da dinci partiler de yasal değildi. Neredeyse yüz yıldır, General lisanın yönetimindeki Silver Renewal’dan bu yana, U1 Qoma’da süregelen tek parti Miliyetçi Halk Partisi’ydi. Eskiden bu yana var olan pek çok resmî kurum ve dairede hâlâ Ya Usanın resimleri asılıydı. Onun hemen üstünde de “lisanın Kardeşleri” olarak anıla gelen Atatürk ve Tito resimleri. Eski ofislerde, eski kardeş Mao parlamadan önce, ikisi arasında zayıf bir bağ olduğu söylenirdi.</span></p>

  <p class="calibre1"><span>Ama artık yirmi birinci yüzyıldaydık ve resimleri dalkavuk müdürlerin odalarını süsleyen Başkan U1 Mak, ondan önceki Başkan Umbir gibi eskiyi inkâr yolunu seçmemiş, ama Millî Yol rejiminde bir gelişime doğru gideceğini, artık eski bakış açılarının geride kaldığını ve U1 Qomalı entelektüellerin berbat tabiriyle</span> <span class="font">glasnostroyka</span> <span>yi<a href="../Text/Section0041.xhtml#Footnote19" id="Feedback19"><sup class="calibre17">[19]</sup></a> ilan etmişti.</span></p>

  <p class="calibre1"><span>CD ve DVD dükkânları, bilgisayar programları ve galeriler, U1 Qomanın güçlü ve sert finans piyasası, yeniden değerlenen dinar, bunlar hep yeni politikalardı. Bugüne dek tehlikeli görülmüş farklı tüm fikirlere kucak açıyordu. Radikal gruplar ya da yasal olmayan partilerin tanınacağı falan yoktu, ama en azından fikirlerinden haberdardılar. Toplantı ve gösteri hakları sınırlı olsa da, hoşgörüyle karşılanıyorlardı.</span></p>

  <p class="calibre1"><span>“Kapıyı açın!” diye bağırdı Dhatt. “Burası birleşmecilerin mekânı,” dedi, bana dönerek. “Beszel ile sürekli irtibat halindeler. Zaten</span> <span class="font">işleri</span> <span>de bu, değil mi?”</span></p>

  <p class="calibre1"><span>“Durumları nedir?”</span></p>

  <p class="calibre1"><span>“Şimdi sana sadece muhabbet için toplandıklarını söylerler. Üyelik kartları falan yoktur, o kadar aptal değiller. Kelle avına çıkmış falan değiliz, elbette. Buraya bu yüzden gelmedik.”</span></p>

  <p class="calibre1"><span>“Neden geldik, peki?” Etrafımdaki köhnemiş U1 Qoma yapılarına baktım. Duvarlarda İllitanca duvar yazıları vardı. Birilerine siktir olup gitmelerini, birilerine de orospu çocuğu olduklarını söylüyorlardı. İhlâl bizi gözlüyor olmalıydı.</span></p>

  <p class="calibre1"><span>Dhatt bana baktı. “Seni arayan her kimse, buradan telefon etmiş olmalı. Ya da buralarda bir yerden. Buna eminim. İsyankâr kardeşlerimizle tanışmak ister misin? Açın kapıyı! Masum görünmelerine aldanma; birleşme karşıtı olduğunu anlarlarsa suratını dağıtır bunlar.</span> <span class="font">Açın</span><span>,</span> <span class="font">dedim size!”</span></p>

  <p class="calibre1"><span>Kapı nihayet açıldı. Minyon tipli, genç bir kadın çıktı. Saçlarının yanları tıraşlıydı. Vücudunda eski harflerle yazılmış bir yazı ve bir balık dövmesi görünüyordu.</span></p>

  <p class="calibre1"><span>“Kimsiniz? Ne istiyorsunuz?”</span></p>

  <p class="calibre1"><span>Belki de bu ufak tefek kadını özellikle kapıya göndermişlerdi. Dhatt’ın ona karşı sert davranamayacağını düşündükleri için. Ama işe yaramamıştı. Dhatt kapıyı o kadar sert bir şekilde itti ki, kadın karanlık koridora doğru savruldu.</span></p>

  <p class="calibre1"><span>“Herkes bu tarafa!” diye bağırmaya başladı. Koridordan hızla geçti.</span></p>

  <p class="calibre1"><span>İçeridekiler, kısa bir an için ne yapacaklarını bilememiş, sonra ortaya çıkmaya karar vermişti. Beş kişi mutfakta toplanmıştı. Dhatt’ın gösterdiği sandalyelere oturdular. Bize bakmıyorlardı. Dhatt masanın başına geçip onlara doğru eğildi.</span></p>

  <p class="calibre1"><span>“Evet,” dedi. “Olay şu. İçinizden biri benim değerli meslektaşımı aramış. Ona yardımcı olmak isteyen bu kişiyi bulmak istiyoruz. Birinizin çıkıp itiraf etmesini bekleyerek zaman kaybetmeyeceğim. Bunun yerine, herkes sıradan gidecek ve ‘Müfettiş, size söyleyeceklerim var,’ diyecek.” Dhatt a baktım. Sırıtarak başlamalarını işaret etti. Kimse başlamayınca, en yakınındaki adama bir yumruk attı. Arkadaşları bağırıp çağırmaya başladı. Buna yumruğu yiyen adamın acıdan bağırması ve benim şaşkınlıkla haykırmam da eklendi. Adam, başını kaldırdığında suratının morarmakta olduğunu gördüm.</span></p>

  <p class="calibre1"><span>“Müfettiş, size söyleyeceklerim var,” dedi Dhatt. “Adamımızı bulana kadar buna devam edeceğiz. Ya da kadını” Bana baktı; orada olduğumu unutmuş gibiydi. “Polisler böyle çalışır.” Yumruğunu kaldırıp aynı adama bir kere daha vurmaya hazırlandı. Kafamı salladım ve ellerimi hafifçe kaldırarak yapmamasını işaret ettim. Masada oturan birleşmeciler sızlanmaya başlamıştı. Dhatt’ın tehdit ettiği adam ayağa kalkmaya yeltendi, ama Dhatt adamın omzuna bastırarak onu sandalyeye geri oturttu.</span></p>

  <p class="calibre1"><span>“Yohan! Söyle gitsin, işte!” diye bağırdı,</span> <span class="font">punkç</span><span>ı kız.</span></p>

  <p class="calibre1"><span>“Müfettiş, size söyleyeceklerim var.”</span></p>

  <p class="calibre1"><span>Masada herkes aynı şeyi tekrarladı. “Müfettiş, size söyleyeceklerim var.” “Müfettiş, size söyleyeceklerim var.”</span></p>

  <p class="calibre1"><span>İçlerinden biri alçak sesle tekrarlayınca, Dhatt aynı adama bir yumruk daha attı. Adamın ağzından kan gelmeye başladı.</span></p>

  <p class="calibre1"><span>“Lanet olsun!” diye bağırdı.</span></p>

  <p class="calibre1"><span>Kapıya doğru ilerledim. Dhatt hepsine aynı şeyi tekrarlattı ve adlarını söyletti. Sonra bana baktı.</span></p>

  <p class="calibre1"><span>“Evet?” dedi bana.</span></p>

  <p class="calibre1"><span>Kadınlar aramış olamazdı, elbette. Adamlardan birinin, sesi boğuk çıkıyordu. İllitanca aksanı yabancı gelmişti. Söz konusu kişi, diğer ikisinden biri olmalıydı. Özellikle de genç olandan şüpheleniyordum. Adının Dahar Jaris olduğunu söylemişti. Dhatt’ın dövdüğü adam olamazdı, bundan emindim. Ama kot ceketli gencin sesi çok tanıdık gelmişti. Ceketinin arkasında İngilizce NoMeansNo yazıyordu, sanırım bu bir slogan değil de bir müzik grubunun ismiydi. Tam olarak Dhatt’ın söylettiği sözleri mi söylemişti, yoksa uzun zamandır kullanılmayan eski bir dilde mi konuşmuştu? Galiba İkincisi doğruydu. Dhatt soran gözlerle bana baktı. Kafamı salladım.</span></p>

  <p class="calibre1"><span>“Tekrar söyle,” dedi ona.</span></p>

  <p class="calibre1"><span>“Hayır,” diye, araya girdim. Ama Jaris tekrar etti. “Eski İllitanca ya da Beszce konuşan var mı aranızda? Şu eski dilleri?” dedim. Birbirlerine baktılar. “Tamam, tamam. Biliyorum,” dedim. “İllitanca ya da Beszce diye bir şey yoktur. Her neyse. Konuşan var mı?”</span></p>

  <p class="calibre1"><span>“Hepimiz,” dedi dayak yiyen. Ağzından sızan kanı silmemişti. “Yaşadığımız şehrin dilidir o.”</span></p>

  <p class="calibre1"><span>“Dikkatli ol,” dedi Dhatt. “Bu yüzden seni tutuklayabilirim. Buydu, değil mi?” Jaris’i gösteriyordu.</span></p>

  <p class="calibre1"><span>“Boş ver,” dedim.</span></p>

  <p class="calibre1"><span>“Mahalia Geary’yi tanıyan var mı?” diye sordu. “Byela Mar?”</span></p>

  <p class="calibre1"><span>“Marya,” dedim. Dhatt cebinden kızın fotoğrafını çıkardı. “Bunlardan biri değildi,” dedim. Kapının ağzındaydım. Dışarı çıkarken, “Boş ver, bunlar değil. Hadi gidelim,” dedim.</span></p>

  <p class="calibre1"><span>Dhatt bana doğru yaklaştı. Soran gözlerle baktı. Kafamı salladım. “Son gelişmeler ne, Tyador?”</span></p>

  <p class="calibre1"><span>Sonunda dudaklarını büzerek birleşmecilere döndü. “Dikkatli olun,” dedi ve dışarı çıktı. Arkasında, dehşet içerisinde onu izleyen beş kişi bırakmıştı. Birinin de ağzından kan sızıyordu. Bense bir şey belli etmemeye çalışıyordum.</span></p>

  <p class="calibre1"><span>“Kafamı karıştırıyorsun, Borlu,” dedi. Dönerken daha yavaş sürüyordu. “Olanları anlayabilmiş değilim. Elimizdeki tek ipucuydu ve sen hiçbir şey yapmadın. Aklıma gelen tek şey, suç ortağı olmaktan korkuyor olman. Çünkü onlardan bir telefon geldi ve sen konuştuysan, bu ihlâl sayılır, ama küçük bir ihlâl. Kimse sana bu yüzden bir şey yapmaz. Sen de benim kadar biliyorsun ki, eğer iyi bir iş çıkarırsak, bunu görmezden geleceklerdir.”</span></p>

  <p class="calibre1"><span>“U1 Qoma’da nasıldır, bilemem. Ama Beszel’de ihlâl, ihlâldir.”</span></p>

  <p class="calibre1"><span>“Saçmalık. Bu ne demek şimdi? Böyle mi yürüyor işler? Bu kadar mı yani?” Bir Beszel tramvayının arkasına yaklaşınca yavaşladı. Çapraz hatlarla bölünmüş yolun üstündeki raylardan geçerken araba zıplıyordu. “Kahretsin, Tyador. Bu işi çözebiliriz. Endişelendiğin buysa, bir şekilde hallederiz.”</span></p>

  <p class="calibre1"><span>“Sorun o değil.”</span></p>

  <p class="calibre1"><span>“Umarım budur. Ne diye dırdır edip duruyorsun ki? Bak, kendini hiçbir şey yüzünden suçlu hissetmek zorunda değilsin.”</span></p>

  <p class="calibre1"><span>“Öyle bir şey değil. Bana telefon edenler, onlardan biri değildi. O telefonun yurtdışından edildiğinden bile emin değilim. Yani buradan. Artık hiçbir şeyden emin değilim. Kuş beyinlinin biri de aramış olabilir.”</span></p>

  <p class="calibre1"><span>“Evet.” Beni otele bırakırken, Dhatt arabadan inmedi. “Halletmem gereken bazı evrak işleri var,” dedi. “Senin de yapacak işlerin vardır. Birkaç saat sürer. Profesör Nancy ile yeniden konuşmamız gerekiyor ve tabi Bowden ile de. Sence de uygun mu? Oraya gidip birkaç soru sormamızın sence bir sakıncası var mı?”</span></p>

  <p class="calibre1"><span>Birkaç denemeden sonra Corwi'ye ulaşabildim. Başlarda aptal gibi şifreli konuşmayı denedik, ama fazla uzun sürmedi.</span></p>

  <p class="calibre1"><span>“Kusura bakma, şef. Beceriksiz biri değilimdir, ama Dhatt’ın personel dosyasını milislerden alabileceğimi sanmıyorum. Bu uluslararası bir rezalete yol açabilir. Sen ne arıyorsun, tam olarak?”</span></p>

  <p class="calibre1"><span>“Sadece kim olduğunu öğrenmek istiyorum.”</span></p>

  <p class="calibre1"><span>“Ona güveniyor musun?”</span></p>

  <p class="calibre1"><span>“Kim bilir? Sonuçta o da bir polis.”</span></p>

  <p class="calibre1"><span>“Öyle.”</span></p>

  <p class="calibre1"><span>“Sağlam bir sorgucu.”</span></p>

  <p class="calibre1"><span>“Naustin e söylerim. Buna bayılacak. Sesin yorgun geliyor, şef.”</span></p>

  <p class="calibre1"><span>“Bana bir iyilik yap da, bir şeyler bulmaya çalış, olur mu?”</span></p>

  <p class="calibre1"><span>Telefonu kapatıp</span> <span class="font">İki Şehrin Arasında</span> <span>kitabını elime aldım, aldığım gibi de bıraktım.</span></p>

  <p class="calibre1"></p>
</body>
</html>
