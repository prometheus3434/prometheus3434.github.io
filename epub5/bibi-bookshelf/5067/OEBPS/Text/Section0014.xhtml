<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">6</b></span></h3>

  <div class="calibre19">
    <h3 class="calibre14"><img alt="" class="calibre5" src="../Images/main-19.jpg" /></h3>
  </div>

  <p class="calibre1"><span>“MAHALIA GEARY.”</span></p>

  <p class="calibre1"><span>Masanın etrafında benimle birlikte kırk iki kişi daha vardı. (Masa, elbette ki antikaydı.) Herkes, önlerinde dosyalarıyla oturuyordu. Ben ayaktaydım. Odanın her iki köşesinde, birer kâtip tutanak tutuyordu. Masada mikrofonlar, masanın çevresinde tercümanlar vardı.</span></p>

  <p class="calibre1"><span>“Mahalia Geary. Yirmi dört yaşında. Amerikalı. Başta Memur Corwi olmak üzere tüm ekibim bu dava üzerinde çalışıyor. Elde edilen bütün bilgiler, bayanlar ve baylar, hepsi gönderdiğim dosyada mevcut.” Dosyayı herkes okumuyordu. Bazıları kapağını bile açmamıştı.</span></p>

  <p class="calibre1"><span>“Amerikalı, öyle mi?” dedi, içlerinden biri.</span></p>

  <p class="calibre1"><span>21 tane Beszelli temsilci vardı. Sadece bazılarını tanıyordum. Mesela şu orta yaşlı kadını. Sinema akademisyenleri gibi meçli saçları vardı. Adı Shura Katrinya’ydı. Makamı olmayan bir bakandı. Saygı duyulan, ama miladını doldurmuş biriydi. Mikhel Buric, Sosyal Demokratlardandı. Resmî muhaliflerden. Genç, yetenekli ve sadece bir komitede görev alamayacak kadar hevesli biriydi. (Güvenlik, ticaret ve sanat komitelerinde de görev yapıyordu.) Büyük Yorj Syedr, Millî Cephenin lideriydi. Millî Cephe, Başbakan Gayardicz’in ihtilaflı bir şekilde koalisyon yaptığı sağcı gruptu. Syedr zorba ve rekabetçi bir adamdı. Yavid Nysemu, Gayardicz’in devlet ve kültür bakanı ve komite başkanıydı. Diğerleri de tanıdıktı, biraz zorlasam, isimlerini hatırlayacaktım.U1 Qoma tarafından kimseyi tanımıyordum. Dış politikayla pek ilgili değildim.</span></p>

  <p class="calibre1"><span>U1 Qomalıların çoğu, hazırladığım dosyaya göz gezdirdi. Üçünde kulaklık vardı, ama çoğu Beszceyi çok iyi konuşuyor ve anlıyordu. Resmî U1 Qoma kıyafetleri içindeki bu insanları görüyor olmak çok tuhafıma gitmişti. Erkekler yine yakasız gömlekler ve yakasız koyu ceketler giymiş, kadınlarsa Beszel’de yasak olan renklerde şallara bürünmüştü. Ama zaten Beszel’de değildim.</span></p>

  <p class="calibre1"><span>Gözetim Komitesi, Beszel ve U1 Qomanın tarihî merkezindeki devasa, barok tarzda inşa edilmiş antik tiyatroda toplanmıştı. Burası, iki şehirde de aynı isme sahip olan ender yerlerden biriydi. Copula Salonu. Çünkü burası çapraz hatlarla bölünmüş bir yer değildi. Binaya bakınca nereye ait olduğunu kestirmek pek mümkün değildi. Katlardan ya da odalardan biri Beszel'e aitken, bir sonraki U1 Qoma’ya aitti. Dışarıdan bakınca her iki şehre de aitmiş gibi duruyor, ama içeriden bakınca, odaların çoğu ya her ikisine aitmiş gibi, ya da hiçbirine ait değilmiş gibi geliyordu. Her iki şehirden gelen toplam yirmi bir kanun koyucu, yardımcıları ve ben, iki şehrin de sayılamayacak bir ara yerde, sınır sayılabilecek bir noktada toplanmıştık.</span></p>

  <p class="calibre1"><span>Bana, orada başka bir varlık daha varmış gibi geliyordu: Toplantıya sebep olan şey. Belki de bazılarımız gözetlendiğimizi hissediyorduk.</span></p>

  <p class="calibre1"><span>Böyle hissedenlerin birkaçı belgeleri titizlikle inceliyorlardı, onlara geldikleri için teşekkür ettim. Önemsiz politik bir formalite işte. Bu, Gözetim Komitesi nin olağan toplantılarından biriydi. Onlarla görüşebilmek için günlerce beklemek zorunda kalmıştım. Mahalia Geary davasını İhlâle devretmek istiyordum ve bunun için Taskin’in tüm uyarılarına rağmen, komiteden mümkün olan en kısa zamanda olağanüstü bir toplantı yapmasını talep etmiştim. (Kadının katilinin elini kolunu sallayarak dolanmasını kim isterdi ki? Talebimi dile getirmek için bu en iyi fırsattı.) Ama olağanüstü toplantı ancak iç savaş ya da afet gibi kriz dönemlerinde yapıldığından, talebim kabul edilmedi.</span></p>

  <p class="calibre1"><span>Küçük bir toplantı yapılmasını istedim. Herkesin hazır bulunması gerekmezdi... Ama o da kabul görmedi. Taskin uyarılarında çok haklıydı ve her geçen gün daha çok sabırsızlanmışım. Komitedeki bakanlardan birinin sekreteriyle iyi görüşüyordu, bana onun numarasını vermişti. Bu sekreter, Beszel Ticaret Odasının, gittikçe gelişen dış ticaret fuarlarından birini organize ediyor,bunun gibi etkinliklerde başarılı bir şekilde gözetim yapan Buric, Nysemu ve Syedr e çok güveniyordu. Bunlar çok önemli olaylardı. Katrinyanın diplomatlarla toplantısı, U1 Qoma Ticaret’in delegesi Hurian’ın U1 Qoma sağlık bakanıyla güç bela düzenlenen toplantısı ve daha niceleri. Ama olağanüstü bir toplantı yapılamazdı. Soruşturması yarım yamalak yapılmış olan ölü kadın bir sonraki toplantıya kadar, birkaç gün daha beklemek zorundaydı. Bu toplantıda,</span> <span class="font">üzerinde uzlaşılamamış</span> <span>kararlar, elektrik,kanalizyon ve atıklar başta olmak üzere birtakım kaynakların paylaşımı gibi mühim konular görüşülecekti. Bunlar arasında en karmaşık olanı ise çapraz hatlı bölgelerdeki binalardı. Bütün bu öncelikli konular arasında bana davamı açıklamak için sadece yirmi beş dakika tanınmıştı.</span></p>

  <p class="calibre1"><span>Belki bazıları tanınan sürelerin neden az olduğu hakkında detaylı bilgiye sahipti, ama Gözetim Komitesinin çevirdiği dolaplar, hiçbir zaman ilgi alanım olmamıştı. Komiteye daha önce iki defa daha sunum yapmıştım. Çok uzun zaman önceydi. O zamanlar komitenin yapısı çok daha farklıydı, elbette. Beszli ve Ul Qomalı taraflar birbirlerinden nefret ederdi: İlişkiler o zaman çok daha kötüydü. Ama İkinci Dünya Savaşındaki gibi, karşı güçlerin destekçileri olduğumuz bir durumda bile, Gözetim Komitesi toplanmak zorundaydı. O zamanlar Ul Qoma için sıkıntılı günlerdi. Ne tatsız davalardı kim bilir. Okuldaki derslerden hatırladığım kadarıyla, komite, iki şehir arasındaki, kısa süren o iki korkunç savaş esnasında toplanmamıştı. Her halükârda, iki taraf da resmî olarak uzlaşmaya katkı sağlayacak gibi görünmüyordu. Daha önceden sunduğum bu davalar o kadar da önemli değildi. İlki, komiteye sevk edilen birçok olay gibi, kaçakçılıkla ilgili bir ihlâl girişimiydi.Beszel’in batısında bir çete, U1 Qoma’daki ilaçlardan elde ettikleri uyuşturucuları pazarlıyordu. U1 Qoma, birbirine çapraz uzanan demiryollarıyla dörde ayrılıyordu. Koliler de, Ul Qoma’yı doğu-batı yönünde kesen demiryolu üzerinden gelerek şehrin eteklerinde toplanıyordu. Bir Ul Qomalı bu kolileri orada trenden teslim alıyordu. İki şehirden gelen demiryolları Beszel’in kuzeyinde kesişiyor ve tek bir yola dönüşüyordu. Dağlardan geçerek bizi kuzeydeki komşularımıza bağlıyor ve sınırda tek bir hat halini alıyordu. Bu hattı kullanmak her iki taraf için de yasaldı; ama hukuken bu hat iki ayrı demiryolundan meydana geliyordu. O ilaç kolileri de Ul Qomaya geliyor, burada bekletiliyor ve yol kenarına bırakılıyordu; ama koliler Beszel’de toplanıyordu ve bu da ihlâl demekti. Suçluları, bu kolileri alırken hiç görmedik, ama bunun tek muhtemel kaynak olduğunu söylediğimizde, komite ikna oldu ve davayı İhlâle bıraktı. Uyuşturucu ticaretinin sonu gelmişti: Tedarikçiler ortadan kayboldu.</span></p>

  <p class="calibre1"><span>İkinci davada ise, karısını öldüren bir adam vardı. Tam onu yakalayacağımız sırada, adam, panikle aptalca bir hareket yaptı. Beszel’de bir dükkâna dalıp kıyafetlerini değiştirdi ve Ul Qoma’ya kaçtı. Şansı yaver gitmişti, ama neler olduğunu anlamamız uzun sürmedi. İki şehrin eşiğinde duruyordu ve ne biz ne de Ul Qoma’lı polisler ona bir şey yapabiliyorduk. Herkes onun nereye gittiğini biliyordu, Ul Qoma’daki evlerde saklandığını da. İhlâl onu da aldı ve adam yok oldu.</span></p>

  <p class="calibre1"><span>Uzun zamandan sonra ilk kez yine böyle bir taleple gelmiştim. Kanıtlarımı ortaya koydum. Beszelli ve Ul Qomalı üyelere kibarca kendimi tanıttım. Bizi izlediğine emin olduğum o görünmez gücü de ihmal etmedim.</span></p>

  <p class="calibre1"><span>“Kadın Ul Qoma’da yaşıyormuş, Beszel’de değil. Cesedi bulduğumuzda da bunu tahmin etmiştik zaten. Yani, Corwi tahmin etmişti. İki yıldan uzun bir süredir Ul Qoma’da yaşıyor.Doktora öğrencisiymiş.”</span></p>

  <p class="calibre1"><span>“Ne okuyormuş?” diye sordu Buric.</span></p>

  <p class="calibre1"><span>“Arkeoloji. Antik dönem. Bir kazı ekibindenmiş. Her şeyi dosyada bulabilirsiniz.” Beszelli ve U1 Qomalı üyeler arasında bir kıpırdanma oldu. “İçeri böyle girmiş, ablukaya rağmen.” Eğitim ve kültürle ilgili durumlarda yasal boşluklardan doğan istisnai durumlar olabiliyordu.</span></p>

  <p class="calibre1"><span>U1 Qoma’da sürekli kazı çalışmaları yapılırdı. Araştırma projeleri hiç bitmezdi. Bölünme Dönemi öncesi çağlara ait eserleri, bizdekilerden çok daha fazlaydı. U1 Qoma’nın bu anlamdaki üstünlüğünün bir tesadüf eseri mi yoksa U1 Qoma’ya özgü bir durum mu olduğu sürekli tartışılırdı. Bunun üzerine kitaplar yazılır, konferanslar düzenlenirdi (U1 Qoma milliyetçileri İkincisi üzerinde ısrar ederlerdi tabii ki). Mahalia Geary, U1 Qoma’nın batısındaki Bol Ye’an’da uzun dönemli bir kazı araştırmasına katılmıştı. Burası, yüz yıl önce keşfedilen Tenochtitlan ve Sutton Hoo kadar önemli bir alandı.</span></p>

  <p class="calibre1"><span>Bu bölgenin bölünmüş olması, bizim tarihçilerimiz açısından iyi bir şeydi. Ama köşesinde yer aldığı park için pek de bölünmüş denemezdi. Çapraz hatlar, hâzinelerle dolu olduğu için dikkatle kazılmış yere çok yakındı. Orantısızlığın iyi bir şey olduğunu söyleyen Beszliler vardı. Bizim tarihî zenginliğimiz U1 Qomanın yarısı kadardı. Sheela-na-gig<sup class="calibre17"><a href="../Text/Section0041.xhtml#Footnote08" id="Feedback08">[8]</a></sup> heykelleri, mozaikten çömlekler, balta başları, müstehcen ve aykırı anlatıların yer aldığı parşömen parçaları vardı. Bunların hepsini satıp savmıştık. U1 Qoma tarafı ise, tarih konusunda tasladığı dindarlık ve yaptığı duygu sömürüsüyle (çünkü son dönemlerde yaşanan değişim ve gelişmelerin yarattığı tahribatı telafi etmesi gerekiyordu), resmî arşivcileri ve ihracata getirdiği kısıtlamalarla geçmişini korumaya çalışıyordu.</span></p>

  <p class="calibre1"><span>“Bol Ye’an, Kanada’daki Galler Prensi Üniversitesinden gelen bir grup arkeolog tarafından araştırılıyor. Geary de bu üniversiteden geliyor. Tez danışmanı yıllardır U1 Qoma’da yaşıyor. Adı Isabelle Nancy. Orada yaşayan bir grup arkeolog var. Zaman zaman konferanslar düzenliyorlar. Beszele bile geldikleri oluyor.” Bu durum,tarihî yönden çok fakir olan ülkemiz için bir teselli kaynağıydı. “Hatırlarsan, bir süre önce çok büyük bir şey bulmuşlardı.Çok eski döneme ait eserlerin arasından çıkmıştı.” Buldukları şey, uluslararası basında yer almıştı. Koleksiyona hemen bir isim takmışlardı, ama şimdi hatırlamıyordum. Aralarında bir usturlap<sup class="calibre17"><a href="../Text/Section0041.xhtml#Footnote09" id="Feedback09">[9]</a></sup> ve dişlilerden oluşmuş bir şey vardı. Antikythera mekanizması<a href="../Text/Section0041.xhtml#Footnote10" id="Feedback10"><sup class="calibre17">[10]</sup></a>gibi zamanı kestirilemeyen, karmaşık yapılı ve özel nitelikleri olan bir şeydi. Yeniden üretilmesi imkânsızdı.</span></p>

  <p class="calibre1"><span>“Peki, nedir bu kızın hikâyesi?” Konuşan, U1 Qomalılardan biriydi. Elli yaşlarında, şişmandı, Beszel’de hiç görülmeyen tarzda bir gömlek giymişti.</span></p>

  <p class="calibre1"><span>“Aylardır araştırma yapmak için Ul Qoma’daymış ,” dedim. “İlk olarak, Ul Qoma’dan önce Beszel’e gelmiş. Üç yıl kadar önce bir konferansa katılmak için. Hatırlarsınız, Ul Qoma’dan ödünç alınan eserler sergilenmişti ve konuyla ilgili, bir iki hafta süren seminerler düzenlenmişti. Avrupa, Amerika ve Ul Qoma’dan bir sürü akademisyen buraya gelmişti.”</span></p>

  <p class="calibre1"><span>“Elbette hatırlıyoruz,” dedi Nyisemu. “Çoğumuz oradaydık.” Tabii ya. Çok sayıda resmî komite ve sivil toplum kuruluşu da oradaydı. İktidar ve muhalefet bakanlarının da katılması bekleniyordu. Açılışı başbakan yapmıştı, Nyisemu da müzedeki serginin resmî açılışını yapmıştı. Bütün politikacıların açılışta bulunmaları istenmişti.</span></p>

  <p class="calibre1"><span>“Neyse, bu kadın da oradaydı. Belki onu görmüş bile olabilirsiniz. Ortalığı karıştırmış, itaatsizlik ile suçlanmıştı. Bir sunum sırasında, Orciny’yle ilgili feci bir konuşma yapmıştı. Onu neredeyse dışarı atacaklardı.” İçeridekilerden bazıları -bunlar elbette Buric ile Katrinya ve tabi biraz da Nyisemu- sanki parlak bir şey görmüşler gibi baktılar. U1 Qomalılar içinde hiç değilse bir kişi kadını hatırlamıştı.</span></p>

  <p class="calibre1"><span>“Sonraları akıllandı herhalde ki, üniversitede yüksek lisansını tamamlayıp doktorasına başladı ve U1 Qoma’ya giriş hakkı kazandı. Kazı araştırmasına katılmak ve çalışmalarına devam etmek için buraya gelmişti. Konferansta yaşanan o rezaletten sonra tekrar buraya döneceğini sanmazdım. Açıkçası, buraya gelebildiğine çok şaşırdım. Tatiller dışında bütün zamanını burada geçiriyordu. Kazı yapılan yerin yakınlarında bir öğrenci evi var. Birkaç hafta önce ortadan kaybolmuş ve Beszel’de ortaya çıkmış. Pocost Köyü nde ya da sizin deyişinizle Beszel’e ait olan, dolayısıyla U1 Qomanın dışında kalan yerde ve ölü olarak. Her şey dosyada yazıyor, Sayın Milletvekili.”</span></p>

  <p class="calibre1"><span>“Bir ihlâl durumu yoktu, değil mi?” Yorj Syedr, bir askerden beklenilmeyecek kadar sakin konuşuyordu. Karşısında oturan Ul Qomalı milletvekilleri İllitanca bir şeyler mırıldanıyordu, Yorj’un tepkisi işe yaramıştı. Ona baktım. Yanında oturan Buric, sıkıntıyla gözlerini devirdi. Onun bu halini gördüğümü fark etmişti.</span></p>

  <p class="calibre1"><span>“Kusuruma bakmayın, Sayın Meclis Üyesi,” dedim. “Ne diyeceğimi bilemiyorum. Bu genç kadın Ul Qoma’da yaşamış. Yani, elimizde buna dair kanıtlar var. Sonra ortadan kaybolmuş ve Beszel’de ölü olarak bulunmuş.” Kaşlarımı çattım. “Emin değilim... Kanıt olarak başka ne gösterilebilir?”</span></p>

  <p class="calibre1"><span>“Duruma bağlı, aslında. Mesela, Yabancılar Bürosu na baktınız mı? Bayan Geary nin herhangi bir etkinlik için Budapeşte’ye falan gidip gitmediğini kontrol ettiniz mi? Belki de böyle bir şey olmuştur, sonra da Beszel’e dönmüştür. Kadının nerede olduğunu bilmediğimiz yaklaşık iki haftalık bir süre var ortada, Müfettiş Borlu.”</span></p>

  <p class="calibre1"><span>Bakakaldım. “Dediğim gibi, konferanstaki o olaylı sunumundan sonra Beszel’e dönmesini...”</span></p>

  <p class="calibre1"><span>Memnuniyetsiz bir ifadeyle sözümü kesti. “İhlâl... yabancı bir güçtür.” Besz ve U1 Qoma komite üyeleri şaşkınlık içinde bakakaldı. “Bunu hepimiz biliyoruz,” dedi Syedr, “bunu kabul etmek işinize gelsin ya da gelmesin.”</span></p>

  <p class="calibre1"><span>“Tekrar söylüyorum, İhlâl,</span><span class="font">yabancı bir güçtür.</span> <span>Yetkilerimizi onlara devretmek bizim elimizde. Zor durumlardan kolayca sıyrılıp, kusura bakmayın ama, her şeyi kontrol edemediğimiz bir güce yüklüyoruz. Sırf rahatımız kaçmasın diye.”</span></p>

  <p class="calibre1"><span>“Sayın Meclis Üyesi, şaka mı yapıyorsunuz siz?” diye sordular.</span></p>

  <p class="calibre1"><span>Buric araya girdi. “Bence bu kadarı yeter.”</span></p>

  <p class="calibre1"><span>“Düşmanlarımızı mutlu edecek değiliz,” dedi Syedr.</span></p>

  <p class="calibre1"><span>“Sayın Başkan,” diye bağırdı Buric. “Bu iftiralara göz mü yumacaksınız? Bu kadarı da fazla...” Bugüne dek okumuş olduğum bu yeni tarafsızlık haline ilk defa şahit oluyordum.</span></p>

  <p class="calibre1"><span>“Müdahale gerekli olduğunda, bunu sonuna kadar desteklerim,” dedi Syedr. “Ama biz, bir süredir parti içinde yaptığımız tartışmalarda, artık durmamız... İhlâl’in otoritesine boyun eğmeye bir son vermemiz gerektiğini söylüyorduk. Müfettiş, ne kadar araştırma yaptınız? Kadının ailesiyle görüştünüz mü? Ya arkadaşlarıyla? Bu zavallı kadın hakkında</span> <span class="font">kesin olarak</span> <span>ne biliyoruz?”</span></p>

  <p class="calibre1"><span>Bütün bunlara karşı daha hazırlıklı olmam gerekirdi. Ama hiç beklemiyordum.</span></p>

  <p class="calibre1"><span>Kısa biran için de olsa, İhlâl'i görmüştüm. Görmeyen var mıydı zaten? Onun kontrolü ele alışına şahit olmuştum. İhlâl olayları derhal ve sert biçimde ele alır. İhlâl, her şeye</span> <span class="font">müdahale eder</span><span class="font2">.</span> <span>Ben böyle gizli saklı izin istemelere, yalvarıp yakarmalara alışkın biri değilimdir. İhlâle bel bağlamak. Oysa biz Beszel'de, U1 Qomalı yankesici ve hırsızları, iş üstünde görsek dahi, görmezlikten gelmemiz gerektiği telkinleriyle büyümüştük. Çünkü ihlâl, hırsızlık ve yankesicilikten daha ağır bir suçtu.</span></p>

  <p class="calibre1"><span>İhlâl’i ilk defa, on dört yaşımdayken görmüştüm. Bir trafik kazası olmuştu. U1 Qomalı küçük bir minibüs yolda kaymıştı. Otuz yıl önceydi. O zaman U1 Qoma yollarındaki araçlar bugünkü kadar dikkat çekmezdi. Minibüs çapraz hatlı bir yolda ilerliyordu.O yoldaki araçların üçte biri Besz plakalıydı. Minibüs aniden sağa dönünce, Beszli sürücüler, beklenmedik bir şekilde trafiğe dalan bu davetsiz misafire tepkilerini göstermişlerdi. Çapraz hatlı şehirlerde yaşamanın getirdiği kaçınılmaz zorluklar vardı. Bir Ul Qomalı yanlışlıkla bir Besz bölgesine girse; hatta Ul Qoma tarafından geçen bir köpek bile olsa ve gelip bir Beszliyi koklasa ya da Ul Qoma’da bir cam kırılsa ve parçaları Beszli yayaların önüne saçılsa bile, Beszliler bunları görmezden gelirdi. (Bu durum Ul Qoma’da yaşansa, onlar da aynısını yaparlardı.) Mümkünse hiç dokunmamak en iyisiydi. Bu tür durumlarla baş etmenin en kolay yolu buydu. Beszliler Ul Qoma’dan yanlışlıkla kendi taraflarına geçenlere çıkıntı derlerdi. Bunlar için İllitancada da bir terim vardı, ama şimdi hatırlamıyorum. Çöp ya da çöplük gibi bir şey diyorlardı. (Sadece çöpler bir istisnaydı, o da yeterince zaman geçtiğinde. Çapraz hatlarla bölünmüş bir kaldırımın karşısında dururken ya da atıldığı yerden yasak bir bölgeye savrulduğunda, bir çıkıntı olarak kabul edilirdi. Ama bozulmaya başlayacak kadar uzun zaman orada kaldığında ve dışındaki İllitanca ya da Beszce yazılar artık pislikten görünmez hale gelip, güneşten rengi ağardığında, bir de başka başka yerlerden, hatta diğer şehirden gelen çöplerlerle de karıştığında artık o sadece bir çöp olurdu. Sisle, yağmurla, dumanla sınırları aşar, oradan oraya savrulurdu.)</span></p>

  <p class="calibre1"><span>Asfaltta sürüklenerek -Ul Qoma’daki hangi caddeden olduğunu bilmiyorum- Beszel'deki Künig Caddesinde mağazalardan birinin duvarına çarpmıştı. Mağazanın vitrinine bakmakta olan bir Besz vatandaşı hayatını kaybetmiş, Ul Qomalı sürücü de ağır yaralanmıştı. İki şehrin insanları çığlık çığlığa bağırıyordu. Ben olayı görmemiştim, ama annem görmüştü ve elimi öylesine sıkı tutuyordu ki ben de acıdan bağırmıştım. Etrafımdaki gürültüyü sonradan fark ettim.</span></p>

  <p class="calibre1"><span>Beszli bir çocuğun, hatta muhtemelen Ul Qomalı bir çocuğun da ilk yılları, işaretleri kavramakla geçer. Giyim tarzı ve kabul gören renkler, hatta yürüyüş ve duruş biçimleri bile öğrenilir. Hem de çok hızlıca. Çocukların çoğu, daha sekiz yaşına bile gelmeden,ihlâl yapmanın nasıl utanç verici bir suç olduğunu öğrenmiş olur. Tabii, sokakta bunun istisnalarını görmek her an mümkün.</span></p>

  <p class="calibre1"><span>İhlâl yüzünden yaşanan o trafik kazasına şahit olduğumda, sekiz yaşımdan büyüktüm. O sırları hatırlamayı akıl edebilmiştim ve hepsinin saçmalık olduğunu düşünmüştüm. O anda annem, ben ve orada bulunan herkes, o U1 Qomalı kazazedeyi görmüştük. Yıllardır onları görmemek için öğrendiğim her şey boşa gitmişti.</span></p>

  <p class="calibre1"><span>İhlâl birkaç saniye içinde oradaydı. Etrafta şekiller ve kişiler görüyordum. Bu kişilerden bazıları muhtemelen daha önce de oradaydı ama kazanın ardından, yükselen dumanların arasından ortaya çıkmışlardı. Artık net biçimde görülüyor ve çok hızlı hareket ediyorlardı. O kadar güçlü ve her şeye o kadar hâkimlerdi ki, birkaç saniyelik bir müdahaleyle her şeyi kontrol altına almayı başarmışlardı. Bu güçle baş etmek imkânsızdı. Besz tarafında çıkan bu arbedenin dibinde, U1 Qoma polisleri, kendi şehirlerinin meraklı sakinlerini uzaklaştırmaya çalışıyordu. Olay yerini şeritlerle çeviriyorlar, yabancıları uzak tutmaya çalışıyorlardı. İhlâl hızla hareket etmeye devam ediyor, toparlanıyor, birleşiyor, yeniden yapılanıyordu. Bütün bunlara çocuk yaştayken şahit olmak, beni çok korkutmuştu.</span></p>

  <p class="calibre1"><span>İhlâl’in böyle anlık görülmeleri çok az rastlanan bir durumdu. Ancak kazalarda ve sınırın delinmesi gibi felâketlerde gerçekleşe-bilirdi. Mesela 1927 Depremi ve büyük yangın gibi. Bir defasında, evime çok yakın bir yerde bir yangın çıkmıştı. Tek bir evden başlamıştı, ama Beszel'dekilerden birinde değil. U1 Qoma dakilerden birinde. Yangının U1 Qoma’dan bu tarafa yayılışını, pencerelerin kıpkırmızı alevlerle parlayışını seyretmiştim. Bir defasında da, Beszel’de bir silahlı soygun olmuştu. O sırada silahların birinden çıkan kör bir kurşun, U1 Qomalı birine isabet etmişti. Bu olayların bürokrasiyle çözülmesi mümkün değildi.</span></p>

  <p class="calibre1"><span>Yer değiştirdim ve odada etrafıma bakındım. İhlâl, yaptığı şeylere bir açıklama getirmek zorundaydı. Ama her ne kadar, kendisine başvuran yetkililere, eylemlerini açıklamak zorunda olsa da, bu durum gücünün sınırlandırıldığı anlamına gelmiyordu.</span></p>

  <p class="calibre1"><span>“Kadının iş arkadaşlarıyla konuştunuz mu?” diye sordu, Syedr. “Bu konuda ne kadar çalışma yaptınız?”</span></p>

  <p class="calibre1"><span>“Hayır.İş arkadaşlarıyla konuşmadım.Elemanlarım konuştu.”</span></p>

  <p class="calibre1"><span>“Ailesiyle konuştunuz mu? Bu davayı başınızdan savmaya pek hevesli gibisiniz.” Masanın iki yanından yükselen mırıltıların son bulması için biraz bekledim.</span></p>

  <p class="calibre1"><span>“Onlarla Corwi görüştü. Buraya geliyorlar. Efendim, durumu anlayabildiğinizden emin değilim. Evet, pek</span> <span class="font">hevesliyim.</span> <span>Siz Mahalia Geary’nin katilinin bulunmasını istemiyor musunuz?”</span></p>

  <p class="calibre1"><span>“Bu kadarı yeter,’ dedi Nyisemu. Parmaklarını masanın üstüne vurmaya başladı. “Müfettiş, bu şekilde konuşmak zorunda değilsiniz. Temsilciler endişelerinde haklılar, davaları İhlâl e devretmek konusunda bu kadar acele etmemeliyiz, çünkü bu hem tehlikeli hem de davaya ihanet olabilir.” Sözlerinin iyice anlaşılması için biraz bekledi. Sonra özür diler gibi bir şeyler söyledim.</span></p>

  <p class="calibre1"><span>“Yine de,” diye devam etti. “Efendim, daha az tartışıp daha az saçmalamak yerinde olacaktır. Tanrı aşkına, bu genç kadın Ul Qoma’daydı, orada yok oldu ve Beszel’de ölü olarak bulundu. Her şey çok açık ve ortada değil mi? Bu davayı elbette İhlâle devredeceğiz.” Syedr şikâyete başlayınca, Nysemu onu susturmak için elini havada savurdu.</span></p>

  <p class="calibre1"><span>Katrinya başını salladı. “İçgüdülerine kulak ver,” dedi Buric. Ul Qomalılar bu türden atışmalara önceden de şahit olmuşlardı. Demokrasinin nimetleri. Tabii ki ağız dalaşını sürdürdüler.</span></p>

  <p class="calibre1"><span>“Hepsi bu kadar, Müfettiş,” diye devam etti Buric, sesini yükselterek. “Maruzatınızı dinledik. Teşekkür ederiz. Mübaşir size yolu gösterir. Size en kısa zamanda geri dönüş yapacağız.”</span></p>

  <p class="calibre1"><span><br class="calibre3" /></span></p>

  <p class="calibre1"><span>COPULA SALONU’NDA koridorların kendine has bir stili vardı. Salon, Beszel ve Ul Qoma için bir yaşam ve politika merkeziydi ve var olduğu yüzyıllar boyunca epey değişime şahitlik etmiş olmalıydı: Antik, yüksek tavanlı, belli bir döneme ait olmayan, tanımsız denebilecek bir tarzda yapılmıştı. Duvarlardaki yağlıboya resimler güzel sergilenmekle birlikte hepsi çok eskiydi ve renkleri solmuştu. Beszelli ve U1 Qomalı çalışanlar koridorlarda gidip geliyorlardı. Ama salon, bir iş birliği havası taşımaktan ziyade bir boşluk hissiyatı veriyordu.</span></p>

  <p class="calibre1"><span>Koridordaki birkaç eski ve nadir eser alarm sistemiyle çevrili camekânlarda sergileniyordu. Özel şeylerdi, ama ne oldukları pek anlaşılmıyordu. Yürürken, bir yandan da bunları inceliyordum: Bir kaideye oturtulmuş sarkık memeli bir Venüs heykeli; ham metalden yapılmış arı benzeri bir böcek figürü ve bazalt taşından bir çekiç. Her birinin altında ne olabileceklerine ilişkin bilgiler konulmuştu.</span></p>

  <p class="calibre1"><span>Syedr’in sözleri pek ikna edici olmamıştı. İnsanlarda, sanki bir an önce bir sonraki dava dilekçesine geçmek istiyormuş gibi bir izlenim uyandırmıştı, ama ne yazık ki o bir sonraki dilekçe benimkisiydi ve oldukça zor bir dava söz konusuydu. Ben onun yerinde olsaydım, asla öyle davranmazdım. Ama onun da haklı olduğu noktalar vardı.</span></p>

  <p class="calibre1"><span>İhlâl güçleri sınır tanımıyordu. Bu çok korkutucuydu. İhlâl güçlerini sınırlamanın tek yolu, onları sadece belli koşullar altında yetkilendirmekti. Bu koşulların ortaya çıkmaması için gerekli önlemleri almak da şehirler için bir zorunluluktu.</span></p>

  <p class="calibre1"><span>Beszel, U1 Qoma ve İhlâl arasındaki güç dengesi böyle kuruluyordu. Cinayet, kaza, kimyasal sızıntı, gaz patlaması ya da bir kaçığın resmî sınırlara saldırması gibi birtakım durumlar ağır ve tartışmasız ihlâllerdi. Bunların dışındaki ihlâller komite tarafından dikkatle incelenirdi. Sonuçta bunlar Beszel ve U1 Quma’nın hiçbir güce başvurmadan, kendi kendilerine açıklığa kavuşturabileceği durumlardı.</span></p>

  <p class="calibre1"><span>Aklı başında hiç kimsenin aksini iddia etmeyeceği türde ağır vakalardan sonra bile, iki tarafın temsilcileri hâlâ İhlâl’in müdahalesini gerekli gören mevcut kararları irdelerdi. Bunu yapmak ne kadar absürt gelirse gelsin, komite önemli kararlar öncesinde uzun uzadıya düşünür, otoritesinin sarsılmasını istemezdi.</span></p>

  <p class="calibre1"><span>İki şehrin de İhlâl e ihtiyacı vardı. Şehirlerin bütünlüklerini koruyamazsa, İhlâl’in varlığının anlamı neydi?</span></p>

  <p class="calibre1"><span>Corwi beni bekliyordu. “Ee?” Bana bir kahve verdi. “Ne dediler?”</span></p>

  <p class="calibre1"><span>“Davayı devredecekler. Ama beni çok uğraştırdılar.” Polis arabasına doğru ilerledik. Copula Salonu nun etrafındaki bütün caddeler çapraz hatlarla bölünmüştü. Corwi'nin arabasını park ettiği yerde bir grup U1 Qomalı vardı. Onları görmezden gelerek yolumuza devam ettik. “Syedr’i tanıyor musun?”</span></p>

  <p class="calibre1"><span>“Şu faşist dallamayı mı? Tabii.”</span></p>

  <p class="calibre1"><span>“Sanki davanın İhlâle devredilmesini istemiyor gibiydi. Bu çok garip.”</span></p>

  <p class="calibre1"><span>“Onlar İhlâl’den nefret etmiyorlar mı zaten? Milliyetçi Cephe.”</span></p>

  <p class="calibre1"><span>“Nefret etmeleri de garip. Bu, nefes aldığın havadan nefret etmek gibi bir şey. Eğer milliyetçiyse, İhlâl olmadan Beszel’in de olmayacağını bilmesi gerek. O yoksa vatan da yok.”</span></p>

  <p class="calibre1"><span>“Karışık bir iş, değil mi? Onlara ihtiyacımız olsa da, yaptığımız şey, ihtiyacın da ötesinde, onlara bağımlı olduğumuzun bir göstergesi. Milliyetçiler güçler dengesini savunanlarla mutlak zafer taraftarları arasında ikiye bölünmüş durumda. Belki o da zafer taraftarlarından biridir. İhlâl’in U1 Qoma’yı koruduğunu düşünüyorlar. Onu durdururlarsa, Beszel'in yönetimi alacağını sanıyorlar.”</span></p>

  <p class="calibre1"><span>“Yönetimi ele almak mı istiyorlar? Eğer böyle düşünüyorlarsa, hayal görüyorlar.” Corwi bana baktı. Bunun doğru olduğunu ikimiz de biliyorduk. “Yine de, belli olmaz. Bana kalırsa rol kesiyordu.”</span></p>

  <p class="calibre1"><span>“O adam aptalın teki. Zaten faşist olması, akılsız olduğunu kanıtlamıyor mu? Ne zaman yanıt alacağız?”</span></p>

  <p class="calibre1"><span>“Bir iki güne kadar, sanırım. Bugün önlerine gelen tüm dilekçeler hakkında karar alacaklar. Öyle sanıyorum.” Aslında bu işlerin nasıl yürüdüğü hakkında bir fikrim yoktu.</span></p>

  <p class="calibre1"><span>“Bu arada ne yapacağız?” Soru çok kısa ve netti.</span></p>

  <p class="calibre1"><span>“Senin takip etmen gereken başka davalar var, değil mi? Elindeki tek dava bu değil.” Direksiyon başındaki Corwi’ye baktım.</span></p>

  <p class="calibre1"><span>Copula Salonunu geçtik. Kocaman girişiyle yüzyıllık bir mağarayı andırıyordu. Bu bina bir katedralden daha büyüktü. Hatta bir Roma sirkinden bile. Doğu ve batı cepheleri açıktı. Zemin katta ve bunun elli adım kadar üstünde yarı kapalı bir alan vardı. Kolonlarla desteklenmişti. Burada trafik akışı duvarlarla ayrılmış, aralara kontrol noktaları konmuştu.</span></p>

  <p class="calibre1"><span>Arabalar ve minibüsler çok yakınımızdan geçiyordu. Pasaport ve diğer evrakların kontrol edildiği doğu noktasında duruyorlar, bazılarına çıkış izni veriliyor, bazıları geri çevriliyordu. Burada sonu gelmeyen bir hareket vardı. Salonun kemerleri altında iki şehrin kontrol noktalarını ayıran ara bölgede yoğunluk artıyordu. Batı noktasında ise, U1 Qoma’ya girecek olanlar bekliyordu. Diğer geçitlerde de benzer bir süreç işliyordu.</span></p>

  <p class="calibre1"><span>Geçiş izni alan araçlar yabancı bir şehre doğru ilerliyorlardı. Gidenlerin iki katı kadar da gelen vardı. Gelenlerin çoğu Eski Şehir denen yani bir yasal alana gidiyordu. Bir grup araç, çapraz hatlarla bölünmüş caddelerinden geçerek Eski Kente geri dönerken, Eski Kent’ten gelenler de, dönenlerin birkaç dakika öncesinde geçtikleri ve onlar için yeni olan resmî bir bölgeye gidiyorlardı.</span></p>

  <p class="calibre1"><span>Eğer biri kapı komşusu olduğu halde diğer şehrin sınırları içerisinde kalan bir eve gitmeye kalksa, bunu doğrudan yollarla yapamazdı. Yabancılar bunu pek anlayamazdı. Beszli biri, ihlâl yapmadan kendi evinden yan komşusuna iki adım bile atamazdı.</span></p>

  <p class="calibre1"><span>Ama Copula Salonundan geçip Beszel’den çıkabilir, salonun sonuna geldiğinde, başladığı yere dönebilirdi. Ama bu sefer başka bir şehirde ve bir turist, bir ziyaretçi olarak. Daha önce hiç görmedikleri ama koordinatları, oturdukları sokakla aynı olan bir başka sokağa çıkarlardı. Kapı komşusu olmalarına karşın hep görmezlikten geldikleri U1 Qoma evi ve oturdukları binanın ötesindeki koca bir şehir. Görmezden geldikleri sokaktan geçerler, İhlâl boyunca ilerleyip, evlerine dönerlerdi.</span></p>

  <p class="calibre1"><span>Copula Salonu, bir kum saatinin tam ortası gibiydi, bir giriş ve çıkış noktasıydı, iki şehrin tam arasındaydı. Tüm bina bir geçit görevi görüyor, iki şehri birbirine bağlıyordu.</span></p>

  <p class="calibre1"><span>Çapraz hatlarla bölünmemiş yerler de vardı. Ama buralar kıyısından da olsa U1 Qoma’yı içeriyordu. Küçükken, ailelerimiz ve öğretmenlerimiz bize buraları görmemeyi öğretmişlerdi. (Birbirine bu denli yakınken, Beszellilerin ve U1 Qomalıların birbirlerini görmemeleri inanması güç bir durumdu.) Öbür tarafa taşlar atar, sonra Beszel’in etrafında dolaşarak o taşları geri toplar, yanlış bir şey yapıp yapmadığımızı düşünürdük. İhlâl’i hiç görmedik, elbette. Bazen de kertenkeleleri atardık. Onları geri toplamaya kalktığımızda hep ölmüş olurlardı. U1 Qoma havasının o hayvanları öldürdüğüne inanırdık. Oysa yere çarparken de ölmüş olabilirlerdi.</span></p>

  <p class="calibre1"><span>“Artık bizim sorunumuz değil,” dedim. Beszel e giriş yapmakta olan U1 Qomalı turistlere bakıyordum. “Mahalia, yani. Ya da Byela. Fulana Detail.”</span></p>
</body>
</html>
