<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span class="font6"><b class="font1">23</b></span></h3>

  <div class="calibre19">
    <h3 class="calibre14"><img alt="" class="calibre13" src="../Images/main-42.jpg" /></h3>
  </div>

  <p class="calibre1"><span>ETRAFIMDAKİ, TAMAMEN SESSİZ BİR KARANLIK DEĞİLDİ. İhlâl yok değildi. Karanlıkta varlıklar dolanıyordu. Bana cevap veremediğim sorular soruyorlardı. Acil bir durum yüzünden içine düştüğüm bu belayla ilgili sorular. O sesler, bana defalarca,</span> <span class="font">“İhlâl”</span> <span>dediler. Bana dokunan şey, beni düşüncenin olmadığı bir sessizliğe gönderdi. Rüyalar diyarında bir av olmuştum.</span></p>

  <p class="calibre1"><span><br class="calibre3" /></span></p>

  <p class="calibre1"><span>BUNLARI SONRADAN HATIRLADIM. Kendime geldiğimde, zaman kavramımı yitirmiştim. Eski şehirlerin çapraz hatlarla bölünmüş sokaklarında gözlerimi kapadım, tekrar açtığımda bir odadaydım.</span></p>

  <p class="calibre1"><span>Sade, griye boyalı bir odaydı. Küçüktü. Bir yataktaydım. Benim olmayan kıyafetler içinde, çarşafların üstünde yatıyordum. Doğrulup oturdum.</span></p>

  <p class="calibre1"><span>Yerler gri plastik döşemeyle kaplıydı. Yürünmekten aşınmıştı. Uzun, gri duvardaki pencereden ışık sızıyordu. Camlar lekeli, çatlaktı. İçeride bir masa ve iki sandalye vardı. Kötü bir ofise benziyordu. Tavanda siyah camdan yapılmış bir yarı küre sallanıyordu. Hiç ses yoktu.</span></p>

  <p class="calibre1"><span>Gözlerimi kırpıştırarak ayağa kalktım. Çok bitkindim. Kapı kilitliydi. Pencere çok yüksekteydi, dışarıyı göremiyordum. Zıplayarak başımı uzattım, ama mavi gökyüzünden başka bir şey göremedim. Üstümde temiz kıyafetler vardı, herhangi bir tarza ait değildi. Bedenime tam oturmuştu. Karanlıktayken yanımda ne olduğunu hatırladım. Birden, kalbim hızla atmaya başladı. Nefesim de hızlanmıştı.</span></p>

  <p class="calibre1"><span>Sessizlik insanın moralini bozuyordu. Pencerenin kenarına tutunup kendimi yukarı çektim. Kollarım titriyordu. Ayağımın altında bir destek olmadığı için, bu şekilde uzun süre durmam mümkün değildi. Önümde çatılar uzanıyordu. Taşlar, uydu antenleri, düz beton, kirişler, kubbeler, gökdelenler, tek göz odalar... Nerede olduğumu bilmiyordum. Camın ardında beni neyin dinlediğini de. Dışarıdan biri beni gözlüyordu.</span></p>

  <p class="calibre1"><span>“Otur.”</span></p>

  <p class="calibre1"><span>Sesi duyunca kendimi sertçe yere bıraktım. Sendeledim.</span></p>

  <p class="calibre1"><span>Kapıda biri vardı. Arkasından ışık geliyordu. Karanlıkta kalmıştı. İlerleyince, benden on beş, yirmi yaş daha yaşlı bir adam olduğunu gördüm. Tıknaz biriydi. Benimkiler kadar belirsiz kıyafetler içindeydi.</span></p>

  <p class="calibre1"><span>Arkasında başkaları da vardı: Benim yaşlarımda bir kadın, biraz daha yaşlı bir adam. Yüzleri tamamen ifadesizdi. İnsanın, Tanrı nefesiyle can vermeden önceki kilden yapılma hallerini andırıyorlardı.</span></p>

  <p class="calibre1"><span>“Otur.” Yaşlı adam sandalyeyi gösterdi. “Saklandığın köşeden çık.”</span></p>

  <p class="calibre1"><span>Haklıydı. Bir köşeye büzülüp kalmıştım. Sonradan fark ettim. Sakinleşmeye çalıştım ve doğruldum. Elimi duvardan çektim.Normal bir insan gibi görünmeye çalışıyordum.</span></p>

  <p class="calibre1"><span>Uzunca bir süre sonra, “Ne kadar utanç verici,” dedim. “Çok özür dilerim.” Adamın gösterdiği yere oturdum. Sesimi kontrol etmek için epeyce uğraştıktan sonra, “Ben, Tyador Borlu. Ya siz?” diye sordum.</span></p>

  <p class="calibre1"><span>Adam oturdu, bana baktı. Meraklı bir kuş gibi başını bir yana yatırdı.</span></p>

  <p class="calibre1"><span>“İhlâl ” dedi.</span></p>

  <p class="calibre1"><span><span><br class="calibre3" /></span></span></p>

  <p class="calibre1"><span>“İHLÂL,” DEDİM. Derin bir nefes aldım. “Evet, İhlâl.”</span></p>

  <p class="calibre1"><span>“Ne bekliyordun? Ne bekliyorsun?” diye sordu.</span></p>

  <p class="calibre1"><span>Bu çok mu fazlaydı? Başka zaman olsa, bunun cevabını verebilirdim. Tedirgin gözlerle, karanlık köşelerde bir şeyler bulmak ister gibi etrafıma bakınıyordum. İki parmağıyla önce benim gözümü, sonra kendi gözünü işaret etti.</span> <span class="font">Bana bak.</span> <span>Dediğini yaptım.</span></p>

  <p class="calibre1"><span>Adam kaşlarının altından bana bakıyordu. “Durum,” dedi. İkimizin de Beszce konuştuğunu fark ettim. Ne Beszliye, ne de Ul Qomalıya benziyordu. Avrupalı ya da Kuzey Amerikalı hiç değildi. Dümdüz bir aksanı vardı.</span></p>

  <p class="calibre1"><span>“İhlâl yaptın, Borlu. Hem de şiddetli bir biçimde. Bir adam öldürerek.” Bana baktı. “Ul Qoma’dan Beszel'e ateş ettin. Bu yüzden ihlâl yapmış oldun.” Ellerini kavuşturdu. Derisinin altında, ince kemiklerini seçebiliyordum. “Öldürdüğün adamın adı Yorjavic’di. Onu hatırladın mı?”</span></p>

  <p class="calibre1"><span>“Ben...”</span></p>

  <p class="calibre1"><span>“Önceden tanıyordun.”</span></p>

  <p class="calibre1"><span>“Nereden biliyorsunuz?”</span></p>

  <p class="calibre1"><span>“Bize sen söyledin. Ne kadar derine ineceğin, orada ne kadar kalacağın, oradayken neler göreceğin, ne zaman yukarı çıkacağın bizim elimizde. Tabii çıkabilirsen. Onu nereden tanıyorsun?”</span></p>

  <p class="calibre1"><span>Kafamı salladım. Sonra birden, “Gerçek Vatandaşlar,” dedim. “Onlara sorular sorarken, o da oradaydı.” Avukat Gosz’u arayan oydu. O sert, kabadayı milliyetçilerden biriydi.</span></p>

  <p class="calibre1"><span>“O bir askerdi,” dedi adam. “Beszel Ordusunda nişancıydı. Altı yıl.”</span></p>

  <p class="calibre1"><span>Hiç şaşırmamıştım. Atışları hiç sekmemişti. Birden aklıma geldi. “Yolanda! Aman Tanrım, Dhatt! Onlara ne oldu?”</span></p>

  <p class="calibre1"><span>“Dedektif Dhatt, sağ kolunu bir daha eskisi gibi kullanamayacak, ama iyileşiyor. Yolanda Rodriguez öldü.” Bana baktı. “Dhatt a gelen kurşun, Rodriguez’i hedef almıştı. İkinci kurşun kafasına isabet etti.”</span></p>

  <p class="calibre1"><span>“</span><span class="font">Kahretsin</span><span>.” Bir an başımı önüme eğip düşündüm. “Ailesi biliyor mu?”</span></p>

  <p class="calibre1"><span>“Evet.”</span></p>

  <p class="calibre1"><span>“Başka kimse vuruldu mu?”</span></p>

  <p class="calibre1"><span>“Hayır. Tyador Borlu. İhlâl yaptın.”</span></p>

  <p class="calibre1"><span>“O adam Yolanda’yı</span> <span class="font">öldürdü.</span> <span>Kim bilir daha...”</span></p>

  <p class="calibre1"><span>Adam arkasına yaslandı. Özür diler gibi umutsuzca başımı salladım. “Yorjavic ihlâl yapmadı, Borlu. Copula Salonu sınırında vuruldu. Asla ihlâl yapmadı. Avukatlar şöyle bir iddiada bulunabilir: Tetiği çektiği yer Beszel'di ya da kurşunun girdiği yer Ul Qoma’ydı. Ya da ikisi birden.” Ellerini açıp,</span> <span class="font">ne fark eder,</span> <span>der gibi baktı. “O ihlâl yapmadı. Sen yaptın. Bu yüzden de şimdi burada, İhlâl’desin.”</span></p>

  <p class="calibre1"><span><br class="calibre3" /></span></p>

  <p class="calibre1"><span>HEPSİ DIŞARI ÇIKTI. Yemek geldi. Ekmek, peynir, et, meyve ve su. Yemeğimi yedikten sonra kapıyı itip çekmeye başladım. Ama hareket ettiremiyordum. Parmağımın ucuyla kapının boyasına dokundum. Hafifçe dökülmeye başladı. Belki de bu, çözmemin mümkün olmadığı bir tür şifreydi.</span></p>

  <p class="calibre1"><span>Yorjavic vurduğum ilk adam değildi, ama çok fazla kişi öldürdüğüm de söylenemezdi. Bana silah doğrultmayan birine hiç ateş etmemiştim. Titrememin geçmesini bekledim. Kalbim deli gibi çarpıyordu, ama suçluluk duymuyordum.</span></p>

  <p class="calibre1"><span>Uzun süre yalnız kaldım. Odanın içinde dolanıp durdum. Yarım ay şeklindeki gizli kamerayı seyrettim. Kendimi yukarı çekip pencereden çatılara baktım. Şafak sökerken, kapı yeniden açıldı. Aynı üçlü yeniden gelmişti.</span></p>

  <p class="calibre1"><span>“Yorjavic,” diye söze girdi daha yaşlı olanı. “Tek yönlü ihlâl yapmış. Onu vurunca ihlâl yapmasına sebep olmuşsun. İhlâl, ihlâldir. Ul Qoma’da temasları varmış. Onu tanıyoruz. Bir yerlerden talimatlar alıyormuş. Ama Gerçek Vatandaşlardan değil. Durum şu,” dedi. “Sen ihlâl yaptın. Artık bizimsin.”</span></p>

  <p class="calibre1"><span>“Peki, şimdi ne olacak?”</span></p>

  <p class="calibre1"><span>“Biz ne istersek o olacak. İhlâl yaptın ve artık bize aitsin.”</span></p>

  <p class="calibre1"><span>Beni kolayca ortadan kaldırabilirlerdi. Neler olabileceğine dair dedikodular duymuştum. İhlâl’in aldığı kişilere ne olduğunu kimse bilmiyordu. Bu insanlar çok gizli tutuluyor, hiç ortaya çıkmıyorlardı.</span></p>

  <p class="calibre1"><span>“Bizim adaletsiz olduğumuza inanman, öyle davranmamızı gerektirmez, Borlu. Bunu bir düşün, istersen. Bize neyi, neden yaptığını anlat. Biz de ne yapabileceğimize bakalım, ihlâli düzeltmemiz gerek. Soruşturma yapılması gerek. Bu konuyla ilgili, ihlâl yapmayanlarla görüşeceğiz. Anlıyor musun? Sert yaptırımlar var. Kayıtların elimizde. Sen bir polismişsin.”</span></p>

  <p class="calibre1"><span>Ne demeye çalışıyordu? Yani, meslektaş mıydık? Hiç konuşmamayı tercih ettim.</span></p>

  <p class="calibre1"><span>“Bunu neden yaptın? Anlat. Yolanda Rodriguez ve Mahalia Geary’den bahset.”</span></p>

  <p class="calibre1"><span>Uzunca bir süre konuşmadım, ama bir planım da yoktu. “Ne biliyorsunuz? Ne kadarını biliyorsunuz?”</span></p>

  <p class="calibre1"><span>“Borlu.”</span></p>

  <p class="calibre1"><span>“Orada ne var?” Dışarıyı gösteriyordum. Kapıyı aralık bırakmışlardı.</span></p>

  <p class="calibre1"><span>“Nerede olduğunu biliyorsun. Dışarıda ne olduğunu da göreceksin. Anlattıklarına bağlı olarak, elbette. Anlat bakalım şimdi. Buraya nasıl düştüğünü anlat. Epey bir zamandır böyle bir şey olmuyordu. Borlu, bize Orciny’yi anlat.”</span></p>

  <p class="calibre1"><span><br class="calibre3" /></span></p>

  <p class="calibre1"><span>KORİDORDAN GELEN sepya renkte bir ışıktan başka ışık kaynağım yoktu. Bu belli belirsiz ışık, beni sorgulayan kişiyi gölgede bırakıyordu. Olanları anlatmam saatler sürdü. Hiçbir şeyi gizlemedim, çünkü zaten her şeyi biliyorlardı.</span></p>

  <p class="calibre1"><span>“Neden ihlâl yaptın?” diye sordu adam.</span></p>

  <p class="calibre1"><span>“İstemeden oldu. Nişancının nereye gittiğini görmem gerekiyordu.”</span></p>

  <p class="calibre1"><span>“O zaman ihlâl yapmış oldun işte. Nişancı Beszel’deydi.”</span></p>

  <p class="calibre1"><span>“Evet, ama biliyorsunuz. Böyle şeyler hep olur.” Bana gülerek baktı. Aklıma Yolanda geldi. Sonra Mahalia. Kapıya doğru bir adım attım.</span></p>

  <p class="calibre1"><span>“Orada olduğunu nasıl bildi?”</span></p>

  <p class="calibre1"><span>“Fikrim yok,” dedim. “O adam bir milliyetçi, delinin teki ve belli ki sağlam temasları var.”</span></p>

  <p class="calibre1"><span><span class="calibre18"><i class="font">“</i></span></span><span class="font">Orciny</span> <span>bu işin neresinde, sence?”</span></p>

  <p class="calibre1"><span>Birbirimize baktık. “Bildiğim her şeyi anlattım,” dedim. Ellerimle yüzümü kapattım, parmaklarımın arasından baktım. Adam ve kapının yanında duran kadın bana dikkat etmiyor gibiydiler. Aniden onlara doğru koşmaya başladım. Haberleri olmadığını düşünmüştüm. İçlerinden biri, hangisi bilemiyorum, beni tuttuğu gibi havaya kaldırıp duvara yapıştırdı. Biri bana vurdu, o kadın olmalıydı. Çünkü yumruğun etkisiyle kafam savrulurken, diğer adamın kapıda dikildiğini gördüm. Yaşlı adamsa oturuyordu.</span></p>

  <p class="calibre1"><span>Kadın sırtıma abandı, boynumu kıvırarak beni etkisiz hale getirdi. “Borlu, İhlâl’desin. Burası senin yargılandığın yer,” dedi yaşlı adam. “Her şey burada çözüme kavuşacak. Kanunları çiğnemiş durumdasın. Kararın verileceği yer, burası. Kararı verecek olan da biziz. Bir daha soruyorum. Bu dava, bu insanların, bu cinayetlerin, Orciny ile ilgisi ne?”</span></p>

  <p class="calibre1"><span>Bir anlık sessizlikten sonra yaşlı adam kadına “Ne yapıyorsun?” diye sordu.</span></p>

  <p class="calibre1"><span>“Boğmuyorum,” dedi kadın.</span></p>

  <p class="calibre1"><span>Boğulmuyordum, aslında gülüyordum.</span></p>

  <p class="calibre1"><span>“Bunun benimle hiçbir alakası yok,” dedim, sonunda. “Tanrım, sizin asıl sorduğunuz şey, Orciny.”</span></p>

  <p class="calibre1"><span>“Orciny diye bir yer yoktur,” dedi adam.</span></p>

  <p class="calibre1"><span>“Herkes öyle diyor. Ama tuhaf şeyler olup duruyor. İnsanlar kayboluyor ya da ölüyor. Bir Orciny’dir, gidiyor.” Kadın sırtımdan kalktı. Doğrulup yere oturdum. Kafamı sallıyordum.</span></p>

  <p class="calibre1"><span>“Yolanda’nın size neden gelmediğini biliyor musunuz?” dedim. “O sizin Orciny olduğunuzu sanıyordu.</span> <span class="font">İki şehrin arasında üçüncü bir yer nasıl olabilir</span><span>; diye sorarsanız; size,</span> <span class="font">İhlâle inanır mısın? Sence İhlâl nerede?</span> <span>derdi. Ama yanılıyordu, değil mi? Siz Orciny değilsiniz.”</span></p>

  <p class="calibre1"><span>“Orciny yoktur.”</span></p>

  <p class="calibre1"><span>“O zaman bunları niye soruyorsunuz? Ben günlerdir neyden kaçıyordum? Orciny ya da onun gibi bir şey, benim ortağımı vurdu. İhlâl yaptığımı biliyorsunuz. Gerisi sizi neden ilgilendiriyor? Neden cezamı vermiyorsunuz?”</span></p>

  <p class="calibre1"><span>“Dediğimiz gibi...”</span></p>

  <p class="calibre1"><span>“Ne yani, bu merhamet mi şimdi? Yoksa adalet mi? Hadi canım. Beszel ile U1 Qoma arasında başka bir yer</span> <span class="font">varsa</span><span>, siz neredesiniz, peki? Orciny’nin nerede olduğunu bilmiyorsunuz. Neler olduğunu da. Siz...” Siz...”</span> <span class="font">Söyle gitsin</span> <span>dedim, içimden. “Siz korkuyorsunuz.”</span></p>

  <p class="calibre2"><span>* * *</span></p>

  <p class="calibre1"><span>KADINLA DAHA GENÇ OLAN DİĞER ADAM dışarı çıkıp eski bir projeksiyon makinesiyle geri geldiler. Cihazı çalıştırdılar, görüntüyü duvara yansıttılar. Bir sorguya ait görüntüler vardı. Yerde oturmuş, daha iyi görebilmek için arkama yaslanmıştım.</span></p>

  <p class="calibre1"><span>Sorgulanan kişi Bowden’di. Görüntü çok hareket ediyordu. Bowden İllitanca konuşuyordu. Onu sorgulayanların milisler olduğunu gördüm.</span></p>

  <p class="calibre1"><span>“... neler olduğunu bilmiyorum. Evet, saklanıyordum, çünkü peşimde birileri vardı. Biri beni öldürmeye çalışıyordu. Borlu’yla Dhatt’ın sınırdan geçeceklerini öğrenince, onlara güvenmesem de, belki beni de geçireceklerini düşündüm.”</span></p>

  <p class="calibre1"><span>“Silahın var mıydı?” diye sordular.</span></p>

  <p class="calibre1"><span>“Beni öldürmek isteyenler olduğu için, silah taşıyordum, evet. Vardı. Doğu U1 Qoma’da her köşede silah bulabilirsiniz, bunu siz de biliyorsunuz. Orada yıllarca yaşadım ben.”</span></p>

  <p class="calibre1"><span class="font">Anlaşılmayan bir şeyler konuşuldu.</span></p>

  <p class="calibre1"><span>“Hayır.”</span></p>

  <p class="calibre1"><span>“Neden?” Bunlar gayet net duyuluyordu.</span></p>

  <p class="calibre1"><span>“Çünkü</span> <span class="font">Orciny diye bir yer yok”</span> <span>dedi Bowden.</span></p>

  <p class="calibre1"><span class="font">Yine anlaşılmayan sesler geldi.</span> <span>“Bakın, ne düşündüğünüz umurumda değil. Yolanda ve Mahalia’nın da. Dhatt’ın neyi ima ettiğini bilmiyorum. Beni kimin aradığı hakkında hiçbir fikrim yok.</span> <span class="font">Öyle bir yer</span> <span>yok.”</span></p>

  <p class="calibre1"><span>Cızırtı vardı, görüntü değişti. Duvarda Aikam’ın aksi vardı şimdi. Ağlayıp duruyordu. Ona sorular soruyorlar, ama o sadece ağlıyordu.</span></p>

  <p class="calibre1"><span>Görüntü yeniden değişti. Sıra Dhatt’daydı. Üstünde üniforması yoktu. Kolu sarılıydı.</span></p>

  <p class="calibre1"><span>“Bir bok bildiğim yok benim,” diye bağırıyordu. “Ne diye bana soruyorsunuz ki? Gidin, Borlu’ya sorun. Çünkü ne boklar döndüğünü o benden çok daha iyi biliyor. Orciny mi? Ben çocuk muyum, böyle şeylere inanayım? Ama şunu söyleyeyim, Orciny zırvalık</span> <span class="font">bile olsa</span><span>, yine de ortada dönen bir şeyler var. Bazı insanlar bilmemesi gereken şeyler biliyor. Bazıları da bilinmeyen güçler tarafından kafasından mıhlanıyor. Lanet tipler.</span> <span class="font">Bu yüzden</span> <span>Borlu ya yardım etmeyi kabul ettim, kanunsuz iş yapmasın diye. Rozetimi alacaksanız, hiç durmayın. Buyrun. Orciny'ye falan inanmıyorum ben. Ama o var olmayan şehir sizi kafanızdan vurmasın, dikkat edin. Tyador nerede? Ona ne yaptınız?”</span></p>

  <p class="calibre1"><span>Duvarda görüntüler akmaya devam ediyordu. Sorgucular, Dhatt homurdanıp dururken kameraya bakıyordu.</span></p>

  <p class="calibre1"><span>“Evet, Bowden’i duydun,” dedi yaşlı adam. Neler oluyor? Orciny hakkında ne biliyorsun?”</span></p>

  <p class="calibre1"><span><br class="calibre3" /></span></p>

  <p class="calibre1"><span>İHLÂL BİR HİÇTİ. Hiçbir şeydi. Burası sıradan bir yerdi; bu da basit bir meseleydi. İhlâl'in elçiliği, ordusu, turistik bölgeleri, para birimi yoktu. Ona karşı bir hata yaparsanız, sizi içine çekerdi. İhlâl, öfkeli polislerin çıkardığı bir şeydi.</span></p>

  <p class="calibre1"><span>Orciny’ye sürekli ihlâl yapıldığını akıllara getiren bu izler, gizli olağanüstü kanunlar, İhlâl’den başka bir yer olmaması muhtemel, hiçlik halindeki parazit bir şehir. İhlâl Orciny değilse, yüzyıllardır devam eden bu safsata ne olabilirdi? Bu yüzden, sorgulayıcım bana,</span> <span class="font">Orciny var mıdır?</span> <span>diye sorduğunda, “Savaşta mıyız?” diye karşılık verdim.</span></p>

  <p class="calibre1"><span>İş birliği fırsatına dikkatlerini çekmeye çalıştım. Pazarlık etme cüretini gösterdim. “Size yardım edeceğim...” diyordum. Cümlemi yarıda bırakıp biraz bekliyor;</span> <span class="font">eğer</span><span>, demeye çalışarak, karşılığında bir şey beklediğimi ima ediyordum. Mahalia Geary ve Yolanda Rodriguez’in katillerini öğrenmek istedim. Bana bu bilgiyi verebilirlerdi, ama ben, pazarlık edemeyecek kadar asil biriydim. Onlarla anlaşmak için, az da olsa bir şansım vardı. Bu da beni İhlâl’den kurtarabilirdi.</span></p>

  <p class="calibre1"><span><br class="calibre3" /></span></p>

  <p class="calibre1"><span>“BİR KERESİNDE NEREDEYSE beni alacaktınız,” dedim. Evime çok yaklaştığım o gece, beni izliyorlardı. “Bu işte ortak mıyız?” diye sordum.</span></p>

  <p class="calibre1"><span>“Sen ihlâlcisin. Ama bize yardım edersen, faydasını görürsün.”</span></p>

  <p class="calibre1"><span>“Onları gerçekten de Orciny’nin mi öldürdüğünü düşünüyorsun?” dedi diğer adam.</span></p>

  <p class="calibre1"><span>Orciny’nin varlığı kanıtlanırsa beni bırakacaklar mıydı? Bu bilinmeyen şehrin insanları, Beszel ve U1 Qomalılar tarafından görülmeden sokaklarda mı yürüyordu? İki şehrin insanları da birbirlerinin diğer şehre ait olduğunu mu sanıyordu? Kütüphanedeki kitaplar gibi saklanıyorlar mıydı?</span></p>

  <p class="calibre1"><span>“Bu da nesi?” dedi, suratımın ifadesini gören kadın.</span></p>

  <p class="calibre1"><span>“Size bildiklerimi anlattım. Fazla bir şey bilmiyorum, zaten. Neler olduğunu asıl bilen, Mahalia’ydı. O da öldürüldü. Ama arkasında bir şey bıraktı. Her şeyi arkadaşına anlattı. Yolanda onun notlarını karıştırırken her şeyi buldu. Bu notları henüz bulamadık. Ama nasıl çalıştığını biliyorum. Nerede olduklarını da.”</span></p>

  <p class="calibre1"></p>
</body>
</html>
