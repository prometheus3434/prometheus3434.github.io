<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">28</b></span></h3>

  <div class="calibre4"><img alt="" class="calibre5" src="../Images/main-46.jpg" /></div>

  <p class="calibre1"><span><br /></span></p>

  <p class="calibre1"><span>ASHIL’İN YANINDAKİ İHLÂLCÎ, benden yardım istemedi. Hatta beni kovaladı.</span></p>

  <p class="calibre1"><span>Ashil’in silahını buldum. Ağır bir şeydi, susturucusuyla gayet uyumlu görünüyordu. Yeşil yumuşak bir maddeden yapılmış bir ağızlığa benziyordu. Silahın emniyetini bulmam epey bir zaman aldı. Cebime koyup merdivenlere yöneldim.</span></p>

  <p class="calibre1"><span>Aşağıya inerken, telefonu çıkarıp kayıtlı numaralara baktım. Hepsi de anlamsız birtakım işaretlerle kaydedilmişti. İhtiyacım olan numarayı tuşladım. Tahmin ettiğim gibi, numaradan önce ülke kodu yazmama gerek kalmamıştı. Çalıyordu. Bu arada aşağıya inmiştim. Nöbetçiler bana bakınca, kimliğimi çıkarıp gösterdim.</span></p>

  <p class="calibre1"><span>“Alo? Kimsiniz?”</span></p>

  <p class="calibre1"><span>“Dhatt, benim.”</span></p>

  <p class="calibre1"><span>“Aman Tanrım,<i>Borlu</i>,sen misin? Neredesin? Neredeydin? Neler oluyor?”</span></p>

  <p class="calibre1"><span>“Dhatt, sus da dinle. Daha sabah olmadı, biliyorum, ama kalkman gerek. Yardımına ihtiyacım var. Dinle.”</span></p>

  <p class="calibre1"><span>“Borlu, uyuyor muyum ben sanki? Senin <i>İhlâl</i> le beraber olduğunu sanıyorduk. Neredesin? Neler oluyor?”</span></p>

  <p class="calibre1"><span>“İhlâl'le beraberim. Dinle. îşe gitmiyorsun, değil mi?”</span></p>

  <p class="calibre1"><span>“Hayır. Ben mahvoldum.”</span></p>

  <p class="calibre1"><span>“Yardımın gerek. Bowden nerede? Sizin adamlarınız onu sorguya almıştı, değil mi?”</span></p>

  <p class="calibre1"><span>“Bowden’i mi? Evet. Ama onu tutmadık. Neden soruyorsun?”</span></p>

  <p class="calibre1"><span>“Nerede şimdi?”</span></p>

  <p class="calibre1"><span>Dhatt’ın yataktan kalktığını, toparlandığını duyabiliyordum. “Evinde. Merak etme, gözleniyor.”</span></p>

  <p class="calibre1"><span>“Onu mutlaka aldırman gerek. Ben gelene kadar. Lütfen, hemen şimdi adamlarını gönder. Onu aldırdığında beni ara.”</span></p>

  <p class="calibre1"><span>“Bekle, hangi numaradan arıyorsun? Telefonumda çıkmadı.”</span></p>

  <p class="calibre1"><span>Ona numarayı verdim. Meydana baktım, gökyüzü aydınlanıyordu. İki şehirde de kuşlar ötüyordu. Aşağı yukarı gezinerek beklemeye başladım. Sokakta pek kimse yoktu. Olanlar da hızla bir yerlere gidiyorlardı. Herkes kendi şehrine dönmeye çalışıyordu. İhlâl yapmamaya çalışıyorlardı.</span></p>

  <p class="calibre1"><span>“Borlu. Gitmiş.”</span></p>

  <p class="calibre1"><span>“Ne demek bu?”</span></p>

  <p class="calibre1"><span>“Evinin önüne bir ekip koymuştuk. Vurulduktan sonra, korumak için. Geceki kargaşada, o ekibi başka bir yerde görevlendirmişler. Yerine kim geldi, evin önü ne kadar süre korumasız kaldı, bilmiyorum. Ekibi oraya geri gönderdim. Olaylar yatışmaya başladı. Milisler ve seninkiler, sınırları yeniden kurmaya çalışıyorlar. Ama sokaklar çıldırmış gibi. Neyse, ekibi oraya tekrar gönderdim. Kapıyı çalmışlar, ama içeride kimse yokmuş.”</span></p>

  <p class="calibre1"><span>“Orospu çocuğu.”</span></p>

  <p class="calibre1"><span>“Tyad, neler oluyor?”</span></p>

  <p class="calibre1"><span>“Oraya geliyorum. Bak, İllitancasını bilmiyorum.</span> <span class="font">Bowden için arama emri çıkar”</span> <span>Bunu tıpkı filmlerdeki gibi, İngilizce olarak söylemiştim.</span></p>

  <p class="calibre1"><span>“Tamam, sorun değil. Borlu, dün gece neler olduğunu gördün. Sence onu gören olmuş mudur?”</span></p>

  <p class="calibre1"><span>“Denemek zorundayız. Ülke dışına çıkmaya çalışıyor.”</span></p>

  <p class="calibre1"><span>“Sorun değil, mahvoldu o zaman. Bütün sınırlar kapatıldı. Nereye giderse gitsin, mutlaka buluruz. Beszel'e bile geçmiş olsa, sizinkiler onu sınırdan geçirecek kadar alık değildir.”</span></p>

  <p class="calibre1"><span>“Tamam, ama yine de arama emri çıkaracak mısın?”</span></p>

  <p class="calibre1"><span class="font">“Tamam.</span> <span>Ama onu bulamayacağız.”</span></p>

  <p class="calibre1"><span>Her iki şehirde de yollar kurtarma araçlarından geçilmiyordu. Sivil araçlar da trafiğe çıkmıştı. Kurallara uymaya çok dikkat ediyorlar, sorun çıkarmadan yollarına devam ediyorlardı. Yayalar da aynı şekilde. Dışarıda olmalarının mutlaka önemli bir sebebi olmalıydı. Görmemeyi başarma konusundaki duyarlılıkları takdire şayandı. Çapraz hatlarla bölünen alanlar eski haline geliyordu.</span></p>

  <p class="calibre1"><span>Sabah serinliği çıkmıştı. Ashil'in bana verdiği iskeletli anahtarlıkla U1 Qoma plakalı bir aracın camını kırdım. Tam bu sırada Dhatt aradı. Sesi farklı geliyordu. Şaşkındı.</span></p>

  <p class="calibre1"><span>“Yanılmışım. Onu bulduk.”</span></p>

  <p class="calibre1"><span>“Ne? Nerede?”</span></p>

  <p class="calibre1"><span>“Copula Salonu nda. Milisler sınırda bekliyordu. Onu çıkarmamışlar. Fotoğraftan tanımışlar. Bana haber verdiklerinde, saatlerdir orada bekliyormuş.”</span></p>

  <p class="calibre1"><span>“Ne yapıyormuş?”</span></p>

  <p class="calibre1"><span>“Bekliyormuş.”</span></p>

  <p class="calibre1"><span>“Onu aldılar mı?”</span></p>

  <p class="calibre1"><span>“Tyad, bak. Alamıyorlar. Bir sorun var.”</span></p>

  <p class="calibre1"><span>“Neler oluyor?”</span></p>

  <p class="calibre1"><span>“U1 Qoma sınırlarında değil.”</span></p>

  <p class="calibre1"><span>“Sınırı geçmiş mi? O zaman Beszel devriyesiyle konuşalım.” “Hayır,</span> <span class="font">bak.</span> <span>Nerede olduğu</span> <span class="font">belirsiz”</span></p>

  <p class="calibre1"><span>“Ne? Ne halt ediyor bu?”</span></p>

  <p class="calibre1"><span>“Sınırın hemen dışında, öylece duruyormuş. Ona doğru yaklaştıklarını görünce de yürümeye başlıyormuş. Ama hareketleri, kılık kıyafeti... U1 Qoma’da mı, yoksa Beszel’de mi olduğu</span> <span class="font">belli değil</span><span>”</span></p>

  <p class="calibre1"><span>“Sınırı, kapatılmadan önce mi geçmiş?”</span></p>

  <p class="calibre1"><span>“Tyad, olay çok karışık. Kimse evrak takibi ya da bilgisayar girdisi yapamıyor. Bu yüzden, ne zaman sınırı geçtiğini bilmiyoruz.”</span></p>

  <p class="calibre1"><span>“Onu almanız gerek.”</span></p>

  <p class="calibre1"><span>“Tyad, beni dinle. Tek yapabildiğim, onları oradan çıkarmak. Onu gördüklerinde çok korkmuşlar. Onun İhlâl</span> <span class="font">olduğunu</span> <span>söylüyorlar. Aslında yalan da değil, olabilir de. İhlâl her yerde. Sınırlar kapatıldı,</span> <span>Tyad. İnsanlar ihlâl yapma riskini göze alamaz. Bowden U1 Qoma’ya geçmeden, bir şey yapamayız.”</span></p>

  <p class="calibre1"><span>“Şimdi nerede?”</span></p>

  <p class="calibre1"><span>“Nereden bileyim? Onu izlemeyi göze alamıyorlar. Tek söyledikleri, yürümeye başladığı. Sadece yürüyor. Kimse nereye gittiğini bilmiyor.”</span></p>

  <p class="calibre1"><span>“Kimse onu durdurmuyor mu?”</span></p>

  <p class="calibre1"><span>“Onu</span> <span class="font">görmelerinin</span> <span>doğru olduğundan bile emin değiller. İhlâl de yapmıyor. Sadece...” Dhatt bir an sustu. “Tyad?”</span></p>

  <p class="calibre1"><span>“Tabii ya, birinin onu fark etmesini</span> <span class="font">bekliyor”</span></p>

  <p class="calibre1"><span>Hızla Copula Salonu na yöneldim. Fazla uzak değildi.</span></p>

  <p class="calibre1"><span>“Ne? Ne diyorsun, Tyad?”</span></p>

  <p class="calibre1"><span>“Bunu istiyor. Kendin söyledin, Dhatt hangi şehrin sınır görevlisi yaklaşıyorsa, o şehrin tersine doğru gidiyor. Yani?”</span></p>

  <p class="calibre1"><span>Bir an sessizlik oldu. “Kahretsin,” dedi Dhatt. Bu belirsiz durumda, Bowden’i kimse durduramazdı.</span></p>

  <p class="calibre1"><span>“Neredesin? Copula Salonu na yakın mısın?”</span></p>

  <p class="calibre1"><span>“On dakikada orada olurum. Ama...”</span></p>

  <p class="calibre1"><span>Ama o da Bowden’i durduramayacaktı. Endişesini anlıyordum, o da şehrinin sınırları içinde olmayan birini görerek ihlâl yapmak istemeyecekti. Ona endişelenmemesini söylemek istedim, ama haksız değildi. Gözetlenmediğinin garantisini veremezdim. Güvende olduğunu söyleyebilir miydim?</span></p>

  <p class="calibre1"><span>“U1 Qoma tarafına geçince milisler onu tutuklayamaz mı?”</span></p>

  <p class="calibre1"><span>“Evet, ama onu izlemeyi göze alamıyorlar, ihlâl yapmaktan korkuyorlar.”</span></p>

  <p class="calibre1"><span>“O zaman sen git. Lütfen, Dhatt. Sadece şöyle bir yürüyüşe çıkacaksın, ne var bunda? Copula Salonu na git, oralarda dolaş. Etrafında birilerini görürsen ve U1 Qoma sınırlarındaysan, hemen tutuklarsın.” Kimse böyle bir şeyi kabul etmezdi. Bowden böyle belirsiz bir konumdayken ve onunla herhangi bir iletişim kurulamazken, bu ancak gerçekçi bir inkâr olabilirdi. “Lütfen, Dhatt.”</span></p>

  <p class="calibre1"><span>“Tamam. Ama bak. O yürüyüşe çıktığımda etrafımda beliren kişi U1 Qoma sınırı</span> <span class="font">içinde değilse</span><span>, tutuklayamam.”</span></p>

  <p class="calibre1"><span>“Dur bir dakika. Haklısın.” Ondan ihlâl yapmasını isteyemezdim. Üstelik Bowden Beszel’e geçebilirdi, böylece Dhatt tamamen çaresiz kalırdı. “Tamam. Yürüyüşe çık. Copula Salonu na gelince haber ver. Bir yeri arayacağım.”</span></p>

  <p class="calibre1"><span>Telefonu kapatıp başka bir numarayı aradım. Uluslararası arama yapmama rağmen, ülke kodu çevirmedim. Sabahın erken saatine rağmen, telefon hemen açıldı. Cevap veren ses, çok telaşlıydı.</span></p>

  <p class="calibre1"><span>“Corwi.”</span></p>

  <p class="calibre1"><span>“Şef? Aman Tanrım!</span> <span class="font">Şef,neredesin</span><span>? Neler oluyor? İyi misin? Neler oluyor?”</span></p>

  <p class="calibre1"><span>“Corwi, sana her şeyi anlatacağım, ama şimdi olmaz. Hemen harekete geçmen lazım. Çok çabuk. Soru sormadan dediklerimi yap. Hemen Copula Salonu na gel.”</span></p>

  <p class="calibre1"><span><br class="calibre3" /></span></p>

  <p class="calibre1"><span>SAATİME BAKTIM. Sabah olmuştu. Dhatt’la Corwi sınıra doğru yola çıkmışlardı. İlk arayan Dhatt oldu.</span></p>

  <p class="calibre1"><span>“Buradayım, Borlu.”</span></p>

  <p class="calibre1"><span>“Onu görebiliyor musun? Onu buldun mu? Nerede?” Sessizlik oldu. “Tamam, Dhatt, dinle.” U1 Qoma’da olduğundan emin olmadığı bir şeyi göremezdi. Ama kimsenin olmadığını söyleyebilirdi. “Neredesin?”</span></p>

  <p class="calibre1"><span>“İllya ve Suhash’ın köşesindeyim.”</span></p>

  <p class="calibre1"><span>“Kahretsin, keşke konferans görüşme yapmayı becerebilseydim.Gelen arama var, hatta kal.” Corwi’ye geri döndüm. “Corwi? Dinle.” Arabayı kaldırıma çekip torpido gözünde olduğunu tahmin ettiğim U1 Qoma haritasını çıkardım. Eski şehirlerin çoğu çapraz hatlarla bölünmüştü. “Corwi, Byula Caddesine... ve Warsza Caddesi ne git. Bowden’in fotoğrafını gördün, değil mi?”</span></p>

  <p class="calibre1"><span>“Evet.”</span></p>

  <p class="calibre1"><span>“Biliyorum, biliyorum.” Arabayı çalıştırdım. “Beszel’de olduğundan emin değilsen, onu tutuklayamazsın. Dediğim gibi, şöyle bir yürüyüşe çık. Eğer Beszel tarafında</span> <span class="font">belirirse</span><span>, onu tutuklayabilirsin. Yerini bana bildir. Dikkatli ol. Tamam mı?”</span></p>

  <p class="calibre1"><span>“Ne konuda dikkatli olayım, şef?”</span></p>

  <p class="calibre1"><span>Mantıklı bir soruydu. Bowden Dhatt'a ya da Corwi'ye saldıracak değildi. Böyle bir şey yaparsa, ister Beszel’de olsun ister U1 Qoma’da, suçlu konumuna düşeceğini biliyordu. İkisine birden saldırmaya kalkarsa da ihlâl yapmış olacaktı. Şaşılacak şekilde, henüz ihlâl yapmamıştı. İki şehir arasında dengeli bir biçimde yürüyüp duruyordu. Tıpkı Schrödinger’in yayası gibi.</span></p>

  <p class="calibre1"><span>“Dhatt, neredesin?”</span></p>

  <p class="calibre1"><span>“Teipei Caddesine yaklaştım.” Teipei Caddesi, Beszel’deki Mirandi Caddesine denk geliyordu. Corwi'ye nereye gideceğini söyledim. “Az sonra oradayım,” dedi. Nehri geçiyordum. Sokaklardaki araçların sayısı artmaya başlamıştı.</span></p>

  <p class="calibre1"><span>“Dhatt, Bowden nerede? Yani, sen neredesin?” Yerini söyledi. Bowden çapraz hatlarla bölünmüş sokaklarda yürümek zorundaydı. Aksi halde iki şehirden birinin sınırları içine girebilirdi. O zaman da tutuklanacaktı. Şehrin eski sokakları çok dardı, hızlı gidemiyordum. Arabayı bırakıp koşmaya başladım. Önüme çıkanları ite kaka yoluma devam ettim. Bir elimde İhlâl kimliğim, bir elimde telefon vardı.</span></p>

  <p class="calibre1"><span>“Mirandi Caddesi’nin sonundayım, şef.” Birden, Corwi'nin sesi değişti. Bowden’i gördüğüne inanamıyordu. Aslında görmemişti, yani görmemeyi başarmıştı. Ona çok yakındı. Belki de Bowden onu görebiliyordu.</span></p>

  <p class="calibre1"><span>Ashil’in silahını bir kere daha inceledim. Ama bir şey anlamadım. Nasıl çalıştığını çözememiştim. Tekrar cebime koydum. Corwi'nin Beszel’de, Dhatt’ın U1 Qoma’da beklediği, Bowden'in iki şehrin arasında gidip geldiği yere gittim.</span></p>

  <p class="calibre1"><span><br class="calibre3" /></span></p>

  <p class="calibre1"><span>ÖNCE DHATT'I GÖRDÜM. Üniformasını giymişti. Kolu askıdaydı. Telefon görüşmelerini kulaklık takarak yapıyordu. Geçerken omzuna dokundum. Beni görünce çok şaşırdı. Telefonunu kapattı, gözleriyle bir yeri işaret etti. Fark edip etmediğimi anlamak ister gibi yüzüme baktı.</span></p>

  <p class="calibre1"><span>Gereksiz bir bakıştı. Çapraz hatlarla bölünmüş kalabalık caddede Bowden’i açıkça görebiliyordum. Yürüyüşü çok tuhaftı. Ne Beszel'lilerin, ne de Ul Qoma'lıların yürüyüşüne benziyordu. Hiçbir yere ait olmayan bir tarzı vardı. Onu arkadan gördüm. Amaçsızca yürümüyordu. İki şehrin merkezlerinden, sınırlardan uzak durmaya dikkat ediyordu.</span></p>

  <p class="calibre1"><span>Onu meraklı gözlerle izleyenler, hangi şehirde olduğundan emin olamasalar da, yan gözle bakmadan duramıyorlardı. Onlara uzak durmalarını işaret ettim. Hepsi bir anda dağıldı. Pencerelerden gözetleyenler vardı, tabii. Beszel tarafından Bowden’e doğru yaklaştım.</span></p>

  <p class="calibre1"><span>Ondan birkaç metre uzaktaydım. Corwi bana bakıyordu. Telefonunu bırakıp silahını çıkardı. Ama doğrudan Bowden’e bakamıyordu. Belki de İhlâl bizi bir yerlerden izliyordu. Bowden, onların dikkatini çekecek şekilde ihlâl yapmamıştı: Ona dokunamazlardı.</span></p>

  <p class="calibre1"><span>Ellerimi kaldırıp yürümeye devam ettim. Hiç yavaşlamadım, ama bir an, Corwi yle göz göze geldik. Arkama bakınca Dhatt’ı gördüm. Bana bakıyordu. Sonunda güneş doğmuştu.</span></p>

  <p class="calibre1"><span><br /></span></p>

  <p class="calibre1"><span>“BOWDEN.”</span><br /></p>

  <p class="calibre1"><span>Bana döndü. Yüzü ifadesizdi. Ne olduğunu anlayamadığım bir şey tutuyordu.</span></p>

  <p class="calibre1"><span>“Müfettiş Borlu. Sizi burada... görmek ne güzel.” Sırıtmaya çalıştı, ama beceremedi.</span></p>

  <p class="calibre1"><span>“Burası neresi?” dedim. Omuz silkti. “Yaptığın şey çok etkileyici,” dedim. Yine omuz silkti. Tavırları ne Beszel'lilere, ne de Ul Qoma'lılara benziyordu. Birkaç gün boyunca böyle yürüyebilirdi. Eğitimli, tecrübeli bir vatandaş, yabancı tavırlı olanları hemen fark ederdi. Elindeki şeyi bana doğrulttu.</span></p>

  <p class="calibre1"><span>“Beni vurursan, İhlâl seni alır.”</span></p>

  <p class="calibre1"><span>“Eğer izliyorsa,” dedi. “Burada senden başkası yok gibi. Bu geceden sonra sınırlar yüzyıllarca kapalı kalacak. İhlâl beni izliyorsa bile, durumum çok tartışmalı. Neyle suçlayacaklar?</span> <span><i class="font">Sen</i></span> <span>neredesin?”</span></p>

  <p class="calibre1"><span>“Mahalia’nın suratını yüzmeye çalıştın,” dedim. Çenesinin altındaki kesikten bahsediyordum. “Onun bıçağıyla. Ama yapamadın. Onun yerine, ağır bir makyajla tanınmaz hale getirmek istedin.” Gözlerini kırpıştırdı. Hiç cevap vermedi. “Sanki kimliğini gizlemek ister gibi. Elindeki ne senin?” Bowden elindeki şeyi bana gösterdi, sonra yine nişan aldı. Eski, bakır bir nesneye benziyordu. Tıklatılan bir şeydi. Metal bantlarla tutturulmuştu.</span></p>

  <p class="calibre1"><span>“Kırıldı. Şey yaparken...” Tedirgin olmuş gibi değildi. Aniden sustu.</span></p>

  <p class="calibre1"><span>“Tanrım, onu bununla vurdun. Mahalia her şeyin bir yalan olduğunu fark edince onu vurdun.” Bowden öfkelenmişti. Her şeyi itiraf edebilirdi, ama bulunduğu yer yüzünden, kimse onu alamazdı. Elindeki şeyi gördüm. Ona doğrultmuştu. Sivri uçlu biçimsiz bir şeydi. “O aletle ona vurup öldürdün. Bir anlık öfkeyle, değil mi?” dedim.</span></p>

  <p class="calibre1"><span>“Nasıl ateş edeceğini bilmiyorsun, öyle mi? Her şey doğruydu. Bütün o garip fizik’ söylentileri. O</span> <span class="font">elindeki</span><span>, Sear and Core’un peşinde olduğu şeylerden biri mi? Parkta geziniyormuş gibi yapıp yerden alıverdikleri şeylerden mi bu da?”</span></p>

  <p class="calibre1"><span>“Bu bir silah sayılmaz,” dedi. “Ne işe yaradığını görmek ister misin?” Elindeki şeyi salladı.</span></p>

  <p class="calibre1"><span>“Kendin satmak istemedin mi hiç?” Bu sözüme alınmıştı. “Nasıl çalıştığını nerden biliyorsun?” diye sordum.</span></p>

  <p class="calibre1"><span>“Ben bir arkeolog ve tarihçiyim. Hem de en iyilerdenim. Şimdi de buradan gidiyorum.”</span></p>

  <p class="calibre1"><span>“Şehirden çıkacak mısın?” Başını eğdi. “Ama hangi şehirden?” Hayır dercesine silahını salladı.</span></p>

  <p class="calibre1"><span>“Peki, ya Mahalia?” Bowden “Onu kastetmedim” dedi. “O...” Bir an duraladı. Bir şeyler geveledi.</span></p>

  <p class="calibre1"><span>“Sana çok kızmıştı herhalde. Ona söylediğin yalanları anlayınca.”</span></p>

  <p class="calibre1"><span>“Ben hep gerçekleri söyledim.</span> <span class="font">Sana da</span> <span>Müfettiş. Hem de defalarca. Orciny diye bir yer yoktur.”</span></p>

  <p class="calibre1"><span>“Onu pohpohladın mı? Gerçekleri anlayabilecek tek kişinin o olduğunu mu söyledin?”</span></p>

  <p class="calibre1"><span>“Borlu, seni şu an, olduğun yerde öldürebilirim. Kimse de bir şey yapamaz, buranın neresi olduğunu kimse bilmiyor. Ama bu çözüm değil. İhlâl de dahil,<i>kimse</i> burada kurallara uymuyor. Kendi kurallarına. Eğer bir işe <i>yarasaydı</i>,hangi şehirde olduğu kesin olmayan biri tarafından öldürülseydin, senin de hangi şehirde öldüğün belli olmayacaktı. Cesedin sonsuza kadar olduğu yerde kalacaktı. İnsanlar üstünden atlamak zorunda kalacaktı. Çünkü kimse ihlâl yapmayacaktı. Ne U1 Qoma, ne de Beszel, cesedini kaldırmayı göze alamayacaktı. Cesedin çürüyüp kokana ve sonunda yok olana kadar orada kalacaktı. Ben gidiyorum, Borlu. Seni vurursam, Beszel mi gelir, U1 Qoma mı?” Corwi’yle Dhatt onu duymuş olmalıydı, duymazlıktan gelseler de. Bowden hareket etmiyor, sadece bana bakıyordu.</span></p>

  <p class="calibre1"><span>“Ortağım, İhlâl, haklıymış,” dedim. “Bütün bunlar Buric’in altından çıkmış bile olsa, onun Mahalia’yı kandıracak kadar gücü yoktu. O zeki bir kızdı. Bu yüzden, arşivlere hakim, Orciny hakkındaki sırları ve söylentileri bilen birini tuttu. Sen doğruyu söyledin, haklısın: Orciny diye bir yer yoktur. Bunu defalarca söyledin. Mesele de buydu, değil mi? Her şey Buric’in fikriydi. Mahalia’yı o konferansta gözüne kestirmişti. Sear and Core’un bunlarla doğrudan bir ilgisi yoktu. Onlar sadece adamları tuttular. Bu iş için Buric’e ihtiyacın vardı. O da zaten U1 Qoma’dan bir şey çalma fırsatını tepmedi. Bu işe ne kadar yatırım yapıldı? Ama fikir senindi ve senin peşinde olduğun şey para değildi. Çünkü sen, Orciny’yi özlüyordun. Evet, Orciny hakkında yanılıyordun.”</span></p>

  <p class="calibre1"><span>Kazıdan çıkan eserler arasından seçim yapılıyordu. Detaylarını sadece arkeologların ya da onları oraya bırakanların bilebileceği şeylerdi bunlar. Zavallı Yolanda böyle düşünmüştü. Sözde Orciny ,sözde ajanlarıyla talimatlar gönderiyor, geç kalınmamasını, teslimatın derhal yapılmasını istiyordu.</span></p>

  <p class="calibre1"><span>“Mahalia’ya gerçekleri sadece onun anlayabileceğini söyledin. Yazdığın kitabı reddetmen de bir oyundu. Ona bir korkak olduğunu mu söyledin? Mutlaka öyle demişsindir.” Ona yaklaştım. İfadesi değişti. ‘“Utanıyorum, Mahalia, çok fazla baskı yapıyorlar. Sen benden daha cesursun. Devam et, bulacaksın...’ Böyle mi dedin? Saçmalıkların yüzünden bütün kariyerin bitti. Yapacak en iyi şey, her şeyin aslında doğru olduğu sanrısını yaratmaktı. Eminim iyi para almışsındır. Buric’in de, Sear and Core’un da kendilerine has sebepleri vardı. Milliyetçilerse, üç kuruş için adam doğramaktan çekinmez. Ama senin için bütün mesele <i>Orciny</i> ydi, değil mi? Ama Mahalia bunun saçmalık olduğunu anladı, Doktor Bowden.”</span></p>

  <p class="calibre1"><span>Olmayan bir tarihi ne kadar gerçekçi yaratabilirdi ki? Sadece arşivlerden, karşılaştırmalı metinlerden değil, sonradan yazılmış metinlerden de faydalanmıştı. Ama Mahalia yine de gerçeği öğrenmişti.</span></p>

  <p class="calibre1"><span>“Bundan çok rahatsız olmuşsundur,” dedim.</span></p>

  <p class="calibre1"><span>Gözleriyle bizi takip ediyordu. “Öyle... Bu yüzden.” Mahalia ona teslimatların sona ereceğini söylemişti. Bowden’i asıl kızdıran bu olmuştu.</span></p>

  <p class="calibre1"><span>“Senin de kandırıldığını düşünüyor muydu? Yoksa bu işin arkasında senin olduğunu da anlamış mıydı?” Bu çok önemli bir detaydı. “Bence bilmiyordu. O seni <i>koruduğunu</i> sanıyordu. İkinizin de biri tarafından kandırıldığını söylemek için seninle görüşmek istedi. İkinizin de tehlikede olduğunu sanıyordu.”</span></p>

  <p class="calibre1"><span>O öfkeyle saldırmıştı. Planladığı şey yolunda gitmediği için birilerini cezalandırmak istiyordu. Mahalia’nın gerçeği öğrenmiş olması, asıl niyetini anlaması, onu çileden çıkarmıştı. Mahalia onu, hile yapmadan, terslemeden ezip geçmişti. Bulduğu kanıt onun bütün fikirlerini yok etmişti, geliştirilmiş versiyonuyla Orciny 2.0 altüst olmuştu. Mahalia, Bowden’e, bir efsaneye inanacak kadar aptal olduğunu gösterdiği için ölmüştü.</span></p>

  <p class="calibre1"><span>“O ne? Bunu o mu...” Elindeki şeyi Mahalia’dan almış olamazdı.</span></p>

  <p class="calibre1"><span>“Yıllardır bende duruyor bu,” dedi. “ Bunu <i>ben</i> buldum. İlk kazılarda. O zaman güvenlik bu kadar sıkı değildi.”</span></p>

  <p class="calibre1"><span>“Onunla nerede buluşuyordun? <i>İhtilaflı</i> bir binada mı? Orciny’nin orada olduğunu mu söylüyordun?” Yerin bir önemi yoktu. Herhangi boş bir yer, cinayet için çok uygun olabilirdi.</span></p>

  <p class="calibre1"><span>“O anı hatırlamadığımı söylesem, bana inanır mısın?” dedi.</span></p>

  <p class="calibre1"><span>“Evet.”</span></p>

  <p class="calibre1"><span>“Sadece bu durağanlık, bu...” üzerine düşününce, tasarladığı şeyler yıkılıvermişti.</span></p>

  <p class="calibre1"><span>Mahalia’ya, elindeki şeyin kanıt olduğunu söylemişti herhalde. Mahalia,</span> <span class="font">Bu Orciny'den olamaz</span><span>, demişti belki de.</span> <span class="font">Düşünmemiz gerek. Böyle bir şeyi kim kullanır?</span></p>

  <p class="calibre1"><span>“Bunu sen kırdın.”</span></p>

  <p class="calibre1"><span>“Tamir edilmez değil, edilebilir. Eserler de.” Ölümüne dövülmek için kullanılmış olsalar bile.</span></p>

  <p class="calibre1"><span>“Onu kontrol noktasına götürmek iyi fikirdi.”</span></p>

  <p class="calibre1"><span>“Buric’i aradım. Şoförü göndermek istemedi. Milisler ya da polisler sorun olmayacaktı. Tek derdimiz İhlâl'in bizi fark etmemesiydi.”</span></p>

  <p class="calibre1"><span>“Ama haritalarınız eski. O gün masanda görmüştüm. Yorj’la birlikte topladığın bütün o şeyler. Anlamsız. Onları Mahalia’yı öldürdüğün yerden mi aldın?”</span></p>

  <p class="calibre1"><span>“O paten sahası ne zaman yapıldı?” Bir an, şaka yapıyormuş gibi geldi. “Bu doğrudan nehre açılıyor olmalı.” Eski demir parçasıyla öldürüldüğü yere.</span></p>

  <p class="calibre1"><span>“Yorjavic kendi şehrinde yolunu bilmiyor muydu?”</span></p>

  <p class="calibre1"><span>“Pocost'a gitmesi için bir sebep yoktu. Konferanstan beri oraya gitmemiştim. Ona verdiğim haritayı yıllar önce satın almıştım ve bu oraya en son gidişimdi.”</span></p>

  <p class="calibre1"><span>“Ama şehir değişiyor, değil mi? Minibüsü yüklemiş bekliyordu. Onunla nehir arasında rampalar, borular vardı ve gün doğuyordu. Plan yürümeyince, sen ve Buric... birbirinize düştünüz.”</span></p>

  <p class="calibre1"><span>“Tam sayılmaz. Atıştık, ama işi büyütmedik. Onun asıl derdi, senin U1 Qomaya gelmendi. İşlerin karıştığını o zaman anladı.”</span></p>

  <p class="calibre1"><span>“Sana bir özür borçluyum aslında...” Omuz silker gibi yaptı. Bu haliyle bile, kibarca kararsız olduğunu gösteriyordu. Yutkunup duruyor, ama nerede olduğu hakkında bir ipucu vermiyordu.</span></p>

  <p class="calibre1"><span>“Nasıl istersen. Buric, Gerçek Vatandaşları sokağa saldı. Ul Qoma İlk’i bile suçlamaya kalktılar. Benim de inandığımı sandı.” Bowden iğrenir gibi baktı.</span></p>

  <p class="calibre1"><span>“Daha önce olanları duymuş olmalı.”</span></p>

  <p class="calibre1"><span>“Erken Dönem hakkında yazdıkların, uydurma soygun, hepsi seni rahat bırakmamız içindi. Orciny ye eklediğin hikâyelerdi.” Bana bakışı yüzünden, saçmaladığını söylemekten vazgeçtim.</span></p>

  <p class="calibre1"><span>“Peki, Yolanda?”</span></p>

  <p class="calibre1"><span>“Onun için çok üzgünüm. Buric onun ve benim... Mahalia ya da benim ona bir şeyler söylediğimizi düşünmüş olmalı.”</span></p>

  <p class="calibre1"><span>“Aslında söylememiştin. Mahalia da, Yolanda’yı bütün bunlardan korumak istiyordu. Orciny’ye tek inanan oydu. En büyük hayranıydı. O ve Aikam.” Buz gibi bir ifadeyle baktı. İkisinin de çok zeki olmadığını biliyordu. Bir süre konuşmadım.</span></p>

  <p class="calibre1"><span>“Yalan söylüyorsun, Bowden. Yolanda'nın orada olacağını Buric’e söyleyen sendin. Bunu bilmediğimi mi sanıyorsun?” Nefesi titriyordu. “Kızın ne bildiğini öğrenmek için onları oraya gönderdin. Ama o hiçbir şey bilmiyordu. Bir hiç uğruna öldü. Ama sen neden geldin oraya? Seni de öldürmek istediklerini biliyordun.” Birbirimize baktığımız uzun bir sessizlik oldu.</span></p>

  <p class="calibre1"><span>“Emin olmak istedin, değil mi?” dedim. “Oldun da.”</span></p>

  <p class="calibre1"><span>Yorjavic’i gönderip bu sınırlar ötesi suikastı sadece Yolanda için yapmış olamazlardı. Onun bir şeyler bildiğinden bile emin değillerdi.</span></p>

  <p class="calibre1"><span>Her şeyi bilen kişi, Bowden’di.</span></p>

  <p class="calibre1"><span class="font">“Benim de inandığımı düşündüler</span><span>” demişti daha önce. “Yolandanın orada olacağını söyledin. Sen de oraya gittin, çünkü Qoma İlk’in seni öldüreceğinden korkuyordun. İnandığını mı düşünüyorlardı? Ama kontrol edebilirlerdi, değil mi?” Kendi sorumu kendim cevaplamıştım. “Sen de oraya gittin. Orada <i>olmalıydın</i>, yoksa onlara oyun oynadığını düşüneceklerdi. Yorjavic seni görmeseydi, bir şeyler planladığından kuşkulanacaktı. İki hedefi de oradaydı.” Bowden salonda bir tuhaf yürüyor, acayip davranışlar sergiliyordu.</span></p>

  <p class="calibre1"><span>“Orada olmak ve birini onun yoluna...” Bir an durdum. “Üç hedef mi vardı?” dedim. Her şeyi bozan bendim. Kafamı salladım.</span></p>

  <p class="calibre1"><span>“Seni öldürmeye çalışacaklarını biliyordun, ama Yolanda’dan kurtulmak için bu riski göze aldın.” Orciny onu öldürmeye çalıştıktan sonra, Bowden’in suçlu olduğuna kimse ihtimal vermeyecekti.</span></p>

  <p class="calibre1"><span>Suratı asıldı. “Buric nerede?” diye sordu.</span></p>

  <p class="calibre1"><span>“Öldü.”</span></p>

  <p class="calibre1"><span>“İyi, çok iyi.”</span></p>

  <p class="calibre1"><span>Üstüne yürüdüm. Elinde tuttuğu, Bronz Çağı ndan kalma izlenimi veren değneğe benzer şeyi bana doğru kaldırdı.</span></p>

  <p class="calibre1"><span>“Umurunda mı?” dedim. “Ne yapacaksın? Burada ne zamandır yaşıyorsun? Şimdi ne olacak?”</span></p>

  <p class="calibre1"><span>“Her şey bitti. Orciny çöktü.” Bir adım daha attım. Nefesi hızlanmış, gözleri fal taşı gibi açılmıştı. “Tek seçeneğin var. Beszel’de bulundun. U1 Qoma’da yaşadın. Tek bir yer kaldı. Hadi. İstanbul’a mı gideceksin? Sivastopol’a mı? Yoksa Paris’e mi? Sence bu yeterli mi?”</span></p>

  <p class="calibre1"><span>“Orciny bir palavra. İki şehrin arasında gerçekte ne var, biliyor musun?”</span></p>

  <p class="calibre1"><span>Bir an ikimiz de durduk. Benimle gelmeye cesaret edemezdi. Elindeki silaha benzer şeyi bana doğru uzattı. Aniden uzanıp elinden aldım. Aletten sesler çıkmaya başladı. Mekanizması çalışmıştı. İçinden, Mahalia’nın kafasını kesen metal bıçaklar fırladı.</span></p>

  <p class="calibre1"><span>Bowden inleyerek diz çöktü. Ağzından af, özür gibi bir şeyler döküldü. Onu dinlemiyordum. Onu tutuklamadım. Ben polis değildim ve onu İhlâl de tutuklamazdı, ama onu yakalamıştım. Büyük bir rahatlama hissettim; çünkü her şey bitmişti.</span></p>

  <p class="calibre1"><span><br class="calibre3" /></span></p>

  <p class="calibre1"><span>BOWDEN’İN NEREDE OLDUĞU hâlâ açıklığa kavuşmamıştı. “Hangi şehirdesin?” diye sordum. Dhatt’la Corwi yakınımdalardı. Bowden’in vereceği cevaba göre ikisinden biri yanıma gelecekti.</span></p>

  <p class="calibre1"><span>“İkisinde de,” dedi.</span></p>

  <p class="calibre1"><span>Onu tutup döndürdüm, itekleyerek yürütmeye başladım. İhlâl’in de verdiği yetkiyle onu iki şehirden de çıkarıp İhlâl e götürdüm. Corwi'yle Dhatt arkamdan bakıyordu. Sınırı geçerken, başımı eğerek onlara selam verdim. Birbirlerine bakmadılar, ama bana bakıp selam verdiler.</span></p>

  <p class="calibre1"><span>Bowden’i İhlâl'e götürürken, soruşturması devam eden biri konumundaydım. Bowden ise, kendi davamın kanıtıydı.</span></p>

  <div class="calibre3">
    <p class="calibre1"></p>
  </div>
</body>
</html>
