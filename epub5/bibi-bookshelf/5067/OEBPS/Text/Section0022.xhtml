<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">13</b></span></h3>

  <div class="calibre4"><img alt="" class="calibre5" src="../Images/main-28.jpg" /></div>

  <p class="calibre1"><span><br /></span></p>

  <p class="calibre1"><span>“DURUM NASIL, ŞEF?” Otelin telefon hattında çok fazla parazit vardı. Corwi’yle konuşurken, birbirimizin lafını bölmemek için kekeleyip duruyorduk.</span></p>

  <p class="calibre1"><span>“Bir şey söylemek için çok erken. Burada olmak çok tuhaf.”</span></p>

  <p class="calibre1"><span>“Kızın kaldığı yeri gördün mü?”</span></p>

  <p class="calibre1"><span>“Pek bir şey yok. Öğrenci evi işte. Üniversitenin verdiği yurtlardan biri.”</span></p>

  <p class="calibre1"><span>“Ona ait bir şey bulamadın mı?”</span></p>

  <p class="calibre1"><span>“Birkaç ucuz resim, üstüne notlar alınmış birkaç kitap. İlginç bir şey yok. Birkaç parça da kıyafet. Bir de bilgisayar var, ama ya güvenliği çok sağlam ya da içinde kayda değer bir şey yok. Şu Ul Qomalı ineklere bizimkilerden fazla güvenmeye başladım. Annesine gönderdiği bir sürü e-mail var. Birkaç da makale. Herhalde internet geçmişini de sürekli temizliyordu; çünkü önbellekte bir halt bulamadık.”</span></p>

  <p class="calibre1"><span>“Ne dediğin hakkında en ufak bir fikrin bile yok, değil mi, şef?”</span></p>

  <p class="calibre1"><span>“Hem de hiç. Teknisyenler bana hepsinin nasıl okunduğunu yazdılar.” Belki bir gün internet şakalarını anlamıyorum diyecek noktaya gelecektik. “Ul Qoma’ya geldiğinden beri MySpace sayfasını güncellememiş”</span></p>

  <p class="calibre1"><span>“Yani bir şey bulamadın?”</span></p>

  <p class="calibre1"><span>“Maalesef, şansım yaver gitmedi.” Mahalia’nın odası fazlasıyla boştu, ipucu verecek bir şey yoktu. Bu şaşırtıcı bir durumdu.Yolanda’nın kaldığı oda ise bir koridor ötedeydi, diğerinin tam aksine oyuncaklar, kitaplar, DVD’ler ve süslü püslü ayakkabılarla doluydu. Bilgisayarı odasında değildi.</span></p>

  <p class="calibre1"><span>Mahalia’nın odasını iyice aramıştım. Milislerin odaya girdiğinde çektiği fotoğraflar benim için yönlendirici olmuştu, kitapları ve diğer eşyaları işaretleyip karıştırmalarından önce. Oda güvenlik şeridiyle çevrilmişti. Öğrencilerin içeri girmesi yasaklanmıştı. Başımı kapıdan uzatıp dışarı bakınca, Mahalia’nın sınıf arkadaşlarının koridorun öbür ucunda toplandıklarını görmüştüm. Aralarında fısıldaşıyorlardı. Birkaçı ise ağlıyordu.</span></p>

  <p class="calibre1"><span>Ne bir not defteri, ne de günlük bulabilmiştik. Dhatt, Mahalia nın ders notlarının birer kopyasını almak istememe karşı çıkmamıştı. Bir sürü not almıştı. Anlaşılan, bu onun çalışma yöntemiydi. Hepsi masamda duruyordu: Fotokopileri kim çektiyse, çok kötü çekmişti. Mürekkep dağılmış, yazılar kaymıştı. Corwi’yle konuşurken, Mahalia’nın,</span> <span class="font">Ul</span> <span class="font">Qoma Halk Tarihi</span> <span>adlı kitabın üstüne yazdığı notları okudum.</span></p>

  <p class="calibre1"><span>“Oradaki ortağın nasıl biri?” dedi Corwi. “Benim yerime geçen şu Ul Qomalı?”</span></p>

  <p class="calibre1"><span>“Aslında ben onun Corwi’siyim.” Pek iyi anlatamamış olacağım ki; Corwi güldü.</span></p>

  <p class="calibre1"><span>“Ofisleri nasıl?”</span></p>

  <p class="calibre1"><span>“Bizimkilere benziyor, ama malzemeleri daha kaliteli. Silahımı aldılar.”</span></p>

  <p class="calibre1"><span>Aslında karakol bizimkinden epey farklıydı. Teçhizatları daha kaliteliydi. Geniş ve ferahtı. Her yerde beyaz tahtalar ve memurların birbirleriyle konuşup tartıştığı odalar vardı. Milislerin çoğunun, gelişimden haberdar edilmiş olduklarından emindim. Dhatt’ın ofisine doğru giderken, pervasızca etrafıma bakınıyordum. Amirinin yanında, küçük bir odası vardı. Albay Muasi beni kibarca karşılamış, iki şehrin giriştiği bu iş birliğinden dolayı memnuniyetlerini belirtmişti. Yardıma ihtiyacım olursa derhal bildirmemi istemiş, silahımı da bana geri vermişti. Bunun kararı daha önceden verilmemişti, hemen karşı çıkmaya kalktım ama neyse ki tatsız şeylerin olmasına mahal bırakmadan, meseleyi hallettiler.</span></p>

  <p class="calibre1"><span>Oradan başka bir odaya geçmiştik. Bana pek dostça baktıkları söylenemezdi. Yanımızdan geçen biri manidar bir tavırla Dhatt a selam vermişti. “Birini mi kızdırdım?” diye sorunca, Dhatt “Alınma hemen. Sonuçta Beszlisin. Ne bekliyordun ki?” demişti. “Pislikler!” dedi Corwi. “Beklemiyorlardı.”</span></p>

  <p class="calibre1"><span>“Geçerli bir U1 Qoma’da kalma iznim yok. Burada sadece danışmanım.” Yatağın başındaki komodine gittim. İçine bir Gideon İncili bile koymamışlardı. Bunun sebebi, U1 Qoma’nın laik bir şehir olması mıydı, yoksa kısmen dağılmış olsa bile hâlâ saygı uyandıran Lux Templars (Işık Şövalyeleri) tarikatının lobi çalışmalarının yetersiz olması mıydı, karar veremedim.</span></p>

  <p class="calibre1"><span>“Pislikler. Rapor edecek bir şeyin yok mu yani?”</span></p>

  <p class="calibre1"><span>“Sana bilgi vereceğim.” Daha önce üzerinde anlaştığımız şifreli sözleri gözden geçirdim.</span> <span class="font">Canım Besi köftesi çekiyor=Başım belada. Bir teorim var-Katili buldum</span><span class="font2">.</span> <span>Ama şu anda hiçbirinin anlamı yoktu. Bu şifreleri kararlaştırırken, Corwi, “Aptal gibi hissediyorum,” demişti. “Ben de,” diye cevap vermiştim. Hâlâ da öyle hissediyordum. Konuşmalarımızın dinlenmediğinden asla emin olamazdık. Bize bir komplo kurulup kurulmadığını merak etmek daha gülünç ve aptalca değil miydi?</span></p>

  <p class="calibre1"><span>“Buranın havası aynı bizim oralar gibi,” dedim. Corwi güldü. Bunun anlamı,</span> <span class="font">rapor edecek bir şey yok,</span> <span>demekti.</span></p>

  <p class="calibre1"><span>“Şimdi ne yapacaksın?”</span></p>

  <p class="calibre1"><span>“Bol Yean a gidiyorum.”</span></p>

  <p class="calibre1"><span>“Hemen mi?”</span></p>

  <p class="calibre1"><span>“Hayır, maalesef. Bugün gitmek istiyordum aslında, ama ayarlayamadılar ve artık çok geç oldu.” Duş alıp yemek yedikten sonra odada dolanıp durmuştum. Dinleme cihazı arıyordum. Üç kere denedikten sonra, sonunda Dhatt a ulaşabildim.</span></p>

  <p class="calibre1"><span>“Tyador, kusura bakma, beni aramışsın. Dışarıdaydım. Bir angarya yüklediler üstüme. Ne istemiştin?”</span></p>

  <p class="calibre1"><span>“Mühim değil. Kazı sahasına bakmak istiyorum...”</span></p>

  <p class="calibre1"><span>“Tüh! Tyador, maalesef bu gece olmaz.”</span></p>

  <p class="calibre1"><span>“Bizi beklemelerini söylemedin mi?”</span></p>

  <p class="calibre1"><span class="font">“Belki</span> <span>geliriz, demiştim. Bak, saat geç oldu, evlerine gitmek isterler şimdi. Yarın sabah ilk iş, oraya gideriz.”</span></p>

  <p class="calibre1"><span>“Şu Rodriguez’den ne haber?”</span></p>

  <p class="calibre1"><span>“Aslında onun... bak, bunu sana söyleyemem, tamam mı? Neyse, kaybolduğundan emin değilim. Çok uzun süre geçmemiş. Ama yarın da onu bulamazsak, e-maillerine ve telefonuna cevap vermezse, sana söz, kayıp şahıslar listesine alacağım.</span></p>

  <p class="calibre1"><span>“Eee?”</span></p>

  <p class="calibre1"><span>“E’si şu. Bu akşam sana gelemiyorum. İdare edebilirsin, değil mi? Kusura bakma. Elimde çok fazla iş var. Üstünden geçilecek notlar, senin istediğin bilgiler, Bol Yean ve üniversite kampüsü hakkında araştırmalar falan. Yanında bilgisayar var mı? İnternete girebilir misin?”</span></p>

  <p class="calibre1"><span>“Evet.” Gelirken yanımda getirmiştim. Otelin internet ücreti gecelik on dinardı.</span></p>

  <p class="calibre1"><span>“Tamam, o zaman. Eminim film de satın alabilirsin. Yalnız kalmazsın yani.” Dhatt güldü.</span></p>

  <p class="calibre1"><span><br class="calibre3" /></span></p>

  <p class="calibre1"><span>BİR SÜRE,</span> <span class="font">İki Şehrin Arasında</span> <span>kitabını okumaya çalıştım, sonra bıraktım. Yazınsal ve tarihsel ayrıntılar ve taraflı yaklaşım tarzı canımı sıkmıştı. U1 Qoma kanallarını seyrettim. Besz televizyonlarından daha fazla film gösteriyorlardı. Gürültülü, renkli şovlar vardı. Bir iki kanalda Başkan U1 Mak’ın başarılarından ve yeni reform paketlerinden bahseden programlara rastladım: Çin ve Türkiye gezileri, Avrupa ticaret heyeti, IMF’den övgüler, Washington'un hoşuna gitmeyen şeyler. U1 Qomalılar ekonomiye kafayı takmıştı. Ama kimse bunun için onları suçlayamazdı.</span></p>

  <p class="calibre1"><span>“Neden olmasın, Corwi?” Bir harita aldım. Bütün belgelerimi, polis kimliğimi, pasaportumu ve vizemi ceketimin iç cebine koydum. Ziyaretçi rozetimi yakama takıp geceye karıştım.</span></p>

  <p class="calibre1"><span>Etraf neon ışıklarıyla pırıl pırıldı. Etrafımdaki kalabalık, uzaktaki şehrimin ışıklarını bastırıyordu. İllitanca mırıltılar arasında yürümeye başladım. Burası geceleri Beszel'den daha kalabalıktı: Şimdiye dek görmemeye çalıştığım her şeye karanlıkta bakabiliyordum. Yan sokaklarda, bir köşeye büzülmüş kestiren evsizleri görebiliyordum. Oysa Beszel’deyken onları birer çıkıntı olarak görmeye alışmıştık.</span></p>

  <p class="calibre1"><span>Wahid Köprüsü'nü geçtim. Sol tarafımdan trenler geçiyordu. Burada Shach-Ein dedikleri nehre baktım. Acaba su da kendi içinde çapraz hatlarla bölünmüş müydü? Eğer Beszel’de olsaydım, Colinin Nehrine bakıyor olacaktım. Hilton’dan Bol Ye’ana epey bir mesafe vardı. Ban Yi Yolu üzerinden bir saatte gidiliyordu. Çok iyi bildiğim Beszel sokaklarının çapraz hatlarından geçmekte olduğumun farkındaydım. Bu sokaklar U1 Qoma’dakilerden çok farklıydı. Bu sokakları görmemeyi öğrenmiştim, ama U1 Qoma’nın Modrass Caddesi nin etrafındaki sokakların sadece Beszel’e ait olduğunun da farkındaydım. Bu sokaklara gizlice girip çıkan adamlar, ucuz Besz fahişelerine giderdi. Eğer onları görmemeyi beceremeseydim, onları Beszel’in karanlık sokaklarında gezinen mini etekli hayaletler zannedebilirdim. U1 Qoma genelevleri neredeydi acaba, Beszel’in hangi mahallesine yakındı? Bir zamanlar, bir müzik festivalinde görevliydim. Mesleğimin ilk yıllarıydı. Festival, çapraz hatlarla bölünmüş bir parkta düzenlenmişti. Çok fazla katılım vardı, kimin eli kimin cebinde, belli değildi. O zaman beraber görev yaptığım ortağım ve ben, görmemeyi öğrendiğimiz U1 Qomalıların, farkında olmadan, parkta sevişen ve görmemeye çabaladıkları çiftlerin üzerlerinden atlayarak yürümelerini izlerken çok eğlenmiştik. Hiç binmediğim metroya binmeyi düşündüm. (Beszel’de bunun gibi bir şey yoktu.) Ama yürümek daha çekici geldi. Kulağıma gelen konuşmaları dinleyerek İllitancamı ölçmeye çalıştım. Kıyafetlerim yüzünden beni görmemeyi öğrenmiş olan U1 Qomalılara baktım. Ziyaretçi rozetimi fark ettiklerinde bana bakıyorlardı. Gürültülü müziklerin çalındığı eğlence yerlerinin kapılarında toplanmış genç U1 Qomalılar vardı. İçeri bakınca, kalabalık grupların öbek öbek toplandığını gördüm. Bakınca, dikey parmaklıklarla örülü tekgöz odaları görebiliyordum: Eskiden kargaların kendilerini saldırılara karşı korumak amacıyla tünedikleri, onlarca yıllık mimari nostalji ve zevksizlik abidesi bu parmaklıklar, artık üzerlerine ilan asmak için kullanılır olmuştu.</span></p>

  <p class="calibre1"><span>Bir siren sesi geldi, sonra hemen hemen duymazdan geldim. Ses geçen bir Beszel polis arabasına aitti. Dikkatimi, gelip geçen ve arabanın önünden kaçmak için hiçbir çaba göstermeyen yayalara verdim: Bu, yaşadığım en kötü çıkıntı olma tecrübesiydi. Haritada Bol Ye’an’ın yerini işaretlemiştim. U1 Qoma’ya gelmeden önce, buranın Beszel’deki karşılığı olan yere gitmeyi, görmezden geldiğim kazı alanına bir an için bakmayı düşünmüş, ama bu riski göze alamamıştım. Kazı sahasının yakınına bile yanaşamamıştım. Herkes, buralarda, antik kentlerimizin pek çoğunda olduğu gibi, ilginç bir şey olmadığını söylüyordu: Kalıntıların çoğu U1 Qoma topraklarındaydı.</span></p>

  <p class="calibre1"><span>Avrupa tarzında yapılmış bir Ul Qoma anıtının önünden geçerken, Tyan Ulma Caddesi nden aşağı baktım. Bu güzergahı özellikle seçmiştim. Beszel’deki caddeden geçen bir tramvayın sesini duyup, hemen duymazdan geldim. Doğduğum yer beş yüz metre ötemdeydi. Gökteki yarım ayın aydınlattığı parkın ötesinde, Bol Yean kalıntılarını seçebiliyordum.</span></p>

  <p class="calibre1"><span>Etrafını reklam panolarıyla çevirmişlerdi. Ama ben yukarıdan baktığım için, panoların ardındakileri de görebiliyordum. Engebeli, çiçeklerle dolu bir alandı. Bazı yerler çorak, bazı yerlerse yemyeşildi. Parkın kuzey ucunda, kalıntıların olduğu, ilk bakışta çöplük gibi görünen yerde eski taşlar ve tapınak kalıntıları vardı.Patikaların üzerini tentelerle kaplamışlardı ve kazı sahasındaki prefabrik ofislerin bazılarının ışıkları hâlâ yanıyordu. Bütün sahada kazı izleri vardı: Açılan çukurların çoğu gizlenmiş, üzerleri kalın tentelerle kapatılmıştı. Yerde, soğuktan kurumuş çimenlerin arasından ışıklar yükseliyordu. Ampullerin patlak olduğu yerler zifiri karanlıktı. Sahada birilerinin dolaştığını gördüm.Güvenlik görevlileri, hatırlanan anılardan ziyade burada unutulanları korumakla yükümlüydü.</span></p>

  <p class="calibre1"><span>Tüm park ve saha molozlarla doluydu. Çoğu U1 Qoma tarafındaydı (bazıları da Beszel’de). Bütün şehir, tarihin üstüne üstüne gelir gibiydi. Bol Ye’an kazıları bir yıl kadar önce başlamıştı. Bu kazı, şehrin büyümesi için bir fırsat olarak da değerlendirilebilirdi. Şehrin büyümeye başlamasından bir yıl önce, binaların altında kalabilecek olan Bol Yean kazısı başlamıştı: Sermaye, tahta paravanları ve demir sınırları aşabilir, gerekli olduğu öne sürülerek, yüzlerde bir pişmanlık ifadesiyle, (Beszel’i kaplayan) ofis blokları,U1 Qoma’da da yükselebilirdi.</span></p>

  <p class="calibre1"><span>Bol Yean ile Galler Arkeoloji Bölümü tarafından kullanılan U1 Qoma Üniversitesi arasındaki mesafeyi, haritama bakarak ölçmeye çalıştım. “Hey!” Bir milis bana sesleniyordu. Silahını doğrultmuştu. Arkasında bir milis daha vardı.</span></p>

  <p class="calibre1"><span>“Ne yapıyorsun burada?” Dikkatle bana baktılar. “Hey.” Arkasındaki arkadaşı ziyaretçi rozetimi gösterdi.</span></p>

  <p class="calibre1"><span>“Ne işin var burada?”</span></p>

  <p class="calibre1"><span>“Ben arkeolojiyle ilgileniyorum.”</span></p>

  <p class="calibre1"><span>“Külahıma anlat sen onu. Kimsin sen?” Evraklarımı aldılar. Beszel tarafından birkaç yayanın geçtiğini fark ettim. Sokağın bu tarafında olup bitenden habersizlerdi. Yabancı bir şehirde başımın belaya girmesinden daha sıkıcı bir şeydi bu. Geç bir saatti, ama olanlara şahit olan birkaç Ul Qomalı vardı. Görmüyormuş gibi yapmıyorlar, tam aksine, bazıları durmuş bizi izliyordu.</span></p>

  <p class="calibre1"><span>“Ben...” Onlara belgelerimi verdim.</span></p>

  <p class="calibre1"><span>“Tye Adder Borlo.”</span></p>

  <p class="calibre1"><span>“Öyle de denebilir.”</span></p>

  <p class="calibre1"><span>“Polis misin?” Kafaları karışmıştı. Bana baktılar.</span></p>

  <p class="calibre1"><span>“Uluslararası bir soruşturmaya danışmanlık yapmak için geldim. Cinayet Masasından Baş Dedektif Dhatt’la konuşabilirsiniz.”</span></p>

  <p class="calibre1"><span>“Kahretsin.” Duyamadığım bir şeyler konuştular. Biri telsizle anons yaptı. Çok karanlıktı. Cep telefonumla fotoğraf çekemezdim. Burnuma sokakta satılan yemeklerin ağır kokusu geliyordu. Bu koku, U1 Qoma’yla özdeşleşmişti.</span></p>

  <p class="calibre1"><span>“Peki, Müfettiş Borlu.” Evraklarımı geri verdiler.</span></p>

  <p class="calibre1"><span>“Kusura bakmayın.”</span></p>

  <p class="calibre1"><span>“Rica ederim.” Canları epey sıkılmıştı. “Zaten ben de otelime dönüyordum.”</span></p>

  <p class="calibre1"><span>“Size eşlik edelim, Müfettiş.” Vazgeçmeye niyetleri yoktu.</span></p>

  <p class="calibre1"><span>Ertesi sabah Dhatt beni almaya geldiğinde, yemek salonunda oturmuş “Geleneksel U1 Qoma Çayı”nı tatmakla meşguldüm. İçinde tatlı krema ile beraber tuhaf baharatlar vardı. Dhatt otelini sevip sevmediğimi sordu. Arabasına bindiğimde, gergin bir tavırla kapıyı kapattı, sonunda dayanamayıp, geçen geceyle ilgili yorumunu yaptı: “Keşke yapmasaydın.”</span></p>

  <p class="calibre1"><span><br class="calibre3" /></span></p>

  <p class="calibre1"><span>GALLER ÜNİVERSİTESİ UL QOMA ARKEOLOJİ BÖLÜMÜ personeli ve öğrencileri Bol Ye an’a varmak üzereydi. Kazı sahasına, son on iki saat içinde, ikinci kez geliyordum.</span></p>

  <p class="calibre1"><span>“Randevulu gitmiyoruz,” dedi Dhatt. “Projenin başı olan Profesör Rochambeaux’yla görüştüm. Geleceğimizi o biliyor, ama diğerleri tesadüfen uğradığımızı sanacak.”</span></p>

  <p class="calibre1"><span>Manzara dün gece gördüğümden farklıydı. Kazı sahasını çeviren duvarlar daha yüksekti. Giriş noktalarında milisler ve güvenlik görevlileri bekliyordu. Dhatt kimliğini göstererek bizi içeri soktu. Elimde personel ve öğrencilerin bir listesi vardı. Önce Bernard Rochambeaux’nun ofisine gittik. Elli yaşlarında sırım gibi bir adamdı. Baskın bir Quebec aksanıyla İllitanca konuşuyordu.</span></p>

  <p class="calibre1"><span>“Hepimiz perişan olduk,” dedi. “O kızı pek tanımazdım, sadece okulda görmüşlüğüm vardı, ama ününü duymuştum. Prefabrik bir ofisi vardı. Geçici olarak çakılmış raflarda kitaplar, dosyalar, çeşitli kazı alanlarına ait fotoğraflar duruyordu. Dışarıdan öğrencilerin sesleri geliyordu. “Size yardım etmek isteriz, elbette. Öğrencilerin çoğunu şahsen tanımam. Şu anda üç doktora öğrencimiz var. Biri Kanada’da, diğeri ikisi, sanırım burada.” Kazı sahasında kileri gösterdi. “Onları tanıyorum.”</span></p>

  <p class="calibre1"><span>“Peki, Rodriguez?” Kafası karışmış bir halde bana baktı. “Yolanda? O da sizin öğrenciniz. Onu gördünüz mü?”</span></p>

  <p class="calibre1"><span>“O benim üç öğrencimden biri değil, Müfettiş. Sanırım söyleyebileceğim başka bir şey yok. O... Kayıp mı oldu?”</span></p>

  <p class="calibre1"><span>“Öyle. Onun hakkında ne biliyorsunuz?”</span></p>

  <p class="calibre1"><span>“Aman tanrım. Kayıp mı oldu? Onu tanımıyorum. Mahalia Geary'nin adını duyuyordum, elbette, ama birkaç ay önce yapılan tanışma partisinde biraz sohbet etmiştik, hepsi bu.”</span></p>

  <p class="calibre1"><span>“Ondan daha önce,” dedi Dhatt. Rochambeaux ona baktı.</span></p>

  <p class="calibre1"><span>“İşte bakın, zamanı takip etmek ne kadar zor. Öyle değil mi? Onun hakkında zaten bildiğiniz şeyleri söyleyebilirim. Size onun danışmanı yardımcı olabilir. Isabelle’le konuştunuz mu?”</span></p>

  <p class="calibre1"><span>Rochambeaux, sekreterine, personel ve öğrencilerin bir listesini çıkarttırdı. O listenin zaten elimde olduğunu söylemedim. Dhatt almayınca, kendim çıkarmıştım. İsimlere bakınca, listedeki arkeologlardan ikisinin U1 Qomalı olduğu anlaşılıyordu.</span></p>

  <p class="calibre1"><span>“Geary'nin öldürüldüğü saatlerde başka yerde olduğunu kanıtlayabiliyor,” dedi Dhatt. “Kanıtı olan birkaç kişiden biri. Çoğunun kanıtı yok. Saatin çok geç olduğunu öne sürerek kanıt gösteremiyorlar. Bu adamsa, gecenin olmadık bir saatinde bir meslektaşıyla telefon görüşmesi yapıyormuş. Kontrol ettik.”</span></p>

  <p class="calibre1"><span>Isabelle Nancy’nin ofisini ararken, biri arkamdan seslendi. Altmış yaşlarında, şık giyimli, kır sakallı, gözlüklü bir adamdı. Aceleyle bize doğru geliyordu. “Müfettiş Borlu siz misiniz?” Dhatt’a bakıyordu. Sonra yakamdaki ziyaretçi rozetini fark edip bana döndü. “Geleceğinizi duymuştum. Sizinle karşılaştığıma çok sevindim. Ben David Bowden.”</span></p>

  <p class="calibre1"><span>“Profesör Bowden.” Elini sıktım. “Kitabınızı keyifle okuyorum.”</span></p>

  <p class="calibre1"><span>Çok şaşırdı. Başını iki yana salladı. “Herhalde ilk kitabımı kastediyorsunuz. İkincisini kimse sevmedi çünkü.” Elimi bıraktı. Bu yüzden tutuklanabilirsiniz, Müfettiş.” Dhatt şaşkın şaşkın suratıma bakıyordu.</span></p>

  <p class="calibre1"><span>“Ofisiniz neresi, Profesör? Ben Baş Dedektif Dhatt. Sizinle görüşmek isterim.”</span></p>

  <p class="calibre1"><span>“Ofisim falan yok, Dedektif Dhatt. Buraya sadece haftada bir gün gelirim. Ayrıca, profesör falan da değilim. Bana sadece doktor deyin. Ya da David, en iyisi bu.”</span></p>

  <p class="calibre1"><span>“Ne kadar daha buradasınız, Doktor?” dedim. “Vaktiniz var mı”</span></p>

  <p class="calibre1">“Tabii, Müfettiş, ama dediğim gibi, ofisim yok. Öğrencilerim genellikle evime gelirler.” Bana kartını verdi. Dhatt kaşını kaldırıp bakınca, bir tane de ona verdi. “Numaram orada yazıyor. Ben buralardayım. İstediğinizde arayın. Konuşacak bir yer buluruz.”</p>

  <p class="calibre1">“Bizi görmek için gelmediniz, o halde?” dedim.<br class="calibre3" /></p>

  <p class="calibre1"><span>“Hayır, tamamen tesadüf. Aslında bugün hiç gelmeyecektim, ama danışmanlığını yaptığım öğrencim dün gelmeyince, onu belki bugün bulurum, diye düşündüm.”</span></p>

  <p class="calibre1"><span>“Danışmanlık mı yapıyorsunuz?” dedi Dhatt.</span></p>

  <p class="calibre1"><span>“Evet. Bana güvenen tek öğrencim. Ofisim bile olmamasına rağmen.”</span></p>

  <p class="calibre1"><span>“Adı nedir?”</span></p>

  <p class="calibre1"><span>“Yolanda. Yolanda Rodriguez.”</span></p>

  <p class="calibre1"><span>Ona ulaşamadığımızı söyleyince, profesör dehşete kapıldı. Heyecandan kekelemeye başladı.</span></p>

  <p class="calibre1"><span>“Kayıp mı oldu? Mahalia’dan sonra, şimdi de Yolanda mı? Aman Tanrım... Siz...”</span></p>

  <p class="calibre1"><span>“Evet, araştırıyoruz. Hemen telaşa kapılmayın,” dedi Dhatt.</span></p>

  <p class="calibre1"><span>Bowden çok sarsılmıştı. Kazı sahasında bulduğumuz dört akademisyenle tek tek konuştuk. Onlar da benzer tepkiler verdiler. U1 Qomalı iki akademisyenin üstü olan Thau’ti’yi de bulduk. Sessiz genç bir adam. Görüştüğümüz hocalardan, sadece Isabelle Nancy, Yolandanın kaybolduğunun farkındaydı. Profesör Nancy şık giyimli bir kadındı, boynunda birbirinden farklı iki gözlük asılıydı.</span></p>

  <p class="calibre1"><span>“Sizi gördüğüme çok sevindim,” dedi. Bizimle el sıkıştı. O söylemeden de bunu ifadesinden anlamıştım. Mahalia’nın öldürüldüğü saatlerde evde olduğunu, ama bunu kanıtlayamayacağını söylemişti. “Size nasıl yardımcı olabilirim?” diye devam etti.</span></p>

  <p class="calibre1"><span>“Bize Mahalia’dan bahsedin. Anladığım kadarıyla epeyce meşhur biriymiş. Bölüm başkanınız tanımıyor ama.”</span></p>

  <p class="calibre1"><span>“Pek sayılmaz. Size tanımadığını mı söyledi? Bu pek... samimi gelmiyor. Mahalia birilerini çok kızdırmıştı.”</span></p>

  <p class="calibre1"><span>“Beszel’deki bir konferansta,” dedim.</span></p>

  <p class="calibre1"><span>“Evet. Güneyde. Rochambeaux da oradaydı. Çoğumuz gitmiştik. Ben, David, Marcus ve Aşina. Neyse, Mahalia konferansta sürekli bir şeylere karşı çıkıyor, iki şehir arasındaki çekişme ve İhlâl hakkında sorular sorup duruyordu. Kurallara aykırı bir şey yapmıyordu, ama biraz kabaca davranıyordu. Bu tür şeyler ancak filmlerde olur. Erken dönem U1 Qoma kazıları, Bölünme öncesi dönem ya da Beszel tarihi hakkında aslı astarı olmayan şeyler. Oraya işi başlatmak, törenler falan düzenlemek için gelen kodamanların gözlerinin kocaman açıldığını görebilirdin. Mahalia sonunda iyice çığrından çıkıp Orciny hakkında abuk sabuk konuşmaya başladı. David çok küçük düştü, tabii. Üniversite camiası utanç içinde kaldı. Neredeyse okuldan atılacaktı. Orada bulunan bazı Beszel temsilcileri konuyla ilgili epey yaygara kopardılar.</span></p>

  <p class="calibre1"><span>“Ama atılmadı, değil mi?” dedi Dhatt.</span></p>

  <p class="calibre1"><span>“Galiba onun gençliğine verdiler. Ama birinin onunla konuşması, aklını başına getirmesi gerekiyordu. Çıkagelen U1 Qomalı rakiplerinin, çok bozulmuş olan Besz temsilcilerine anlayış gösterdiğini düşündüğümü hatırlıyorum.</span></p>

  <p class="calibre1"><span>Mahalia’nın üniversitemizde doktora yapacağını duyduğumda, böyle asılsız fikirlerine rağmen onu kabul etmelerine çok şaşırmıştım. Bütün bunları ifademde de anlattım. Peki, Yolanda’ya ne olduğunu biliyor musunuz?”</span></p>

  <p class="calibre1"><span>Dhatt’la birbirimize baktık. “Onun başına bir şey geldiğinden henüz emin değiliz,” dedi Dhatt. “Araştırıyoruz.”</span></p>

  <p class="calibre1"><span>“Herhalde önemli bir şey değildir,” dedi Nancy. “Ama normalde onu hep buralarda görürdüm. Birkaç gündür hiç görünmüyor. Bu yüzden endişeleniyorum... Ne de olsa Mahalia da ölü bulunmasından bir süre önce... ortalardan kaybolmuştu.”</span></p>

  <p class="calibre1"><span>“Yolanda’yla Mahalia tanışıyorlar mıydı?” diye sordum.</span></p>

  <p class="calibre1"><span>“Çok yakın arkadaştılar.”</span></p>

  <p class="calibre1"><span>“Bu konuda bilgisi olabilecek birini tanıyor musunuz?”</span></p>

  <p class="calibre1"><span>“Buralı bir çocukla görüşüyordu. Yolanda, yani. Öyle duymuştum. Ama kim olduğunu bilmiyorum.”</span></p>

  <p class="calibre1"><span>“Buna izin var mı?” diye sordum.</span></p>

  <p class="calibre1"><span>“Onlar yetişkin insanlar, Müfettiş. Genç olabilirler, ama onları engelleyemeyiz. U1 Qoma’da hayatın ve âşık olmanın ne kadar zor ve tehlikeli olduğu hakkında onları uyarırız, ama elimizden başka bir şey gelmez.” Omzunu silkti.</span></p>

  <p class="calibre1"><span>Ben kadınla konuşurken Dhatt bir ayağıyla yerde tempo tutuyordu. “Onlarla görüşmek isterim,” dedi.</span></p>

  <p class="calibre1"><span>Birkaçı, derme çatma kütüphanede kitap karıştırıyordu. Diğerleri de kazı sahasının derinliklerinde çalışıyordu. Gölgelerimiz üstlerine düşünce, kafalarını kaldırıp bize baktılar. Toprak katmanları arasında gayet net seçilen damarlar vardı. Koyu renk katmanlar, eski bir yangının izleri miydi? O beyaz katmanlar neydi peki? Büyük tortunun etrafı vahşi çalılarla doluydu, devedikenleri ve yosunlarla kaplanmıştı. Kazı alanı, futbol sahası büyüklüğünde vardı, iplerle bölümlere ayrılmıştı. Zemin farklı derinliklerde ve dümdüzdü. Üzerindeki sıkıştırılmış toprak, tuhaf bir şekilde ihlâl yapan bir balıkla ve cansız cisimlerle bozulmuştu; kırık kavanozlar, işlenmiş, işlenmemiş heykeller, bakır pasıyla tıkanmış makineler. Öğrenciler bulundukları yerden baktılar. Her biri farklı bir noktada, şeritlerle çevrilmiş alanlarda ellerinde malalar, yumuşak fırçalarla çalışıyorlardı. Oğlanlardan birkaçı ve kızlardan biri gotik bir tarza sahipti. Bunlara U1 Qoma’da, Beszel’den daha ender rastlanıyordu. Kendi evlerinde de. Çok dikkat çekiyor olmalıydılar. Göz kalemlerinin ve yüzyılların kalıntılarının ardından, Dhatt’la bana tatlı tatlı gülümsediler.</span></p>

  <p class="calibre1"><span>“İşte,” dedi Nancy. Kazı yerinden biraz uzakta durduk. Katmanlı toprağa konulmuş bir sürü işarete baktım. “Bunların nasıl burada olduğunu anlıyor musunuz?” Bu, toprak altında görebildiğimiz herhangi bir şey olabilirdi.</span></p>

  <p class="calibre1"><span>Öğrenciler konuştuğumuzu fark etse de, onların duyamayacağı şekilde konuşmaya devam ettik. “Erken Döneme ait bir şiir kırıntısından başka, yazılı bir şey bulamadık. Gallimaufrianlar’ı duymuş muydunuz? Bölünme öncesi kalıntılar, uzun yıllar toprak altında kaldı. Bölünme öncesi kalıntılar, arkeologların göz ardı edilen hataları yüzünden uzun zaman toprak altında kaldı.” Nancy güldü, “ve sonrasında ortaya çıktıklarında herkes bu durumu Galimaufriyanlar’a bağladı. Varsayıma göre, U1 Qoma ve Beszel’den önce yaşadığı düşünülen bu medeniyet, bölgeyi sistemli bir şekilde kazdı, ortaya çıkan binlerce yıllık buluntulardan kendi ailelerinden kalma ıvır zıvır antikalara kadar her şeyi birleştirip yeniden gömdü ya da oraya buraya atıp ziyan etti.</span></p>

  <p class="calibre1"><span>Nancy ona baktığımı fark etti. “Onlar var olmadı,” diye, beni ikna etmeye çalıştı. “Bu konuda fikir birliğine varıldı. En azından bir çoğumuz tarafından. Bu...” Çukuru gösterdi. “Bir karışım</span> <span class="font2" style="font-weight: normal;">değil.</span> <span>Var olmuş bir kültürün kalıntıları. Tam olarak bilmediğimiz bir kültür. Bir zincirleme hikâye bulmaya çalışmaktan vazgeçmemiz için öğrenmemiz ve sadece bakmamız gerekiyordu.”</span></p>

  <p class="calibre1"><span>Bu parçalar çağlara ve günümüze yayılmıştı. Bölgede başka hiçbir kültür, Erken Dönem yerlilerine, bu özgün erkek ve kadınlara, masallarda anlatılan, kalıntıları ziyan eden cadılara, Arzachel'i<a href="../Text/Section0041.xhtml#Footnote18" id="Feedback18"><sup class="calibre17">[18]</sup></a> ya da Orta Çağ’daki çağdaşlarını utandıracak denli usturlaplar, kurumuş çamurdan kaplar, büyük büyük dedelerimin yapabileceği taş baltalar, aletler, karmakarışık çirkin oyuncaklar, kalıntıları U1 Qoma ve biraz da Beszel tarafında gömülü olan aletleri kullanan bu insanlara dair bu kadar yetersiz ve anlaşılması güç referanslar bırakmamıştı.</span></p>

  <p class="calibre1"><span>“Bu, milis teşkilatından Baş Dedektif Dhatt ve bu da polis teşkilatından Müfettiş Borlu,” dedi Nancy, çukurda çalışan öğrencilere. “Müfettiş Borlu... Mahalia’ya olanları araştırmak için gelmiş.”</span></p>

  <p class="calibre1"><span>İçlerinden bazıları heyecanla iç geçirdi. Öğrenciler bir bir dinlenme odasına gelip bizimle konuştukça, Dhatt isimlerinin üstünü çiziyor, ben de onu taklit ediyordum. Hepsi de daha önce sorgulanmış olmasına rağmen, kuzu kuzu gelip, duymaktan gına getiren sorulara yeniden cevap verdiler.</span></p>

  <p class="calibre1"><span>“Mahalia için geldiğinizi öğrenince çok rahatladım,” dedi gotik tarzdaki kadın. “Bu çok korkunç. Ama ben Yolanda’yı bulduğunuzu, ona bir şey olduğunu sandım.” Adı Rebecca Smith-Davis’ti. Çanak çömleklerin yeniden yapılmasında çalışıyordu, ilk senesiydi. Ölen ve kaybolan arkadaşları hakkında konuşurken gözleri doldu. “Onu bulduğunuzu sandım. Sandım ki o...”</span></p>

  <p class="calibre1"><span>“Rodriguez’in kayıp olduğundan bile emin değiliz,” dedi Dhatt.</span></p>

  <p class="calibre1"><span>“Öyle diyorsunuz. Ama biliyorsunuz. Mahalia’ya olanlar.” Kafasını salladı. “İkisi de tuhaf işlerin içindeydi.”</span></p>

  <p class="calibre1"><span>“Orciny mi?” dedim.</span></p>

  <p class="calibre1"><span>“Evet. Başka şeyler de var. Ama evet, Orciny. Yolanda, Mahalia’dan daha çok ilgiliydi. Diyorlar ki; Mahalia başlarda o konuya çok dalmış, ama sonra o kadar da ilgilenmemiş, sanırım.”</span></p>

  <p class="calibre1"><span>Çok genç olduklarından ve sonradan ayrıldıkları için, öğrencilerden bazılarının, hocalarının tersine, Mahalia’nın öldüğü gece nerede olduklarına dair kanıtları vardı. Dhatt, Yolanda’nın resmen kayıp olduğunu var sayarak, daha açık sorular sordu, daha uzun notlar aldı. Değişen pek bir şey olmadı. Kimse onu en son ne zaman gördüğünü hatırlamıyordu, sadece günlerdir görmediklerini söylüyorlardı.</span></p>

  <p class="calibre1"><span>“Mahalia’ya ne olmuş olabileceği hakkında fikriniz var mı?” diye sordu Dhatt, hepsine. Hepsi de hayır dediler.</span></p>

  <p class="calibre1"><span>“Ben komplo teorileri üretecek değilim,” dedi, gençlerden biri. “Olanlar...çok korkunçtu. Ama siz de biliyorsunuz ki, büyük bir sır olduğu düşüncesi...” Delikanlı kafasını salladı ve iç geçirdi. “Mahalia... birilerini kızdırmış olabilir. Sonunda olan oldu zaten. U1 Qoma’nın en gidilmeyecek yerlerine, en gidilmeyecek kişilerle gitti.” Dhatt not alıyordu.</span></p>

  <p class="calibre1"><span>Kızlardan biri, “Hayır,” dedi. “Kimse onu tanımazdı. Tanıdığınızı sanabilirdiniz, ama sonrasında fark edersiniz ki; sizin hiç haberiniz olmadığı bir sürü gizli kapaklı işle uğraşmaktadır. Ben ondan biraz çekinirdim. Onu severdim, ama biraz fazla ateşli bir tipti. Çok zekiydi. Belki görüştüğü biri vardı. Buralı çılgınlardan biri. Bu tam da ona göre bir şey... Garip işlerle uğraşmayı severdi. Onu hep kütüphanede görürdüm. Üniversite kütüphanesinden kitap kartları alıyoruz. Mahalia kütüphaneden aldığı kitapları notlarla doldururdu.” Kız, eliyle yazı yazıyormuş gibi bir hareket yaptı, kafasını salladı. Onun ne kadar tuhaf biri olduğunu bize anlatmaya çalışıyordu.</span></p>

  <p class="calibre1"><span>“Garip işler derken, neyi kastediyorsunuz?” diye sordu Dhatt.</span></p>

  <p class="calibre1"><span>“Bilirsiniz işte, hepimiz duyuyoruz.”</span></p>

  <p class="calibre1"><span>“Birilerinin kuyruğuna bastı,” dedi, başka bir kız. Çabuk çabuk ve yüksek sesle konuşuyordu. “Çılgının tekiydi. Beside ilk gidişini biliyor musunuz? Neredeyse kavgaya karışacaktı. Akademisyenler ve politikacılarla. Hem de bir arkeoloji konferansında. Olacak şey değil. Buraya dönebildiği için bile çok şanslıydı.”</span></p>

  <p class="calibre1"><span>“Orciny.”</span></p>

  <p class="calibre1"><span>“Orciny mi?” dedi Dhatt.</span></p>

  <p class="calibre1"><span>“Evet.”</span></p>

  <p class="calibre1"><span>Bunu söyleyen zayıf görünüşlü bir delikanlıydı. Giydiği kıyafetten, dar kafalının biri olduğu anlaşılıyordu. Tişörtünün üzerinde bir çizgifilm kahramanı vardı. Delikanlının adı Robert’ti. Üzgün olduğu yüzünden anlaşılıyordu, çaresiz bir tavırla gözlerini kırpıştırdı. İllitancası pek de iyi değildi.</span></p>

  <p class="calibre1"><span>“Onunla İngilizce konuşmamda sakınca var mı?” diye, Dhatt a sordum.</span></p>

  <p class="calibre1"><span>“Yok,” dedi. Adamın biri kapıdan başını uzatıp bize baktı. “Sen devam et, ben birazdan gelirim,” deyip dışarı çıktı.</span></p>

  <p class="calibre1"><span>Delikanlıya “O kimdi?” diye sordum.</span></p>

  <p class="calibre1"><span>“Doktor U1 Huan,” dedi. Kazı alanındaki diğer U1 Qomalı akademisyendi. “Katili bulabilecek misiniz?” Ona yuvarlak cevaplar verebilirdim, ama anlaşılan, o bunları duymaktan bıkıp usanmıştı. Dudaklarını ısırarak bana baktı. “Lütfen,” dedi.</span></p>

  <p class="calibre1"><span>“Orciny’yle neyi kastediyorsunuz?” diye sordum.</span></p>

  <p class="calibre1"><span>“Ben şunu...” Kafasını salladı. “Bilmiyorum. Bu konuyu düşünüp duruyorum. İnsan geriliyor. Aptalca olduğunu biliyorum, ama Mahalia bu konuda haklı olabilir. Yolanda bu konuyla giderek daha çok ilgileniyordu. Ona çok kızıyorduk. Sonra ikisi de... kayboldu.” Delikanlı başını yere eğip elleriyle yüzünü kapattı. “Yolanda’yla ilgili sizi arayan bendim. Onu hiçbir yerde bulamamıştım. Bilemiyorum... İnsan meraklanıyor.” Ne diyeceğini şaşırmış gibiydi.</span></p>

  <p class="calibre1"><span><br class="calibre3" /></span></p>

  <p class="calibre1"><span>“ELİMİZDE BİR ŞEYLER VAR,” dedi Dhatt. Ofislerin arasındaki patikalardan Bol Ye’an’ı gösteriyordu. Aldığı satırlar dolusu notlara baktı. Kartvizitleri ve küçük kâğıtlara yazdığı telefon numaralarını düzenledi. “Elimizdekinin ne olduğunu henüz bilmiyorum, ama bir şeyler var. Sanırım. Kahretsin.”</span></p>

  <p class="calibre1"><span>“U1 Huan’dan haber var mı?”</span></p>

  <p class="calibre1"><span>“Ne? Hayır.” Bana baktı. “Profesör Nancynin anlattıklarının çoğunu doğruluyor.”</span></p>

  <p class="calibre1"><span>“Anlayamadığım, ama çok enteresan bir şey var,” dedim.</span></p>

  <p class="calibre1"><span>“Ha? Anlamadım,” dedi Dhatt. “Ciddiyim, Borlu” Çıkış kapısına yaklaşıyorduk. “Ne demek istiyorsun?”</span></p>

  <p class="calibre1"><span>“O çocuklar Kanadalıydı, değil mi?”</span></p>

  <p class="calibre1"><span>“Çoğu öyle. Biri Alman, biri de Yanki.”</span></p>

  <p class="calibre1"><span>“Hepsi de İngiltere, Avrupa ve Amerika’dan. Kendimizi kandırmayalım. Bu yabancıların, U1 Qoma ve Beszel'in nesine kapıldıkları bellidir. Hiçbirinin, bir tek şeyden asla söz etmedikleri dikkatini çekmedi mi?”</span></p>

  <p class="calibre1"><span>“Ne demek....” Dhatt birden sustu. “İhlâl...”</span></p>

  <p class="calibre1"><span>“Kimse İhlâl’den söz etmedi. Çok tedirgindiler. Sen de benim kadar iyi bilirsin ki, yabancıların normalde en çok merak ettikleri şey budur. Bu çocukların U1 Qoma’ya, diğerlerine göre biraz daha fazla uyum sağladıkları belli, ama yine de.” Bize kapıları açan güvenlik görevlilerine el sallayıp dışarı çıktık. Dhatt düşünceli bir tavırla kafasını sallıyordu. “Eğer bildiğimiz biri, tek bir iz bile bırakmadan ortadan kayboluyorsa, aklımıza gelen ilk şeyin bu olması gerekir, değil mi? İstesek de, istemesek de, bu böyle,” dedim. “Bir de her an ihlâl yapma riskiyle karşı karşıya olan şu yabancıları düşün.”</span></p>

  <p class="calibre1"><span>“Memur Beyler!” Bize seslenen, güvenlik görevlilerinden biriydi. David Beckham ile Mohikan arası atletik yapılı, genç bir adamdı. Oradaki güvenlik görevlilerinin en genci oydu herhalde. “Memur beyler, bekler misiniz?” Bize doğru koşuyordu.</span></p>

  <p class="calibre1"><span>“Bir şey soracaktım da...” dedi. “Mahalia Geary’nin katilini arıyorsunuz, değil mi? Şeyi soracaktım.. Bir şey bulundu mu diye merak ettim de... Bir ipucu bulabildiniz mi?”</span></p>

  <p class="calibre1"><span>“Neden soruyorsun?” dedi Dhatt. “Sen kimsin?”</span></p>

  <p class="calibre1"><span>“Ben... Kimse değilim. Sadece... Bu çok korkunç, çok üzücü bir olay. Ben ve arkadaşlarım, yani biz güvenlikçiler merak içindeyiz. Çok üzülüyoruz. Katilin bulunup bulunmadığını merak ediyoruz.”</span></p>

  <p class="calibre1"><span>“Ben, Borlu,” dedim. “Adınız nedir?”</span></p>

  <p class="calibre1"><span>“Ben de Aikam. Aikam Tsueh.”</span></p>

  <p class="calibre1"><span>“Mahalia’nın arkadaşı mıydın?”</span></p>

  <p class="calibre1"><span>“Ben... Sayılır. Aslında arkadaş değildik, ama onu tanırdım. Selamlaşırdık. Bir şey buldunuz mu diye merak ettim.”</span></p>

  <p class="calibre1"><span>“Bulduysak bile, Aikam, sana söylememiz doğru olmaz,” dedi Dhatt.</span></p>

  <p class="calibre1"><span>“Şimdilik,” dedim. Dhatt dik dik bana baktı. “Önce emin olmamız gerek. Anlarsın. Sana birkaç soru sorabilir miyiz?”</span></p>

  <p class="calibre1"><span>Aikam bir an için telaşlandı.</span></p>

  <p class="calibre1"><span>“Ben bir şey bilmiyorum. Ama tabii, sorabilirsiniz. Milisleri geçip şehirden kaçabilmişler midir diye merak ediyordum. Bunu yapabilmenin bir yolu var mı?”</span></p>

  <p class="calibre1"><span>Aikam görev yerine dönmeden önce, telefon numarasını aldım. O yerine dönerken, Dhatt ile arkasından bir süre ona baktık.</span></p>

  <p class="calibre1"><span>"Güvenlikçilerle konuştun mu?” dedim, Tsueh’in arkasından bakarken.</span></p>

  <p class="calibre1"><span>“Elbette. Bir şey çıkmadı. Onlar güvenlik görevlisi, ama kazı sahası bakanlığın korumasında. Bu yüzden kontroller daha sıkı. Çoğu da cinayet gecesi nerede olduklarını kanıtlayabiliyor.”</span></p>

  <p class="calibre1"><span>“Peki, ya Aikim?”</span></p>

  <p class="calibre1"><span>“Ona da bakarım. Ama şüpheli isimler arasında onunkini gördüğümü hatırlamıyorum. Belli ki, onun da kanıtı var.”</span></p>

  <p class="calibre1"><span>Aikam Tsueh çıkış kapısına varınca arkasını dönüp bize baktı. Onu izlediğimizi fark etti. Tereddütle el salladı.</span></p>

  <p class="calibre1"></p>
</body>
</html>
