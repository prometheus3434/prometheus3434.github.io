<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre14"><span><b class="font1">7</b></span></h3>

  <div class="calibre4"><img alt="" class="calibre5" src="../Images/main-19.jpg" /></div>

  <p class="calibre1"><br /></p>

  <p class="calibre1">AMERİKA’NIN DOĞU SAHİLİNDEN Beszel’e uçakla giderken en az bir aktarma yapmak gerekir. Bu oldukça zor bir yolculuktur, daha da kısa bir yol da yoktur. Budapeşte ve Üsküp’den Beszel’e direkt uçuşlar vardır, ama bir Amerikalı için en kestirme yol, Atina’dan uçmak olur. Abluka altında olduğundan, U1 Qoma’ya gitmek teknik olarak çok daha zordur, ancak Kanada üzerinden aktarmasız bir uçuş bulunabilir. New Wolf’a çok sayıda uluslararası sefer vardır.</p>

  <p class="calibre1"><span>Geary’ler sabah onda Beszel’de olacaklardı. Corwi’ye talimat vermiş, aileye telefon edip kızlarının ölümünü bildirmesini istemiştim. Cesedi teşhis etmeleri için onları morga ben götürecektim. Corwi’ye, isterse benimle gelebileceğini söylemiştim. Benimle gelmeye karar verdi.</span></p>

  <p class="calibre1"><span>Uçağın erken inme ihtimaline karşı, Beszel Havaalanı na biraz erken gittik. Terminalde, Starbucks taklidi bir kafede çok kötü bir kahve içtik. Corwi bana, Gözetim Komitesiyle ilgili sorular sordu, ben de ona daha önce Beszel’in dışına hiç çıkıp çıkmadığını.</span></p>

  <p class="calibre1"><span>“Elbette,” dedi. “Romanya ve Bulgaristan’a gittim.”</span></p>

  <p class="calibre1">“<span>Türkiye ye?</span>”</p>

  <p class="calibre1"><span>“Hayır. Sen?”</span></p>

  <p class="calibre1"><span>“Ben gittim. Sonra Londra’ya,Moskova’ya ve çok eskiden Paris’e, bir kere de Berlin’e gitmiştim. O zamanlar Batı Berlin’di. Birleşmeden önce.”</span></p>

  <p class="calibre1"><span>“Berlin ha?” dedi. Havaalanı pek kalabalık değildi; Çoğunluğu Beszel’e geri dönenlerdi, aralarında birkaç turist ve Doğu Avrupalı iş adamı da vardı. Beszel’e ya da U1 Qoma’ya turist olarak giriş yapmak çok zordur. Gelen turistleri kabul etmeden önce sınavdan geçiren kaç tane tatil beldesi vardır ki? U1 Qoma Havaalanı, Lestov’dan Bulkya Sound'a giden yolun on altı-on yedi mil güneydoğusunda kalıyordu. Orayı hiç görmedim. Ama yeni olmasına rağmen, oraya giden turistlerin, buradakinden çok daha zor şartlarla karşılaştığını duymuştum. Buna rağmen, U1 Qoma’ya giden turist sayısı bize gelenlerden çok fazlaydı. U1 Qoma Havaalanı birkaç yıl önce yenilenmişti. Çılgın bir tempoyla süren inşaat kısa sürede bitirilmiş, bizimkinden daha büyük bir terminal yapılmıştı. Terminaller, yarım ay biçiminde aynalı camlarla birbirine bağlanmıştı. Tasarımcısı Foster ya da onun gibi biriydi.</span></p>

  <p class="calibre1"><span>Kıyafetlerinden Yahudi oldukları anlaşılan bir grup yabancı geldi. Belinde silahıyla iri yarı bir güvenlik görevlisi, çenesini sıvazlayarak grubu süzmeye başladı. İçlerinde oldukça gösterişli giyinmiş bir-iki kişi vardı. Giyimlerinden üst kademe yöneticiler oldukları anlaşılıyordu. Yeni nesil Amerikalı dostlarımız, belli ki buraya kendi özel uçakları ya da helikopterleriyle gelmemişlerdi. Bu sebeple Sear and Core, Shadner, VerTech’in yöneticileri için ellerinde isimlerinin yazılı olduğu kartlarla beklemekte olan şoförlere yöneldiler. Corwi, kartlara baktığımı fark etti.</span></p>

  <p class="calibre1"><span>“Ne diye buralara yatırım yaparlar ki?” dedi. “Anlaşma yapmayı düşüneceklerini mi sanıyorsun? Hükümet bu uyuşmuş kafaları bir güzel gezdirecek, yedirip içirecek, sonra da evlerine gönderecek.”</span></p>

  <p class="calibre1"><span>“Tam da Beszile özgü o bozguncu zırvalar bunlar, memure hanım. İşte bu yüzden ülkemiz kalkınamıyor. Ama Buric, Nysemu ve Syedr gibi temsilciler işlerini ne kadar kusursuz yürütüyor.” Buric ve Nysemu'yu anlamak kolaydı, ama Syedr’in ticaret fuarları düzenleme işine girişmesi sıra dışı bir durumdu. Bazı yerlerden destek aldıkları muhakkaktı. İşin aslı, bu yabancı ziyaretçilerden de anlaşıldığı üzere, az da olsa başarı sağlamışlardı.</span></p>

  <p class="calibre1"><span>“Peki,” dedi Corwi. “Tanrı aşkına, şu gelen adamlara bir bak. Gözlerindeki korkuyu görmüyor musun? Onlara şehri gezdiriyor, turistik yerleri ve iki şehrin birbirini çapraz hatlarla kestiği bölgeleri gösteriyorlar. ‘Şehir Turu’. Evet. Zavallılar da yollarını bulmaya çalışıyor.”Corwi konuşurken,benim gözüm uçuş panosundaydı. Beklediğimiz uçak inmişti.</span></p>

  <p class="calibre1"><span>“Mahalia’nın tez danışmanıyla konuştun mu?” dedim. “Ben birkaç kere aradım, ama ulaşamadım. Cep telefonu numarasını da alamadım”</span></p>

  <p class="calibre1"><span>“Kısa bir süre için.” dedi Corwi. “Araştırma merkezinde görüştük. U1 Qoma’daki kazı çalışmasıyla ilgili bir merkezdi. Profesör Nancy, orada önemli biri. Yüzlerce öğrencisi var. Neyse, kadını aradım, Mahalia’nın tez danışmanı olduğunu onayladı. Ama onu uzun süredir görmüyormuş, falan filan. Ben de ona Mahalia’yı aradığımızı söyledim. Cesedin resmini gösterdim. Şok oldu.”</span></p>

  <p class="calibre1"><span>“Öyle mi?”</span></p>

  <p class="calibre1"><span>“Evet. Sürekli onun ne kadar başarılı bir öğrenci olduğunu söyleyip durdu. Mahalia’ya olanlara inanamadı. Demek, Berlin’e gittin. Almanca konuşabiliyorsun o zaman?”</span></p>

  <p class="calibre1"><span>“Konuşurdum,” dedim.</span> <span class="font2">“</span><span><i class="font">Ein bisschen.</i><a href="../Text/Section0041.xhtml#Footnote11" id="Feedback11"><sup class="calibre17">[11]</sup></a><i class="font">”</i></span></p>

  <p class="calibre1"><span>“Ne için gitmiştin?”</span></p>

  <p class="calibre1"><span>“Çok gençtim. Bir konferansa katılmıştım. ‘Ayrılmış Şehirlerin Denetimi’. Konferansta Budapeşte, Kudüs ve Berlin’in yanı sıra, Beszel ve U1 Qoma üzerine de konuşmalar olmuştu.”</span></p>

  <p class="calibre1"><span>“Hadi be!”</span></p>

  <p class="calibre1"><span>“Biliyorum, evet. O zamanlar biz de senin gibi düşünmüştük. Hiçbir şey anlamamıştık.”</span></p>

  <p class="calibre1"><span><i class="font">“Ayrılmış</i></span> <span>Şehirler, ha? Akademinin seni gönderebildiğine inanamıyorum.”</span></p>

  <p class="calibre1"><span>“Evet, başkalarının vatanseverliği derdine avantadan yurtdışına gönderildiğimi düşünüyordum. Akademideki hocam, bunun sadece durumumuzun yanlış anlaşılması değil, aynı zamanda</span> <span class="font">Beszel'e yönelik bir hakaret</span> <span>olduğunu söylemişti Bence haklıydı. Ama seyahat ödeneği veriliyordu, hayır mı diyecektim? Hocamı ikna etmek zorundaydım. Ettim de. U1 Qomalılarla ilk kez o zaman karşılaştım. Onlar da çok öfkeliydi, ama belli etmiyorlardı.Konferans sırasında U1 Qomalı biriyle samimi olmuştum. ‘99 Luftballons<a href="../Text/Section0041.xhtml#Footnote12" id="Feedback12"><sup class="calibre17">[12]</sup></a>’ üzerine yaşanan uluslararası gerilimi aşmak için elimizden geleni yapmıştık.” Corwi sırıtıyordu. Derken, inen yolcular terminale giriş yapmaya başladı. Hemen kendimizi toparladık.Geary’nin ailesini saygılı bir ifadeyle karşılamamız gerekiyordu.</span></p>

  <p class="calibre1"><span>Onlara eşlik eden göçmen bürosu memuru bizi görünce başını sallayarak Geary’leri bize yönlendirdi. Amerikalı meslektaşlarımızın gönderdikleri fotoğraflardan, onları hemen tanımıştık. Aslında fotoğraflarını görmeme gerek yoktu. Evladını kaybetmiş bir aileyi nerede olsa tanırdım: Ağlamaktan şişmiş gözler, yorgun ve yaslı yüzler. On beş-yirmi yıl daha yaşlanmış gibi, ayaklarını sürüye sürüye yolcu salonuna girdiler.</span></p>

  <p class="calibre1"><span>“Bay ve Bayan Geary?” İngilizce pratik yapmıştım.</span></p>

  <p class="calibre1"><span>“Evet,” dedi kadın. Elini uzattı. “Siz de Bay Corwi’siniz, herhalde.”</span></p>

  <p class="calibre1"><span>“Hayır, efendim. Ben Beszel Ağır Suçlar Biriminden Müfettiş Tyador Borlu.” Önce kadının, sonra kocasının elini sıktım. “Bu da arkadaşım Memur Lizbyet Corwi. Bay ve Bayan Geary, başınız sağolsun, çok üzüldük.”</span></p>

  <p class="calibre1"><span>İkisi de gözlerini kırpıştırarak başlarını salladılar. Bir şey söyleyecek gibi oldular, ama konuşamadılar. Yas, insanı çok aptallaştırıyordu. Buna dayanmak çok zor olmalıydı.</span></p>

  <p class="calibre1"><span>“Sizi otelinize mi bırakalım?”</span></p>

  <p class="calibre1"><span>“Hayır, teşekkürler, Müfettiş,” dedi Bay Geary. Corwi’ye baktım. Konuşmaları dinliyor, az çok anlamaya çalışıyordu. “Biz... Biz önce yapmamız gerekeni yapalım.” Bayan Geary çantasını aldı. “Onu görmek istiyoruz."</span></p>

  <p class="calibre1"><span>"Tabii. Buradan buyrun.” Onları arabaya götürdüm.</span></p>

  <p class="calibre1"><span>Bay Geary, “Profesör Nancy’yi de görecek miyiz?” diye sordu. Arabayı Corwi kullanıyordu. “May’in arkadaşlarını?”</span></p>

  <p class="calibre1"><span>“Hayır, Bay Geary. Maalesef bu mümkün değil. Beszel’de değiller. Hepsi U1 Qoma’da.”</span></p>

  <p class="calibre1"><span>“Biliyorsun, Michael, burada işler çok farklı,” dedi karısı.</span></p>

  <p class="calibre1"><span>Sanki bu sözleri ben söylemişim gibi yüzüme bakarak, “Evet, evet,” dedi adam. “Evet, kusuruma bakmayın. Ama... arkadaşlarıyla konuşabilseydik.”</span></p>

  <p class="calibre1"><span>“Bunu ayarlayabiliriz,” dedim. “Telefon edebiliriz ve...” Onları Copula Salonu’ndan geçirmeyi tasarlıyordum. “Sizi U1 Qoma ya götüreceğiz. Buradaki işleri bitirdikten sonra.”</span></p>

  <p class="calibre1"><span>Bayan Geary kocasına baktı. Adamsa etraftaki binalara ve arabalara bakıyordu. Yaklaşmakta olduğumuz üst geçitlerden bazıları U1 Qoma tarafındaydı, ama eminim ki onlara bakmaması gerektiğini bilmiyordu. Bilse bile, umursamazdı zaten. Yolda her an kanun dışı bir durum, bir ihlâl söz konusu olabilirdi. U1 Qoma Ticaret Bölgesi çirkin, kocaman bir sanat eseri gibi önümüzde yükseliyordu.</span></p>

  <p class="calibre1"><span>Geary'ler, Besz renklerinde ziyaretçi kıyafetleri giymişlerdi, ama girişte turistlere verilen bilgileri almamışlar, yerel sınır politikaları hakkında öğrenmeleri gerekenleri öğrenmemişlerdi. Çocuklarını kaybettikleri için, durumları çok hassastı.İhlâl yapma olasılıkları çok yüksekti.Saçma sapan bir şeye kalkışmamaları ve sınır dışı edilmemeleri için,yanlarından ayrılmamamız gerekiyordu.Bu davayı İhlâle resmen havale edene kadar,onlara bakıcılık yapmak zorundaydık. Geary’leri hiç yalnız bırakmayacaktık.</span></p>

  <p class="calibre1"><span>Corwi bana hiç bakmıyordu. Dikkatli olmalıydık. Geary’ler sıradan turistler olsalardı, zorunlu bilgilendirme eğitiminden geçecek ve ülkeye girebilmek için sınava tabi tutulacaklardı. Bu sınavda onlara hem teorik hem de pratik bilgiler sorulacak, sınavı geçerlerse, vize alacaklardı. Yine de, Beszel ve U1 Qoma arasındaki farkları gösteren mimari, giyim tarzı, alfabe, yaşam biçimi, yasa dışı renkler ve davranışlar gibi bilinmesi zorunlu detaylar -ve onlara eğitim veren Beszli öğretmenlerine bağlı olarak, iki şehrin görüntülerinin farklılığına ilişkin varsayımlar- hakkında az çok bilgi sahibiydiler.İhlâl meselesini de ucundan kıyısından duymuşlardı. (Bizim de bu konuda fazla bir şey bildiğimiz söylenemezdi.) En azından, kesin ihlâl olarak kabul edilen durumlar hakkında yeterince bilgi sahibiydiler.</span></p>

  <p class="calibre1"><span>İki haftalık bir kurstan sonra hiç kimse, turistlerden iki şehrin sınırlarına ilişkin derin bir önseziye sahip olmasını ve görme yasağına tam anlamıyla uymasını bekleyemezdi. Ama, sanki öylemiş gibi görünmeleri konusunda ısrar ediyorduk. Biz ve U1 Qomalı yetkililer, turistlerin son derece temkinli davranmalarını, birbirini çapraz hatlarla kesen iki şehri birbirinden net biçimde ayırt edebilmelerini bekliyorduk.</span></p>

  <p class="calibre1"><span>İhlâl cezaları iki şehirde de ağır olurdu, ama bu cezaların verilmesi için ihlâlin şüphe götürmemesi gerekirdi. Bizler görmeme ilkesini uzun yıllardır başarırken, Eski Beszel gettosuna giren turistlerin, U1 Qoma’daki Yal İran Köprüsü’ne gizlice baktıklarından şüpheleniyorduk. Ön cephesi camla kaplı olan bu köprü hemen yanı başlarındaydı. Beszel’deki Rüzgar Günü Şenliklerinde gökte uçan rengârenk balonlara bakıverseler, U1 Qoma saraylarının damla biçimli kulelerini görmeleri işten bile değildi. Gördükleri o kuleleri parmaklarıyla gösterip tantana çıkarmadıkları sürece ki, bu yüzden on sekiz yaşın altında turist kabul edilmiyordu, yapılan bu ihlâl hoş görülebilirdi. Turistler vize öncesinde bu türden yasaklar hakkında eğitim görüyorlardı ve çoğu da, bu durumu anlayışla karşılıyordu. Hem biz, hem de İhlâl, mümkün olduğunca onların haklı olduğunu varsayıyorduk.</span></p>

  <p class="calibre1"><span>Dikiz aynasından, Bay Geary’nin, geçen bir kamyona baktığını gördüm. Ben görmedim, çünkü kamyon U1 Qoma’dan geçiyordu.</span></p>

  <p class="calibre1"><span>Karısıyla mırıl mırıl konuşuyordu. Hem İngilizcem yeterli olmadığı için hem de tam duyamadığımdan, dediklerinden pek bir şey anlayamıyordum. Biraz sonra sustular. İkisi de kendi dünyalarına dalıp pencereden dışarıyı seyretmeye başladılar.</span></p>

  <p class="calibre1"><span>Shukman laboratuvarda yoktu. Belki de cesedi görmeye gelenlerle karşılaşmak istememişti. Bu şartlar altında, ben de onunla karşılaşmak istemiyordum zaten. Hamzinic bizi morga götürdü. Geary’ler, çarşafın altında yatan cesedi görür görmez acıyla iç çektiler. Hamzinic, onların kendilerini toparlamaları için biraz bekledi. Annesi başıyla onaylayınca, çarşafı açıp Mahalia’nın yüzünü gösterdi. Adamla kadın acı içinde inledi. Kızlarına baktılar. Bir süre sonra annesi, kızının yüzüne dokundu.</span></p>

  <p class="calibre1"><span>“Ah, ah... Evet, bu o,” dedi Bay Geary. Ağlıyordu. “Bu benim kızım,” dedi, ondan cesedin kimliğini onaylamasını istemişiz gibi. Oysa bir şey sormamıştık. Onu görmek istemişlerdi. Bize yardımcı olmuşlar gibi, onaylayarak başımı salladım. Hamzinic’e baktım. Biz çıkarken çarşafı örtüyordu.</span></p>

  <p class="calibre1"><span><br class="calibre3" /></span></p>

  <p class="calibre1"><span>“İSTEMİYORUM U1 Qoma’ya</span> <span class="font">gitmek</span><span>”,dedi Bay Geary. İngilizcede daha çok fiile vurgu yapıldığını biliyordum: Bay Geary ısrarcı olduğunu düşünerek tedirgin olmuştu. “Kusura bakmayın. Belki zorluk çıkarıyorum, ama görmek istiyorum, onun nerede...”</span></p>

  <p class="calibre1"><span>“Tabii,” dedim.</span></p>

  <p class="calibre1"><span>Corwi de, “Tabii,” dedi. İngilizcesi fena sayılmazdı, zaman zaman da olsa konuşuyordu. Öğle yemeğini Geary’ler ile birlikte Queen Czezille’de yedik. Burası, Besz polisinin, uzun kalmaları ihtimaline karşı Geary’ler için yer ayırttığı düzgün bir oteldi. Burası aynı zamanda, polisin, sınavı geçemeyen turistleri alıkoyduğu gizli bir hapishane gibiydi.</span></p>

  <p class="calibre1"><span>Amerikan elçiliğinden James Thacker de bize katıldı. Yirmi sekiz yirmi dokuz yaşlarındaki bu genç adam, ara ara Corwi’yle konuştu. Beszcesi çok iyiydi. Yemek salonu, Hustav Adasının kuzey ucuna bakıyordu. İki şehirde de tekneler gidip geliyordu. Geary’ler karabiberli balık ısmarladılar.</span></p>

  <p class="calibre1"><span>“Kızınızın çalıştığı yeri de görmek istersiniz, diye düşündük,” dedim. “Bay Thacker ve onun U1 Qoma’daki temsilcilerine sizin Copula Salonundan geçişiniz için başvuruda bulunduk. Bir iki güne kadar her şey hallolur, sanıyorum.” U1 Qoma’da bir elçilik yok tabii ki: Amerika’nın çıkarlarını korumakla görevli sevimsiz bir birim.</span></p>

  <p class="calibre1"><span>“Peki... şimdi olay İhlâl e mi havale edilecek?” dedi Bayan Geary. “U1 Qomalıların bu davaya bakmayacağını söylediniz. İhlâl bakacak, öyle mi?” Bana derin bir şüpheyle baktı. “Onlarla ne zaman konuşacağız?”</span></p>

  <p class="calibre1"><span>Thacker a baktım. “Konuşmayacağız,” dedim. “İhlâl bize benzemez.”</span></p>

  <p class="calibre1"><span>Bayan Geary şaşırmıştı. “‘Biz’, derken...</span> <span class="font">Polisi mi</span> <span>kastediyorsunuz?”</span></p>

  <p class="calibre1"><span>‘Biz’ derken aslında hepimizi kastetmiştim. “Öyle de denebilir. Onlar Beszel ya da U1 Qoma polisi gibi değildir.”</span></p>

  <p class="calibre1"><span>“Ben...”</span></p>

  <p class="calibre1"><span>“Müfettiş Borlu, bunu ben açıklayayım,” dedi Thacker. Tedirgindi. Gitmemi istiyordu. Yanımdayken söyleyecekleri incitici olabilirdi: Amerikalılarla yalnız kalırsa, onlara, bu şehirlerin ne kadar aptal ve zor olduğunu, Beszel’de yaşanan kötü olaylar yetmezmiş gibi, bir de böyle karmaşık durumların yaşanmasından ne kadar üzüntü duyduklarını falan anlatacaktı. İmalarda bulunacaktı. İhlâl gibi muhalif bir güce teslim olmak bir utanç, dahası bir ihanetti.</span></p>

  <p class="calibre1"><span>“İhlâl hakkında ne bildiğinizden emin değilim, Bay ve Bayan Geary, ama o...başka güçlere benzemez. Onun...gücünün sınırlarını tahmin edersiniz. İhlâl’in...kendine has güçleri vardır.Bu güçler...çok esrarengizdir. Bizim, elçilik olarak onun temsilcileriyle...herhangi bir temasımız olmadı. Bunlar size çok tuhaf gelebilir, ama...sizi temin ederim ki İhlâl, suç takibi konusunda çok acımasızdır. Çok etkilidir. Kızınızın ölümünden sorumlu olanlar bulunacak ve en ağır şekilde cezalandırılacaktır.”</span></p>

  <p class="calibre1"><span>“Yani... Burada idam cezası mı uygulanıyor?” diye sordu Bay Geary. Ardından Bayan Geary atıldı: “U1 Qoma’da da mı?”</span></p>

  <p class="calibre1"><span>“Evet,” dedi Thacker. “Ama mesele bu değil. Bay ve Bayan Geary, Beszel ve U1 Qoma’daki yetkili arkadaşlarımız, kızınızın ölümüyle ilgili davayı</span> <span class="font">İhlâl'e</span> <span>havale edecekler. Çünkü konu, Besz ve U1 Qoma kanunlarının yetkisi dışında kalıyor. İhlâlin yaptırım yetkisi sınırsızdır.”</span></p>

  <p class="calibre1"><span>“Havale mi edecekler?” diye sordu Bayan Geary.</span></p>

  <p class="calibre1"><span>“Bazı protokoller söz konusu. Protokoller bunu gerektiriyor,” dedim. “Protokollere uymamız gerekir. İhlâl meseleye henüz el atmadan.”</span></p>

  <p class="calibre1"><span>Bay Geary, “Peki ya mahkeme?” diye sordu.</span></p>

  <p class="calibre1"><span>“Oturumlar</span> <span class="font">kaydedilecek</span><span>,” dedim.</span> <span class="font">Kararları</span> <span>ve</span> <span class="font">eylemleri</span> <span>kafamda belirlemeye çalışmıştım. “İhlâl mahkemeleri...gizli oturumlardır.”</span></p>

  <p class="calibre1"><span>“Yani, biz ifade vermeyecek miyiz? Mahkemede bulunamayacak mıyız?” Bayan Geary dehşet içinde kalmıştı. Aslında bütün bunların önceden anlatılması gerekirdi. Bayan Geary başını öfkeyle salladı.</span></p>

  <p class="calibre1"><span>“Maalesef,” dedi Thacker. “Bu, buraya özgü bir durum. Ama sizi temin ederim, kızınızın başına gelenlerin sorumluları bulunacak ve en ağır şekilde cezalandırılacaktır.” Biri çıkıp Mahalia Geary’nin katiline acıyabilir de. Ama ben değil.</span></p>

  <p class="calibre1"><span>“Ama bu...”</span></p>

  <p class="calibre1"><span>“Biliyorum, Bayan Geary. Gerçekten çok üzgünüm. Sadece Beszel ve U1 Qoma’da böyle bir uygulama var. U1 Qoma, Beszel ve İhlâl.. Tüm bunlar buraya özel koşullar.”</span></p>

  <p class="calibre1"><span>“Aman Tanrım. Yani, kızımın bütün bu işlere bulaştığına inanamıyorum,” dedi Bay Geary. “O şehir, bu şehir. Beszel” -Beszel’e</span> <span class="font">Bezzel</span> <span>diyordu- “ve U1 Qoma. Orsinnit.” Ne dediğini anlayamıyordum.</span></p>

  <p class="calibre1"><span>“Orciny,” dedi Bayan Geary. “Orsinnit değil, hayatım.”</span></p>

  <p class="calibre1"><span>Thacker hiçbir şey anlamamış gibi kafasını salladı.</span></p>

  <p class="calibre1"><span>“O da nedir, Bayan Geary?” diye sordum. Kadın çantasıyla oynamaya başladı. Corwi sessizce not alıyordu.</span></p>

  <p class="calibre1"><span>“Mahalia bu konuyla ilgileniyordu,” dedi Bayan Geary. “Araştırma yapıyordu. Doktorasını verecekti.” Bay Geary acıyla gülümsedi. Bu gülümsemede anlayış, gurur ve hayret vardı. “İşinde çok başarılıydı. Bulduğu bazı şeyleri biraz bize de anlatmıştı. Orciny’nin İhlâl gibi olduğunu söylemişti.”</span></p>

  <p class="calibre1"><span>“Buraya ilk geldiği günden beri, bu konuyu araştırmak istiyordu,” dedi Bay Geary.</span></p>

  <p class="calibre1"><span>“Doğru. Önce buraya geldi. Yani...Beszel’e. Sonra U1 Qomaya gitmeye karar verdi. Size karşı dürüst olacağım, Müfettiş. Ben oranın burasıyla aynı olduğunu düşünmüştüm. Bunun doğru olmadığını biliyorum. Oraya geçmek için özel izne ihtiyacı vardı. Öğrenci olduğu için çalışmalarını orada yürütmesi gerekiyordu.”</span></p>

  <p class="calibre1"><span>“Orciny, efsane gibi bir şeydir,” dedim, Thacker’a. Mahalia'nın annesi başını salladı; babası ise uzaklara dalıp gitmişti. “O aslında İhlâl gibi değildir, Bayan Geary. İhlâl gerçektir. Bir gücü vardır. Ama Orciny...” Devam edip etmemek arasında kalmıştım.</span></p>

  <p class="calibre1"><span>Corwi, hiçbir şey anlamadan bize bakan Thacker’a dönerek Beszce “Üçüncü şehir” dedi. Thacker henüz bir tepki vermeden Corwi devam etti. “Bu bir sır. Efsane. İki şehrin arasında.” Thacker ilgisizce başını iki yana salladı.</span></p>

  <p class="calibre1"><span>“Kızım buraları çok severdi,” dedi Bayan Geary. Onu özlediği belliydi. “Yani, kusura bakmayın, U1 Qoma’yı kastetmiştim. Oturduğu yere yakın mıyız?” Bu soru, Beszel ve U1 Qoma için sorulacak en gereksiz soruydu. Evet, yakındık. Ama çok karışık bir soruyla karşılaştığımızdan, ne Corwi ne de ben cevap verdik. “Bu şehirler hakkında yazılanları okuduğu ilk günden beri, hep bunun üzerinde çalıştı. Hocaları her zaman çalışmalarında çok başarılı olduğunu düşünürdü.”</span></p>

  <p class="calibre1"><span>“Onun hocalarını siz de sever miydiniz?” dedim.</span></p>

  <p class="calibre1"><span>“Onlarla hiç tanışmadım. Ama kızım bana üzerinde çalıştıkları şeylerden bazılarını göstermişti. İnternet sitelerini ve çalıştığı yeri görmüştüm.”</span></p>

  <p class="calibre1"><span>“Hocası Profesör Nancy miydi?”</span></p>

  <p class="calibre1"><span>“Evet, onun danışmanıydı. Kızım onu çok severdi.”</span></p>

  <p class="calibre1"><span>“Araları iyi miydi?” Ben Bayan Geary’yle konuşurken,Corwi gözünü benden ayırmıyordu.</span></p>

  <p class="calibre1"><span><span>“Pek bilmiyorum.” Bayan Geary güldü. “Mahalia onunla sürekli tartışırdı. Pek anlaşamıyor gibi görünürlerdi, ama ona <i>çalışmasının</i> nasıl gittiğini sorduğumda, bana iyi olduğunu söylerdi. Tartışmaktan keyif aldıklarını ve bu şekilde daha çok şey öğrendiğini söylerdi.”</span></span></p>

  <p class="calibre1"><span>“Kızınızın çalışmalarını takip eder miydiniz? Yazdıklarını okur muydunuz? Size U1 Qomalı arkadaşlarından bahsetmiş miydi?” Corwi sandalyesinde kıpırdanmaya başladı. Bayan Geary başını salladı.</span></p>

  <p class="calibre1"><span>“Hayır,” dedi.</span></p>

  <p class="calibre1"><span>Thacker lafa girdi. “Müfettiş.”</span></p>

  <p class="calibre1"><span>“Çalışmaları aslında...pek ilgimi çekmiyordu, Bay Borlu. Yani, kızım burada yaşadığı için, U1 Qoma ile ilgili olaylar, eskisinden daha fazla dikkatimizi çekiyordu elbette, yazılanları okuyordum. Ama Mahalia mutlu olduğu sürece, biz de mutluyduk. İstediği şeyi yaptığı için onun adına mutluyduk.”</span></p>

  <p class="calibre1"><span>“Müfettiş, U1 Qoma’ya geçiş belgelerini ne zaman alabiliriz?” diye sordu Thacker.</span></p>

  <p class="calibre1"><span>“Sanırım, yakında. Peki, kızınız mutlu muydu?”</span></p>

  <p class="calibre1"><span>“Sanırım...Hayat mükemmel değildir,bilirsiniz.”</span></p>

  <p class="calibre1"><span>“Evet,” dedi babası.</span></p>

  <p class="calibre1"><span>“Ama şimdi,” dedi Bayan Geary.</span></p>

  <p class="calibre1"><span>“Ne?” diye sordum.</span></p>

  <p class="calibre1"><span>“Ama şimdi değil... Sadece, son zamanlarda biraz gergindi. Eve gelip biraz tatil yapmasını söylemiştim. Farkındayım, eve gelmek pek tatil sayılmaz, ama onun gelmeyi reddetmesinin sebebi başkaydı. Çok ilerleme kaydettiğini, önemli şeyler bulduğunu söylemişti.”</span></p>

  <p class="calibre1"><span>“Ve bu bilgiler birilerinin aklını başından almış,” dedi Bay Geary.</span></p>

  <p class="calibre1"><span>“Hayatım, lütfen.”</span></p>

  <p class="calibre1"><span>“Öyle, ama. Bize anlattı ya?”</span></p>

  <p class="calibre1"><span>Corwi bana baktı. Kafası karışmıştı. “Bay ve Bayan Geary...” Thacker onlarla konuşurken, ben çabucak Corwi'ye Beszce açıklama yaptım. “Yanlış anlama, aklını başından almış derken birilerinin bundan hoşlanmadığını kastetti. Sinirlenmişler, yani. Amerikalılar işte.” Bay Geary’ye döndüm. “Kim hoşlanmamış? Hocaları mı?”</span></p>

  <p class="calibre1"><span>“Hayır,” dedi Bay Geary. “Tanrı aşkına, bunu kimin yaptığını sanıyorsunuz?”</span></p>

  <p class="calibre1"><span>“John, lütfen...”</span></p>

  <p class="calibre1"><span>“Kahretsin, İlk Qoma dedikleri kimler sizce?” dedi Bay Geary. “Kimden şüphelendiğimizi bile sormuyorsunuz. Bilmediğimizi mi sanıyorsunuz?”</span></p>

  <p class="calibre1"><span>“Size ne anlattı?” diye sordum. Thacker ayağa kalkmış, ellerini kaldırmış,</span> <span class="font">herkesi sükûnete davet ediyordu.</span></p>

  <p class="calibre1"><span>“Konferansta piçin biri gelip, yaptığı çalışmalarla ihanet ettiğini söylemiş kızıma. Kızım buraya ilk geldiği andan beri hep bir açığını arıyorlardı zaten.”</span></p>

  <p class="calibre1"><span>“John, yeter artık. Her şeyi birbirine karıştırıyorsun. O adam kızımıza o lafları ettiğinde Mahalia</span> <span class="font">buradaydı</span><span>, Beszel'de. U1 Ooma’da değil. Hem o İlk Qoma falan da değil, o lafları edenler milliyetçiler ya da Gerçek Vatandaşlardan birileriydi, hatırlamıyor musun?”</span></p>

  <p class="calibre1"><span>“Bir dakika, ne dediniz?” dedim. “İlk Qoma mı? Kızınız Beszel’deyken biri ona bir şeyler mi söylemiş? Ne zaman olmuş bu?”</span></p>

  <p class="calibre1"><span>“Bir dakika, patron. Bu...” Corwi benimle Beszce konuşuyordu.</span></p>

  <p class="calibre1"><span>“Bence herkes biraz sakinleşsin,” dedi Thacker.</span></p>

  <p class="calibre1"><span>Thacker, sanki Geary’ler haksızlığa uğramış gibi, onları teselli etmeye çalışıyordu. Ben de, sanki onları mağdur eden benmişim gibi, onlardan özür diledim. Onları otellerine götürmek istediğimizi biliyorlardı. Aşağıda durumu kontrol altında tutması için iki adamımızı bırakmıştık. Mahalia’nın ailesine, seyahat için gerekli belgeler çıkar çıkmaz kendilerine haber vereceğimizi ve yarın yeniden geleceğimizi söyledik. Bu arada bir şeye ihtiyaçları olursa diye, onlara numaramı verdim.</span></p>

  <p class="calibre1"><span>Yanlarından ayrılırken, “Bunu yapan mutlaka bulunacak,” dedi Corwi. “İhlâl bu işi halledecek. Size söz veriyorum.” Dışarı çıkınca, “Bu arada doğrusu Qoma İlk, yani İlk Qoma değil,” dedi. “Tıpkı Gerçek Vatandaşlar grubu gibi, ama sadece U1 Qoma tarafında. Bizimkiler kadar cana yakınlar, ama çok daha gizemliler ve şükürler olsun ki başımıza bela olmuyorlar.”</span></p>

  <p class="calibre1"><span>Syedr’in Milliyetçi Cephesi’ne nazaran, Gerçek Vatandaşlar, Beszel sevgisini daha radikal tavırlarla gösteriyor, bir örnek kıyafetler giyiyor, tehdit dolu nutuklar atıyorlardı. Bütün bunlar pek de yasal sayılmazdı. Beszel'deki U1 Qoma mahallesine, U1 Qoma elçiliğine, camilere, sinagoglara, sol yayınlar satan kitapçılara ve azınlıkta olan göçmen nüfusumuza yapılan saldırılardan onların sorumlu olduğunu kanıtlayamamıştık. Biz -yani</span> <span class="font">polisler</span><span class="font2">-</span> <span>elbette ki failleri yakalamıştık ve hepsi Gerçek Vatandaşlar üyesiydi, ama örgüt saldırıların sorumluluğunu üstlenmedi ve sırf bu yüzden kimse onları yargılayamadı.</span></p>

  <p class="calibre1"><span>“Mahalia iki tarafı da rahatsız etti.”</span></p>

  <p class="calibre1"><span>“Babasının söylediği bu.”</span></p>

  <p class="calibre1"><span>“Yıllar önce buradaki birleşmecileri delirttiğini biliyoruz. Aynı şeyi öbür tarafın milliyetçilerine de mi yaptı? Aşırı uçlardan kızdırmadığı kimse kaldı mı?” Arabaya binmiş, yolda ilerliyorduk. “Şu, Gözetim Komitesi toplantısı var ya... Çok garipti. Bazıları çok saçmaladı.”</span></p>

  <p class="calibre1"><span>“Syedr gibi mi?”</span></p>

  <p class="calibre1"><span>“Syedr, evet. Diğerleri de. Söyledikleri şeyler bana hiçbir şey ifade etmedi. Belki de politikayı daha sıkı takip etmeliyim. Belki bir şeyler öğrenirim.” Bir an sustum. “Belki etrafı soruştursak iyi olur.”</span></p>

  <p class="calibre1"><span>“N oluyor, patron?” Corwi oturduğu yerde bana doğru döndü. Öfkeli değildi, ama kafası karışık gibiydi. “Neden onları sıkıştırmak istiyorsun? Zaten bu işi bir iki güne kadar İhlâle havale etmeyecekler mi? Mahalia’ya olanların sorumlusu da ortaya çıkmayacak mı? Bir şey diyeyim mi? Şu anda bir ipucu bulsak bile, bizi davadan anında geri çekerler, sabretmek gerek.”</span></p>

  <p class="calibre1"><span>“Evet,” dedim. U1 Qoma plakalı bir taksiyi görmemek için hafifçe yana kaykıldım. “Evet. Öyle. Bu kadar çok kaçıkla baş edebilen herkese saygı duyarım. Hepsi birbirini boğazlamak istiyor. Besz Milliyetçileri, U1 Qoma Milliyetçileri, Anti Milliyetçiler...”</span></p>

  <p class="calibre1"><span>“Bırakalım, bu işi İhlâl halletsin. Sen haklıydın.O kadın İhlâl’in gücünü hak ediyor, patron.”</span></p>

  <p class="calibre1"><span>“Ediyor, elbette ve davayı da onlar çözecekler.” Sürmeye devam ettim. Avanti<a href="../Text/Section0041.xhtml#Footnote13" id="Feedback13"><sup class="calibre17">[13]</sup></a>. Onlar davayı alana kadar biz de ufak işlerimizi halledelim.</span></p>
</body>
</html>
