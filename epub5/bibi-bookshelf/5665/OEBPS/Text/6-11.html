<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-11.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-13">JAGANNATH</p>

      <p class="paragraf">Ulu Anne’de bir çocuk daha, Çocuk Yuvası’nın tavanından uzanan tüpten salgılanarak doğdu. Islak bir düşme sesi çıkararak, alttaki organik yatağın üstüne kondu. Baba ayaklarını sürüyerek doğum tüpüne gitti ve kırışmış elleriyle bebeği tutup havaya kaldırdı. Yağ ve mukus dolu deliği açmak için iki parmağını bebeğin ağzına soktu, sonra da kıçına bir şaplak attı. Bebekten belli belirsiz bir ağlama sesi duyuldu.</p>

      <p class="paragraf">“Ah,” dedi Baba. “Yaşıyor.” Memnuniyetle başını sallayarak, el ve ayak parmaklarını saydı. “Adın Rak olacak,” dedi bebeğe.</p>

      <p class="paragraf">Baba onu, çeşitli ebatlarda bebeklerin yerleştirildiği duvardaki küçük oyuklardan birine koydu. Kablolar ve bedenler hafifçe kıpırdanıp bebeğin bedeniyle uyumlu hale geldi. Oyuktan bir emzik uzanıp, yanağını sıyırarak geçti; Rak otomatik şekilde dönüp onu emmeye başladı. Baba bu yumuşak, küçük kafayı okşadı, saçsız kafatasının kokusunu içine çekti. Anne’nin iç organlarının metalik kokusu hâlâ üstündeydi. Küçücük bir el, Baba’nın parmaklarından birini tuttu.</p>

      <p class="paragraf">“Güzel kavrayış. Senden iyi işçi olacak,” diye mırıldandı Baba.</p>

      <p class="bos"></p>

      <p class="paragraf">Rak’ın ilk anıları sallanma hareketinden, gıdasını emerken Baba’nın ona fısıldamasından, arka planda Anne’nin karın duvarlarından gelen su sesinden oluşuyordu. Daha sonra, oyuktan aşağı diğer büyük çocukların yanına indirildi, bir grup tombul beden engebeli zeminde çarpık bacaklarıyla yürüyor, duvar ve tavanda parlayan yumruların yumuşak ışığında yıkanıyordu. Birbirini itip kakan bedenler rutubetli sıcaklığın ve ham yağ ile kanın rahatlatıcı kokusuyla, üst üste uyuyordu.</p>

      <p class="paragraf">Baba masal anlatmak için onları çevresinde toplardı.</p>

      <p class="paragraf">“Anne nedir?” derdi Baba. “Dünyamız yıkıldığında, o bizi tutup kaldırdı. O bizim koruyucumuz ve evimiz. Bizler onun hizmetkârı ve sevgili çocuklarıyız.” Baba bir parmağını kaldırdı, yüzünün kırışıklıkları arasında neredeyse kaybolmuş gözlerini dikip onlara baktı. “Onun makinelerinin sorunsuz çalışmasını sağlamalıyız. Biz olmazsak O yaşayamaz. Biz de ancak Anne hayattaysa yaşamımızı sürdürebiliriz.”</p>

      <p class="paragraf">Rak dişi ve işçi olduğunu, iri ve güçlü olmaya yazgılı olduğunu öğrendi. Anne’nin karnındaki, bağırsak hareketlerini sağlayan motorun çalışmasına yardım edecek ya da O’nun bacaklarının hareketi için çalışacaktı. Çocuklardan sadece biri, Ziz, erkekti. Diğerlerinden daha küçüktü, kolları ve bacakları çırpı gibiydi, yuvarlak kafasında pörtlek gözleri vardı. Ziz sonunda Yumurtalık’a gidecek ve Anne’nin yumurtalarını dölleyecekti. Daha sonra pilot olarak Anne’nin başındaki yerini alacaktı.</p>

      <p class="paragraf">“Anne’nin başına biz neden gidemiyoruz?” dedi Rak.</p>

      <p class="paragraf">“Orası size göre değil,” dedi Baba. “Sadece erkekler bunu yapabilir. İşlerin düzeni böyle: Dişiler, Anne ilerleyebilsin diye motorları ve pistonları çalıştırır. Bu yüzden sizler iri ve güçlüsünüz. Erkekler Anne’nin yumurtalarını döller ve ona yol gösterir. Küçük ve akıllı olmaları gerekir. Ziz’e bak.” Baba oğlanın incecik kollarını gösterdi. “O sizde olan dayanıklılığa asla sahip olmayacak. Karın’da asla hayatta kalamaz. Sen ise Rak, Anne’nin başına gidemeyecek kadar irisin.”</p>

      <p class="bos"></p>

      <p class="paragraf">Baba ara sıra çocuk yuvasının kapısını açıp dışarıdaki biriyle konuşurdu. Daha sonra çocukların en büyüğünü alır, ona sıkıca sarılır ve kapıdan dışarı gönderirdi. Çocuklar asla geri dönmezdi. Çalışmaya başlarlardı. Kısa süre sonra, tüpten yeni bir bebek salgılanırdı.</p>

      <p class="paragraf">Rak yeterince büyüyünce, Baba çocuk yuvasının büzgen kas kapısını açtı. Öbür tarafta irikıyım bir dişi duruyordu. Kasları sıkı, şişkin bir tabakanın altında dalga dalgaydı; Baba onun yanında küçücük kalmıştı.</p>

      <p class="paragraf">“Bu Hap, senin koruyucun,” dedi Baba.</p>

      <p class="paragraf">Hap devasa bir el uzattı.</p>

      <p class="paragraf">“Şimdi benimle geleceksin,” dedi.</p>

      <p class="paragraf">Rak, bir dokunuşta açılan kapaklarla birbirine bağlanmış bir dizi koridor boyunca, yeni koruyucusunu izledi. Donuk metal kablolar, ayaklarının altında uzanan ve çevrelerini saran pembe, pürüzsüz eti damarlarla kaplamıştı. Tünel, çocuk yuvasında olduğu gibi tek tük parlak yumrularla aydınlatılmıştı ama bu ışık daha kırmızımsıydı. Hava gittikçe daha da ısınıp yoğunlaşıyor, Rak’ın damağına yapışan yabancı bir şeyin kokusuna bürünüyordu. Çağıldayıp uğuldayan gürültüler duvarlardan yansıyor, onlar yürüdükçe daha da güçleniyordu.</p>

      <p class="paragraf">“Açım,” dedi Rak.</p>

      <p class="paragraf">Hap duvarı kazıdı, lifli yapışkan madde topak halinde avcuna düştü.</p>

      <p class="paragraf">“Al bakalım,” dedi. “Şimdilik bunu yiyeceksin. Bu Anne’nin bizim için hazırladığı yemek. Onu ne zaman istersen yiyebilirsin.”</p>

      <p class="paragraf">Tadı yoğun ve tatlıydı, boğazından kayıp geçti. Birkaç lokmadan sonra Rak hayli doymuştu. Karın’a girdiklerinde dudaklarını yalıyordu.</p>

      <p class="paragraf">Daha parlak bir şekilde aydınlatılmış ve çocuk yuvasından daha büyük olan oda, pörtlemiş et borularla ilmek ilmek çevrelenmişti. Altı işçi odada eşit aralıklarla durmuş eti yoğuruyor ya da tüplerin içine yerleştirilmiş büyük valfleri burkuyorlardı.</p>

      <p class="paragraf">“Burası Karın,” dedi Hap. “Anne’nin yediği yiyecekleri, bağırsaklarına yönlendiriyoruz.”</p>

      <p class="paragraf">“Nereye gidiyorlar?” diye sordu Rak.</p>

      <p class="paragraf">Hap odanın uzak ucunu işaret etti, orada çıkıntılar daha küçüktü.</p>

      <p class="paragraf">“Anne onları soğurur. Bizim için yiyeceğe dönüştürür.”</p>

      <p class="paragraf">Rak başını aşağı yukarı salladı. “Peki şu?” Duvarları nokta nokta kaplamış küçük delikleri işaret etti.</p>

      <p class="paragraf">Hap en yakındakine gidip parmağıyla dürttü. Delik açıldı ve Rak duvarın içinde soldan sağa uzanan bir tüpün içine baktı. İçeriden bir yerden gelen hafif bir homurdanma sesi duyuluyordu. Güçlü kuvvetli bir işçi, boşluğu duvardan duvara doldurup emekleyerek geçti. Açık kapağa bakmak için duraksamadı.</p>

      <p class="paragraf">“O bir Bacak işçisi,” dedi Hap. Kapağı kapattı ve gerindi.</p>

      <p class="paragraf">“Hiç dışarı çıkıyorlar mı?” dedi Rak.</p>

      <p class="paragraf">“Sadece öldüklerinde. Böylece onları motora koyabiliyoruz. Şimdi. Sohbet bitti. Oradan başlıyorsun.” Hap, Rak’ı odanın sonuna doğru yönlendirdi. “Kolay iş.”</p>

      <p class="bos"></p>

      <p class="paragraf">Rak, kas ve yağ toplayarak büyüdü. Karın’daki on iki işçiden biriydi. Vardiyalı olarak çalışıp uyuyorlardı. İşçiler yorulana dek çalışıyor, sonra yemek yiyor, orada her kim varsa onun yanındaki oyuğa kıvrılıp uyuyordu. Rak, Anne’nin bağırsaklarını yoğururken, valfleri çevirirken söylenen işyeri marşlarını öğrendi. Koroyu genellikle yaşı en büyük işçi, Poi adındaki devasa bir dişi yönetiyordu. Anne’nin halklarını nasıl kurtardığına dair öykülerin şarkılarıydı bunlar. O’nun görkemli bedeninin kısımlarına, sayısız bacağının hareketlerine dair şarkılar söylüyorlardı.</p>

      <p class="paragraf">Rak bir defasında, ter ve yağ kokusuna bürünmüş halde Hap’ın yanına kıvrılarak, “Anne’nin dışında ne var?” diye sordu.</p>

      <p class="paragraf">“Anne’nin bizi kurtardığı o korkunç yer,” diye mırıldandı Hap. “Hadi uyu.”</p>

      <p class="paragraf">“Sen orayı gördün mü?”</p>

      <p class="paragraf">Hap alaycı biçimde güldü. “Hayır, istemiyorum da. Sen de istemezsin. Artık sus.”</p>

      <p class="paragraf">Rak, Anne’nin bedeninin dışında nasıl bir dünya olabileceğini düşünerek gözlerini kapattı; ama tek hayal edebildiği karanlıktı. Bu düşünceyle sırtında bir ürperti hissetti. Sürünerek Hap’a daha fazla yaklaştı, onun sırtının arkasına yerleşti.</p>

      <p class="bos"></p>

      <p class="paragraf">İş yükü asla sabit değildi. Anne’nin nereye gittiği ve ne yediğine bağlıydı. Çok yediği zamanlar, sıkı çalışmak anlamına geliyordu; bağırsak hareketleri motoru yemekle dolup taşıyordu. Ama böyle zamanlarda dişiler de iyi yiyordu; Anne’nin duvarlarını kaplayan mukus yoğun ve kokulu oluyordu, Rak da iyice yağ bağlamıştı. Ardından Anne yaşamına devam ediyor ve yemek daha az oluyordu, Bağırsakları inceliyor ve mukus kuruyup topaklanıyordu. İşçiler yavaşlıyor, daha fazla uyuyor ve bu kez bekliyorlardı. Ne kadar yiyecek olursa olsun, Rak yine de büyümesini sürdürdü, ta ki kafasını kaldırıp, diğerleriyle karşılaştırılınca artık çok da küçük olmadığını fark edene dek.</p>

      <p class="bos"></p>

      <p class="paragraf">Poi uykusunda öldü. Rak, onun soğuyan bedeninin yanında uyandı, Poi’nin nefes almaması kafasını karıştırdı. Hap’ın onun öldüğünü açıklaması gerekti. Rak daha önce hiç ölü birini görmemişti. Poi orada öylece yatıyordu, bedeni ıstırabının izleriyle dolmuştu, derisi iskeletinden sarkıyordu.</p>

      <p class="paragraf"><span>İşçiler Poi’yi, odanın tepesine yakın bir büzgen kasa taşıdı ve onu Anne’nin bağırsaklarına attı. Sırayla yoğurarak cesedi Anne’nin etinden geçirdiler, Poi tamamen tükenene dek, tümsek ağır ağır küçüldü.</span></p>

      <p class="paragraf"><span>“Çocuk yuvasına git, Rak,” dedi Hap. “Yeni bir işçi getir.”</span></p>

      <p class="paragraf"><span>Rak tüplerden geçip yukarı doğru ilerledi. Yuvadan ayrıldığından beri ilk kez Karın’ın dışına çıkıyordu. Koridorlar, Hap uzun zaman önce onu buralardan geçirirken nasıl görünüyorsa öyleydi.</span></p>

      <p class="paragraf"><span>Çocuk yuvası gözüne çok daha küçük göründü. Rak kapıya doğru yükseldi, duvarlardaki küçücük oyuklara ve tavandan aşağı uzanan doğum tüplerine baktı. Baba karyolasında oturuyordu, büzülmüş ve kırış kırıştı. Rak içeri girince ayağa kalktı, ancak omzuna geliyordu.</span></p>

      <p class="paragraf"><span>“Rak’sın, değil mi?” dedi. Uzanıp koluna pat pat vurdu. “Büyük ve güçlüsün. İyi, iyi.”</span></p>

      <p class="paragraf"><span>“Yeni bir işçi almaya geldim Baba,” dedi Rak.</span></p>

      <p class="paragraf"><span>“Elbette.” Baba ellerini ovuşturarak yana doğru baktı.</span></p>

      <p class="paragraf"><span>“Bebekler nerede?” diye sordu Rak.</span></p>

      <p class="paragraf"><span>“Hiç yok,” diye yanıtladı Baba. Başını sağa sola salladı. “Hiç olmadı… Ne zamandır uygun bir çocuk yok.”</span></p>

      <p class="paragraf"><span>“Anlamıyorum,” dedi Rak.</span></p>

      <p class="paragraf"><span>“Kusura bakma, Rak.” Baba duvara doğru geriledi. “Sana verecek hiç işçim yok.”</span></p>

      <p class="paragraf"><span>“Neler oluyor Baba? Neden hiç bebek yok?”</span></p>

      <p class="paragraf"><span>“Bilmiyorum. Sebebi belki de ıstırap zamanıdır. Ama daha önce de ıstırap zamanları olmuştu ama o zaman bebekler vardı. Baş’tan da hiç gelen giden olmadı. Baş bilir. Ama kimse gelmedi. Ne zamandır tek başımayım.” Baba Rak’a uzanıp kolunu okşadı. “Tek başıma.”</span></p>

      <p class="paragraf"><span>Rak bakışlarını onun eline indirdi. Kuru ve hafifti. “Baş’a gidip sordun mu?”</span></p>

      <p class="paragraf"><span>Baba gözlerini kırpıştırdı. “Bunu yapamam. Benim yerim çocuk yuvası. Sadece pilotlar Baş’a gider.”</span></p>

      <p class="paragraf"><span>Doğum tüpünden su sesi geldi. Bir şey şap diye yatağın üstüne düştü. Rak bakmak için boynunu uzattı.</span></p>

      <p class="paragraf"><span>“Bak, işte bir bebek,” dedi.</span></p>

      <p class="paragraf"><span>Yamru yumru şekil soğuk ve kırmızı renkteydi. Güdük kolları ve bacakları öylece uzanıyordu. Başı çok büyüktü. Ne gözü ne de kulağı vardı, sadece şekilsiz bir ağız görülüyordu. Rak ile Baba sessizce gözlerini dikmiş bakarken, ağzını açıp inledi.</span></p>

      <p class="paragraf"><span>“Ne yapacağımı bilemiyorum,” diye fısıldadı Baba. “Hep böyle çıkıyorlar.”</span></p>

      <p class="paragraf"><span>Kusurlu şeyi yavaşça tutup kaldırdı, nefes alması durana dek ağzını bir eliyle kapattı. Çizgi çizgi olmuş yanaklarından gözyaşları süzüldü.</span></p>

      <p class="paragraf"><span>“Zavallı bebeklerim,” dedi Baba.</span></p>

      <p class="paragraf"><span>Rak giderken, Baba ağlayarak yamru yumru şeyi kollarında salladı.</span></p>

      <p class="bos"></p>

      <p class="paragraf">Rak, Karın’a dönmedi. İlerlemeye devam etti. Koridor hemen daralıp Rak’ı yavaş yavaş emekleyerek ilerlemeye zorladı. Anne’nin hareketlerinden kaynaklanan, Karın’ın yumuşak yuvarlanmalarından çok farklı gümbürtü ve sallanmalar onu duvarlara çarptı. Karşı uçta büzülen bir kapı vardı. Sağında büyük, yuvarlak, metalik bir tabak, etten duvara yerleştirilmişti, üstündeki çıkıntılar kıpkırmızı parlıyordu. Rak odadan geçip öbür taraftaki kapıya ulaştı. Ona dokununca, iniltili bir gürültüyle kımıldadı.</p>

      <p class="paragraf"><span>Küçücük bir alandı: İki dairesel levhanın önündeki kablolara ve tüplere asılmış bir hamak vardı. Rak hamağa oturdu. Oturak, etrafında bükülüp onu sararak biçimini aldı. Levhalar mukus ve yağla çizgi çizgi olmuştu ama öbür tarafta belli belirsiz bir ışık ve hareket görebiliyordu. Bu onun gözlerini acıttı. Yukarıdan bir tüp uzanıp yanağını dürttü. Rak otomatikman başını çevirip ağzını açtı. Tüp doğrudan sağ burun deliğine girdi. Rak’ın gözlerinin ortasına bir acı saplandı. Gözleri karardı. Görüşü netleşince, çığlığı koyverdi.</span></p>

      <p class="paragraf"><span>Yukarıda, ışığın kör edici bir noktası canlı, mavi bir genişlikte parlıyordu. Aşağıda, kahverengi ve sarılardan oluşan bir bulanıklık, korkutucu bir hızda akıyordu.</span></p>

      <p class="paragraf"><span class="char-style-override-2">Kimsin sen?</span> <span>dedi bir ses. Yumuşak ve ağırdı.</span> <span class="char-style-override-2">Çok yalnızdım.</span></p>

      <p class="paragraf"><span>“Acıyor,” diyebildi Rak.</span></p>

      <p class="paragraf"><span>Işık ve renkler kayboldu, bakış açısı kenarlardan daraldı, böylece Rak bir tünelden geçiyor gibi hissetti. Hızlı hızlı soluk alıp vererek ellerini açtı.</span></p>

      <p class="paragraf"><span class="char-style-override-2">Daha iyi mi?</span></p>

      <p class="paragraf"><span>Rak hırıldadı.</span></p>

      <p class="paragraf"><span class="char-style-override-2">Benim gözlerimden görüyorsun. Bu dış dünya. Ama sen benim içimde güvendesin evladım.</span></p>

      <p class="paragraf"><span>“Anne,” dedi Rak.</span></p>

      <p class="paragraf"><span class="char-style-override-2">Evet. Ben senin annenim. Sen benim çocuklarımın hangisisin?</span></p>

      <p class="paragraf"><span>Ses rahatlatıcıydı, nefes alıp vermeyi kolaylaştırıyordu. “Ben Rak. Karın’dan.”</span></p>

      <p class="paragraf"><span class="char-style-override-2">Rak, evladım. Seninle tanıştığıma çok memnun oldum.</span></p>

      <p class="paragraf"><span>Dışarıdaki manzara akıp geçiyordu: sarılar ve kırmızılar, yukarıdaki mavi kütle. Anne ona bu şeylerin isimlerini söyledi.</span> <span class="char-style-override-2">Gök. Yer. Güneş.</span> <span>Görüşünün alt kısmını tırpanlayan sivri şeylerin adını söyledi:</span> <span class="char-style-override-2">altçene</span><span>;</span> <span>kenarlardan görünen çılgınca hareket eden şekillerin ismini de:</span> <span class="char-style-override-2">bacak.</span> <span>Devasa dış dünyanın yarattığı buz gibi korku, bu sıcak sesin varlığıyla yavaş yavaş kayboldu. İşeme ihtiyacı, Rak’ın kendi bedenini yeniden fark etmesini ve buradaki amacını hatırlamasını sağladı.</span></p>

      <p class="paragraf"><span>“Anne. Bir şeyler ters gidiyor,” dedi. “Bebekler kusurlu doğuyor. Yardımına ihtiyacımız var.”</span></p>

      <p class="paragraf"><span class="char-style-override-2">Beslenme ve DNA noksanlığı,</span> <span>diye mırıldandı Anne.</span> <span class="char-style-override-2">Yemek yemem gerek.</span></p>

      <p class="paragraf"><span>“Ama sen her yere gidebiliyorsun Anne. Neden yemek bulmuyorsun?”</span></p>

      <p class="paragraf"><span class="char-style-override-2">Güdüm sistemi bozukluğu. Mevcut alandaki gıda kaynakları tükendi.</span></p>

      <p class="paragraf"><span>“Yardım edebilir miyim Anne?”</span></p>

      <p class="paragraf"><span>Yol ileride biraz sağa kıvrılıyordu. Anne bir çemberin içinde koşuyordu.</span></p>

      <p class="paragraf"><span class="char-style-override-2">Ana sistemimde bir engelleme var. Lütfen o engeli kaldır.</span></p>

      <p class="paragraf"><span>Rak’ın arkasından bir çınlama geldi. Tüp kayarak burnundan çıktı ve etrafındaki odayı tekrar görebildi. Başını çevirdi. Hamağın arkasında, tavanda açılan bir ambar ağzı vardı, kapak aşağı sallanıyordu, içeride basamaklar uzanıyordu. Hamak bir emme sesi çıkarıp Rak’ın gitmesine izin verdi ve o da basamakları tırmandı.</span></p>

      <p class="paragraf"><span>Yumuşak bir kırmızı ışıkla aydınlatılmış olan iç kısım, Anne’nin beyniydi: Etin içini saran kablolarla çevrili küçük bir alandı. Yavaş bir nabız, duvarlarda atıyordu. Duvara karşı yarı oturur biçimde duran şey, bir erilin aşırı zayıflamış bedeniydi. Başı ve sağ omzu, ölü erkek bedeninin altında şişmiş ve katılaşmış narin tüplerden oluşan bir düğüme yaslanmıştı; üst üste binen tüpler incecik kalmış ve birbirini kurutmuştu. Rak bir kolu çekti. Anne cesedi özümsemeye başladı; kısmen duvara yapışmıştı. Daha hızlı çekiştirdi ve nihayet bedenin üst kısmı kopup yana düştü. Tüplerdeki basınç eşitlenirken hızlı bir akıntı sesi duyuldu. Beden artık Rak’ın görebildiği hiçbir kablonun ya da tüpün yolunu kesmiyordu. Onu yerde bıraktı ve tekrar ambar ağzına indi. Yeniden hamağa oturunca tüp burnuna geçti; Anne’nin sesi yeniden kafasının içindeydi.</span></p>

      <p class="paragraf"><span class="char-style-override-2">Teşekkür ederim,</span> <span>dedi Anne.</span> <span class="char-style-override-2">Engel kaldırıldı. Güdüm sistemi yeniden ayarlanıyor.</span></p>

      <p class="paragraf"><span>“Ziz’di galiba,” dedi Rak. “Ölmüştü.”</span></p>

      <p class="paragraf"><span class="char-style-override-2">Evet. Süresi dolduğunda bakım işlemini yürütüyordu.</span></p>

      <p class="paragraf"><span>“Başka pilot yok mu?”</span></p>

      <p class="paragraf"><span class="char-style-override-2">Sen benim pilotum olabilirsin.</span></p>

      <p class="paragraf"><span>“Ama ben dişiyim,” dedi Rak.</span></p>

      <p class="paragraf"><span class="char-style-override-2">Sorun değil. Senin beynin bana yeni bir çalışma programı hesaplamaya yetecek işlem gücünü veriyor.</span></p>

      <p class="paragraf"><span>“Ne?”</span></p>

      <p class="paragraf"><span class="char-style-override-2">Bir şey yapmana gerek yok. Sadece burada benimle kal.</span></p>

      <p class="paragraf"><span>Anne yön değiştirirken, kanyon setini tırmanırken ve yumuşak, sarı bir genişliğe çıkarken Rak onu izledi:</span> <span class="char-style-override-2">Çayır,</span> <span>diye fısıldadı. Gökyüzü çimenliğin üstünde ağır ve masmavi uzanıyordu. Anne yavaşladı, ağzı yerden bitkileri çekip çıkarıyordu.</span></p>

      <p class="paragraf">Ufukta sivri siluetler vardı.</p>

      <p class="paragraf">“Bu nedir?” dedi Rak.</p>

      <p class="paragraf"><span class="char-style-override-2">Şehirler,</span> diye yanıtladı Anne. <span class="char-style-override-2">Ataların eskiden orada yaşardı. Ama sonra şehirler öldü, onlar da bana geldi. Bir anlaşma yaptık. Sen bana arkadaşlık edecektin, buna karşılık ben de dünya daha iyi bir yer olana dek seni koruyacaktım.</span></p>

      <p class="paragraf">“Nereye gidiyoruz?”</p>

      <p class="paragraf"><span class="char-style-override-2">Bir eş aramaya. Taze genetik malzemeye ihtiyacım var. Sistemim tam anlamıyla kendi kendine yetemiyor.</span></p>

      <p class="paragraf">“Ah.” Rak’ın ağzı açık kaldı. “Senden…başka da mı var?”</p>

      <p class="paragraf"><span class="char-style-override-2">Öyle de denebilir. Hiçbiri benim gibi değil ama steplerde gezinen kuzenlerim var.</span> İç çekti. <span class="char-style-override-2">Hiçbiri iyi arkadaş değil. Benim çocuklarım gibi değil.</span></p>

      <p class="bos"></p>

      <p class="paragraf">Anne, yiye yiye otlağı geçti. Rak, güneş ilk ortaya çıktığında panikledi, ta ki Anne hamağı onun çevresine sıkıca sarana ve yukarı bakmasını söyleyene dek. Rak gökyüzünü boydan boya geçen parlak çizginin görüntüsüyle sakinleşti. <span class="char-style-override-2">Başka güneşler,</span> dedi Anne ama Rak bunu kavrayamadı. Onları büyük bir odanın tavanındaki ışıklar gibi düşündü.</p>

      <p class="paragraf"><span>Daha fazla şehir geçtiler: sivri helezonlar ve kırık kubbeler, çatlakların ve kıvrımlı yeşilliklerin çaprazlama kapladığı parlak yüzeyler. Ara sıra çimenlerin üstünden başka canlı yaratık sürüleri geçiyordu. Anne onların hepsinin adını söyledi.</span> <span>Yeni bir hayvanın ortaya çıktığı her seferde, Rak bunun onun eşi olup olmadığını soruyordu. Yanıt hep hayırdı.</span></p>

      <p class="paragraf"><span>“Kendini daha iyi hissediyor musun?” diye sordu Rak nihayet.</span></p>

      <p class="paragraf"><span class="char-style-override-2">Hayır.</span> <span>Bir iç çekme sesi.</span> <span class="char-style-override-2">Özür dilerim. Sistemim tamir noktasının gerisine düştü.</span></p>

      <p class="paragraf"><span>“Bu ne demek?”</span></p>

      <p class="paragraf"><span class="char-style-override-2">Elveda, kızım. Lütfen yeşil ışıklı çıkışları kullan.</span></p>

      <p class="paragraf"><span>Tüpten Rak’ın burun deliğine aniden bir şey geldi. Alnında iğne gibi batan bir acı hissetti ve tüpü çekip çıkardı. Burnundan incecik bir kan sızdı. Koluyla sildi. Bir titreme hamağı salladı. Duvarlardaki ışık soldu. Birden her şey çok sessizleşti.</span></p>

      <p class="paragraf"><span>“Anne?” dedi Rak üzüntüyle. Dışarıda bir şeyler farklıydı. Gözlerin birinden dışarı baktı. Dünya hareket etmiyordu.</span></p>

      <p class="paragraf"><span>“Anne!” Rak tüpü tekrar burnuna soktu ama o durmayıp düştü ve kucağında hareketsiz kalakaldı. Kayarak hamaktan indi, kaskatı olmuş bacakların üstünde durdu. Anne’nin beyninin ambar kapağı hâlâ açıktı. Rak kendini çekip küçük alana çıktı. Kapkaranlık ve hareketsizdi. Duvarlarda hiçbir nabız hareketi yoktu.</span></p>

      <p class="paragraf"><span>Rak, Anne’nin başından çıktı ve çocuk yuvası ile Karın’dan geçerek, uzun koridorlardan aşağı inmeye başladı. Duvardan, yemek için biraz mukus kazıdı ama tadı bozuktu. Gittikçe karanlık çöküyordu. Baş ile bedenin geri kalanı arasındaki yuvarlak levhanın etrafındaki yumrular hâlâ pırıl pırıl parlıyordu. Renkleri yeşile dönmüştü.</span></p>

      <p class="bos"></p>

      <p class="paragraf">Çocuk yuvasında, Baba karyolasında oturmuştu, göğsü belli belirsiz inip kalkıyordu.</p>

      <p class="paragraf"><span>“Geldin işte,” dedi Rak yaklaşırken. “Gideli çok oldu.”</span></p>

      <p class="paragraf"><span>“Ne oldu?” dedi Rak.</span></p>

      <p class="paragraf"><span>Baba başını sağa sola salladı. “Hiçbir şey olmadı. Kesinlikle hiçbir şey.”</span></p>

      <p class="paragraf"><span>“Anne hareket etmiyor,” dedi Rak. “Başını buldum, O benimle konuştu, yiyecek bulması için O’na yardım ettim ama tamir edilemeyeceğini söylüyor, şimdi de kımıldamıyor. Ne yapmam gerektiğini bilmiyorum.”</span></p>

      <p class="paragraf"><span>Baba gözlerini kapattı. “Annemiz öldü,” diye fısıldadı. “Biz de O’nunla birlikte gideceğiz.”</span></p>

      <p class="paragraf"><span>Arkasını döndü, kollarını duvara uzatıp kablo ve etten oluşan düğüme sarıldı. Rak onu orada bıraktı.</span></p>

      <p class="bos"></p>

      <p class="paragraf">Karın’da hava ağır ve bayattı. Bağırsak hareketlerini düzenleyen motor hareketsizdi. Rak’ın yere çarpan ayakları hayli yüksek bir gürültü çıkarıyordu. Odanın çevresinde işçiler duvarlar boyunca uzanmış, yarı yarıya eriyerek Anne’nin etine karışmıştı. Duvarlardaki Bacak erişim noktalarının hepsi açıktı; orada burada bir kol ya da bir baş çıkmıştı. Hap girişe yakın bir yerde yan yatmıştı. Bedeni cılızdı, kaburgaları derisinin altından tamamen seçilebiliyordu. Yere batmaya başlamıştı; Rak hâlâ yüzünün bir kısmını görebiliyordu. Gözleri, sadece çok yorgunmuş gibi, yarı yarıya kapalıydı.</p>

      <p class="paragraf">Rak geri dönüp koridora girdi, sırtını Baş’a döndü. Büzgen kasların hepsi gevşemiş, Karın’dan çıkan pis havayı ona doğru gönderiyor, Rak’ı ileri doğru emeklemeye zorluyordu. Son ışıltı da söndü. İleride yeşil bir pırıltı görene dek karanlıkta emekleyerek ilerledi. Yuvarlak levha hâlâ oradaydı. Bir dokunuşla kayarak yana doğru açıldı.</p>

      <p class="bos"></p>

      <p class="paragraf">İçeri giren hava soğuk ve keskindi, cildi acıtıyordu ama ferahlatıcıydı. Rak derin derin nefes aldı. Anne’nin içinden çıkan sıcak hava, üstünde bir bulut oluşturdu. Güneş ufukta alçalmıştı, ışığı Anne’nin gözlerinden görülenden çok daha kör ediciydi. Rak bir elini gözlerinin üstünde tutarak bacaklarını kapının kenarından aşağı sarkıttı ve ayakları çimene değince hayretle bir çığlık attı. Sayısız bıçak, ayak tabanlarına battı. Ayak parmaklarıyla çimenleri kavrayarak orada oturdu, gözlerini sıkı sıkı kapattı. Işık daha az acı vermeye başlayınca, gözlerini azıcık açtı ve ayağa kalktı.</p>

      <p class="paragraf">Anne’nin iki bacağının birleşme noktasındaki delik açıldı, Bacaklar çimlere uzandı, her biri Rak’ın kollarıyla kavrayabileceğinden daha kalındı. Onların ötesinde, her iki tarafta da daha fazla bacak gördü. Başını kaldırıp baktı. Arkasında, Anne’nin bedeninin oluşturduğu duvar yükseliyordu, Rak’ın kendi ağırlığının iki katından fazlaydı. Ötede, yukarıda gökyüzü vardı, mavi bir hiçlik, Anne’nin gözlerinden görünen kadar düz değildi ama derin ve sonsuzdu. Önünde, çayırlık upuzun uzanıyordu. Rak yanındaki devasa bacağa tutundu. Midesi buruldu, eğilip safra tükürdü. Göğsünde hiç geçmeyen sıcak bir şişlik vardı. Tekrar tükürdü ve çimenlerin üstünde diz çöktü.</p>

      <p class="paragraf">“Anne,” diye fısıldadı boşluğa. Bacağa yaslandı. Soğuk ve pürüzsüzdü. “Anne, lütfen.” Sürünerek Anne’nin bacağının altına girdi, vücuduna yaslanıp kıvrıldı, O’nun tanıdık misk kokusunu içine çekti. Tatlı bir çürüme kokusu da belli belirsiz hissediliyordu. Rak’ın göğsündeki düğüm kendini zorla boğazına doğru itince inledi.</p>

      <p class="paragraf">Rak sonunda uykuya daldı. Etrafında bacakların filizlendiğini, bedenin yılankavi bir şekil alarak uzanıp bölümlere ayrıldığını gördü rüyasında. Bacakların mükemmel uyumuyla çimlerde koştu, kaslar ve omurga uzayıp güçlendi. Gökyüzü artık korkunç değildi. Sıcak ışık bedenini okşuyordu.</p>

      <p class="bos"></p>

      <p class="paragraf">Uzaktan gelen bir patırtı sesi onu uyandırdı. Rak gerinip gözlerini ovuşturdu. Yanakları tuzdan kabuk kabuk olmuştu. Yan tarafını kaşıdı. Kaburgaları boyunca kaşınan çıkıntılı bir çizgi vardı. Onun yanında, Anne’nin bedeni artık misk gibi kokmuyordu; çürüme kokusu güçlenmişti. Sürünerek çimenlere çıktı ve ayağa kalktı. Gökyüzü kararmıştı, solgun bir küre boşlukta asılı duruyor, manzarayı yalın bir gri ve beyaza boyuyordu. Anne sessizce yatıyordu, upuzun uzanmıştı. Rak şimdi annenin kabuğunun gri ve oyuk oyuk olduğunu görüyordu, pek çok bacağından bazıları kırılmış ya da kaybolmuştu.</p>

      <p class="paragraf">Kasvetli ışıkta, pek çok bacağı olan uzun bir şekil yaklaştı. Yakına gelince, Rak bunun Anne’den çok daha küçük olduğunu gördü –Rak’ın boyundan belki üç ya da dört kat daha uzundu. Hiç kımıldamadan durdu. Diğeri birkaç metre ötede durdu. Gövdesinin ön kısmı ile bacakları ileri geri sallanarak şaha kalktı. Çene kemikleri takırdadı. Onun hareketlerindeki bir şeyler, Rak’ın karnında sıcak bir kıpırtıya yol açtı. Bir süre sonra arkasını döndü, yere jelatinimsi bir kese bıraktı. Yavaş yavaş geri çekildi.</p>

      <p class="paragraf">Rak keseye yaklaştı. Onun başı büyüklüğündeydi. İçinde bir sürü küçük şekil kıpırdanıp duruyordu. Karnı guruldadı. Rak dişleriyle keseyi yırtıp açarken, diğeri çeneleri takır takır sesler çıkararak oradan uzaklaştı. Kıpırdanan küçük şeyler, dilinin üstünde ekşi bir tat bıraktı. Hepsini yuttu.</p>

      <p class="paragraf">Doyana kadar yedi, daha sonra yanlarını kaşıyarak yere çömeldi. Kolları ve bacakları karıncalandı. Koşmak ve kaslarını esnetmek için duyduğu istek büyüyordu: koşmak ve hiç durmamak.</p>
    </div>
  </div>
</body>
</html>
