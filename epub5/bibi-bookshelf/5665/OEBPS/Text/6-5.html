<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-5.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-6">ARVID PEKON KİM?</p>

      <p class="paragraf">Bir resmî kurumu aramak için en kötü zaman olduğu gayet iyi bilinmesine rağmen, işi olan herkes pazartesi sabah arar. Bu pazartesi de farklı değildi. Küçücük ofis hareketlilikle dolmuş, gündüz mesaisindeki üç operatör, antika telefon santralinin önündeki kumanda panellerine eğilmişti.</p>

      <p class="paragraf"><span>Arvid Pekon’un kumanda panelinde Yurttaş 1297’nin ışığı yanıp sönüyordu. Kulaklığını taktı, kordonun ucunu ışığın yanındaki girişe taktı ve yumuşak bir sesle şöyle dedi:</span></p>

      <p class="paragraf"><span>“Operatör.”</span></p>

      <p class="paragraf"><span>“Eva Idegård lütfen,” dedi Yurttaş 1297, hattın öbür ucundan.</span></p>

      <p class="paragraf"><span>“Bir dakika.” Arvid sessiz tuşuna bastı ve bu ismi, ışıklar ve girişlerle dolu duvarın altındaki küçük bilgisayara girdi. Yurttaş 1297’nin adı Samuelsson Per’di. Idegård Eva, Samuelsson’un işsizlik sigortası bürosundaki sosyal hizmet görevlisiydi. Temel bilgileri okudu (</span><span class="char-style-override-2">1297 yedi aydır işsiz</span><span>), ses örneğini dinledi ve sessiz tuşuna tekrar bastı.</span></p>

      <p class="paragraf"><span>“Gothenburg işsizlik sigortası ofisi, Eva Idegård,” dedi Arvid, belli belirsiz çatlayan bir alto sesle.</span></p>

      <p class="bos"></p>

      <p class="paragraf"><span>“Merhaba, ben Per Samuelsson,” dedi Per. “Parama ne olduğunu öğrenmek istiyorum.” Şahsi sicil numarasını ezberden hızlıca söyledi.</span></p>

      <p class="paragraf"><span>“Elbette,” dedi Arvid, Eva Idegård’ın sesiyle.</span></p>

      <p class="paragraf"><span>Kayıttaki bilgiye göz attı:</span> <span class="char-style-override-2">son görüşme 26 Şubat 13:43’te: Bildirilen hastalığa karşın doktor raporu olmamasından dolayı, yurttaşın işsizlik yardımları düşürüldü ve sigorta bedeli arttırıldı. (Yurttaş aslında bir doktor raporu gönderdi –rasgele imha rutini</span> <span>§</span><span class="char-style-override-2">2.4.a’ya göre işlem gördü.</span><span>)</span></p>

      <p class="paragraf"><span>“Bize hiçbir doktor raporu ulaşmadığından, en üst sigorta bedelini ödemeniz gerekecek,” dedi Arvid.</span></p>

      <p class="paragraf"><span>“Size iki orijinal kopyasını gönderdim,” dedi Per. “Bunda bir terslik var.”</span></p>

      <p class="paragraf"><span>“Olabilir tabii,” dedi Arvid, “ama onların elimize ulaşmadığı gerçeğini değiştirmez.”</span></p>

      <p class="paragraf"><span>“Siz insanlar bütün gün ne halt ediyorsunuz?” Per’in sesi kayda değer biçimde yükselmişti.</span></p>

      <p class="paragraf"><span>“Bizi bilgilendirmek ve işsizlik yardım fonuna doğru bilgiyi göndermek senin sorumluluğun Per,” dedi Arvid yumuşak bir sesle.</span></p>

      <p class="paragraf"><span>“Orospu. Acuze,” dedi Per ve kapattı.</span></p>

      <p class="paragraf"><span>Arvid kulaklığını çıkardı, sağ kulağının üstünde kulaklığın acıttığı yeri ovdu. Kayıt defterine şöyle yazdı:</span> <span class="char-style-override-2">15 Mart 14:07: Artan masrafa açıklık getirildi.</span></p>

      <p class="paragraf"><span>“Kahve molası?” dedi Cornelia, sağındaki iş istasyonundan.</span></p>

      <p class="bos"></p>

      <p class="paragraf">Arvid tekrar yerine oturduğunda, Yurttaş 3426’nın yanındaki ışık yanıp sönüyordu.</p>

      <p class="paragraf"><span>“Operatör,” dedi Arvid, ekranından detayları arayarak. Bir soyadından başka hiçbir bilgi yoktu: Sycorax, Bayan. Bu yurttaşa daha önce hiç rastlamamıştı.</span></p>

      <p class="paragraf"><span>“Alo?” dedi bir ses. Zayıf ve düzdü.</span></p>

      <p class="paragraf"><span>“Evet, alo.”</span></p>

      <p class="paragraf"><span>“Ölü annemi bağlamanızı istiyorum,” dedi Bayan Sycorax.</span></p>

      <p class="paragraf"><span>“Bir dakika.” Arvid aramayı sessize aldı. “Ölü anne mi? Ölü annesini nasıl taklit edeceğim?” dedi iş istasyonuna. Gözleri Bayan Sycorax’ın isminin yanında çıkması gereken genel bilgileri aradı. Hiçbir şey yoktu. Sonra elinin yükselip sessiz tuşuna bastığını gördü; ağzından gür bir ses çıkıverdi. “Alo?”</span></p>

      <p class="paragraf"><span>“Anne, sen misin?” dedi Bayan Sycorax.</span></p>

      <p class="paragraf"><span>“Canım! Merhaba. Bayağı oldu, değil mi?”</span></p>

      <p class="paragraf"><span>“Cehenneme iyi bir bağlantı bulmak kolay değil anne.”</span></p>

      <p class="paragraf"><span>Arvid dudaklarını birbirine yapıştırmak için mücadele etti. Bunun yerine dudaklar ayrıldı ve ağzı şöyle dedi: “Burada çok yalnızım.”</span></p>

      <p class="paragraf"><span>“Bu konuda elimden pek bir şey gelmez anne,” diye yanıtladı onu Bayan Sycorax.</span></p>

      <p class="paragraf"><span>“Bir defalığına olsun gelip beni ziyaret edemez misin?” dedi Arvid, sesi kederliydi. Kulaklığını çıkarıp atmayı çok istiyordu ama elleri kucağında cansız yüzgeçler gibi duruyordu.</span></p>

      <p class="paragraf"><span>“Eh, böyle mızmızlık yapacaksan bu sohbeti bitirebiliriz bence,” dedi Bayan Sycorax huysuzca.</span></p>

      <p class="paragraf"><span>Arvid ölü annesinin sesiyle ona tam olarak böyle –huysuz– dedi. Kulağına tık sesi geldi. Bayan Sycorax kapatmıştı. Arvid’in elleri yine kendisine aitti. Titreyen elleriyle kulaklığını çıkarıp etrafına baktı. Yandaki iş istasyonunda Cornelia, Yurttaş 2536’yla konuşuyor (</span><span class="char-style-override-2">Persson, Bay, Vilhelmina’daki eski bir okul arkadaşıyla konuşuyor</span><span>), yurttaşla yaşlı bir adamın sesiyle konuşurken bir tutam koyu renk saçı kalemine doluyordu. O görüşmesini bitirince, Arvid sandalyesinden kalktı.</span></p>

      <p class="paragraf"><span>“Erken çıkacağım,” dedi.</span></p>

      <p class="paragraf"><span>“Aa. İyi misin?” diye sordu Cornelia, melodik Fince-İsveççesine yeniden dönerek.</span></p>

      <p class="paragraf"><span>Arvid, ölü bir insanın sesiyle konuştuğuna kulak misafiri olup olmadığına dair bir işaret arayarak ona baktı ama kızın berrak kahverengi gözlerinde endişeden başka bir şey görmedi.</span></p>

      <p class="paragraf"><span>“Migren galiba.” Arvid sandalyesinin arkasından ceketini aldı. “Migren, migrenim var.”</span></p>

      <p class="paragraf"><span>“Eve git de dinlen,” dedi Cornelia. “İlk başladığımda bana da çok olurdu. İnan, sonra geçiyor.” Yeni bir çağrıya cevap vermek için tekrar iş istasyonuna döndü.</span></p>

      <p class="paragraf"><span>Arvid işten çıkış saatini kaydedip ofisten çıktı. Dışarıda, eğik düşen sarı akşamüstü ışığı caddeyi boylu boyunca kaplamıştı. Arvid bisikletinin kilidini açarken, bisiklet standının yanındaki bir telefon kulübesinde bir kadın biriyle tartışıyordu. Arvid “işsizlik” ve “para” kelimelerini yakaladı. Bir an bunun Cornelia’nın görüşmesi olup olmadığını merak etti; sosyal hizmetler görevlisi karakterinde çok sertleşiyordu.</span></p>

      <p class="bos"></p>

      <p class="paragraf">Arvid ertesi gün kendini gerçekten daha iyi hissediyordu. Dokuz kahvesi vaktinde, oldukça normale dönmüştü. Dinlenme odasına girerken, kıdemli operatör Konrad’ı gördü; bir tabağa dikkatle soluk renkte kekler diziyordu. Cornelia devasa bir kahve fincanını karıştırıyordu.</p>

      <p class="paragraf">“Kubbar,” dedi Konrad. “Dün gece yaptım.”</p>

      <p class="paragraf">Arvid tabaktan bir kek alıp ısırdı. Kuruydu, amonyak ve acıbadem tadındaydı. Cornelia kendininkini kokluyordu.</p>

      <p class="paragraf">“Nasıllar?” diye sordu Konrad. Merakla Arvid’i izliyordu. “Yıllar var ki yapmamıştım bunlardan. Ölçüleri doğru tutturup tutturmadığımı merak ediyorum.”</p>

      <p class="paragraf">“Farklı,” diyebildi Arvid. Biraz kahve içip keki yuttu.</p>

      <p class="paragraf">“Siyanürlü kurabiyeye benziyor,” dedi Cornelia. “Pek Agatha Christie usulü.”</p>

      <p class="paragraf">“Hah,” dedi Konrad. Kendine de bir kek alıp tadına baktı. “Sizin nesil amonyaklı keke alışkın değil bence.”</p>

      <p class="paragraf">Arvid bir tane daha aldı. Amonyak tadı tuhaf biçimde tiryakilik yapıyordu.</p>

      <p class="paragraf">“Size bir sorum var,” dedi Arvid, bir dakika sonra. “Siz benden daha uzun süredir buradasınız. Yurttaşlar gerçekte nasıl seçiliyor?”</p>

      <p class="paragraf">Konrad omuz silkti ve üçüncü kubbarını ısırdı. “Hiçbir fikrim yok,” dedi. “Ben de senin gibi bir SY-İY imzaladım.”</p>

      <p class="paragraf">Arvid ağzındakini çiğneyen Cornelia’ya baktı. Cornelia başparmağını Konrad’a doğru kaldırdı ve kafasını sallayıp onayladı.</p>

      <p class="paragraf">“Yani kimse bilmiyor mu?” dedi Arvid.</p>

      <p class="paragraf">“Müdür bilir bence,” diye yanıtladı Konrad.</p>

      <p class="paragraf">“Peki, hiç merak etmediniz mi?”</p>

      <p class="paragraf">“Soru Yok, İfşa Yok oğlum. Bana ekmek veren eli ısıracak değilim. Ayrıca, tek bilmen gereken iş tanımı. Devlet kurumlarına gelen aramalara yanıt veriyoruz…”</p>

      <p class="paragraf">“… bir de yurttaşların pek iyi tanımadığı kişilerin telefonlarına,” diye tamamladı onu Arvid. “Ama…”</p>

      <p class="paragraf">“Ve talimatlara uyuyoruz. Hepsi bu. Tek bilmen gereken bu. Müdür bizim ağzı sıkılığımıza güveniyor, Arvid. SY-İY.”</p>

      <p class="paragraf">Arvid iç çekti. “Pekâlâ. Her neyse, bu işten önce ne yapıyordun?”</p>

      <p class="paragraf">“Tiyatro oyuncusuydum,” dedi Konrad. Tabaktan dördüncü kubbarı aldı. “Hıhım?” dedi, kekle Arvid’i işaret ederek.</p>

      <p class="paragraf">“Vantriloktum.” Arvid başıyla Cornelia’yı işaret etti. “Ya sen?”</p>

      <p class="paragraf">“Sesli kitap,” dedi Cornelia.</p>

      <p class="paragraf">Konrad yutkundu. “Gördün mü, geçimini sağlayamayacağın üç boktan iş. Kiranı ödeyebilmek ve iyi yiyecekler yemek çok hoş değil mi?”</p>

      <p class="paragraf">“Öyle herhalde,” dedi Arvid.</p>

      <p class="paragraf">“Sen burada yenisin. Şu açlıktan nefesi kokan sanatçı olayını atlattığında, benim yaşıma geldiğinde, biftek yiyebilmenin hoş bir şey olduğu konusunda bana katılacaksın.” Konrad tabağı Arvid’e doğru itti. “Hadi, bir kubbar daha al.”</p>

      <p class="paragraf">Bir hafta sonra, öğle yemeğinin hemen ardından, Bayan Sycorax’ın ışığı yeniden yanıp sönmeye başladı. Arvid tereddütle aramayı yanıtladı.</p>

      <p class="paragraf">“Alo,” dedi Bayan Sycorax düz bir sesle.</p>

      <p class="paragraf">“Nereye bağlanmak istiyorsunuz?” dedi Arvid.</p>

      <p class="paragraf">“Böcek Kral’la<span class="dipp" style="font-size:0.82em;"><a class="footnote-link" href="#footnote-225-3" id="footnote-225-3-backlink">3</a></span> görüşmek istiyorum.”</p>

      <p class="paragraf">“Anladım,” dedi Arvid ve Bayan Sycorax’ı sessize aldı. Telaşla Cornelia’ya bir bakış attı ama o Yurttaş 9970, Anderberg, Bayan ile başka bir görüşmeye gömülmüştü. Cornelia kaşlarını çatıp elini sallayarak onunla ilgilenemeyeceğini gösterdi. Arvid, Bayan Sycorax’a döndü.</p>

      <p class="paragraf">“Bayan, korkarım sizi bu isimde birine bağlayabilmem mümkün… alo, benim küçük böceğim.” Cümlenin ortasında zorla hışırtılı bir ses çıktı ağzından. “Buradasın işte,” dedi Bayan Sycorax. “Senden bir isteğim var.”</p>

      <p class="paragraf">“Şeker topağım ne isterse,” diye mırıldandı Arvid.</p>

      <p class="paragraf">“Aaaaa, hadi ordan,” dedi Bayan Sycorax.</p>

      <p class="paragraf">“Dileğin nedir?”</p>

      <p class="paragraf">“Her tarafımda gezinen böcekler var.”</p>

      <p class="paragraf">“Biliyorum! Çok güzel, değil mi?” diye böbürlendi Arvid.</p>

      <p class="paragraf">“Hımm. Evet, belki. Yine de,” diye devam etti kadın, “onların biraz ara vermesini istiyorum. İsilik dökmeye başladım.”</p>

      <p class="paragraf">“İsilik öyle mi? Egzama.”</p>

      <p class="paragraf">“Evet. Biraz pul pul.”</p>

      <p class="paragraf">“Bu da pek hoş değil.”</p>

      <p class="paragraf">“Hayır. Kaşıntı yapıyor.”</p>

      <p class="paragraf">“Pekâlâ,” dedi Arvid, “o zaman, onları nereye göndereyim?”</p>

      <p class="paragraf">“Nereye istersen,” dedi Bayan Sycorax. “Mesela, köşedeki mağazada çalışan yaşlı kadını sevmiyorum. Ya da Old Town’da pencere camına tırmanan yapışkanlı bebekler satan adam.”</p>

      <p class="paragraf">“Hı-hı.”</p>

      <p class="paragraf">“Telefon santralindeki operatörü de sevmiyorum.”</p>

      <p class="paragraf">“O zaman şöyle diyelim,” dedi Arvid, “sen kendini daha iyi hissedene kadar küçük mahlûklara izin veriyoruz.”</p>

      <p class="paragraf">“Güzel.”</p>

      <p class="paragraf">“Sen de kendini tekrar yalnız hissetmeye başladığında bana haber verirsin.”</p>

      <p class="paragraf">“Tamam.”</p>

      <p class="paragraf">“Hoşça kal, bal peteğim.”</p>

      <p class="paragraf">“Hoşça kalın, majesteleri.”</p>

      <p class="paragraf">Böcek Kral’ın sesi onu bıraktığında, Arvid sandalyesinde külçe gibi yığılıp arkasına yaslandı.</p>

      <p class="paragraf">“Deliriyor olmalıyım,” dedi iş istasyonuna. Ceketini giyip ofisten çıktı.</p>

      <p class="bos"></p>

      <p class="paragraf">Ertesi gün ofise geldiğinde, iş istasyonunun üstünde bir geyikböceği buldu. Arvid kışkışlayınca böcek öfkeyle tısladı, masanın altında sürünüp oradan hiçbir yere kımıldamadı. Sabah kahvesinden kısa bir süre sonra, kanun ve yönetmelikler dosyasının üstüne bir hamamböceği gelip yerleşti. Arvid ona dokunmadı.</p>

      <p class="paragraf"><span>Cornelia bu konuda daha sertti. Yerine oturunca, sandalye dolgusunun içini un kurtlarının doldurduğunu fark etmişti. Şimdi arka bahçede sandalyeyi yakıyordu. Bütün ofis insülin gibi kokuyordu. Konrad ofisin diğer ucundaki iş istasyonunda oturmuş, kurabiye parçalarıyla mücadele eden bir bokböceğini merakla seyrediyordu. Kimse gelen aramalara yanıt vermiyordu.</span></p>

      <p class="paragraf"><span>“Haşereyle mücadele ekibini çağırmamız gerekmez mi?” dedi Arvid.</span></p>

      <p class="paragraf"><span>“Üstesinden gelemezler,” dedi Konrad, bakışları böcekteydi. “Old Town’da bir böcek istilası olduğuna dair bir şeyler duydum radyoda.”</span></p>

      <p class="paragraf"><span>“Belki mevsimseldir,” dedi Arvid.</span></p>

      <p class="paragraf"><span>“Bu bokböceği,” dedi Konrad, “bu böcek burada hiç olmamalı. Afrikalıdır. Aslında çok da güzel bir tip.” Böceğe güreşebileceği bir kurabiye parçası verdi.</span></p>

      <p class="paragraf"><span>Cornelia yeni bir sandalyeyle ofise girdi. Aynı anda, Bayan Sycorax’ın numarasının ışığı yanıp sönmeye başladı. Arvid açmamayı düşündü. Ama Cornelia oturup kulaklığını taktı ve Konrad da bokböceğinden uzaklaştı; artık çalışmamanın bahanesi kalmamıştı. Düğmeye bastı.</span></p>

      <p class="paragraf"><span>“Operatör.”</span></p>

      <p class="paragraf"><span>“Alo,” dedi o düz ses.</span></p>

      <p class="paragraf"><span>“Evet, alo.”</span></p>

      <p class="paragraf"><span>“Arvid Pekon’la görüşmek istiyorum,” dedi Bayan Sycorax.</span></p>

      <p class="paragraf"><span>“Arvid Pekon,” diye tekrarladı Arvid. Parmakları sessiz tuşuna iki kez bastı.</span></p>

      <p class="paragraf"><span>“Arvid,” dedi kendi sesi.</span></p>

      <p class="bos"></p>

      <p class="paragraf">Bir tokatla uyandı. Cornelia’nın yuvarlak gözleri endişeyle onunkilere bakıyordu. Konrad’ın beliren siluetine bakmak için başını çevirdi. Arvid’in kolundan kavrayıp çekerek sandalyesine oturttular.</p>

      <p class="paragraf">“Hepimizi telaşlandırdın burada,” dedi Cornelia.</p>

      <p class="paragraf">“Bayıldın,” diye açıkladı Konrad.</p>

      <p class="paragraf">“Ne oldu?” diye sordu Arvid. Kafasının içindeki uğultu diğer ikisini duymayı zorlaştırıyordu. Yüzü karıncalanıyordu.</p>

      <p class="paragraf">“Hooop. Kafan dizlerinin arasına düştü,” dedi Konrad.</p>

      <p class="paragraf">“Ne oldu?” diye sordu Arvid, muşamba yer döşemesine doğru.</p>

      <p class="paragraf">“3426’yla yaklaşık bir saat konuştun, sonra da sandalyenden düştün,” dedi Cornelia.</p>

      <p class="paragraf">“Ama telefonu daha şimdi açtım.”</p>

      <p class="paragraf">“Hayır, bir saattir konuşuyordun.”</p>

      <p class="paragraf">“Ne konuda konuştum?”</p>

      <p class="paragraf">Cornelia bir an sessiz kalıp Arvid’e ters ters baktı. “Biliyorsun ki birbirimizin telefonlarını dinlemeyiz.”</p>

      <p class="paragraf">“Evet,” diye mırıldandı Arvid önüne bakıp.</p>

      <p class="paragraf">Bir el omzundan tuttu. “Eve gitsen iyi olur herhalde,” dedi Konrad.</p>

      <p class="paragraf">“Bence müdürle konuşmam gerek,” dedi Arvid.</p>

      <p class="bos"></p>

      <p class="paragraf">Müdürün odasının kapısında, üstünde bir şey yazmayan mat camdan bir pencere vardı. Arvid camı tıklattı. Yanıt gelmeyince kapı koluna dikkatle bastırıp içeri adım attı. Oda hatırladığından daha küçüktü, gerçi bu onun buraya ikinci girişiydi. Hiç raf ya da dolap yoktu, sadece devasa bir maun masa odanın büyük bölümünü kaplıyordu. Bir telefondan ve çapraz bulmaca dergisinden başka, masanın üstünde hiçbir şey yoktu. Masanın arkasında, toz mavisi takım elbisesi ve kusursuz kır bukleleriyle müdür oturmuş, tükenmezkalemle çapraz bulmaca çözüyordu. Arvid kapıyı açınca, kafasını kaldırıp gülümsedi, yanakları derin katlar oluşturarak geri çekildi.</p>

      <p class="paragraf">“Mısır bokböceği, altı harf?” dedi müdür.</p>

      <p class="paragraf">Arvid ağzını açtı.</p>

      <p class="paragraf">“S-C-A-R-A-B,” dedi müdür. “Teşekkürler.” Dergiyi kapatıp katladı, kenara koydu ve arkasına yaslandı. İki sıra dişini göstererek gülümsedi.</p>

      <p class="paragraf">Arvid bekledi.</p>

      <p class="paragraf">“Bu ay üç aramayı kaydetmeyi ihmal ettin Arvid,” dedi müdür. “Yurttaş 3426, 15 Mart 14:35; Yurttaş 3426, 21 Mart 13:10; Yurttaş 3426, 30 Mart 16:56. Bu neden oldu Arvid?”</p>

      <p class="paragraf">“Bir sorunum var,” dedi Arvid ve ağırlığını bir ayağından öbürüne geçirdi.</p>

      <p class="paragraf">“Sorun.” Müdür hâlâ gülümsüyordu, yanakları akordeon gibi geriye doğru katlanmıştı.</p>

      <p class="paragraf">“Sinir krizi geçiriyorum galiba.”</p>

      <p class="paragraf">“Aramalarını da bu yüzden kaydetmedin.”</p>

      <p class="paragraf">“Bu size delice gelecek,” dedi Arvid.</p>

      <p class="paragraf">“Devam et,” dedi müdür.</p>

      <p class="paragraf">Arvid derin bir nefes aldı. “Yurttaş 3426…”</p>

      <p class="paragraf">“Bayan Sycorax,” diye tamamladı müdür.</p>

      <p class="paragraf">“Bayan Sycorax,” diye devam etti Arvid, “çok tuhaf telefonlar ediyor.”</p>

      <p class="paragraf">“Yurttaşlarımızın çoğu yapar bunu.”</p>

      <p class="paragraf">“Evet ama onun gibi değil. Bir şeyler yanlış.”</p>

      <p class="paragraf">“Anlıyorum.”</p>

      <p class="paragraf">“Hımm, bilmiyorum,” dedi. “Belki de biraz tatile ihtiyacım var.”</p>

      <p class="paragraf">“Eğer sinir krizi geçirdiğini düşünüyorsan Arvid,” dedi müdür, “şirket doktorundan bir randevu alıp buna onun karar vermesini sağlayabilirim. Bilirsin, işyerinin yol açtığı bir hasar mı bilmemiz gerek. Ah, Cornelia’yla da konuş. Sendika temsilcisidir.”</p>

      <p class="paragraf">“Konuşacağım.”</p>

      <p class="paragraf">“Pekâlâ Arvid. Eve git. Bu öğleden sonra doktorun ofisinden seni aramalarını sağlayacağım.” Müdür yine iki sıra dişini göstererek sırıttı.</p>

      <p class="bos"></p>

      <p class="paragraf">Telefon santralinde, Konrad ile Cornelia işlerinin başına dönmüştü. Cornelia, küçük bir karınca ordusunun masasının etrafında çember çizerek dolaştığını görmezden gelmek için çaba sarf ediyordu. Öte yandan, Konrad ile bokböceği sıkı dost olmuşa benziyordu. Bokböceği, çiğnenmiş kurabiye kırıntılarından yapışkan bir topu yuvarlıyordu.</p>

      <p class="paragraf">Arvid sandalyesine oturup iş istasyonuna baktı. Biraz tereddütten sonra kulaklığını taktı. Daha sonra Bayan Sycorax’a telefon etti.</p>

      <p class="paragraf">“Alo,” dedi Bayan Sycorax, üçüncü çalıştan sonra.</p>

      <p class="paragraf">“Alo,” diye tekrarladı Arvid.</p>

      <p class="paragraf">“Alo.”</p>

      <p class="paragraf">“Operatör arıyor,” diyebildi Arvid.</p>

      <p class="paragraf">“Ah.”</p>

      <p class="paragraf">Arvid derin bir nefes aldı. “Bu görüşmek istediğiniz Arvid Pekon kim?”</p>

      <p class="paragraf">Hattın öbür ucunda Bayan Sycorax kahkahayı koyverdi. Bu ses Arvid’in sandalyesinde sinmesine neden oldu.</p>

      <p class="paragraf">“Komik bir isim,” dedi kadın. “Pekon, kulağa meyve ismi gibi geliyor. Erik ya da armut gibi. Ya da Çin’den biri gibi. Ya da bir köpek cinsi gibi.”</p>

      <p class="paragraf">“Arvid Pekon kim?” diye tekrarladı Arvid.</p>

      <p class="paragraf">“Arvid Pekon diye biri yok,” diye yanıtladı Bayan Sycorax.</p>

      <p class="paragraf">“Evet, var!”</p>

      <p class="paragraf">“Hayır, yok. Var sanmıştım ama sonra yanıldığımı anladım.”</p>

      <p class="paragraf">Arvid bağlantıyı kesip sinirle kulaklığını çıkardı.</p>

      <p class="paragraf">“Tam buradayım!” diye bağırdı kutunun içindeki hamamböceğine. “Bak!” Yumruğunu masaya o kadar sert vurdu ki eli karıncalandı. “Burada olmasam bunu yapabilir miyim?”</p>

      <p class="paragraf">Bir şey çatırdadı. Masanın üstünde paramparça olmuş eline baktı. Karıncalanma hissi koluna yayıldı, ürpertiye dönüştü ve ardından bir toz bulutu yaratarak patladı.</p>

      <p class="paragraf">Bir süre sonra, “Arvid nereye gitti?” diye sordu Cornelia Konrad’a.</p>

      <p class="paragraf">“Kim?” Konrad masasındaki kurabiye kırıntılarından oluşmuş topa bakıyordu, oraya nasıl geldiği konusunda pek bir fikri yoktu. Onu ağzına attı.</p>

      <p class="paragraf">Cornelia başını sağa sola salladı. “Ne dediğimi bilmiyorum. Boş ver.”</p>

      <p class="paragraf">“Kahve molası?” dedi Konrad. “Finlandiya kurabiyesi getirdim.”</p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a> <span>Beetle King: Bir bilgisayar oyunu karakteri. (ç.n.)</span></p>
        </div>
      </div>
    </div>
  </div>
</body>
</html>
