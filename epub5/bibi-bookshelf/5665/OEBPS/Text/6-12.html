<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-12.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-14">SONSÖZ: <span class="char-style-override-18">BAŞKALAŞAN DÜNYALAR</span></p>

      <p class="paragraf">Kendi yazdıklarımı tercüme etme kararı, eski bir rüyadan çıktı. Yazmaya ilk kez ciddi olarak eğildiğimde, İsveç’te çok ünlü olacağımı ve dolayısıyla birilerinin eserlerimi başka dillere çevireceğini hayal ediyordum. Daha sonra bu fikri kafamdan çıkardım –daha İsveççede bile yayınlanmamıştım– ve üstünden on yıl geçti.</p>

      <p class="paragraf"><span>Kısa öykü ve spekülatif kurgu söz konusu olduğunda, ülkemin eski ve güçlü bir geleneği var ama bunun aynı zamanda yayınlanma zorluğunu da beraberinde getirdiği ortaya çıktı. Kısa öykü yayınlayan bir avuç dolusu İsveç dergisinin pek azı fantazyayla ilgileniyordu ve bunlar da teker teker vadesini dolduruyordu. Öte yandan yurtdışında,</span> <span class="char-style-override-2">Weird Tales</span> <span>beni çekiyordu.</span> <span class="char-style-override-2">Interzone, Asimov’s, Strange Horizons</span> <span>da öyle. Pek çok dergi ise ulaşılamazdı.</span></p>

      <p class="paragraf"><span>İngilizcemin yeterince iyi olduğundan hiçbir şekilde emin değildim. Öyleymiş gibi yaptım, yoğun çalışmaya ihtiyacım olduğunu fark ettim ve eğlence olsun diye, Clarion Bilimkurgu ve Fantazya Yazarları Atölyesi’ne başvurdum. Başvurum kabul edildi, ben de o zamandan beri hem İsveççe hem de İngilizce öyküler yazıyor, her iki dilde de tercümeler oluşturuyorum.</span></p>

      <p class="paragraf"><span>İngilizce deneyimim, benim kuşağımdan çoğu İsveçlinin deneyimini yansıtır. Britanya İngilizcesini dördüncü sınıftan itibaren, Beatles ve çay saati ritüelleri aracılığıyla öğrendim. Amerikan İngilizcesi önce MTV’nin ve filmlerin, sonra da bilimkurgu romanlarının dili oldu. Hiçbiri size ait olmayan bu her iki türe de maruz kalmak, hangi kelimenin (ve genellikle telaffuzun) nereye ait olduğunu takip edebilmeyi, imkânsız değilse de zor kıldı. Sonunda ikisinin birleşimiyle idare ediyorsunuz. Bu kitap, o harika birleşimi ve kafa karışıklığını yansıtıyor olabilir.</span></p>

      <p class="paragraf"><span>İsveççe ve İngilizce yazmak, iki çok farklı deneyim. Anadiliniz içinizde yankılanır. Söylenen her söz, gördüğünüz dünyayı entelektüel ya da duygusal olarak doğrular ya da değiştirir. Çünkü İsveççe benim anadilim, onunla çok daha fazla şeye cüret edebilirim, çünkü kesinlikle ve içgüdüsel olarak nasıl işlediğini biliyorum. İngilizce bu şekilde enseden yakalanmaya pek müsaade etmiyor. Bunun sonucu olarak, yazarken daha dikkatli, belki daha az maceracıyım, çünkü o içten gelen ses olmadan bir şeyin İngilizce okuyan okura nasıl geleceğini tam olarak bilmek zor. Öte yandan, İngilizcede anadili İngilizce olan birinin bulamayacağı yollar bulabilirim, çünkü tam ortasında durduğunuz için, anadilinizin göremediğiniz yönleri vardır. Anadili benimkiyle aynı olmayan birinin, konuştuğum dili umulmadık yönlerde eğip bükebilmesi veya ona sadece yeni bir icatmış gibi yaklaşabilmesi karşısında nasıl hayrete düştüğümü hatırlıyorum.</span></p>

      <p class="paragraf"><span>Kavramlar ve öyküler, dile bağlı olarak, kesinlikle farklı biçimlerde işleyebiliyor. Örneğin, “Jagannath” ve “Teyzeler” kısmen öykülerdeki kelimelerin sesi dolayısıyla başka bir</span> <span class="char-style-override-2">üslup kazanıyor</span><span>. İki öykü de anatomiyle ilgili ve uygun gördüğüm İngilizce terimler, genellikle daha yumuşak ve daha az keskin. Örneğin,</span> <span class="char-style-override-2">beden (flesh)</span> <span>kelimesi ağzın içinde uzayıp yuvarlanabilir; buna karşılık, İsveççesi olan</span> <span class="char-style-override-2">kött</span> <span>(İngilizce</span> <span class="char-style-override-2">shut</span> <span>kelimesiyle benzer telaffuz edilir) sert ve yabanidir ve ayrıca “et” anlamına da gelebilir, ki benim istediğim duygu bu değil. Aynısı</span> <span class="char-style-override-2">bağırsak</span><span>’a</span> <span>(</span><span class="char-style-override-2">intestine</span><span>) karşılık</span> <span class="char-style-override-2">tarm, şişkin</span><span>’e (</span><span class="char-style-override-2">blubber</span><span>) karşılık</span> <span class="char-style-override-2">späck</span> <span>vb. için de geçerli; kulağa</span> <span class="char-style-override-2">mukus membran</span><span>’dan daha iyi gelen</span> <span class="char-style-override-2">slemhinnna</span> <span>buna istisna oluşturuyor.</span></p>

      <p class="paragraf"><span>Bazı kavramlar ve kültürel imalar çevrilmeye direniyor ama bu her dil için söz konusu. Eğer “dansband” havası gibi bir şeyden söz edecek olursam, bir İsveçli neden konuştuğumu hemen anlayacak ve muhtemelen ürküp sinecektir. İskandinavya’nın dışında yaşayan pek az insan, gösterişli pastel takım elbiseler içindeki erkeklerin çaldığı bu baygın country müzik taklidine ve onunla gelen klostrofobik küçük kasaba monokültürüne (böyle bir kültürün olup olmadığı muğlak ama klişesi kesinlikle mevcut) aşinadır. Bu yüzden bu öykülerde, teknik olarak tercüme edilebilen ama anlamını kesinlikle kaybedebilecek kelimeleri olduğu gibi bıraktım. Öte yandan, bazı küçük detayların –bazı ayrıntılar kaybolsa da– tercüme edilmesi gerekiyordu, çünkü öykü için hayati önem taşımıyordu ve okurun sadece tökezlemesine yol açabilirdi. “Rebecka”da kayak tulumları giymiş bir grup çocuk var, İsveççede buna</span> <span class="char-style-override-2">bävernylon</span> <span>deniyor: kunduz (beaver) naylonu, bir arabanın arkasından sürüklenseniz de hiçbir tarafınızın çizilmeyeceği kadar güçlü bir kumaş. Kunduz naylonu tulumlar giymiş çocuk imajı, İsveççede çocuk masumiyetini kısaca anlatmanın bir yoludur ve İsveç’te her gün görülen bir şeydir. Bu kavramlardan hangisinin tercüme gerektirdiği hangisinin gerektirmediğine karar vermek, kendi dilimi anlamak için müthiş bir egzersiz oldu. Kültürel klişeler iyidir ama biraz baştan savma görünmenize yol açabilir, bu yüzden öylece söyleniveren bir ifadenin gerçekten ne anlama geldiğine kafa patlatmak, sizi otomatik pilota bağlı olarak yazmaktan kurtarır.</span></p>

      <p class="paragraf"><span>Öykülerimin İngilizcede bariz bir İskandinav duygusu oluşturduğunu duymak, benim için kaçınılmazdı sanırım. Bu benim hedeflediğim bir şey değil, üstelik incelemek ve oynamak istediğim bazı kavramlar galiba son derece İsveç işi –ya da aslında İskandinav işi. Milli kimlik yapay bir durum, İskandinavya ülkeleri arasındaki sınırlar gayet bulanık. Ama bir fikri bir anlığına kabul edelim: “Ove Lindström İçin Bazı Mektuplar” bir progresif rock kuşağı çocuğu olmayı konu ediniyor: Bu kuşak “kişisel olan politiktir” düsturunu benimsemiş, ait olmadıkları işçi sınıfını idealize eden ve yumuşak İsveç babası imajını kurmuş olan, 70’lerin solcu entelektüellerinden oluşuyor. “Brita’nın Tatil Köyü”ndeki son derece tipik ritüeller de başka bir konu: Yaz Ortası ziyafeti, dansband, serin İsveç yazının yaz elbiseleri ile örgü kazaklardan oluşan kıyafetleri. Her iki öykü de bizim kültürel kimliğimize dair.</span></p>

      <p class="paragraf"><span>Bu özellik, öykülerin havasında hissediliyor. Gerçekten peri ülkesinin sınırında yaşadığımıza dair hissiyat, yetiştiğim İskandinav kültürüne has bir özellik. Çoğunlukla şehirlerde toplanmış küçük bir nüfusun yanı sıra taşranın büyük düzlükleri de çok sayıda varlığı içerebilir. Pek çok halk hikâyesi ve Tove Jansson’unkiler gibi, büyürken dinlediğim başka Fin-İsveç öyküleri, ardında tuhaf yaratıkların hareket ettiği ince bir kaplamanın gerçekliğini gösterir. Karanlık köşelerde gizlenen şeyleri fark etmeyi, önden insan arkadan çürümüş ağaç gibi görünen huldra’ları; sağanak yağışlı fırtınalarda beslenmek için tepelerde toplanan hattifattener’leri öğrendim. Tekinsiz hikâyeleri keşfettiğimde, onların bu dünya görüşüne tam oturduğunu gördüm. Başta belki de buna biraz fazla inandım: H.P. Lovecraft’ın tercüme eserlerini yalayıp yuttuğumda on beşimdeydim ve hepsinin gerçek olduğuna dair kısa ama neredeyse psikozlu bir düşünceye kapıldım. Bundan kurtuldum ama gerçeklik hâlâ biraz sallantılı geliyor.</span></p>

      <p class="paragraf"><span>Bir de şu “melankoli” var. İsveççenin güzel kelimesi</span> <span class="char-style-override-2">svårmod,</span> <span>insanın varoluşun gerçeklerini umutsuzca kabullenmesi anlamına gelen “ezalı ruh hali” olarak tercüme edilebilir (duvarlara asılan popüler İncil alıntısı Matta 6.34 şöyle der: “Yarın için kaygılanmayın. Çünkü yarınki gün payına düşen kaygıyı taşıyacaktır. Her günün tasası kendine yeter.”</span><span class="dipp" style="font-size:0.82em;"><a class="footnote-link" href="#footnote-225-14" id="footnote-225-14-backlink">14</a></span><span>). Ama bir arkadaşımın söylediği gibi “gözyaşları içinde gülümsemek” olarak da tercüme edilebilir. Tam bir tarife dirense de kültürümüzün büyük kısmında, Volvo’nun arka koltuğundaki aksi Bergman kardeşte, gün doğumundaki bir iç çekmede öne çıkar.</span></p>

      <p class="paragraf"><span>Tüm bunları ve daha fazlasını aktarmaya çalıştım. Umarım bazıları size de dokunabilmiştir.</span></p>

      <p class="paragraf para-style-override-11"></p>

      <p class="paragraf">- Karin Tidbeck, Ağustos 2012</p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-14-backlink" id="footnote-225-14">14</a> <span class="char-style-override-2">İncil,</span> <span>Kitabı Mukaddes Şirketi, 1998, s. 13 (ç.n.)</span></p>
        </div>
      </div>
    </div>
  </div>
</body>
</html>
