<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-3.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-4">REBECKA</p>

      <p class="paragraf">Rebecka kollarını birini kucaklayacakmış gibi uzatmış; bedeninin hatları, kavrulmuş duvarın önünde seçiliyor. Zemin beyaz küllerle kaplı. Odadaki diğer her şey, daha önce nasılsa öyle görünüyor. Mavi bir masa örtüsü serili mutfak masası, yığın yığın kirli bulaşık dolu küçük mutfak. Kayışlarla bağlandığım, dövme demirden bir yatak.</p>

      <p class="paragraf"><span>Rebecka’nın tek arkadaşı olduğum için bu haldeyim. Aslında, onun başarısız intihar girişimlerinden sonra temizlik yapmaya alışkınım: sığ bilek kesiklerinden akan kan; gerisingeri fışkırmış benzo</span><span class="dipp" style="font-size:0.82em;"><a class="footnote-link" href="#footnote-225-1" id="footnote-225-1-backlink">1</a></span> <span>ve votka; ağırlığını taşıyamayan kopmuş tepe lambası prizleri ve kapı dikmeleri. Beni sabahın köründe arardı:</span> <span class="char-style-override-2">Buraya gel, yardım et, yine denedim, elime yüzüme bulaştırdım…</span> <span>Ben de oraya gidip ona bakıcılık yapar, tekrar tekrar sarılırdım. Başka ne yapabilirdim ki? Sırf bundan kurtulmak için, ona radikal bir şeyler yapmasını –West Köprüsü’nden atlamasını, kendini bir trenin önüne atmasını– söylemek istiyordum. Ama cesaret edemiyordum. Niye onunla arkadaşlık etmeyi sürdürdüğümü bilmiyorum. Bana hiçbir faydası yoktu. Merhametin bir arada tuttuğu, en berbat türden bir arkadaşlıktı.</span></p>

      <p class="bos"></p>

      <p class="paragraf">İlk intihar girişiminden önceki telefon konuşmamızı hatırlıyorum. Mart ayında rutubetli bir cumartesi günüydü. Pijamalarımla koltukta oturmuş, iki serçenin balkon parmaklıklarından sarkan bir donyağı topağı için kapışmasını seyrediyordum. Önemsiz bir şeyden konuşuyorduk, elbiseler ve bedenlerdi galiba, sonra Rebecka birden konuyu değiştirdi.</p>

      <p class="paragraf"><span>“Tanrı,” dedi Rebecka telefonda.</span></p>

      <p class="paragraf"><span>“Adın kutsal kılınsın,” dedim refleks olarak.</span></p>

      <p class="paragraf"><span>“Tabii. Tanrı,” dedi. “İnsanları cezalandırıyor, değil mi?”</span></p>

      <p class="paragraf"><span>“Bu bir tuzak soru mu?” dedim.</span></p>

      <p class="paragraf"><span>Bir an sessiz kaldı. Sonra: “Bir şey yaptım.”</span></p>

      <p class="paragraf"><span>“Ne?”</span></p>

      <p class="paragraf"><span>“Katarina Kilisesi’ne gidip vaftiz kurnasına tükürdüm.”</span></p>

      <p class="paragraf"><span>“Ne yaptın?” Bağırmış olmalıyım; kuşlar havalandı.</span></p>

      <p class="paragraf"><span>“Vaftiz kurnasına tükürdüm. Bu, O’nun dikkatini çeker diye düşündüm.”</span></p>

      <p class="paragraf"><span>“Rebecka, bu delilik. Böyle şeyler yaptıkları için insanları hemen oracıkta cayır cayır yaktılar.”</span></p>

      <p class="paragraf"><span>“Öyle, amaç da biraz buydu zaten, değil mi.”</span></p>

      <p class="paragraf"><span>“Peki ne oldu?”</span></p>

      <p class="paragraf"><span>“Eh, O göründü.”</span></p>

      <p class="paragraf"><span>Benimle dalga geçtiğini söylemesini bekledim ama hiçbir şey söylemedi, hattın öbür ucunda nefes alıp verdi sadece. “Göründü mü? Nasıl?”</span></p>

      <p class="paragraf"><span>“Ah, çok parlaktı,” dedi, “gözlerimi örtmem gerekti.”</span></p>

      <p class="paragraf"><span>Dışarı baktım. Sisli Stockholm kışından sonra güneş ışığının altında katlanılmaz derecede parlayan, pencerelerde eriyen buz saçakları ve yağmur olukları… “Hı hı,” dedim.</span></p>

      <p class="paragraf"><span>“Ama kurna konusunu dert etmediğini söyledi,” diye devam etti. “Dedi ki bazı insanların diğerlerinden daha fazla hata yapma izni varmış. Onlar hasarlıymış ve anlamıyorlarmış.”</span></p>

      <p class="paragraf"><span>“O’na başka şeyler de sorma fırsatın oldu mu?”</span></p>

      <p class="paragraf"><span>“Hayır. Bunu söyledikten sonra gitti. Başka bir şey bulmam gerekecek.”</span></p>

      <p class="paragraf"><span>“Rebecka,” dedim, “O’nu fikrini değiştirmeye zorlayamazsın.”</span></p>

      <p class="paragraf"><span>“Sadece böyle boktan hissetmek istemiyorum. Bunu istemek çok mu?”</span></p>

      <p class="paragraf"><span>“O’nun her şeyle ilgilenmesini bekleyemeyiz,” dedim. “Ne de olsa, O geri gelmeden önce bizim kendi başımızın çaresine bakmamız gerekmişti.”</span></p>

      <p class="paragraf"><span>“Ama o zaman psikologlar vardı,” dedi.</span></p>

      <p class="paragraf"><span>“Evet.”</span></p>

      <p class="paragraf"><span>“Ama artık yok.”</span></p>

      <p class="paragraf"><span>“Hayır, galiba yok.”</span></p>

      <p class="paragraf"><span>“Çünkü O herkesi iyileştiriyor ve… nasıl deniyordu… ‘her ruhun karanlığını kaldırıyor.’ Benimki hariç. Peki, ben ne yapacağım?”</span></p>

      <p class="paragraf"><span>“Bilmiyorum. Belki de bu senin görevindir. Bir sınavdır.”</span></p>

      <p class="paragraf"><span>“Lanet olası sınavımdan zaten geçtim. Tüm bu saçmalıkla başa çıkamam.” Telefonu kapattı.</span></p>

      <p class="paragraf"><span>Haplarla, jiletlerle ve iplerle olan girişimler dizisi bundan sonra başladı. Her girişimden sonra beni arardı. İlk birkaç seferinde onu hastaneye götürdüm. Hayati tehlike yaratan herhangi bir yarası olmadığı anlaşılınca (hiç de olmadı), onu yanında bir rahiple eve gönderdiler. Sonunda, Rebecka bir şey yapmasının üstünden bir-iki gün geçmeden beni aramaz oldu. Öyle zamanlarda, o yatağında saklanırken ben ortalığı temizlemek üzere evine giderdim.</span></p>

      <p class="paragraf"><span>Tanrı diğer insanlara karşı sabırlı olmamızı söyler; özellikle de sınavdan geçenlere karşı. Rebecka sınavdan geçiyordu. Onunla henüz yeni tanıştığım zamanlarda, kocasından –huzur içinde yatsın– tecavüz ve işkence görüyordu. Asla toparlanamadı.</span></p>

      <p class="bos"></p>

      <p class="paragraf">“Başkalarını inciten insanlar, hayal gücü en yüksek olanlardır,” dedi Rebecka.</p>

      <p class="paragraf"><span>Old Town’dan Slussen’e doğru rıhtım boyunca yürüyor, Mälaren Gölü’nü ağır ağır aşan tekneleri seyrediyorduk. Kasım ayıydı. Yılın bu zamanında tekneleri bekleyen turist olmazdı; sadece birkaç emekli ve parlak kar tulumları içinde kreş öğrencisi bir grup çocuk. Soğuk beni rahatsız etmiyordu ama Rebecka iyice sarınıp sarmalanmıştı. İkimizde de birer kahve vardı, Rebecka ara sıra bir yudum almak için atkısını yüzünden indiriyordu. O böyle yaparken yaralı dudaklarına bakmaktan alamıyordum kendimi.</span></p>

      <p class="paragraf"><span>“Anlamadım,” dedim.</span></p>

      <p class="paragraf"><span>“Ekmek bıçağıyla hamile bir kadını kesip içinden bebeği çıkarmak aklına gelir mi?” Konuşurken ağzında atkısı vardı yine, sesi boğuk çıkmıştı.</span></p>

      <p class="paragraf"><span>Tüylerim diken diken oldu. “Elbette hayır.”</span></p>

      <p class="paragraf"><span>“Ya da bir ataşı birinin gözüne batırmak?”</span></p>

      <p class="paragraf"><span>“Saçmalama.”</span></p>

      <p class="paragraf"><span>“Üç gün, Sara.”</span></p>

      <p class="paragraf"><span>Elbette. Kastettiği şey buydu. Karl.</span></p>

      <p class="paragraf"><span>“Eline geçirdiği her şeyi kullanırdı.”</span></p>

      <p class="paragraf"><span>“Biliyorum, Becks. Bana her şeyi anlattın.”</span></p>

      <p class="paragraf"><span>Ben bir şey söylememişim gibi devam etti. “En berbat kâbuslarında bile onun nelerle çıkıp geldiğini hayal edemezsin. Anladın mı? Bir de ne var biliyor musun?”</span></p>

      <p class="paragraf"><span>“Ne?” dedim, söyleyeceği şeyi bilmeme rağmen.</span></p>

      <p class="paragraf"><span>“Bir şey yapmaya karar vermeden önce, üç gün sürmesine O nasıl izin verebildi?”</span></p>

      <p class="paragraf"><span>“Onun icabına baktı,” dedim, hep yaptığım gibi.</span></p>

      <p class="paragraf"><span>“Evet, üç gün sonra. Neden bu kadar uzun bekledi?”</span></p>

      <p class="paragraf"><span>“Bilmiyorum.”</span></p>

      <p class="paragraf"><span>Bir süre konuşmadık, kahvelerimizi yudumladık.</span></p>

      <p class="paragraf"><span>“Üstelik ben hâlâ buradayım,” dedi Rebecka. “Ben de cezalandırılıyorum sanki.”</span></p>

      <p class="paragraf"><span>“Öyle olduğunu sanmıyorum,” dedim. “Cezalandırılmıyorsun. Böyle bir şey yapmaz. Daha önce de dediğim gibi, belki de bir sınavdı.”</span></p>

      <p class="paragraf"><span>Eve gitmem gerektiğini söyleyinceye dek bu monoton sohbeti sürdürdük, onu metroya bineceği Slussen’e bıraktım.</span></p>

      <p class="bos"></p>

      <p class="paragraf">Metroya binmedi. Kendini onun önüne atmaya çalıştı. Sabah gazetelerinde hepsi yazıyordu: Rebecka tren tam hız ona çarpabilsin diye platformun sonundan atlamış. Makinist daha sonra gazetecilere, frene vaktinden önce basması için içinden bir şeylerin aniden dürttüğünü anlattı. Tren, Rebecka’nın raylara uzandığı yere bir metre kala durmuştu.</p>

      <p class="paragraf"><span>“Belki artık sana söylediğimde inanırsın,” dedi ertesi gün, mutfak masasında karşımda otururken. “Bak, gelip de temizliğimi yaptığın tüm o zamanlardan çok utanıyorum.”</span></p>

      <p class="paragraf"><span>“Sorun değil,” dedim.</span></p>

      <p class="paragraf"><span>“Hayır, sorun. Biliyorum benim gidip kendimi gerçekten öldüremeyecek kadar korkak olduğumu düşünüyorsun. Biliyorum, kararımı verip ya ölmemi ya da hayatıma devam etmemi diliyorsun.”</span></p>

      <p class="paragraf"><span>Bunu söyleyince gözlerine bakamadım.</span></p>

      <p class="paragraf"><span>“Daima gerçekten yapmaya çalışıyorum,” dedi. “Hakikaten öyle. Tek bir gece bile Karl orada olduğu için uyanmadan, kesintisiz uyuyamıyorum. Yatağın ayakucunda dikiliyor,</span> <span>bana tüm o şeyleri yapmak üzere olduğunu biliyorum. Bu bitsin istiyorum. Uyumak istiyorum.” Bana baktı. “Ne zaman kollarımı jiletle kessem kanama duruyor. Ne zaman hap ve alkol alsam kusmaya başlıyorum. Boğazımı bir kez olsun parmaklamadım. Yemin ederim. Öylece kusmaya başladım. Kusmayıp kendimden geçsem bile kesinlikle hiçbir şey olmazdı.”</span></p>

      <p class="paragraf"><span>“Yani ne demeye çalışıyorsun?” dedim.</span></p>

      <p class="paragraf"><span>“Daha da kötüleşiyor. Artık yaralanmıyorum bile. Dün bir kutu uyku hapı yuttum, biliyor musun?”</span></p>

      <p class="paragraf"><span>“Ve?..”</span></p>

      <p class="paragraf"><span>“Bu sabah öbür taraftan çıktılar. Bütün halde. Tanrı benimle dalga geçiyor.”</span></p>

      <p class="paragraf"><span>“Küfretme,” dedim.</span></p>

      <p class="paragraf"><span>“Söylüyorum sana. Tanrı benimle dalga geçiyor. O’ndan nefret ediyorum. Kâbuslarıma son vermiyor. Ya da yara izlerini silmiyor, tüm o yara izlerini. Ama kendimi öldürmeme de izin vermiyor. O benim acı çekmemi istiyor sanki.”</span></p>

      <p class="paragraf"><span>“Rebecka, bunu daha önce konuşmuştuk.”</span></p>

      <p class="paragraf"><span>“Sürekli O’nun tarafını tutmayı keser misin?” diye bağırdı. “Ben senin en iyi arkadaşınım!”</span></p>

      <p class="paragraf"><span>“Rebecka,” dedim.</span></p>

      <p class="paragraf"><span>“Ne söyleyeceğini biliyorum. O benim bakıcım değil.”</span></p>

      <p class="paragraf"><span>“Bunu söylemeyecektim.”</span></p>

      <p class="paragraf"><span>“Eğer kendi işimi kendim görmem gerektiğini düşünüyorsa, en baştan hiç geri dönmeyebilirdi. Böylece ne yapmam gerektiğini bilirdim. Ama artık işler bu hale geldi. Ben de ne yapmam gerektiğini gerçekten bilmiyorum.”</span></p>

      <p class="paragraf"><span>“Ben de,” dedim.</span></p>

      <p class="bos"></p>

      <p class="paragraf">Rebecka’nın bir sonraki telefonu sabah erken bir saatte geldi.</p>

      <p class="paragraf">“Gelmen gerek,” dedi. “Konuşmamız lazım.”</p>

      <p class="paragraf">Bir başka başarısız intihar girişimi görme beklentisiyle bisikletimi oturduğu apartmana sürdüm. Kapıyı açtığında, yara izleriyle kaplı yüzü solgundu.</p>

      <p class="paragraf">“Selam,” dedi.</p>

      <p class="paragraf">“Selam,” dedim. “Bir gün izin aldım.”</p>

      <p class="paragraf">Beni içeri aldı. Ne onda ne de dairede onun kendine bir şey yaptığına dair bir emare vardı, sadece her zamanki dağınıklık. O çay doldururken mutfak masasına oturdum. Mavi masa örtüsü, fincanlardan kalan yuvarlak tortularla kaplıydı. Parmağımla onların üstünden geçtim.</p>

      <p class="paragraf">“Beni endişelendirdin,” dedim. “Neler oluyor?”</p>

      <p class="paragraf">“Ne yapmam gerektiğini anladım.” Buharı tüten fincanı önüme koydu ve karşıdaki sandalyeye oturdu. Fincandan dumanlı bir Lapsang<span class="dipp" style="font-size:0.82em;"><a class="footnote-link" href="#footnote-225-2" id="footnote-225-2-backlink">2</a></span> kokusu yükseliyordu. Rebecka dirseklerini masaya dayayıp bana doğru eğildi.</p>

      <p class="paragraf">“Artık başa çıkamadığım konusunda ciddiyim,” dedi. Sesi soğukkanlıydı. “Ölmek istiyorum Sara.”</p>

      <p class="paragraf">“Ölmeni istemiyorum.”</p>

      <p class="paragraf">“Emin misin?”</p>

      <p class="paragraf">“Gerçekten, ölmeni istemiyorum.”</p>

      <p class="paragraf">“Peki, bu sana kalmış bir şey değil zaten.” Fincanından bir yudum aldı. Ne söylemem gerektiğini bilmiyordum, bu yüzden çayımı içtim. Balı fazla kaçmıştı, çok tatlıydı.</p>

      <p class="paragraf">“Herhalde bana anlatacaksın,” dedim nihayet.</p>

      <p class="paragraf">“Tanrı’nın bir şey yapacağı yok,” dedi Rebecka. “Artık biliyorum bunu.”</p>

      <p class="paragraf">Fincanımın dibinde beyaz tortular vardı.</p>

      <p class="paragraf">“Rebecka, çayıma ne koydun?” dedim.</p>

      <p class="paragraf">Yüzü ifadesizdi, neredeyse dingin. “O’nun dinlemesini sağlayacağım,” diye yanıtladı. “Görmezden gelemeyeceği bir şey yapacağım.”</p>

      <p class="paragraf"></p>

      <p class="paragraf">Yatağında uyandığımda çıplaktım. El ve ayak bileklerim karyola direklerine bağlıydı. Rebecka yanımda bir sandalyede oturuyordu, ayağının dibinde bir alet çantası vardı.</p>

      <p class="paragraf">“Seni seviyorum,” dedim.</p>

      <p class="paragraf">“Biliyorum,” dedi.</p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a> <span>Halk dilinde “benzo” ya da “BZD” olarak da bilinen, asıl adı benzodiazepin olan, anksiyete, uykusuzluk, kas spazmı vb. tedavisinde kullanılan bir psikoaktif madde. (ç.n.)</span></p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a> <span>Lapsang Souchong: Siyah bir Çin çayı. (ç.n.)</span></p>
        </div>
      </div>
    </div>
  </div>
</body>
</html>
