<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 9 -</span><span class="t27"><br /></span><span class="t27">Casus.&nbsp; Rüya.</span><span class="t27"><br /></span><span class="t27">Ate</span><span class="t27">ş</span> <span class="t27">ve gökku</span><span class="t27">ş</span><span class="t27">aklar</span><span class="t27">ı</span><span class="t27">.</span></h3>

  <p class="pFirst"><span class="drop_caps"><img alt="B" src="../Images/BD_Renaissance_B.png" /></span>rian, yorgunluğun derin uykusundan silkinerek uyandı bir anda. Hareket etmeden yattığı yerde kalarak kulak kesildi, ta ki sesler duyduğuna, rüya görmediğine emin olana kadar. Sesler tekrar konuştular ve adam kürk battaniyesini kenara attı ve sessiz ve gizli bir şekilde hareket ederek uyuyan Aran'ın yanından geçip çadırın kapısına gitti.</p>

  <p class="pSecond">"Ne var?" diye mırıldandı Aran.</p>

  <p class="p62">"Nöbet sıram geldi," diye fısıldadı Brian ve Aran kürk battaniyelerini kafasına çekerek yatağı olan hayvan derilerinin içine gömüldü iyice.</p>

  <p class="p62">Brian, kürklere sarınmış bir halde, çadırın kapısını açtı ve karanlığa baktı. Ortalıkta kimse dolanmıyordu. Derek dışarıda bir yerlerdeydi. Buz Halkı'nın dikkatli nöbet tuttuğu konusunda Harald'ın onları temin etmesine karşın, kendi nöbetlerini tutmak konusunda ısrar etmişti. Yakınlarda bir çadırın içinden ışık geliyordu; Sturm'ün çadırı. Brian çadıra yaklaştı.</p>

  <p class="p62">Buzsınırı'nda gece siyah ve gümüşi, soğuk ve yıldızlarla süslüydü. Hafif ışığın altında kolaylıkla etrafını görebiliyordu ve eğer görebiliyorsa, görülebiliyordu da. Gölgelerin içinde kaldı.</p>

  <p class="p62">Onu uyandıran ses, Laurana'ya aitti. Kadın, Silvanesti hakkında bir şey söylemişti. Kadın, Sturm'ün çadırındaydı ve Brian onları gölgelerin içinden izlerken cücenin de onlara katıldığını gördü.</p>

  <p class="p62">Sesler boğuktu. Brian, konuşulanları duyabilmek için çadırın etrafından dolanarak arkasına geçti. Dost olarak düşünmeye başladığı bu kişileri gizlice izlediği için kendisinden nefret ediyordu ancak Laurana'nın kadim elf krallığından bahsettiğini duyduğu anda kuşkulanmaya başlamıştı.</p>

  <p class="p62">"Biliyoruz'" dediğini duydu Laurana'nın çadıra giren Flint'e. "Silvanesti hakkında bir rüya gördün."</p>

  <p class="p62">"Belli ki bir tek ben görmemişim," dedi Flint soru sorar bir ifadeyle sesi boğuktu. Sinirli, gergin gibiydi. "Sen... sen bana ne gördüğünü anlatmak istersin herhalde?"</p>

  <p class="p62">"Hayır!" dedi Sturm huysuz bir şekilde. "Hayır, bu konuda konuşmak istemiyorum; asla!.."</p>

  <p class="p62">Laurana, Brian'ın duyamadığı bir şeyler mırıldandı.</p>

  <p class="p62">Adamın aklı karışmıştı. Bir rüya, Silvanesti ile ilgili bir rüya hakkında konuşuyorlardı. Bunun hiç anlamı yoktu. Adam sıcak tutmak için ayaklarını hareket ettirdi ve dinlemeye devam etti.</p>

  <p class="p62">"Ben de benimki hakkında konuşamam," dedi Flint. "Sadece gerçekten bir rüya olup olmadığını anlamak istedim. O kadar gerçek gibiydi ki ikinizi de..."</p>

  <p class="p62">Brian ayak sesleri duydu ve gölgenin içinde sindi. Kender hızla yanından geçti, o kadar heyecanlanmıştı ki şövalyeyi farketmedi bile. Tas, çadırın kapısını açtı ve içeriye emekledi.</p>

  <p class="p62">"Bir rüyadan bahsettiğinizi mi duydum? Ben hiç rüya görmem, en azından hatırlamıyorum. Kenderler görmez pek. Ah, sanırım görüyoruz. Hayvanlar bile görür ama..."</p>

  <p class="p62">Cüce homurdandı ve Tas konuya döndü.</p>

  <p class="p62">"En muhteşem rüyayı gördüm! Ağaçlar kan ağlıyorlardı. Korkunç ölü elfler etrafta dolanıp başkalarını öldürüyorlardı! Raistlin siyah cübbe giyiyordu! Kesinlikle inanılmazdı! Ve sen de oradaydın Sturm. Laurana ve Flint de. Ve herkes öldü! Eh, neredeyse herkes. Raistlin ölmedi. Ve bir de yeşil ejderha vardı..."</p>

  <p class="p62">Çadırın içindeki hiç kimse tek bir kelime bile etmedi. Cüce bile sessiz kalmıştı ki bu garipti; zira Flint nadiren Tas'ın böyle saçmalamasına izin verirdi. Tas tereddüt ederek sustu. Tekrar konuştuğunda, diğerlerini bir şeyler söylemeleri için zorlamaya çalıştığı belliydi.</p>

  <p class="p62">"Yeşil ejderha? Siyahlara bürünmüş Raistlin? Bundan bahsetmiş miydim? Aslında epey yakışmıştı. Kırmızı onu hastalıklı gibi gösteriyor, ne demek istediğimi anlamışsınızdır."</p>

  <p class="p62">Görünüşe göre kimse anlamamıştı çünkü sessizlik devam etti, daha da derinleşti.</p>

  <p class="p62">"Eh," dedi Tas. "Eğer daha fazlasını duymak istemiyorsanız yatağıma geri döneceğim." Umutla konuştu ama kimse üstüne alınmadı.</p>

  <p class="p62">Bunun üstüne "İyi geceler," dedi Tas çadırdan geri geri çıkarken.</p>

  <p class="p62">Şaşkınlık içinde kafasını sallayarak Brian'ın yanından çadırına giderken onu yine görmedi. "Herkesin nesi var? Sadece bir rüyaydı," diye mırıldandı kendi kendine ve sıkıntıyla ekledi, "Ama söylemem gerekir ki bütün hayatım boyunca gördüğüm en gerçekçi rüyaydı."</p>

  <p class="p62">Çadırda kimse konuşmadı. Brian bunların çok garip olduğunu düşündü, fakat kendilerine karşı bir entrika çevirmediklerini öğrenmekten ötürü rahatladı. Tam çadırına dönecekti ki Flint'in, "Bir kabus görmeyi umursamıyorum ama onu bir kenderle paylaşmaya itirazım var. Sizce nasıl oldu da hepimiz aynı rüyayı görebildik? Bunun anlamı ne?" dediğini duydu.</p>

  <p class="p62">"Garip bir yer; Silvanesti," dedi Laurana düşünceli bir sesle. Çadırın içindeki ışık titredi. Kadın çadırın kapısını araladı ve Brian, kadının kendisini görmemiş olmasını umarak gölgelerin içine gizlendi.</p>

  <p class="p62">"Gerçek olduğunu mu düşünüyorsunuz?" Laurana'nın sesi titredi. "Bizim gördüğümüz gibi... öldüler mi?"</p>

  <p class="p62">"Biz buradayız," diye yanıtladı Sturm temin edercesine. "Biz ölmedik. Diğerlerinin de ölmediğine emin olabiliriz; bu komik gözüküyor ama onların iyi olduğunu biliyorum."</p>

  <p class="p62">Brian şaşırmıştı. Sturm kendisinden emin gibiydi ama bunların hepsi bir rüyaydı. Yine de hepsinin aynı rüyayı paylaşmış olması garipti.</p>

  <p class="p62">Laurana dışarı çıktı. Elinde kalın bir mum taşıyordu ve mumun ışığı kadının yüzünü aydınlatıyordu. Kabusun yarattığı dehşet yüzünden rengi atmıştı ve düşüncelere dalmış gibi gözüküyordu. Gilthanas, Brian'ın hemen karşısında bulunan kendi çadırından çıkınca şövalye arada kaldı. O ikisi bulundukları yerde durdukları sürece geri dönemezdi.</p>

  <p class="p62">"Laurana," dedi kardeşi kadını görünce. "Çok endişelendim. Senin öldüğün bir rüya gördüm!"</p>

  <p class="p62">"Biliyorum," dedi Laurana. "Ben de aynı şeyi gördüm; Sturm, Flint ve Tas da. Hepimiz Tanis, Raistlin ve diğer arkadaşlarımız hakkında aynı rüyayı gördük. Rüya korkunçtu ama aynı zamanda rahatlatıcıydı da. Tanis'in yaşadığını biliyorum Gil. Biliyorum! Diğerleri de hayatta. Hiçbirimiz bunu anlayamadık..."</p>

  <p class="p62">Kadın ve kardeşi, konuşmalarını bitirmek için adamın çadırına girdiler. Brian tam utanç içinde kendisininkine dönecekti ki bir hareket duydu. Brian tekrar gölgelere gizlendi ve yaşadığı süre boyunca bir daha asla kimseyi gizli gizli gözetlememeye yemin etti.</p>

  <p class="p62">"Eh, uyku buraya kadarmış," dedi Flint. "Kendi nöbetimi şimdi tutacağım."</p>

  <p class="p62">"Ben de sana katılayım," diye önerdi Sturm.</p>

  <p class="p62">"Sanırım aynı rüyayı neden ve nasıl gördüğümüzü asla bilemeyeceğiz," dedi cüce.</p>

  <p class="p62">"Bence de," dedi Sturm.</p>

  <p class="p62">Cüce çadırdan çıktı. Sturm onu takip etmek üzereyken, çadırının içinde, yerde bir şey gördü. Onu yerden almak için durdu. Nesne parlak, mavi beyaz bir ışıkla parlıyordu, sanki bir yıldız düşerek Sturm'ün eline konmuş gibiydi. Şövalye parlak nesneye bakarak bir süre durdu ve onu elinde çevirdi. Brian onu açık bir şekilde görebiliyordu; yıldız şeklinde bir kolye ucuydu bu. Kolye, kendi ışığıyla parlıyordu. İnanılmaz derecede güzeldi.</p>

  <p class="p62">"Bence de," diye tekrarladı Sturm, ama mücevhere bakarken o kadar da emin değil gibiydi bundan. Onu bulduğuna minnettar bir şekilde elinde sıktı.</p>

  <p class="p62">Gilthanas'ın çadırını geçen Sturm, Laurana'nm sesinin oradan geldiğini duyunca içeri girdi. Brian hızla kendi çadırına gitti, içeri girdi, Aran'ın ayaklarına takıldı ve yatağını buldu. Diğer üçünün yandaki çadırda konuştuklarını duyabiliyordu.</p>

  <p class="p62">"Laurana," dedi Sturm, "bana bunun hakkında bir şeyler söyleyebilir misin?"</p>

  <p class="p62">Adam, kadının nefesinin kesildiğini duydu. Gilthanas, Elf Lisanı'nda bir şeyler söyledi.</p>

  <p class="p62">"Sturm," dedi Laurana huşu içinde, "bu bir yıldız ziyneti! Böyle bir şeyi nasıl buldun?"<a id="a3"></a><a href="../Text/notes.html#a19"><span class="t32">{4}</span></a></p>

  <p class="p62">"Ayrılmadan önce Leydi Alhana verdi," diye yanıtladı saygı dolu bir sesle. "Almak istemedim, çok değerli olduğunu biliyordum ama o ısrar etti..."</p>

  <p class="p62">"Sturm," dedi Laurana ve sesi hissettiği duygulardan dolayı boğuk çıkıyordu, "cevap bu; en azından bir kısmı. Yıldız ziyneti bir aşığın sevdiğine verdiği bir hediyedir. Mücevher onları birbirlerine bağlar, ayrı olsalar bile birini daima diğerinin kalbinde, aklında, ruhunda tutar. Bu bağlantı fiziksel değil ruhanidir ve kırılma imkansızdır. Bazıları, bunun ölümden sonra bile devam ettiğine inanır."</p>

  <p class="p62">Sturm'ün yanıtı boğuktu ve Brian ne dediğini duyamadı. Adamın düşünceleri Lillith'e kaydı &ndash;bütün yolculuk boyunca ondan hiç uzaklaşmamıştı&ndash; ve şövalyenin ne hissediyor olduğunu sadece hayal edebiliyordu.</p>

  <p class="p62">"Bir yıldız ziynetinin bir insana verildiğini hiç duymadım," dedi Gilthanas ve iğneleyici bir şekilde ekledi, "Onun değerine paha biçilemez. Ufak bir krallık eder. İyi iş başarmışsın."</p>

  <p class="p62">"Bunu satacağıma gerçekten inanıyor musun?" diye sordu Sturm. Sesi öfkeden titriyordu. "Eğer öyleyse, beni hiç tanımamışsın demektir."</p>

  <p class="p62">Gilthanas bir an için sessiz kaldı, sonra usulca konuştu. "Seni tanıyorum Sturm Brightblade. Böyle bir şeyi ima etmekle hata yaptım. Lütfen beni affet."</p>

  <p class="p62">Sturm, özrü kabul ettiğine dair bir şeyler mırıldandı ve çadırdan çıktı. Çıkarken Gilthanas tekrar Sturm'den kendini affetmesini rica etti. Sturm hiçbir şey söylemedi, sadece çıktı.</p>

  <p class="p62">Laurana, Elf Lisanı'nda öfkeyle bir şeyler söyledi kardeşine. Gilthanas da Elf Lisanı'nda cevap verdi. Brian kelimeleri anlayamıyordu ama elf lordu kasvetli olmasına karşın pişmandı.</p>

  <p class="p62">Laurana çadırdan çıktı ve Sturm'ün ardından koştu.</p>

  <p class="p62">"Gil onu demek istemedi..." diye başladı konuşmaya.</p>

  <p class="p62">"Hayır Laurana, öyle demek istedi," dedi Sturm. Sesi sertti. "Belki de yorumunun ne kadar insafsız olduğunu düşününce farketti ama o kelimeler ağzından çıktığında ne dediğini çok iyi biliyordu."</p>

  <p class="p62">Sturm duraksadı, sonra ekledi, "Ejderha küresini halkınız için istiyor değil mi? Onun şövalyelerin etrafında dolaştığını gördüm, Derek'i gizli gizli gözetlediğini biliyorum. Kardeşin bu küre hakkında ne biliyor?"</p>

  <p class="p62">Laurana'nın soluğu kesildi. Sturm'ün dobra suçlaması kadını hazırlıksız yakalamıştı. "Bir şey bildiğini sanmıyorum. Sadece konuşuyor."</p>

  <p class="p62">Sturm, sabrı tükenerek kesti kadının sözünü. "Her şeyin üzerine bal dökmeye çalışıyorsun. Derek'i yatıştırıyorsun. Kardeşinin üzerine titriyorsun. Bir kere olsun sırtını dikleştir ve inandığın şeyi söyle."</p>

  <p class="p62">"Özür dilerim," dedi kadın ve Brian, kadının çizmelerinin karı ezdiğini duydu.</p>

  <p class="p62">"Laurana," dedi Sturm insafa gelerek. "Özür dilemesi gereken asıl benim. Yaşadığın onca şeyden sonra seninle bu şekilde konuşmamalıydım. Bizi bir arada tuttun. Bizi buraya getirdin."</p>

  <p class="p62">"Ne için?" diye sordu kadın umutsuz bir şekilde. "Donarak ölelim diye mi?"</p>

  <p class="p62">"Bilmiyorum," diye yanıtladı adam. "Belki tanrılar biliyorlardır."</p>

  <p class="p62">İkisi birden sessiz kaldılar, birbirlerini teselli ettiler.</p>

  <p class="p62">Laurana konuştu. "Gitmeden önce sana bir soru sorabilir miyim?"</p>

  <p class="p62">"Elbette," diye cevapladı Sturm.</p>

  <p class="p62">"Tanis ve diğerlerinin hayatta olduğunu bildiğini söyledin..."</p>

  <p class="p62">"Korktuğumuz gibi Tarsis'te ölmediler. O ve dostlarımız Leydi Alhana ile birlikte Silvanesti'deler ve büyük bir tehlike içinde olmalarına ve derin üzüntü hissetmelerine rağmen, şu an için güvendeler. Bunu nasıl bildiğimi bilmiyorum," diye ekledi adam, "ama biliyorum."</p>

  <p class="p62">"Yıldız ziynetinin büyüsü," dedi Laurana. "Leydi Alhana, mücevher yoluyla kalbinle konuşuyor. İkiniz daima bağlantıda olacaksınız..."</p>

  <p class="p62">"Sturm," dedi kadın usulca, sesi o kadar yumuşaktı ki Brian zorlukla duyabiliyordu, "rüyada gördüğüm şu insan kadın, Tanis'le birlikte olan. O... Kitiara mıydı?"</p>

  <p class="p62">Sturm boğazını temizledi. Utanmış gibiydi. "O Kit'ti," dedi ters ters.</p>

  <p class="p62">"Sence... birlikteler mi?"</p>

  <p class="p62">"Bunun nasıl mümkün olabileceğini bilmiyorum Laurana. Kit'i en son gördüğümde Solamniya'ya gidiyordu ve zaten Silvanesti'de olması da pek mümkün değil. Kit'in elflerle hiç işi olmaz."</p>

  <p class="p62">Laurana öyle bir iç çekti ki bunu Brian bile duyabildi. "Keşke buna inanabilseydim."</p>

  <p class="p62">Sturm, kadını rahatlatmaya çalıştı. "Hepimiz rüyada birlikteydik ve biz Silvanesti'de değiliz. Tanis ve diğerleri hayatta ve bunu bilmek iyi. Ama unutma, ne söylenmiş ve ne yapılmış olursa olsun Laurana, bu sadece bir rüyaydı."</p>

  <p class="p62">"Sanırım haklısın," dedi Laurana ve adama iyi geceler dileyip kendi çadırına döndü ama Brian'ın çadırının yanından geçerken adam kadının, "Büyülü bir rüya..." diye mırıldandığımı duydu.</p>

  <p class="p62">Brian uzunca bir süre uyanık yattı olduğu yerde, uyuyamıyordu Hayatının büyük bir kısmı boyunca büyüyle hiç işi olmamıştı. Büyücüler Solamniya'da kuşkuyla karşılanırlardı ve o diyarda yaşamayı seçmiş olanlar &ndash;ki sayıları çok azdı&ndash; pek ortaya çıkmazlardı. Şimdiye kadar gördüğü tek büyü panayırlarda yapılanlardı ve o zaman bile babası onun el çabukluğu ve kandırmaca olduğunu söylemişti. Kutsal mucizelere gelince, Elistan'ın beyaz ayının yaralarını iyileştirdiğini kendi gözleriyle görmüştü. Bunun sahtekarlık olduğu konusunda Derek'e katılmıyordu ama Brian bunun tanrılar olduğuna da kendini inandıramıyordu.</p>

  <p class="p62">Yine de küçüklüklerinden beri büyücülerle birlikte olmuş kişilerin yanındaydı; kırmızı cübbeli bir büyücü onların çocukluk arkadaşıydı. Nasıl çalıştığını bilmeseler de, büyüyü hayatlarının bir parçası olarak kabul etmişlerdi. Parlayan bir mücevher parçası yüzünden aynı rüyayı paylaştıklarına inanmışlardı. Aksi ve ters cüce bile buna inanıyordu.</p>

  <p class="p62">Belki de, diye düşündü Brian, büyü aslında mücevherden ziyade ruhlarındadır. Birbirlerine duydukları sevgi ve arkadaşlık o kadar derin ki; ayrı olmalarına rağmen birlikteler, birbirlerinin kalplerinde ve ruhlarındalar. Bu kişiler arasındaki yakın bağı her gün görüyordu ve bir zamanlar üç genç adam arasında da böylesi bir bağ olduğunu hatırlıyordu. Bir zamanlar, uzun zaman önce, bu üç genç adam bir rüyayı paylaşabilirdi. Ama bu artık mümkün değildi. Brian, bütün bu yolculuk boyunca dostluk bağlarını tekrar kurmaları için çabaladığını fark etti ama bu asla olmayacaktı. Savaş ve hırs, korku ve güvensizlik onları birleştirmek yerine birbirlerinden ayırmıştı. O, Derek ve Aran birbirlerine yabancı olmuşlardı.</p>

  <p class="p19">Derek'in şüpheleri yüzünden Brian, kendisine güvenen arkadaşlarının en derin sırlarını öğrenmişti ve duydukları onu etkilemiş olsa da, bunları asla duymamış olması gerektiğini biliyordu. Derek nöbetinden döndüğünde nöbet tutmaları konusunda cüceye, Brightblade'e ve Buz Halkı'na güvenmediğini mırıldanınca Brian fırlayıp onu boğmamak için kendini zor tuttu.</p>

  <p class="p20"><span class="t30">*****</span></p>

  <p class="p62">Ertesi sabah Derek ve Aran, Buzduvarı Kalesi'ni kendi gözleriyle görmek için yola koyuldular. Rehber olarak yanlarına Raggart'ın torununu aldılar; onun adı da Raggart'tı.</p>

  <p class="p62">Otuzuna yakın olmasına karşın Genç Raggart olarak bilinen adam, iki şövalyeye eşlik etmek için hevesle gönüllü olmuştu. Raggart, kabilenin tarihçisiydi ki bunun anlamı da kabile ozanı olduğuydu. Buz Halkı yazılı bir tarihçe tutmazdı (aralarından çok azı okuma yazma biliyordu) ve bu yüzden de bütün önemli olaylar bir şarkı ve hikaye olarak kaydediliyordu. Genç Raggart, tarihi on beş yıl kadar önce ölmüş olan bir önceki ozandan öğrenmişti ve hikayeleri her gün anlatıyor, bazen onları şarkı şeklinde söylüyor, bazen bütün rolleri kendisi oynayarak canlandırıyor, bazen de masal gibi anlatıyordu. Donmuş arazi üzerinde hızla kayan buz teknelerinden kurtların ulumasına ve kavga ederken deniz kuşlarının ötmesine kadar her sesi taklit edebiliyordu ve hikayelerine renk katmak için bu seslerden yararlanıyordu.</p>

  <p class="p62">Genç Raggart, kabile tarihine şanlı bir bölüm ekleme fırsatını yakalamıştı ve buna birinci elden tanık olacaktı. Şövalyelere kalenin içini gösteren kaba bir çizim sundu ancak bunun ne işe yarayacağı tartışmalı bir konuydu, zira içeri girmek gibi bir niyetleri yoktu. Derek, Buzduvarı'nın içine hiç girmediğini itiraf etmiş olan adama kalenin içinin neye benzediğini nasıl bildiğini sorunca, kaleyi üç yüz yıl önce gezmiş olan atalarından birinin yazdığı eski bir şiirde bulduğunu söyledi bilgiyi. Derek'in harita hakkındaki düşünceleri kuşku doluydu ama onun da söylediği gibi, hiç yoktan iyiydi; ve haritayı kabul eden adam yola çıkmadan önce iyice inceledi. Tasslehoff da yanlarındaydı. Derek istediği için değil, ondan kurtulmak için onu kılıçtan geçirmekten başka bir yöntem bulamadığından dolayı.</p>

  <p class="p62">Brian'ın, arkadaşlarına eşlik edeceği umulmuştu ama adam reddetti. Derek bundan memnun olmadı ve Brian'a gelmesini emretmeyi düşünüyordu ama Brian'ın hareketlerinde garip asilik ve küstahlık vardı. Bunu büyütmek istemeyen Derek öfkesini yuttu ve Brian'a bir gözünü Brightblade ve diğerleri üzerinde tutmasını söyledi. Brian suratsız bir sessizlik içinde baktı Derek'e ve sırtını dönüp tek kelime bile etmeden uzaklaştı.</p>

  <p class="p62">"Sanırım arkadaşımız elf kadına aşık oldu," dedi Derek, Aran'a onaylamaz bir tonda, yola çıkarlarken. "Bu konuda onunla konuşmam gerekecek."</p>

  <p class="p62">Brian ve Lillith'in birbirlerine düşkün bakışmalarını görmüş olan Aran, Derek'in bu konuda tamamen yanılıyor olduğunu biliyordu ama Derek'i yanlış algılaması içinde bırakmak şövalyenin hoşuna gitti. Rehberlerinin ardından karda yürürlerken, Aran, Derek'in "<span class="t21">bizim türümüzden olmayan</span>" birine aşık olmanın ne kadar yanlış olduğu hakkındaki derslerinden birini dinlemeye can atıyordu.</p>

  <p class="p62">Brian, çadırında tek başına kahvaltı edecekti. Laurana adamın diğerleriyle birlikte gitmediğini duyunca endişelendi ve yanına gidip sağlığının nasıl olduğunu sordu. Nazik, merhametli ve onunla gerçekten ilgileniyor gibiydi. Bir önceki gece kadını gizli gizli izlediğini hatırlayan Brian, Palanthas'ın lağımlarında şimdiye kadar gezinmiş olan en pis sıçandan bile daha aşağılık hissetti kendini. Brian kadının davetini reddedemedi; o ve arkadaşlarıyla birlikte otağa giderek reis ve Buz Halkı'na katıldı.</p>

  <p class="p62">Yol arkadaşları bu sabah çok daha neşelilerdi. Kaybettikleri dostları hakkında rahat rahat konuşuyorlar, ölümlerine karşı hissettiklerini keder olmaksızın nerede olduklarından ve ne yaptıklarından bahsediyorlardı. Brian, bu mutlu haberleri duyduğuna şaşırmış gözüktü. Pek iyi rol yapamıyordu ama diğerleri o kadar neşelilerdi ki bunu fark etmediler.</p>

  <p class="p62">Muhabbetin konusu ejderha küresine döndü. Harald söylenen her şeyi dinledi, düşüncelerini kendine sakladı. Gilthanas, kürenin elflere gitmesi gerektiğine inandığını gizlemedi.</p>

  <p class="p62">"Lord Gunthar, kürenin Aktaş Konseyi'ne götürüleceğine dair söz verdi. Elfler, Aktaş Konseyi'nin bir parçası..." diye başladı söze Brian.</p>

  <p class="p62">"Bu eskidendi," diyerek araya girdi Gilthanas. Dudakları büküldü. "Artık değiliz."</p>

  <p class="p62">"Gil, lütfen başlama..." dedi Laurana.</p>

  <p class="p62">Sonra, Sturm'e bakınca, muhtemelen her şeyi nasıl bala buladığını söylediğini düşünüyordu, sustu.</p>

  <p class="p62">"İşte!" dedi Flint. "Bu ejderha küresi ne yapıyor ki bu kadar önemli?" Çalı kaşları çatılarak birleşti. Cüce önce Brian'a, sonra da Gilthanas'a baktı.</p>

  <p class="p62">"Ee?" diye bastırdı Flint ve hiçbiri cevap vermeyince, "Ben de öyle tahmin etmiştim. Bütün bu saçmalığın nedeni, kenderin bir kitapta okuduğunu söylediği bir şeyi bulmak! Bu, cevabın ne olduğunu size söylüyor olmalı; o aptal küreyi yerinde bırakmak ve eve gitmek gerekiyor," diye homurdandı ve muzafferane bir edayla yerine oturdu.</p>

  <p class="p62">Sturm, bir şey söylemeye hazırlanarak bıyıklarını düzeltti. Gilthanas da aynı zamanda ağzını açtı ama ikisinin lafı da hızla otağa dalan, söyleyeceği önemli şeyler yüzünden heyecanlı ve soğuktan tir tir titreyen Tasslehoff yüzünden ağızlarında kaldı.</p>

  <p class="p62">"Buzduvarı Kalesi'ni bulduk!" diye bildirdi Tas. "Tahmin edebiliyor musunuz? Buzdan yapılmış! Yani, sanırım gerçekten değil. Derek diyor ki, bütün o buzun altında taş duvarlar varmış ve bu sadece" &ndash;Tas kelimeleri gururla söyledi&ndash; "yıllar boyunca birikmiş." Kendini yere bıraktı ve iç ısıtan buharı tüten bir sıvıyı minnettarlıkla kabul etti. "Bu beni ayak parmaklarıma kadar yakıyor," dedi. "Kaleye gelince, buzdan çok, çok, çok yüksek bir dağın en tepesine kurulmuş. Derek'in kaleye nasıl saldıracağımız ejderha küresini nasıl bulacağımız ve büyücüyü nasıl öldüreceğimiz hakkında harika bir fikri var. Kale mükemmel bir yer. Raggart onunla ilgili bir şarkı söyledi. Şarkıya göre orada yer altı tüneli ve suyu asla donmayan büyülü bir pınar ve sonra, elbette, bir ejderha küresinin bulunduğu ejderha ini ve içinde de bir ejderha vardır. Oraya gitmek için sabırsızlanıyorum!"</p>

  <p class="p62">Tas, içeceğinden bir yudum daha aldı ve nemli bir nefes verdi "Vay, bu iyiydi! Her neyse, nerede kalmıştım?"</p>

  <p class="p62">"...halkımı öldürüyordun," dedi Harald öfkeyle.</p>

  <p class="p62">"Öyle mi?" Tasslehoff şaşırmış gözüküyordu. "Yapmak istememiştim."</p>

  <p class="p62">"Buzduvarı Kalesi'ne ulaşmak için halkım buzul üzerinde yolculuk etmek zorunda kalacak ki bu durumda kilometreler öteden görülür, beyaz ejderha için av oluruz," diyerek devam etti Harald, konuştukça sinirleniyordu. "Sonra ejderhanın saldırısından mucizevi bir biçimde kurtulmuş olanlar, savaşçılarımı oklarla dikenli bir domuz gibi delik deşik edecek ejderha-adamların hedefi olacaklar!"</p>

  <p class="p62">"Dikenli domuz nedir?" diye sordu Tas ama kimse yanıt vermedi.</p>

  <p class="p62">Derek çadıra girdi.</p>

  <p class="p62">Harald ayağa kalkmış, öfkeyle şövalyeye bakıyordu. "Yani halkımı ölümlerine göndereceksin!"</p>

  <p class="p62">"Planımı kendim açıklamak niyetindeydim," dedi Derek, kızgın bir ifadeyle kendere bakarken.</p>

  <p class="p62">Tasslehoff sırıttı ve elini sallayıp, "Önemli değil, sayın şövalye. Teşekkür etmene gerek yok" dedi tevazuyla.</p>

  <p class="p62">Derek, Harald'a döndü. "Halkın karanlıkta kaleye yaklaşabilir..."</p>

  <p class="p62">Harald kafasını salladı ve çadırın duvarlarını genişletmiş gibi gözüken bir nefes verdi. Otağ içindeki Buz Halkı işlerini bırakıp bütün dikkatlerini adama verdiler.</p>

  <p class="p62">"Bu fikrin nesi yanlış?" diye sordu Derek, bir sürü koyu renkli ve duygusuz gözün kendisine çevrilmiş olmasından rahatsız olmuştu.</p>

  <p class="p62">Harald, Ata Raggart'a baktı. Gri cübbeli yaşlı rahip ayağa kalktı, titreyen bacaklarının üzerinde dengede durmakta zorlanan adam destek almak için torununun koluna yaslanıyordu.</p>

  <p class="p62">"Geceleri kalenin etrafında kurtlar dolanıyor," dedi Raggart. "Bizi göreceklerdir ve Feal-Thas'a haber vereceklerdir."</p>

  <p class="p62">Derek önce adamın şaka yaptığını düşündü ama sonra yaşlı adamın ciddi olduğunu fark etti. Reise döndü. "Siz mantıklı bir insansınız. Böylesi bir saçmalığa inanıyor musunuz? Nöbetçi kurtlar... bu bir çocuk masalı!"</p>

  <p class="p62">Harald bir kez daha öfkeyle şişti ve konuşmaya başlaması durumunda Derek'i çadırdan atacak gibi gözüküyordu. Raggart, engellemek için elini Harald'ın koluna koydu ve reis öfkesini yutarak sessiz kaldı.</p>

  <p class="p62">"Sana göre, tanrıların kendileri de çocuk masalları, değil mi, sayın şövalye?" diye sordu yaşlı adam.</p>

  <p class="p62">Derek dikkatle cevap verdi, "Bu tanrılara inanan çok sevdiğim bir kardeşim vardı. Kalemiz saldırıya uğrayıp ejderha orduları tarafından istila edildiğinde korkunç bir şekilde can verdi. Bizi kurtarmaları için onlara dua etti ve onlar hiçbir şey yapmadılar. Bu, tanrıların olmadığını kanıtlıyor bana."</p>

  <p class="p62">Elistan bunun üzerine kıpırdandı, konuşacak gibiydi.</p>

  <p class="p62">Derek bunu gördü ve adamı engelledi. "Nefesini kendine sakla, Ermiş. Eğer gerçekten de var olan bu sözde '<span class="t21">iyi</span>' tanrılar benim kardeşimin dualarına kulak asmayıp onun ölmesine izin verdilerse, onlarla hiç işim olmaz."</p>

  <p class="p62">Çadırın içine, kendisini izleyen gözlere baktı. "Halkından pek çok kişi ölebilir Reis, bu doğru, ama soylu davamız için Krynn'in diğer taraflarında hayatlarını vermiş olan pek çok kişi var..."</p>

  <p class="p62">"...bu ejderha küresini bulup kendi vatanınıza götürebilesiniz diye," dedi Harald ters ters.</p>

  <p class="p62">"Ve büyücü Feal-Thas'ı da öldüreceğiz..."</p>

  <p class="p62">Harald bir kez daha korkunç bir şekilde soluk verdi.</p>

  <p class="p62">Derek sözlerini tamamlamasına izin verilmediğinden dolayı öfkeden kıpkırmızı kesilmişti. Kendisine itaat edilmesine ve saygı gösterilmesine alışkındı ve ikisini de göremiyordu. Harald'ın kalın kafalılığından &ndash;bunu öyle değerlendiriyordu&ndash; şaşkına dönmüştü.</p>

  <p class="p62">"Bunun önemini anlamıyorsunuz..." diye başladı Derek sözüne.</p>

  <p class="p62">"Hayır, anlamayan asıl sizsiniz," diye kükredi Harald. "Halkım sadece savaşmak zorunda olduğunda savaşır. Biz savaş aramayız. Teknelerimizin bu kadar hızlı olduğunu mu sanıyorsunuz? Her bir dövüşten kaçabilmek için. Biz korkak değiliz. Zorunda kalırsak savaşırız ama sadece zorunda kalırsak. Fırsatını bulursak kaçarız. Bunda utanılacak bir şey yok sayın şövalye, çünkü biz her tür ölümcül düşmanla savaşırız; hareket eden buz, acı rüzgar, ısı, soğuk, hastalık, açlık. Bu düşmanlarla yüzlerce yıldır savaşıyoruz. Siz gittiğinizde onlarla savaşmaya devam edeceğiz. Şu sizin ejderha küreniz bizim için herhangi bir şey değiştirecek mi?"</p>

  <p class="p62">"Değiştiredebilir, değiştirmeyedebilir," diyerek araya girdi Elistan. "Göle düşen tek bir çakıl, kıyıya erişene kadar gittikçe büyüyen dalgalar yaratır. Solamniya ve Buzsınırı arasındaki uzaklık muazzam, ama yine de tanrılar bizi bir araya getirmeyi uygun gördüler. Belki ejderha küresi yüzünden," dedi Derek'e bakarak, sonra da bakışlarını Harald'a çevirdi, "belki de birbirimize saygı göstermeyi öğrenmemize yardım etmek için."</p>

  <p class="p62">"Ve eğer Feal-Thas yok edilirse, Ariakas'ın onun yerini alması için birini göndermesinin ihtimal dahilinde olmadığını düşünüyorum," dedi Sturm. "Bence Tarsis saldırısı Kara Kraliçe'nin ne kadar güçlü olduğunu kanıtlamadı; onun zayıflığını gösterdi. Eğer beraber çalışabilmemiz için bir yol olsaydı..."</p>

  <p class="p62">"Size yolu söyledim," diyerek araya girdi Derek sinirle. "Buzduvarı'na saldırarak..."</p>

  <p class="p62">Laurana dinlemeyi bıraktı. Tartışmalardan, münakaşalardan bıkmıştı. Derek, Harald'ı asla anlamayacaktı. Reis, Derek'i asla anlamayacaktı. Kadının düşünceleri Tarsis'e döndü. Artık o da Tanis'in hayatta olduğuna inandığından, o insan kadın Kitiara ile birlikte olup olmadığını düşündü. Laurana, rüyasında kadını Tanis'le birlikte görmüştü. Kit, siyah kıvırcık saçları, çarpık gülümsemesi, parlak siyah gözleri ile güzel bir kadındı...</p>

  <p class="p62">Kadınla ilgili tanıdık gelen bir şey vardı. Laurana, o gözleri daha önceden görmüş gibi hissediyordu.</p>

  <p class="p62">Şimdi aptallık ediyorsun, dedi kendi kendine. Kıskançlığının seni eline geçirmesine izin veriyorsun. Sturm haklı. Kitiara, Silvanesti yakınlarında değil. Neden orada olsun ki? Onunla aramda bir bağlantı varmış gibi hissetmem çok garip... sanki tanışmış gibiyiz.</p>

  <p class="p62">"Biz planlarımızı gerçekleştireceğiz Reis, siz ne yapmayı seçerseniz seçin..." diyordu Derek hararetle.</p>

  <p class="p62">Laurana ayağa kalktı ve uzaklaştı.</p>

  <p class="p62">Tasslehoff, konuşmalardan uzun süre önce sıkılmıştı. Otağın arkasında, keselerindekileri dışarı çıkartarak etrafına toplanmış olan çocukları eğlendiriyordu. Hazinelerinin arasında, pürüzsüz düzlemleri ve sivri köşeleri bir üçgen oluşturan kırık bir kristal parçası vardı.</p>

  <p class="p62">Onu Tarsis'te bulmuş olmalı, diye düşündü Laurana. Bir zamanlar zarif bir lambanın parçasıymış ya da kırık bir şarap kadehinin ayağıymış gibi gözüküyordu.</p>

  <p class="p62">Tasslehoff, tavandaki havalandırma deliklerinden birinin tam altına oturmuştu. Öğle güneşi delikten aşağı giriyor, kenderin etrafında parlak bir halka oluşturuyordu.</p>

  <p class="p62">"Şunu izleyin!" dedi kender, çocuklara. "Bana Raistlin Majere isimli çok büyük ve çok güçlü bir büyücü tarafından öğretilmiş bir büyü yapacağım."</p>

  <p class="p62">Tas, kristali güneş ışığına tuttu. "Şimdi büyülü kelimeleri söyleyeceğim. '<span class="t21">Hokus pokus</span>'." Kristali döndürerek çadırın içinde dans eden ufak gökkuşakları yarattı. Çocuklar neşeyle bağırdılar ve çadırın ön tarafında olan Derek onlara sert bir ifadeyle baktı ve Tasslehoff'a saçmalamayı kesmesini söyledi.</p>

  <p class="p62">"Sana saçmalamak neymiş gösteririm," diye mırıldandı Tas ve kristali tekrar çevirerek gökkuşaklarından birinin Derek'in yüzünde gezinmesini sağladı.</p>

  <p class="p62">Işıktan gözleri kamaşan şövalye gözlerini kırpıştırdı. Çocuklar alkışladılar ve güldüler ve Tas kıkırdadı. Derek sinirle ayağa kalktı. Laurana, bunu halledeceğini belirtir bir el hareketi yaptı Derek'e ve Derek yerine geri oturdu.</p>

  <p class="p62">"Bunu nasıl yapacağını gerçekten de Raistlin mi öğretti sana?" diye sordu Tas'ın yanına oturan Laurana, kenderin şövalyeye eziyet etmesini sonlandırmayı umarak.</p>

  <p class="p62">"Evet, o öğretti," dedi Tas gururla ve hevesle ekledi, "Sana hikayesini anlatacağım. Çok ilginç. Flint, müşterilerinden biri için cevherli bir kolye tasarlıyordu ve kolye kayboldu. Bulması için yardım etmeyi önerdim ve kolyeyi görüp görmediklerini sormak için Raistlin ve Caramon'un evine gittim. Caramon evde değildi, Raistlin de kafasını kitabına gömmüştü. Onu rahatsız etmememi söyledi ve ben sadece bir köşede oturup Caramon'un dönmesini bekleyeceğimi söyledim ve o da bütün gün orada kalıp onun canını mı sıkacağımı sordu ve ben de '<span class="t21">evet</span>' dedim, şu mücevherli kolyeyi bulmam gerekiyor, ve o kitabı bıraktı ve yanıma geldi ve bütün ceplerimi ters yüz etti ve inanır mısın? Kolye oradaydı!"</p>

  <p class="p62">Tas, devam etmeden önce soluklanmak için durdu. "Onu bulduğum için çok mutlu olmuştum ve Flint'e geri götüreceğimi söyledim ama Raistlin, hayır, dedi, yemekten sonra onu kendisi götürecekti Flint'e ve ben de gidip onu yalnız bırakmalıydım. Ben de Caramon'u beklemeyi düşündüğümü söyledim çünkü onu dünden beri görmemiştim. Raistlin, bana içinde o bir şeyler sürünüyormuş gibi hissettiren bakışıyla baktı ve sonra da bana bir büyü öğretirse gidip gitmeyeceğimi sordu. Ben de o durumda gitmek zorunda olduğumu, çünkü büyüyü Flint'e göstermek istediğimi söyledim."</p>

  <p class="p62">"Raistlin mücevheri ışığa kaldırdı ve büyülü kelimeleri söyledi ve gökkuşakları yaptı! Sonra da mücevheri bana tutturdu ve büyülü kelimeleri öğretti ve ben gökkuşakları yaptım! Bana başka bir büyü daha öğretti. Bak, senin için yapacağım."</p>

  <p class="p62">Kristali güneşe tuttu ve böylece ışık içinden geçerek yerde parladı. Tas, kürk halılardan birini çekerek altındaki buzu ortaya çıkarttı. Kristali kıpırdatmadan tutarak buzun üzerinde odakladı. Işık buza yansıdı ve buzu eritmeye başladı. Çocuklar hayret içinde nefeslerini tuttular.</p>

  <p class="p62">"Gördün mü?" dedi Tas gururla. "Büyü! Bunu Flint için yaptığımda masa örtüsünü tutuşturmuştum."</p>

  <p class="p62">Laurana gülümsemesini gizledi. Bu büyü değildi. Elfler zamanın başından ve kristaller, ateş ve gökkuşakları olduğundan beri prizmaları kullanıyorlardı.</p>

  <p class="p62">Ateş ve gökkuşakları.</p>

  <p class="p62">Laurana eriyen buza dikti gözlerini ve bir anda, Buz Halkı'nın düşmanlarını nasıl yenebileceklerini farketti.</p>

  <p class="p62">Laurana ayağa kalktı. Önce bunu diğerlerine söylemeyi düşündü, sonra bundan vazgeçti. Ne yapıyordu ki? Kendisi, bir elf kadın, bir çok savaş görmüş Solamniya Şövalyeleri'ne nasıl dövüşüleceğini anlatacaktı. Onu dinlemezlerdi bile. Daha da kötüsü, ona gülebilirlerdi. Başka bir sorun daha vardı. Fikri, tanrılara olan inanca dayanıyordu. İnancı yeterince güçlü müydü? Kendi hayatını ve dostlarının hayatını ve Buz Halkı'nın hayatını bu inanç uğruna tehlikeye atabilir miydi?</p>

  <p class="p62">Laurana yavaş yavaş eski yerine yürüdü. Yüksek sesle konuşmayı hayal etti ve aniden midesinin bulandığını hissetti, ilk kez ebeveynlerinin arkadaşlarına arp çalacağı zamanki gibi. Çok güzel bir performans sergilemişti, en azından annesi öyle söylemişti. Laurana, gösterisinden sonra kustuğu dışında hiçbir şey hatırlamıyordu. Annesinin ölümünden beri Laurana babasına hep eşlik etmişti.<a id="a4"></a><a href="../Text/notes.html#a22"><span class="t32">{5}</span></a> Misafirleri için sayısız kez gösteriler yapmıştı. Yüksek mevkideki kişilerin önünde konuşmuş ve sonra da toplanan mültecilere hitap etmişti ve hiçbirinde gergin olmamıştı, muhtemelen bunun nedeni ya babasının ya da Elistan'ın gölgesinde konuşmuş olmasıydı. Şimdi, eğer konuşursa, parlak güneş ışığı altında kendi başına durmak zorunda kalacaktı.</p>

  <p class="p62"><span class="t21">Sesini ç</span><span class="t21">ı</span><span class="t21">karma, salak</span>, diye azarladı Laurana kendini ve buna uymaya kararlıydı ama Sturm'ü, inandığı şeyler için sırtını dik tutması gerektiğini söylediğini düşündü.</p>

  <p class="p62">"Buzduvarı Kalesi'ne nasıl saldıracağımızı biliyorum," dedi ve herkes ona hayret içinde bakarken, nefes bile almadan, gösterdiği cesarete şaşırmış bir halde, "Tanrıların yardımıyla, kalenin kendisine saldırmasını sağlayacağız."</p>
</body>
</html>
