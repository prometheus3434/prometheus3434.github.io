<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 2 -</span><span class="t27"><br /></span><span class="t27">Tanr</span><span class="t27">ı</span><span class="t27">n</span><span class="t27">ı</span><span class="t27">n gazab</span><span class="t27">ı</span><span class="t27">.</span><span class="t27"><br /></span><span class="t27">Rakipler.</span></h3>

  <p class="pFirst"><span class="drop_caps"><img alt="K" src="../Images/BD_Renaissance_K.png" /></span>itiara, Tarsis'in kanlı, yanmış sokaklarında yürüdü. Yanında bir ejderan mangası vardı ve adamlar bu Mavi Ejderha Yüceefendisi'nin ölmekte olan şehirden çıkan duman ve alevler arasından belirip kendisine eşlik etmelerini emretmesinden hiç de memnun değillerdi. Kitiara'nın zamansız ziyareti, ejderanların talan, tecavüz ve kasaplık planlarını bozmuştu. Şimdi bu kahrolası Yüceefendiyi korumaları gerekiyordu ki bunun da anlamı bütün eğlenceyi kaçıracaklarıydı. Baaz'lar kendilerine emredilenleri yaptılar fakat somurtkan ve homurdanmaya meyilliydiler.</p>

  <p class="pSecond">Kitiara'nın ne yapacağına ilişkin planları belirsizdi; bu durum, iyice düşünülmüş bir saldırı planı olmadan hiçbir savaşa girmeyen kadın için alışıldık değildi. Kadının aklına ilk gelen düşünce, Tanis ve üvey kardeşlerini yakalamak için arkalarından uçmak olmuştu ama Skie'nin onları tek başına yakalayabileceğini idrak etmişti. Kitiara, rakibinin başına ne geldiğini öğrenmeliydi. Laurana ölmüş müydü? O ve Tanis kavga edip ayrılmış mıydılar, yoksa özellikle farklı yönlere mi gitmişlerdi?</p>

  <p class="p62">Her şeyin ötesinde Kitiara, Laurana'yı görmek, onunla konuşmak istiyordu. Babasının öğütlerinden biriydi bu; düşmanını tanı!</p>

  <p class="p62">Kırmızı ejderhalar şehrin üzerinde uçmaya devam ediyorlardı ama eğlenceleri kesilmişti; kendi askerleri şehre girmiş olduğundan artık saldıramıyorlardı. Kırmızı ejderhalar bir binaya alev kusmak veya şehirden çıkıp bozkırda koşarak kaçmaya çalışanların peşine düşmek için ara sıra yere yaklaşıyorlardı. Esmeye başlayan rüzgar, hâlâ yanmaya devam eden alevleri güçlendirdi ve kıvılcımlarla korlar etrafa saçarak yeni yangınlar başlamasına yol açtı.</p>

  <p class="p62">Ejderanlar ve goblinler, şehirde sürüler halinde dolaşıyorlardı. Bazıları şimdiden sarhoş olmuştu ve yağmalamak ya da başka korkunç heveslerini tatmin etmekle meşguldüler. Dövüşmeye devam eden birkaç cesur ya da umutsuz adam ve kadınla savaşı kesmişlerdi. Kitiara yalnız olsaydı başı belaya girebilirdi ama yanında ejderanlar vardı. Bir ejderan mangası eşliğinde, kararlı şekilde sokakta ilerleyen komutan görünüşlü bir adam (kadın "<span class="t21">gibi</span>" gözüküyordu) olunca, en sarhoş ejderan bile onun bir subay olduğunu anlıyordu ve subaylara her şekilde bulaşılmaması gerektiğini bildiklerinden kadına ilişmediler.</p>

  <p class="p62">Sokaklar ölüler ve can çekişenlerle doluydu. Kurbanların bazıları ejderhaların alevden nefeslerine yakalanmışlar ve kömürleşmiş et parçalarına dönüşerek insan oldukları anlaşılamayacak bir hale gelmişlerdi. Diğerleri kılıçlarla kesilmişler, oklarla vurulmuşlar veya mızraklara takılmışlardı. Erkek, kadın ve çocukların cesetleri, korkunç bir şekilde eriyen karla karışan kanlarının oluşturduğu havuzlarda yatıyordu. Tarsis'in su kanallarından akan suyun rengi kırmızıydı.</p>

  <p class="p62">Hâlâ hayatta olanlar vardı ama azap içindeki çığlıklarına bakılırsa şanssız olanlar onlardı. Bazıları hâlâ dövüşüyorlardı, bazıları tepelere kaçmayı başarmışlardı ve bazıları da korkuyla bir yerlere saklanmışlar, yerlerinin keşfedileceği endişesiyle yüksek sesle nefes almaya bile çekiniyorlardı.</p>

  <p class="p62">Kitiara daha önce ceset görmüştü ve onların üstüne basıp geçiyor ya da etraflarından dolanıyor; ne acıma ne de şefkat hissetmiyordu. Yanındaki baaz'lardan biri, saldırıdan önce şehirde bulunmuş olanlardandı ve Kırmızı Ejderha Hanı'nın nerede olduğunu biliyordu. Tek başına olsa duman ve molozlardan yolunu kaybedecek olan Kit'i olabildiğince çabuk kurtulmak ve eğlenceye geri dönebilmek için hedefine o yönlendirdi.</p>

  <p class="p62">Handan arta kalanlara ulaşan Kitiara, adamlarına gitti. Bu caddede, diğerlerine göre garip bir şekilde çeteler, yağmacılar yoktu. Alevler söndürülmüş, han harabeye dönmüştü, üst katları tütüyordu. Etrafta yerleştirmiş olduğu casuslar ortalıkta görünmüyordu. Dumandan korunmak için ağzına ve burnuna sardığı fuları cevap veren biri olur umuduyla seslenmek için indirdi. Ancak bağıramadan ciğerlerine duman doldu ve bir süre boyunca öksürdü Toede'ye küfretmek dışında hiçbir şey yapamadı.</p>

  <p class="p62">Bu süre içinde biri onu görmüş ve tanımıştı. Binaların birinden bir gölge ayrıldı ve kadının yanına geldi. Bu bir sivak ejderandı ve başta kadın onun kendi adamlarından biri olduğunu sandı, ama sivak'ın Kırmızı Ejderha Ordusu'nun işaretini taşıdığını gördü.</p>

  <p class="p62">"Malak nerede?" diye sordu Kit.</p>

  <p class="p62">"Öldü," dedi yabancı sivak kısaca. "Bir kırmızı onu yanlışlıkla yaktı. Salak ejderha," diye ekledi mırıldanarak, sonra omuzlarını dikleştirerek selam verdi. "Malak, suikastçılarla ilgili emirlerinizi bana bildirmişti Yüceefendi ve o öldüğü ve geride baaz'lar dışında kimse kalmadığı için" &ndash;sivak onları küçümsercesine bir el işareti yaptı&ndash; "komutayı ben aldım."</p>

  <p class="p62">"O halde burada neler oluyor?" diye sordu Kitiara, şehrin tuhaf bir şekilde sessiz olan, karmaşa fırtınasında sakin bir cennete benzeyen bu bölgesinde etrafına bakınarak.</p>

  <p class="p62">"Caddenin her iki tarafına da askerler yerleştirdim lordum," diye yanıtladı sivak. "Siz suçluları yakalayana kadar hanın etrafındaki alanın çevrelenmesini isteyeceğinizi düşündüm, hele ki onlardan para kazanılacaksa," diye ekledi, sanki sonradan aklına gelmiş gibi.</p>

  <p class="p62">"İyi fikir," dedi Kitiara, sivak'a daha bir dikkatli bakarak. "Listedekilerden herhangi birini yakaladınız mı?"</p>

  <p class="p62">"Bazıları grifonlara binerek kaçtılar..."</p>

  <p class="p62">"Bunu biliyorum!" Kit sabırsızca adamın sözünü kesti. "Diğerlerinden ne haber? Hayattalar mı?"</p>

  <p class="p62">"Evet Yüceefendi," diye cevap verdi sivak. "Benimle gelin."</p>

  <p class="p62">Sivak, molozla dolu caddeden ilerledi. Hasar görmemiş tek bir bina bile kalmamıştı. Kit taş yığınları, kırık kirişler ve parçalanmış camların üzerinden tırmanmak zorunda kaldı. İlerlerken, baaz ejderanların nöbet tuttuğunu, bu alana girebilecek diğer birlikleri engellediklerini görebiliyordu.</p>

  <p class="p62">"Grubun geri kalanının yerini belirledik," diye bilgi verdi kadına, molozların üzerinden olabildiğince çabuk ilerlerken. "Hepsi bir arada. Onları korumaları için alanın çevresine adamlar yerleştirdim, emirlerinizi bekliyorlar. Yoksa şimdiye dek ölmüş olurlardı."</p>

  <p class="p62">"Beni burada bekleyin," dedi Kitiara kendisini takip eden baaz'lara. Baaz'lar çömeldiler, dinlenmek için fırsat bulmaktan şikayetçi değillerdi.</p>

  <p class="p62">Kadın ve sivak, bir blok daha ilerledikten sonra bir dört yol ağzına geldiler ve sivak orada durmalarını söyledi. Üzerinde bulundukları sokaktan ayrılan başka bir sokağı işaret etti. Kit, dönerek yükselen dumanın içinden baktı. Bir ev, sokağa yıkılmıştı. Ufak bir grup, yerde yatan bir şeyin etrafını sarmıştı. Gruptakiler gergin görünüyorlar, saldırı ihtimaline karşın devamlı omuzlarının üzerinden arkalarına bakıyorlardı. Sivak, neler olduğunu açıkladı.</p>

  <p class="p62">"Aralarından biri &ndash;kender&ndash; büyük bir kirişin altında kaldı. Diğerleri onu kurtarmayı başardılar ve sanırım sakallı olan adam onun için dua ediyor, onu iyileştirmeye çalışıyor." Sivak aşağılarcasına homurdandı. "Sanki herhangi bir tanrı bu ufak farelerden birini iyileştirme zahmetine katlanırmış gibi."</p>

  <p class="p62">Sokak, duman ve gölgeler yüzünden karanlıktı. Kitiara'nın görebilmek için yaklaşması gerekiyordu. Eski arkadaşlarından ikisini tanıdı; Flint Fireforge ve Sturm Brightblade. Durduğu yerden kenderi göremiyordu ama onun Tasslehoff olduğuna emindi. Uzun uzun eski arkadaşlarına baktı. Yıllardır onları düşünmemişti ama şimdi, tekrar görünce, içinde bir ilgi kıvılcımı çaktığını hissetmişti; Flint'le ilgilenmesinin nedeni, Tanis'in en yakın dostu olmasıydı; Sturm ise... eh, bu, kadının kalbinin derinliklerine gömdüğü, kimseye söylemediği, ağzından kaçırabileceği endişesiyle düşünmekten bile korktuğu bir sırdı.</p>

  <p class="p62">Flint biraz daha grileşmiş olmasının ötesinde değişmemişti. Cüceler uzun yaşarlardı ve yavaş yaşlanırlardı. Ama kadın Sturm'daki değişikliği görünce çok şaşırdı. Beş yıl önce beraber kuzeye doğru yola çıktıklarında adam, ağırbaşlı ve ciddi olsa da yakışıklı ve gençti. Bu beş yıl içinde çeyrek yüzyıl yaşlanmış gibi gözüküyordu ama, yüzünün süzgün ve solgun olmasının nedeni, düşman saldırısına uğrayan bir şehirde bulunmaları ve arkadaşlarının ölmüş ya da ölüyor olması da olabilirdi.</p>

  <p class="p62">Kitiara'nın bakışları Flint ve Sturm'den uzaklaşarak gruptaki tek kadının üzerinde kilitlendi; sarışın ve belli ki bir elfti bu.</p>

  <p class="p62">"Laurana." Kit, kelimeyi boğazından çıkartmıştı.</p>

  <p class="p62">Bu kadın, diğerleri gibi, kurum ve toz içindeydi, yağmurdan sırılsıklam olmuş giysileri kirli ve darmadağınıktı, gözlerinden akan yaşlar yüzünde çizgiler oluşturmuştu. Yine de, Kitiara nasıl gökyüzüne baktığında yağlı, çirkin dumandan bulutların ardındaki güneşin parlak ışıklarını görebiliyorsa, kir ve pislik, korku ve üzüntünün ardına baktığında da elf kadınının parlak ışıltısını görebiliyordu.</p>

  <p class="p62">Kit, böylesine tehlikeli bir güzelliğe sahip bir rakibin yaşamasına izin verip vermemeyi düşünerek inceledi kadını. Şu an, onu öldürmek için mükemmel bir fırsattı. Tanis, sevgilisinin ölümünde Kit'in parmağı olduğunu asla bilemezdi. Çocukluk aşkının Tarsis'e yapılan saldırıları sırasında öldüğünü, sayısız kurbandan biri olduğunu düşünürdü.</p>

  <p class="p62">Elbette, kadının diğer arkadaşlarının da yok edilmesi gerekecekti. Hayatta kalırlarsa olanları anlatacaklarından, bunun olmasına izin veremezdi. Kit az da olsa pişmanlık duydu bunun yüzünden. Flint ve Sturm'ü görmek, hayatının en mutlu günlerini hatırlatmıştı ona. Ancak ölümleri engellenemezdi. Onu tanıyabilirler ve sevgilisini onun öldürdüğünü Tanis'e söyleyebilirlerdi; kadın bu riski alamazdı.</p>

  <p class="p62">Nasıl saldıracaktı? Aralarında silahlı olan bir tek şövalyeydi. Flint baltasını taşıyor olmalıydı ama kenderi kurtarmaya çabalarken onu düşürmüştü belli ki; zira baltası üzerinde değildi. Bir elf daha vardı; erkek, Laurana ile olan benzerliği, aralarında bir akrabalık olduğunu gösteriyordu, ağabeyiydi belki de. Ancak üstü başı kan içindeydi ve ayakta duruyor olmasına karşın dayanıksız ve hasta gibi gözüküyordu. Onun hakkında endişelenecek bir şey yoktu. Geriye sadece Paladine ermişi kalıyordu; zayıf, kuru, orta yaşlı bir adam; kir ve kanın içine diz çökmüş, kenderi iyileştirmesi için tanrısına dua ediyordu.</p>

  <p class="p62">"Hepsinin ölmesini istiyorum," dedi Kitiara, kılıcını çekerek "ama önce elf kadını sorgulamam lazım. Ben bunu yaparken diğerlerini öldürün."</p>

  <p class="p62">"Affınıza sığınıyorum lordum," dedi sivak, "ancak Toede bunların başına ödül koydu ve sadece sağ götürülürlerse ödeme yapacak."</p>

  <p class="p62">"Toede ne önerdiyse iki katını veririm. İşte, bunu al," diye ekledi Kitiara, sivak'ın şüpheyle baktığını görünce. Kemerinden bir para kesesi çıkarttı ve ejderana attı. "Bunun içinde, şu zavallıların değerinden çok daha fazlası var."</p>

  <p class="p62">Sivak hızla para kesesine baktı, çelik sikkelerin ışıltısını gördü, ağırlığını tartmak için keseyi kaldırdı, zihninden bazı hesaplamalar yaptı, sonra da keseyi savaş koşumuna bağladı. Eliyle bir hareket yapınca, baaz'lar sokağın etrafındaki yerlerini bıraktılar ve sessiz bir şekilde pençeli ayaklarının üzerinde ilerleyerek sivak'ın yanına geldiler.</p>

  <p class="p62">"Bana elfi yakalamam için zaman verin, sonra saldırın," diye emretti Kitiara.</p>

  <p class="p62">"Önce şövalyeyi öldürün," diye önerdi sivak adamlarına. "En tehlikeli olan o."</p>

  <p class="p62">Kitiara'nın çok zamanı yoktu. Kırmızı ejderhalar hâlâ kafalarının üzerinde uçuyor, şehirden ayrılırken ayakta duran her şeyi yok etmek için oyalanıyorlardı. Kadın çığlıklar, haykırışlar ve patlamalar duyabiliyordu. Salak bir kırmızı her an bir binayı kafasının üzerine yıkabilirdi. Ya da savaş tutkusuyla delirmiş bir manga goblin gelip her şeyi mahvedebilirdi. Kitiara bir gölgeden diğerine geçerek Laurana'nın durduğu noktanın tam karşısında bir yere mevzilendi.</p>

  <p class="p62">Kit bekledi. Saldıracağı an gelecekti. Her zaman gelirdi.</p>

  <p class="p62">Tasslehoff kalkıyordu. Kafası kanla kaplıydı ama kesinlikle hayattaydı. Ermiş, ellerini havaya kaldırdı. Zaferinin uzun sürmeyecek olması ne acı, diye düşündü Kit. Flint, elleriyle gözlerini kapattı ve burnunu çekti. Cüce, kenderin kendisini böyle görmesine asla izin vermezdi; yaklaşık bir dakika içinde Tas'a bağırmaya başlardı. Tas'ın yanında diz çöktü ve kolunu ona doladı. Laurana onları seyredip sessizce ağladı. Gruptan ayrı duruyordu, üzüntüden solmuş gibiydi.</p>

  <p class="p62">Kitiara yerinden fırladı. Olabildiğince az ses çıkartmak için parmak uçlarında koştu. Sivak, kadının avının üzerine atlamasını izledi. Kadına kısa bir süre içinde boğazından yükselen bir sesle bağıran Baaz'lar, kılıçlarını çekmiş olarak ilerlediler. Bir gözünü Yücefendi'de tutan sivak da onlarla beraber koştu.</p>

  <p class="p62">Kitiara, Laurana'yı sırtından yakaladı. Bir eliyle ağzını kapatıp diğerinde tuttuğu bıçağının ucuyla kadının kaburgalarını dürten Kit, kadını sürüklemeye başladı.</p>

  <p class="p62">Kadın bir elfti, sevimli ve narindi. Kit, kadının korkudan bayılmasını beklemişti. Ummadığı şeyse, narin elf kadının narin dişleriyle Kit'in elini ısırması ve ön bacak kemiğine sert bir tekme atmasıydı.</p>

  <p class="p62">Kit acıyla homurdandı ama kadını bırakmadı. Laurana'yı taşımayı denedi ama bu aç bir pumayı taşımaya çalışmaktan farksızdı. Elf kadın kıvrılıp büküldü. Tırnaklarını Kit'in etine batırdı ve ayaklarını savurdu, kadını neredeyse yere düşürecekti. Kit'in sabrı taşıyordu, orospuyu bıçaklayıp ondan kurtulmayı düşünürken sivak belirdi.</p>

  <p class="p62">"Yardıma ihtiyacınız var mı lordum?" diye sordu ve kadın daha cevaplayamadan Laurana'nın ayaklarını yakalayıp yerden kaldırdı. İkisi birlikte tepinen kadını yakındaki bir ara sokağa taşıdılar.</p>

  <p class="p62">Burada, Kit kadını bıraktı. Gökyüzü alevlerin korkunç ışığı ile kırmızıydı ve o ışık altında Kit, avucundaki ısırık izlerinde kan toplandığını görebiliyordu. Yumruğunu sıktı ve öfkeyle Laurana'ya baktı; o da gözlerinde meydan okuyan bir ifade ile karşılık verdi kadına. Sivak, elf kadını yere çivilemişti. Bıçağını kadının boynunda tutuyordu.</p>

  <p class="p62">"Onu sessiz tut," dedi Kit. "Gidip diğerlerine ne olduğuna bakacağım.</p>

  <p class="p62">"Baaz'ların kurbanlarına saldırmalarını izledi. Sturm ayağa kalkmış, kılıcını eline almıştı; Flint de korumak için elinde baltasıyla Tasslehoff'un başında duruyordu. Elf lordu ve ermiş etrafa bakmıyorlar, Laurana'nın adını haykırıyorlardı.</p>

  <p class="p62">"Elistan, arkama geç!" diye bağırdı Sturm.</p>

  <p class="p62">Ufak grup, gözlerini kan bürümüş yirmi baaz'la yüzleşti. Kit eski arkadaşlarını tanıyordu. Çarpışmadan teslim olmazlardı. Elini emip Laurana'ya lanetler okudu ve izledi. Sonucun ne olacağından hiç şüphesi yoktu ama dövüşün ilginç olacağı kesindi.</p>

  <p class="p62">Sturm, ermişe arkasına saklanması için bağırıyordu hâlâ ama ermiş onu dinlemiyordu. Yerinde kaldı ve baaz ejderanlarla yüzleşmek için döndü; ejderanlar da bu kolay rakipler karşısında coşkuyla bağırdılar. Ermiş, ellerini göğe doğrulttu ve sesini yükselterek gürledi.</p>

  <p class="p62">"Paladine, sana yalvarıyorum! En kutsal ışığınla gönder gazabını düşmanların üzerine!"</p>

  <p class="p62">Kitiara kıkırdadı, kanayan elini emdi ve baaz'ların ermişi ikiye bölmesini bekledi. Beyaz, göz alıcı ve korkunç bir alev çağlayanı döküldü gökten gürleyerek. Tanrının gazabı, saldıran baaz'ların neredeyse yarısını yuttu. Gözleri kamaşan Kit, çığlıkları ve korkunç cızırdamaları duyabiliyordu. Tekrar görebildiğinde, pullu etlerin eriyerek kemiklerden ayrılmasını, kemiklerin kömürleşmesini ve yok olmasını izledi şaşkınlık içinde. Kutsal alev söndükten sonra ejderanlardan geriye taşlar üzerindeki yağlı lekeler dışında hiçbir şey kalmamıştı.</p>

  <p class="p62">"Kahretsin!" dedi Kitiara, çok etkilenmişti.</p>

  <p class="p62">Tanrının gazabı, diğerlerine cesaret ve güç verdi. Sturm ve Flint, geri kalan ejderanlara saldırdılar. Silah arkadaşlarının korkunç bir şekilde öldüğüne tanık olan ejderanlar, ermişe doğru koşuşlarını yavaşlatmışlardı. Laurana'nın kardeşi hâlâ kadının adını haykırıyordu.</p>

  <p class="p62">"Ben onu bulurum," diye bağırdı ermiş ve arkasını dönüp Kit'in olduğu tarafa baktı.</p>

  <p class="p62">Kitiara arkasına topukları üzerinde döndü ve sivak'ın Laurana'yı sıkıca tutmaya devam ettiği yere gitti; ejderan, bıçağını kadının boynundan çekmemişti. Ellerini ise kendi tuniğinden kestiği bir deri parçasıyla bağlamıştı.</p>

  <p class="p62">"Parlak ışık ve bütün o çığlıklar da neydi?" diye sordu sivak merakla.</p>

  <p class="p62">"Senin baaz'ların alevler içinde kaldılar. Belli ki Paladine, Kara'nın iddia ettiği gibi zayıf ve korkak bir tanrı değil," dedi.</p>

  <p class="p62">Sivak, pullu kafasını salladı. "Baaz'lar," diye mırıldandı küçümseyerek "ne bekleyebilirsin ki?" Omuzlarını silkerek sırıttı ve Kit'in kendisine vermiş olduğu para kesesini okşadı. "Ödülü bölüşmem gerekmeyecek."</p>

  <p class="p62">"Çok vaktimiz yok. Elfi arayan ermiş bu tarafa doğru geliyor." Laurana'nın gözlerinin içine bakmak için çömeldi. "Bıçağı bana ver. Sen nöbet tut. Adam yaklaşırsa bana haber ver."</p>

  <p class="p62">Sivak kendisine emredileni yaptı ve sokağın başına koştu. Laurana, aniden öne atılarak, ayağa kalkmaya çalıştı. Kitiara, kadının çenesine hafif bir yumruk attı; kadını bayıltmadı ama sersemletti. Laurana geriye düştü ve Kit de bıçağı kadının boynunda tutarak dizini Laurana'nın göğsüne bastırdı. Kırmızı kan sızmaya başladı kadının bembeyaz teninden.</p>

  <p class="p62">"Seni öldüreceğim," dedi Kitiara gerçeği dile getirerek.</p>

  <p class="p62">Öksürmekten kısılan sesi boğuk boğuk çıkıyordu. Laurana, Kitiara'ya korkuyla değil, cesaretle baktı.</p>

  <p class="p62">"Sıradan bir katil olmadığımı bilmeni istedim sadece," diyerek devam etti Kit. "Neden yaptığımı bilmeni..."</p>

  <p class="p62">Sokağın diğer ucundaki hareketlenme, Kit'in gözüne takıldı. Başını kaldırınca, dumanların arasından üç adamın çıktığını gördü. Ellerinde kanlı kılıçlar vardı ve biri de duman ve gelmekte olan gecenin karanlığında yollarını aydınlatması için bir meşale taşıyordu. Meşale, adamın yüzünü aydınlattı. Kitiara adamı derhal tanıdı.</p>

  <p class="p62">Bildiği bütün küfürleri etti.</p>

  <p class="p62">Derek Crownguard ve iki arkadaşı, kararlı bir şekilde sokakta ilerliyorlardı. Ejderha kürelerini aramak yerine burada ne yaptıkları konusunda hiçbir fikri yoktu kadının ama şu anda bu önemli değildi. Önemli olan, adamın kendisini görmemesiydi. Eğer görürse, kendisinin düşman tarafında olduğunu anlardı ve düşmanın onu neden bir ejderha küresinin peşine yolladığını düşünmeye başlardı derhal. Şüphelenirdi, belki de devam etmeyi reddederdi ve bu da Ariakas'ın sevgili planının sonu olurdu.</p>

  <p class="p62">Sanki bu sorun yeterli değilmiş gibi sivak, kadına arkasından seslendi.</p>

  <p class="p62">"Yüceefendi! Öldürmek için acele edin. Ermiş geliyor!"</p>

  <p class="p62">Kitiara, bıçağını Laurana'nın boğazına dayadı.</p>

  <p class="p62">"Haydi, öldür beni," dedi Laurana, gözyaşlarına boğularak. "Ölmek istiyorum. Böylece onunla beraber olurum."</p>

  <p class="p62">Tanis, dedi Kitiara kendi kendine. Tanis'ten bahsediyor. Tanis'in öldüğünü düşünüyor! Hepsi Tanis'in öldüğünü düşünüyor!</p>

  <p class="p62">O anda her şeyi açıkça gördü; han yıkılıyor, Tanis molozun altında kalıyor, bunlar kaçıyorlar, dostlar birbirinden ayrılıyor. Elbette her biri diğerinin öldüğünü düşünüyor olmalıydı ve rakibini bu fikirden mahrum edecek son kişi Kit olurdu. Kitiara bıçağını çizmesine soktu ve ayağa kalktı.</p>

  <p class="p62">"Üzgünüm, bugün seni öldürmeye vaktim yok prenses ama yine görüşeceğiz... sen ve ben."</p>

  <p class="p62">Sivakın pençeli ayakları, kaldırım taşlarını kazıdı. Kayarak durdu ve şövalyelere baktı; onlar da bir ejderan görerek haykırıp koşmaya başlamışlardı.</p>

  <p class="p62">Sokağın bir ucunda gazaba gelmiş bir ermiş. Diğer ucunda üç Solamniya Şövalyesi.</p>

  <p class="p62">"Bu taraftan!" dedi sivak, yukarıyı işaret ederek.</p>

  <p class="p62">İkinci kattaki bir pencereden sokağa doğru bir balkon uzanıyordu. Çatıdan duman çıkıyordu ama alevler henüz binayı kaplamamışlardı. Sivak balkonun altında çömeldi, sonra hızla zıpladı. Güçlü bacakları onu havaya yükseltti. Adam uzun kollarıyla balkonun parmaklıklarını yakalayarak kendini yukarı çekti. Aşağı eğilerek pençeli elini Kitiara'ya uzattı. Kadın, adamın bileğini yakalayınca, adam onu yukarı çekti.</p>

  <p class="p62">Sivak, balkonun parmaklıklarının üstüne tırmandı ve dikkatle dengesini sağladı. Kısa bir zıplayış, onu çatıya çıkarttı. Pençelerini tahta kiremitlere sapladı, bir an çılgınca tekmeler atarak orada asılı kaldı, sonra bir bacağını yukarı çıkartmayı başardı. Yüzüstü yatarak Kitiara'yı çekti.</p>

  <p class="p62">Kit aşağıya baktı. Şövalyelerden biri Laurana'nın üzerine eğilmişti. Diğer ikisi de ejderan ve Kit'e bakıyorlar, peşlerine düşüp düşmemeyi düşünüyorlardı. Kit yapacaklarını sanmıyordu ve haklıydı. Sokaklarda yüzlerce düşman askeri varken, iki tanesini kovalamakla zaman kaybetmenin alemi yoktu. Uzaktan bile onlara zarar verebilecek olan ermiş, Laurana'yla ilgilenmek için durmuştu.</p>

  <p class="p62">Sivak kadına seslendi ve Kit çatı boyunca koşmaya başladı. Bulunduğu yerden, geri kalan ejderanların sokaklarda dolandığını görebiliyordu; mahvolmuş şehrin diğer kısımlarında daha kolay kurbanlar varken buradakiler için hayatlarını tehlikeye atmak istemiyorlardı. Aralarında, Kitiara'nın yanında getirdiği askerler de vardı.</p>

  <p class="p62">"Baaz'lar!" Sivak kafasını salladı.</p>

  <p class="p62">O ve Kit başka bina kalmayana kadar bir çatıdan diğer çatıya atlayarak ilerlediler. Kısa ve kalın kanatları kendisini güvenle yere indirebilecek olan sivak herhangi bir noktada aşağı atlayabilirdi. Ancak çatıdan pek uzak olmayan başka bir balkon bulana dek Kit'le kaldı. Bu balkondan, Kit kolaylıkla sokağa atlayabilirdi.</p>

  <p class="p62">Kit yeterince güvende olacağını söyleyip itiraz etse de, sivak onu bırakmadı.</p>

  <p class="p62">"Buraları biliyorum. Sana şehirden nasıl çıkacağını gösterebilirim," dedi ve nerede olduğu hakkında hiçbir fikri olmayan Kit kabul etti.</p>

  <p class="p62">Etraf hâlâ alevler içindeydi. Söndürecek kimse olmadığından alevler, binalar tamamen yanmadan dinmeyecekti. Kırmızı ejderhalar, gecenin gelmesiyle birlikte gitmişler, kolay zaferlerinin keyfini çıkartmak ve dinlenmek için çekilmişlerdi. Ejderanlar, goblinler ve Karanlık Kraliçe'ye sadık olan insan askerler şehirde dolanıyor, eğlence arıyorlardı. Onları yöneten kimse yoktu. Yüceefendi Toede, savaşın uzağında kalmıştı. Hiçbir tehlike kalmadığı konusunda temin edilene kadar Tarsis'in yakınlarına bile gelmezdi. Şehirde subaylar varsa bile hiçbir komutan, içki ve kandan sarhoş olmuş adamları dizginlemeye çalışmazdı, yoksa kendi üstlerine saldırabilirlerdi. Zaten bunu yapacak pek komutan da kalmamıştı. Çoğu, en az askerleri kadar, hatta onlardan daha çok sarhoştu.</p>

  <p class="p62">"Tarsis'e saldırmak aptalca bir fikirdi," dedi sivak.</p>

  <p class="p62">Sarhoş bir goblin sendeleyerek yollarına çıktı. Sivak onun çenesine bir yumruk attı ve yere yığılan bedeni tekmeleyerek kenara itti.</p>

  <p class="p62">"Şehri elimizde tutamayız," diyerek devam etti sivak konuşmaya. "İkmal hattı yok. Askerlerimizin buraya ulaşması iki gün sürer. Belki üç. Geri çekilmek zorunda kalacaklar."</p>

  <p class="p62">Kitiara'ya baktı ve kurnaz bir şekilde, "Elbette, bu saldırı sizin fikriniz değilse böyle, Yüceefendi. Yoksa bunun parlak bir zekanın örneği olduğunu söyleyeceğim."</p>

  <p class="p62">Kit kafasını salladı. "Hayır, benim fikrim değildi. Senin Yüceefendinin haşlanmış beyninden çıktı."</p>

  <p class="p62">Sivak bir an için aklı karışmış gibi gözüktü. "Toede," dedi Kitiara. "Kırmızı Ejderha Ordusu Yüceefendisi". Sivak'ın koşumuna takmış olduğu armayı işaret etti. Sonra, daha yakından bakınca, Kit sırıttı.</p>

  <p class="p62">Şehir kapısına ulaşmışlardı. Sivak durdu. Şehre doğru bakıyor, muhtemelen dönüp geri kalan zenginliklerden payını almayı düşünüyordu.</p>

  <p class="p62">"Ama sen Kırmızı Ejderha Ordusu ile birlikte değilsin, değil mi?" dedi Kitiara.</p>

  <p class="p62">"Ha?" Sivak kadına bakmak için başını çevirdi. "Elbette öyleyim," dedi armasını göstererek.</p>

  <p class="p62">"Ters duruyor," dedi Kit kuru kuru.</p>

  <p class="p62">"Ah," diyen sivak sırıttı ve armayı düzeltti. "Oldu mu?"</p>

  <p class="p62">"Seni yakalarlarsa asarlar. Asker kaçaklarına verilen ceza budur."</p>

  <p class="p62">"Ben kaçmadım." Sivak pençesini salladı. "Komutanım ve ben, Tarsis'e saldırılacağını duyduk, kazanç sağlayabileceğimizi düşündük. Oğlanları buraya getirmeye ve bir araştırmaya karar verdik."</p>

  <p class="p62">"Komutanın kim?"</p>

  <p class="p62">"Bütün bu heyecan yüzünden onun adını unuttum," dedi sivak, kafasını kaşıyıp sırıtarak. "Beni yanlış anlamayın, Yüceefendi. Kraliçeye olan görevimizi yerine getiriyoruz ama kendimiz de bir şeyler kazanırsak bundan alınmayacağını farkettik. Bizi bağımsız yükleniciler olarak düşünebilirsiniz. Bu savaştan kurtçuklarla dolu tayınlar ve hela kazmak dışında bir şeyler kazanmak istiyoruz."</p>

  <p class="p62">Kadına dikti gözünü. "Beni tutuklamaya çalışacak mısınız Yüceefendi?"</p>

  <p class="p62">Kitiara güldü. "Bu akşam yaşadıklarımızdan sonra değil. Bana iyi hizmet ettin. Komutanına dönebilirsin. Buradan sonra yolumu bulurum. Kampım uzakta değil. Yardımın için teşekkür ederim."</p>

  <p class="p62">Elini uzattı. Bana adını söylemekten rahatsız olmazsın herhalde?"</p>

  <p class="p62">"Slith, lordum," dedi sivak. Kısa bir tereddütten sonra pençeli elini uzattı.</p>

  <p class="p62">"Tanıştığımıza memnun oldum, Slith. Ben..."</p>

  <p class="p62">"Mavi Leydi'siniz. Sizi herkes tanır hanımefendi."</p>

  <p class="p62">Slith, takdirkar bir ses tonuyla konuştu. İkisi, el ve pençe sıkıştılar, sonra sivak döndü ve bir zamanlar Tarsis olan moloz, kan ve küle doğru ilerledi.</p>

  <p class="p62">"Hey, Slith," diye seslendi Kit ardından, "eğer bir gün bağımsız yüklenici olmaktan vazgeçersen, gelip benim için çalış!"</p>

  <p class="p62">Sivak güldü, döndü ve el salladı ama yürümeye devam etti.</p>

  <p class="p62">Kitiara yürümeye başladı. Bozkır önünde uzanıyordu. Gece burada, şehrin içindeki karmaşanın uzağında, karanlık ve sessizdi. Çizmelerinin altında çatırdayan kar, is ve kül yüzünden simsiyahtı. Onu çevreleyen gecenin içinden sinsi gölgeler kaydı; Tarsis'ten kaçabilecek kadar şanslı olanlardı bunlar.</p>

  <p class="p62">Kit onlara ilişmedi.</p>
</body>
</html>
