<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 5 -</span><span class="t27"><br /></span><span class="t27">Büyülü gözlük.</span><span class="t27"><br /></span><span class="t27">&ldquo;Kromatik&rdquo; kelimesi.</span><span class="t27"><br /></span><span class="t27">Tozlar</span><span class="t27">ı</span><span class="t27">n ortas</span><span class="t27">ı</span><span class="t27">nda a</span><span class="t27">ş</span><span class="t27">k.</span></h3>

  <p class="pFirst"><span class="drop_caps"><img alt="L" src="../Images/BD_Renaissance_L.png" /></span>illith, onları kütüphanenin girişinde bekliyordu. Aran ve Brian kenderi kadının önünde yere koyduklarında yüzü parladı.</p>

  <p class="pSecond">"Onu bulmuşsunuz! Çok mutluyum," dedi Lillith, rahatlamıştı.</p>

  <p class="p62">"Tasslehoff Burrfoot," dedi kender, elini uzatırken.</p>

  <p class="p62">"Lillith Hallmark," dedi kadın, kenderin elini hararetle sıkarken "Sizinle tanışmak beni onurlandırdı, Burrfoot Efendi."</p>

  <p class="p62">Bunun üzerine Tas memnuniyetle kızardı.</p>

  <p class="p62">"Açıkta durmamalıyız," diye uyardı Derek. "Onu kütüphaneye götürün."</p>

  <p class="p62">"Evet, haklısınız. İçeri gelin." Lillith yolu gösterdi.</p>

  <p class="p62">Kender, kadını takip etti; bu beklenmedik maceranın zevkini çıkartıyordu.</p>

  <p class="p62">"Bir kütüphane! Kütüphanelere bayılırım. Ama genelde içeri girmeme izin verilmez. Bir keresinde Palanthas'taki Büyük Kütüphane'yi ziyaret etmek istemiştim ama bana, kenderlerin içeri girmesine izin verilmediği söylendi. Bunun nedeni ne Lillith, sen biliyor musun? Bir hata yaptıklarını ve söylemek istedikleri şeyin aslında ogrelerin içeri girmelerine izin verilmediği olduğunu sandım ki bunu anlayabilirim ve kapıdakileri rahatsız etmemek için bir pencereden girmeye çalıştım ama sıkışıp kaldım ve Patetikler bana yardım etmeye geldiler..."</p>

  <p class="p62">"Estetikler," diyerek düzeltti Lillith gülümseyerek.</p>

  <p class="p62">"Evet, onlar da," dedi Tas. "Neyse, kuralın ogreler hakkında sessiz kaldığını ama '<span class="t21">kender giremez</span>' dediğini öğrendim. Senin kenderleri içeri almana sevindim."</p>

  <p class="p62">"Aslında genel bir kural olarak bunu yapmıyoruz," dedi Lillith, "ama senin durumunda bir istisna yapacağız."</p>

  <p class="p62">Bu süre zarfında merdivenlerden inerek kütüphaneye ulaşmış Tasslehoff huşu içinde etrafa bakarak bir süre sessiz kaldı. Lillith elini onun omzunda tuttu.</p>

  <p class="p62">"Çok teşekkür ediyorum beyler, onu getirdiğiniz için ve şimdi, izin verirseniz, Burrfoot Efendi ile yalnız görüşmem gerekir." Lillith özür diler gibi ekledi, "Sizlere söylemiş olduğum gibi, sır bana ait değil."</p>

  <p class="p62">"Sır mı?" diye sordu Tas hevesle.</p>

  <p class="p62">"Elbette hanımefendi," dedi Derek ve sonra aceleyle ekledi, "Burrfoot'un bize yardımcı olacağı konusunda bir şeyler söylemiştiniz..."</p>

  <p class="p62">"Yapıp yapamayacağını size bildireceğim," diye temin etti Lillith adamı. "Bu sırrın bir parçası."</p>

  <p class="p62">"Sır saklama konusunda son derece başarılıyımdır," diye ilan etti Tas. "Ne sırrını saklıyorum?"</p>

  <p class="p62">Derek anlayışla eğilerek selam verdi, sonra da kütüphanenin arka tarafına doğru ilerledi. Aran ve Brian ona eşlik ettiler ve Lillith, kısa bir süre sonra onları rafların arasında kaybetti. Ayak sesleri gittikçe boğuklaşıp azaldı ancak kadın, Aran'ın binada yankılanan, kitaplardaki tozları kaldıran kahkahalarını hâlâ duyabiliyordu.</p>

  <p class="p62">"Gel, böyle otur," dedi Lillith, Tas'ı bir iskemleye doğru götürürken. Kendisi de onun yanına oturdu ve iskemlesini ona iyice yaklaştırdı.</p>

  <p class="p62">"Sana sormam gereken çok önemli bir soru var. Yanıt benim ve başka birçok kişi için çok önemli Tasslehoff, o yüzden cevaplamadan önce iyice düşünmeni istiyorum. Bilmek istediğim; Simyacı'nın Gözlüğü yanında mı?"</p>

  <p class="p62">"Kimin neyi?" diye sordu Tasslehoff, şaşırmıştı.</p>

  <p class="p62">"Simyacı'nın Gözlüğü."</p>

  <p class="p62">"Simyacı onu benim mi aldığımı söyledi?" diye sordu Tas, suçlama karşısında içerleyerek. "Çünkü almadım! Benim olmayan şeyleri asla almam."</p>

  <p class="p62">"Gözlüğü Thorbardin'de, Kral Duncan'ın Süzülen Mezarı'nda bulduğunu söyleyen bir arkadaşım var, Sadıkyıldız isimli çok yakın bir arkadaş. Diyor ki onu düşürmüşsün ve o da yerden alıp sana geri vermiş..."</p>

  <p class="p62">"Ha!" Tas, heyecanla zıpladı. "Şeyleri okumakta kullanılan sihirli özel gözlüğümden bahsediyorsun! Neden ilk başta öyle demedin ki? Evet, sanırım bende bir yerlerde. Aramamı ister misin?"</p>

  <p class="p62">"Evet, lütfen," dedi Lillith, kenderin rahat tavrı karşısında dehşete düşmüştü ama onun bir kender olduğunu ve altın ejderhanın gözlüğünü onun saklamasına izin verdiğini hatırlattı kendine.</p>

  <p class="p62">"Umarım kimseye Sadıkyıldız'dan bahsetmemişsindir," dedi Lillith, Tas'ın keselerini ters çevirmesini ve içlerindekileri yere dökmesini gittikçe artan bir endişeyle izlerken. Kenderlerin hem değerli hem saçma sapan hem de bu arada kalan her türlü ve her çeşitte ıvır zıvırı aldığını biliyordu. Ancak bir kenderin sahip olduklarının ne kadar fazla olduğunu yerdeki yığını görene kadar tam anlamıyla idrak etmemişti. "Eğer bize yardım ettiği öğrenilirse, arkadaşımızın başı belaya girebilir."</p>

  <p class="p62">"Bir altın... tüylü mamutla karşılaştığımı kimseye söylemedim," dedi Tasslehoff. "Görüyorsun, Duncan'ın mezarındaydık; dostum Flint ve ben ve Kharas olduğunu söyleyen bir cüce vardı ama sonra gerçek Kharas'ı bulduk ve o ölmüştü; fena halde ölmüştü. Böylece biz de bu cücenin gerçekte kim olduğunu merak ettik ve ben mezarın içinde bu gözlüğü buldum ve taktım ve camlarından cüceye baktığımda o bir cüce değildi, bir altın... tüylü mamuttu."</p>

  <p class="p62">Yürekler acısı bir ifadeyle baktı. "Nasıl olduğunu görüyor musun? Birilerine bir altın... tüylü mamutla karşılaştığımı söylemeye kalktığımda, her zaman ağzımdan altın... tüylü mamut olarak çıkıyor."</p>

  <p class="p62">"Ah, anlıyorum," dedi Lillith anlayışla.</p>

  <p class="p62">Belli ki altın ejderha bir kenderin dudaklarını sırrı hakkında mühürlü tutacak bir yol bulmuştu; bu sır, şimdiye kadar sadece Estetiklerle paylaşılmıştı.</p>

  <p class="p62">Uzun yıllar önce altın ejderhalar uyanmışlar ve yumurtalarının Kraliçe Takhisis'in ejderhaları tarafından kendilerinden çalınmış olduğunu görmüşlerdi. Yumurtaları rehine olarak tutan Kraliçe, gelmekte olan savaşa karışmayacaklarına dair altın ejderhaları söz vermeye zorlamıştı. Yavrularının hayatlarından endişe eden iyi ejderhalar bunu kabul etmişlerdi fakat aralarında bunun çok yanlış olduğunu söyleyenler de vardı. Sadıkyıldız onlardan biriydi. Böylesi bir rızaya şiddetle karşı çıkmış ve bu yemine bağlı kalmayacağını söylemişti. İsyanı yüzünden cezalandırılmıştı. Thorbardin'deki Kral Duncan'ın Süzülen Mezarı'na, Kharas'ın Çekici'ni korumak için sürülmüştü.</p>

  <p class="p62">İki cüce, Flint Fireforge ve Arman Kharas, Tasslehoff ile birlikte kutsal çekici daha yeni bulmuşlar ve cücelere vererek Sadıkyıldız'ın esaretine son vermişlerdi. Mezardayken Tasslehoff, Sadıkyıldız ile karşılaşmış, ejderha da dünyanın durumu hakkında kenderden bilgi almıştı. Duydukları Sadıkyıldız'ı çok rahatsız etmişti, özellikle de ejderan olarak anılan yeni ve kötü bir ırkın Krynn üzerinde görüldüğünü öğrenmesi. Yavru metalik ejderhaların kaderiyle ilgili korkunç bir şüphe kemiriyordu zihnini. Sadıkyıldız henüz açığa çıkmaya cesaret edemiyordu. Karanlığın güçleri, bir altın ejderhanın uyanık olduğunu ve Karanlık Kraliçe'nin yaptıklarını izlediğini öğrenirse, Kraliçe şeytani ejderhaları onun peşine takardı ve yalnız olduğundan onlarla başa çıkamazdı. Bu yüzden de kenderin sırrını saklaması için büyülü bir yöntem bulmuştu.</p>

  <p class="p62">"Gözlükten tekrar baktığımda adını hatırlayamadığım çok büyük bir salondaydık ve cüceler, Ejderha Yüceefendisi Verminaard ile dövüşüyorlardı, ama onun ölmüş olması gerekiyordu ve ben de gözlükle baktım ve onun Verminaard olmadığını gördüm. Bir ejderandı!"</p>

  <p class="p62">Tas kendini yere attı ve hem konuşup hem de gözlüğü ararken değerli eşyalarını düzenlemeye başladı. Lillith, bu arayışın epey zaman alabileceğini farketti kaygıyla; zira kender eline aldığı her şeyi inceliyordu ve kadına gösteriyordu ve onu nasıl bulduğunu, onunla ne yaptığını ve onunla ne yapmayı düşündüğünü anlatıyordu.</p>

  <p class="p62">"Tas," dedi Lillith, "bu büyülü gözlüğü bulmak için çok şey verecek çok tehlikeli kişiler var şehirde. Eğer onu handa unutmuş olabileceğini düşünüyorsan..."</p>

  <p class="p62">"Ah! Biliyorum!" Tasslehoff, alnına vurdu. "Flint'in hep söylediği gibi, ben tam bir kapı kulbuyum." Tas elini, parlak renkli pantolonunun ceplerinden birine soktu. Bir sürü nesne çıkarttı; bir erik çekirdeği, taşlaşmış bir böcek, eğik bir kaşık ki onun şansına sahip olması halinde ölümsüzleri öldürmekte kullanıldığını söyledi ve en sonunda, üzerine <span class="t21">C. Majere</span> harfleri işlenmiş olan mendile sarılı olarak, tel çerçeveli bir gözlük çıkardı.</p>

  <p class="p62">"Gerçekten çok güzel," Tas, gözlüğe sevgi dolu bir gururla bakarak. "Bu yüzden ona çok dikkat ediyorum."</p>

  <p class="p62">"Ah, evet," dedi Lillith rahatlayarak.</p>

  <p class="p62">"Arkadaşın bunu geri mi istiyor?" diye sordu Tas düşünceli bir şekilde.</p>

  <p class="p62">Lillith, buna nasıl cevap vereceğini bilmiyordu. Sadıkyıldız Büyük Kütüphane'nin Efendisi Astinus'a kenderi aramasını ve Tas'ın gözlüğe sahip olduğundan emin olmasını söylemişti. Ejderha, gözlüğü kenderden almakla ya da kenderin gözlüğü kullanarak şövalyelere ya da bilgiye erişmek isteyenlere yardım etmesiyle ilgili hiçbir şey söylememişti.</p>

  <p class="p62">Işık tanrıları ve karanlığın tanrıları arasındaki dengeyi sağlayan tarafsız bir tanrının takipçisi olduğundan, Lillith'in savaşta taraf tutmaması gerekiyordu. Ona verilen görev, bilgiyi korumaktı. Bu yapılırsa, asırların bilgisi muhafaza edilirse, iyinin ya da kötünün kazanması bir şeyi değiştirmezdi, bilginin alevi yanmaya devam ederek gelecek nesillerin yolunu aydınlatırdı.</p>

  <p class="p62">Kralrahip, Işık Tanrısı Paladine'e tapıyor olmasına rağmen, bilgiden korkmuştu. Bireylerin, Paladine ve diğer Işık tanrılarından farklı tanrıları öğrenmelerine izin verilmesi durumunda, bu tanrılara tapınmaktan vazgeçilmesinden ve diğerlerine dönülmesinden korkmuştu. Bu nedenle de Paladine ve diğer Işık tanrıları ona sırtlarını dönmüşlerdi.</p>

  <p class="p62">Şimdi Takhisis, Karanlıklar Kraliçesi, dünyayı fethetmeye çalışıyordu. Cehalet içinde yaşayanların soru sormayacağını ama kendilerine söylenen her şeyi yapacaklarını bildiğinden, o da bilgiden korkuyordu. Takhisis bilgiyi yok etmeye çalışıyordu ve Gilean ile takipçileri ona karşı koymaya kararlıydılar.</p>

  <p class="p62">Bu savaşta Işık tanrıları neredeydi? Onlar da Gilean ile birlikte dönmüş müydüler? Paladine ve diğer Işık tanrılarının şampiyonları var mıydı ve eğer varsa, onlar da Kralrahip gibi mi olacaklardı? Kitapları yok etmek isteyecekler miydiler? İsterlerse, Lillith tıpkı ejderha ya da kütüphanesini yok etmek isteyen herkesle dövüşeceği gibi dövüşürdü onlarla.</p>

  <p class="p62">Paladine'in dönmüş olduğu varsayılırsa, belki de Sadıkyıldız'ın, Paladine'e değil de Astinus'a gelmesinin nedeni buydu. Sadıkyıldız, Takhisis ve onun dalkavuklarına güvenmezdi ama Işık Tanrılarına güvenip güvenemeyeceği konusunda henüz emin değildi.</p>

  <p class="p62">Şimdi Lillith kenderle karşı karşıyaydı ve kendisini açık fikirli ve önyargısız bir insan olarak görmesine rağmen, ejderhanın bu kadar değerli bir eşya için daha sorumlu bir muhafız bulabileceğini düşünmekten kendini alıkoyamıyordu. Kenderin Thorbardin'den Tarsis'e yaptığı uzun yolculuk boyunca gözlüğü kaybetmemiş olmasının büyük bir mucize olduğunu düşünüyordu.</p>

  <p class="p62">Ancak hüküm vermek kendi haddi değildi, hele ki bütün gerçekleri bilmiyorken. Kenderi bulması ve gözlüğe hâlâ sahip olduğundan emin olması söylenmişti ona. Hâlâ onda olduğuna dair raporunu verebilirdi. İşi tamamlanmıştı ama şövalyelere yardım etmesine izin vermeli miydi?</p>

  <p class="p62">"Hayır, Sadıkyıldız onu geri istemiyor," dedi Lillith, Tas'a. "Sende kalabilir."</p>

  <p class="p62">"Gerçekten mi?" Tas çok mutlu olmuştu. "Bu mükemmel! Teşekkür ederim!"</p>

  <p class="p19">"Arkadaşın altın tüylü mamuta teşekkür edebilirsin," dedi Lillith gülümseyerek. Ufak bir defter çıkarttı ve not tutmaya başladı. "Şimdi, gözlüğü taktığın zaman ne gördüğünü anlat bana..."</p>

  <p class="p20"><span class="t30">*****</span></p>

  <p class="p62">Kütüphanenin arka kısmında, şövalyeler arayışlarına dönmemişler ama tartışmaya başlamışlardı.</p>

  <p class="p62">"Ne yaptın?" diye sordu Derek, Brian'a tehditkar bir ifadeyle bakarak.</p>

  <p class="p62">"Sturm ve diğerlerini kurtarması için ona yardım edeceğime dair kendere bir şövalye olarak şerefim üzerine söz verdim," diye tekrarladı Brian sakince.</p>

  <p class="p62">"Böyle bir söz vermeye hakkın yoktu!" diye tersledi Derek öfkeyle. "Bu ejderha küresini bulmak ve onu Solamniya'ya geri götürmek olan görevimizin ne kadar önemli olduğunu biliyorsun. Her şeyi tehlikeye atmış..."</p>

  <p class="p62">"Senin ona yardım etmenle ilgili hiçbir şey söylemedim Derek," dedi Brian. "Sen ve Aran ejderha küresini aramaya devam edebilirsiniz. Brightblade tanıdığım bir Solamn ve onu sadece kısa bir süreliğine tanımış olsam da arkadaşım olarak addediyorum. Tanımıyor olsaydım bile, onun ve arkadaşlarının düşman eline geçmemesi için gücümün elverdiği her şeyi yapardım. Hem," diye ekledi inatçı bir ifadeyle, "artık yemin etmiş durumdayım."</p>

  <p class="p62">"Düstur, düşmanlarımızı engellemenin ve bozguna uğratmanın görevimiz olduğunu söyler," diye belirtti Aran, matarasını ağzına götürdükten sonra elinin tersiyle dudaklarım silerken.</p>

  <p class="p62">"Bir yarımelf, bir cüce ve sahte bir şövalyeyi kurtararak düşmanlarımızı nasıl bozguna uğratacağımızı bana söyler misin?" dedi Derek; ama Brian, iddiasının etkili olduğunu görebiliyordu. Derek en azından önerisini değerlendiriyordu.</p>

  <p class="p62">Brian işine geri döndü, Derek'e iyice düşünmesi için zaman verdi. Çalışmaları Lillith'in gelişiyle bölündü; kadın, elini yanında getirdiği kenderin omzuna koymuş, raflardan bir kitap almaya çalıştığında&ndash;dostane bir şekilde eline vuruyordu. Her üç şövalye de nezaketle ayağa kalktı.</p>

  <p class="p62">"Evet hanımefendi, size nasıl yardımcı olabiliriz?" diye sordu Derek.</p>

  <p class="p62">"Aslında ben, daha doğrusu Tasslehoff size nasıl yardımcı olabilir?"</p>

  <p class="p62">Lillith,. ejderhalarla ilgili kitapların oluştuğu yığından bir kitap aldı. Rastgele bir sayfayı açarak kitabı fenerin yakınına getirdi. "Tas, bunu okuyabilir misin?"</p>

  <p class="p62">Tasslehoff, yüksek bir tabureye tırmandı. Yerine yerleştikten sonra sayfaya baktı. Alnını kırıştırdı. "Bütün bu eğri büğrü çizgileri mi? Hayır, üzgünüm."</p>

  <p class="p62">Derek homurdandı. "Herhangi bir şeyi okuyabiliyor olsa şaşardım!"</p>

  <p class="p62">Lillith, usulca, "Tas, söylemek istediğim şey, okurken özel gözlüğünü takmandı. Hani şu hakkında konuştuğumuz."</p>

  <p class="p62">"Ah evet! Doğru!" Tasslehoff elini cebine soktu ve cebini karıştırdı. "Sanırım diğer cepte," diye fısıldadı Lillith.</p>

  <p class="p62">"Hanımefendi, değerli vaktimizi kaybediyoruz..."</p>

  <p class="p62">Tasslehoff elini doğru cebe soktu ve gözlüğü çıkarttı. Onu ufak burnuna koydu, yerleştirdi ve sayfaya baktı. "Diyor ki, '<span class="t21">K</span><span class="t21">ı</span><span class="t21">rm</span><span class="t21">ı</span><span class="t21">z</span><span class="t21">ı</span> <span class="t21">ejderhalar kro... krom...</span>' " &ndash;kelimeyi söylemeye çalıştı&ndash; "kromatik ejderhaların en irileri ve en korkulanlarıdır. İnsansılardan nefret etmelerine karşın, kırmızı ejderhalar kendileriyle aynı hedeflere ve tutkulara &ndash;ki bunların arasında güç sahibi olmaya duyulan arzu vardır&ndash; sahip olan kişilerle müttefik olabilirler. Kırmızı ejderhalar Kraliçe Takhisis'e taparlar..."</p>

  <p class="p62">"Şunu görmeme izin ver!" Derek, kitabı Tasslehoff'un elinden kaptı. Baktı, sonra geri verdi. "Yalan söylüyor. Ben tek kelime bile okuyamıyorum."</p>

  <p class="p62">"Ama o okuyabiliyor," dedi Lillith muzafferane bir edayla, "Simyacı'nın büyülü gözlüğü sayesinde."</p>

  <p class="p62">"Uydurmadığını nereden biliyorsun?"</p>

  <p class="p62">"Ah, hadi ama Derek," dedi Aran gülerken, "bir kender ya da herhangi bir başkası, '<span class="t21">kromatik</span>' kelimesini uydurur mu?"</p>

  <p class="p62">Derek, Tas'a şüpheyle baktı. Elini uzattı. "Şu gözlüğe bir bakayım."</p>

  <p class="p62">Tasslehoff, Lillith'e baktı. Kadın başını salladı ve Tas da adama gözlüğü verdi ama bunu istemeye istemeye yaptığı belliydi.</p>

  <p class="p62">"O benim," dedi sivri bir dille, "bana bir altın tüylü mamut tarafından verildi."</p>

  <p class="p62">Derek, gözlüğü takmaya çalıştı ama çok küçüktü. Camlarından kitaba baktı, kelimeleri görmeye çalışırken resmen şaşı olmuştu. Gözlüğü indirerek gözlerini ovaladı ve kendere daha bir saygıyla baktı.</p>

  <p class="p62">"Doğruyu söylüyor," diye itiraf etti, inanılmaz bir şekilde şaşırmış gibi çıkıyordu sesi. "Bu gözlükle kitabı okuyabiliyorum, ancak nasıl olduğu konusunda hiçbir fikrim yok."</p>

  <p class="p62">"O büyülü," dedi Tas gururla. Hızla gözlüğü Derek'in elinden aldı. "Eskiden Simetri adında bir adama aitti."</p>

  <p class="p62">"Simyacı," dedi Lillith. "Afet öncesinde yaşamış yarımelf bir bilgeydi o. Bu gözlükten birkaç tane yaptı ve araştırmalarında kullanabilsinler diye Estetiklere verdi."</p>

  <p class="p62">"Nasıl çalışıyorlar?" diye sordu Brian.</p>

  <p class="p62">"Tam olarak bilmiyoruz. Düşünülen şu ki..." Ancak kadın sözünü bitirmeye fırsat bulamadı. Bir bağırış lafını kesti.</p>

  <p class="p62">"Lillith, benim, Marcus!"</p>

  <p class="p62">"İzninizle," dedi kadın.</p>

  <p class="p62">"Marcus'u arkadaşlarına ne olduğunu öğrenmesi için göndermiştim Tas. Muhtemelen önemli haberlerle döndü."</p>

  <p class="p62">"Ben de geliyorum," diyen Tas taburesinden yere atladı.</p>

  <p class="p62">"Sen yerinde oturup okuyacaksın kender," dedi Derek.</p>

  <p class="p62">Tas, bir anda öfkelendi. "Buraya bak, Sör Shinguard, dostlarım tehlikede olabilirler ve eğer öylelerse, bana ihtiyaçları var demektir bu yüzden kitabını alıp..."</p>

  <p class="p62">"Lütfen, Burrfoot Efendi," diyerek araya girdi Brian derhal, "yardımınıza gerçekten ihtiyacımız var. Biz bu kitapları okuyamıyoruz ama siz yapabiliyorsunuz. Eğer onlara bir bakarsanız ve ejderha küreleriyle ilgili bir şeyler bulursanız size çok müteşekkir kalacağız. Dostlarınıza yardım etmek için yemin ettiğimi hatırlarsınız ve bir şövalye olarak söz veriyorum ki elimden gelen her şeyi yapacağım."</p>

  <p class="p62">"Bu şövalyelere yapacağın yardım hayati olabilir Tas," diye ekledi Lillith ciddiyetle. "Bence altın tüylü mamut bunu kişisel bir lütuf olarak görecektir."</p>

  <p class="p62">"Eh... olabilir," dedi Tas. Derek'e ters ters baktıktan sonra tabureye tırmandı ve dirseklerini masaya dayayıp okumaya başladı; okuduğu her kelimeyle birlikte dudakları da hareket ediyordu.</p>

  <p class="p62">Lillith, arkadaşıyla konuşmak için kütüphanenin önüne doğru ilerlemeye başladı. Sadece birkaç adım atmıştı ki durdu, geri döndü ve Brian'a gamzesini göstererek gülümsedi. "İsterseniz benimle birlikte gelebilirsiniz. Sırlarınızı düşmana satmadığımdan emin olmak için."</p>

  <p class="p62">Brian, Derek'e baktığında adam rahatsız olmuş gibi gözüküyordu ama kafasını salladı.</p>

  <p class="p62">"Tavırları yüzünden özür dilerim," dedi kısık bir sesle, arkasından ilerlerken. "Umarım sizden şüphelenmediğimi biliyorsunuzdur...''</p>

  <p class="p62">"Derinden kırıldım beyefendi," dedi Lillith durup. "Bunu atlatamayabilirim."</p>

  <p class="p62">"Lütfen, hanımefendi." Brian kadının elini tuttu. "Gerçekten üzgünüm..."</p>

  <p class="p62">Lillith kahkahalarla gülmeye başladı. "Dalga geçiyordum! Siz Şövalyeler her şeyi ciddiye mi alırsınız?"</p>

  <p class="p62">Brian kıpkırmızı oldu. Kadının elini bıraktı ve gitmek için arkasını döndü.</p>

  <p class="p62">"Şimdi üzgün olan benim," dedi Lillith. "Sizinle alay etmek istememiştim beyefendi."</p>

  <p class="p62">Adamın elini gölgeli karanlıkta buldu ve sıkıca tuttu.</p>

  <p class="p62">"Ben '<span class="t21">beyefendi</span>' değilim," dedi adam. "Brian'ım."</p>

  <p class="p62">"Ben de Lillith'im," dedi kadın usulca, adamı kendisine çekerken.</p>

  <p class="p62">Yüksek raflar onları çevreliyor, dünyadaki diğer herkesten ayırıyordu. Toz üzerlerine yapışmıştı. Işık olarak sadece Lillith'in feneri vardı ve kadın, adamın iki elini birden tutabilmek için onu yere koydu. İkisi, tatlı karanlıkta gizlenirken, mum ışığından oluşan bir havuzun içinde duruyor gibilerdi. Hiçbiri bunun tam olarak nasıl olduğunu bilmiyordu ama dudakları buluştu ve birbirine dokundu ve öpüştüler ve dudakları tekrar ayrıldı, tekrar buluştu ve tekrar öpüştüler.</p>

  <p class="p62">"Lillith!" diye seslendi Marcus yeniden. "Bu önemli!"</p>

  <p class="p62">"Bir dakika!" diye bağırdı kadın nefesi kesilmiş bir halde ve usulca ekledi, "Brian... gitmemiz gerekiyor..."</p>

  <p class="p62">"Evet gitmeliyiz, Lillith..."</p>

  <p class="p62">Ama hiçbiri hareket etmedi. Tekrar öpüştüler ve sonra Lillith, iç geçirerek feneri yerden aldı. El ele tutuşarak, yavaş yavaş, birbirlerinin temasından keyif alarak, rafların arasında ilerlediler. Öne yaklaştıklarında son bir hızlı öpücük için durdular.</p>

  <p class="p62">Brian bıyığını, Lillith karışmış saçını düzeltti ve ikisi de son derece masum gözükmeye çalıştı. Bir rafın köşesinden döndüklerinde, beklemekten sıkıldığı için onları aramaya çıkmış olan Marcus'a rastladılar.</p>

  <p class="p62">"Ah, işte buradasın," dedi Marcus fenerini kaldırarak.</p>

  <p class="p62">Marcus, Brian'ın bir Estetikin olmasını beklediği biri gibi değildi. Kafası kazınmamıştı ve üzerinde sıradan bir pantolon, gömlek ve palto vardı; cübbe ve sandalet değil. Bir kılıç taşıyordu ve Estetik'ten ziyade bir asker gibi gözüküyordu. Ancak Lillith de Brian'ın, Estetikin olmasını beklediği gibi biri değildi.</p>

  <p class="p62">"Şövalyeler kenderi kurtardılar mı?" diye sordu Marcus.</p>

  <p class="p62">"Evet," dedi Lillith, "sağ salim buraya getirdiler. Arkadaşlarından ne haber, şu başlarına ödül konanlar?"</p>

  <p class="p62">"Yarımelf, cüce, elf ve şövalye, Lord'dan önce Adalet Sarayı'na götürüldüler. Duruşmanın bir kısmını dinlemek için kaldım. Lord bir Solamniya Şövalyesi görmekten şaşırmış gibiydi ama sanırım aynı zamanda memnun da olmuştu. Onlara yardım etmek için elinden geleni yaptı ama şu garip adam &ndash;pelerinli olan&ndash; araya girdi ve Lord'un kulağına bir şeyler fısıldadı."</p>

  <p class="p62">"Yani yargılanıyorlar mı? Sturm ve diğerlerinin işlemiş olduğu iddia edilen suçlar ne?" diye sordu Brian merakla.</p>

  <p class="p62">"Listeyi hatırla," dedi Lillith.</p>

  <p class="p62">"Ah, doğru," dedi Brian. "Yüceefendi Verminaard'ı öldürmek."</p>

  <p class="p62">"Kimsenin bunu biliyor olmaması lazım elbette," dedi Marcus.</p>

  <p class="p62">"Ama birkaç ödül avcısı eski limanın orada bir meyhanede sarhoş olmuş ve hikayeyi anlatmış; hikaye bütün şehre yayılmış durumda. Başka haberler de var."</p>

  <p class="p62">"Sanırım iyi değiller," dedi Lillith.</p>

  <p class="p62">"Alfredo'ya göre..."</p>

  <p class="p62">"...lord hazretlerinin katibi," diye açıkladı Lillith, Brian'a. "Alfredo da bizden biri."</p>

  <p class="p62">"Lord hazretleri, biriyle buluşmak için geceleri gizlice şehirden çıkıyormuş. Bunun üzerine lord hazretlerinin bu aralar nasıl davrandığını &ndash;sinirli ve tedirgin ve mutsuz&ndash; ekleyen Alfredo, onu takip edip neler olup bittiğini öğrenmeye karar vermiş."</p>

  <p class="p62">"Çok büyük bir risk almış," dedi Lillith.</p>

  <p class="p62">"Alfredo'nun hakkını vermek gerekirse," dedi Marcus alayla, lord hazretlerinin karısını aldattığını düşünüyormuş sadece. Ancak bu kez durumun farklı olduğunu görmüş. Lord hazretleri, bir Ejderha Yüceefendisinin temsilcileriyle buluşmaya gitmiş."</p>

  <p class="p62">"Kutsal Gilean!" Dehşet içinde eliyle ağzını kapatan Lillith'in nefesi kesildi. "Haklıymışız!"</p>

  <p class="p62">"Alfredo'nun dinlediklerinden çıkarttığı kadarıyla, lordumuz Kırmızı Kanat'ın yeni Yüceefendisi&ndash;Toede isimli bir hobgoblin ile pazarlık yapıyor. Eğer Tarsis kavgasız dövüşsüz teslim olursa, şehre saldırılmayacak..."</p>

  <p class="p62">"Yüceefendi yalan söylüyor," dedi Brian sözünü sakınmadan. "Aynı yalan vaadini Vingaard'da da verdiler. Müzakere eder gibi gözüküyorlar ama bu, güçleri yerlerini alana kadar zaman kazanmak amaçlı yapılan bir oyun. Hazır olduklarında müzakereleri kesecekler ve saldıracaklar."</p>

  <p class="p62">Brian, Lillith'e döndü. "Saldırı birkaç gün hatta saat içinde gerçekleşebilir. Sen bir Solamn'sın ve bir şövalyenin kızısın. Büyük bir tehlikede olacaksın. Bizimle gel. Seni güvenli bir yere götürürüz."</p>

  <p class="p62">"Teşekkür ederim Brian," dedi Lillith nazikçe, "ama kütüphaneyi bırakamam. Senin bir görevin var, benim de. Kütüphane bana emanet edildi. Kitapları korumak için yemin ettim ve senin de söylediğin gibi, ben bir şövalyenin kızıyım, yeminlerine sadık kalan bir şövalyenin."</p>

  <p class="p62">Brian ısrar etmeye başladı ama kadın gülümseyerek kafasını salladı ve arkadaşına döndü. Brian, söyleyeceği hiçbir şeyin kadını etkilemeyeceğini farketti ve sahip olduğu cesaret ve şeref yüzünden daha çok sevdi onu; yine de kadının daha az şerefli, daha az cesur olmasını diliyordu bütün kalbiyle.</p>

  <p class="p62">Lillith ve Marcus, Brightblade ve arkadaşları hakkında konuşuyorlardı. "Grubun yarısı hâlâ Kırmızı Ejderha Hanı'nda ve bir Mishakal ermişi ile bir Paladine ermişi de var yanlarında."</p>

  <p class="p62">"Şu geçmiş zamanların tanrıları mı? İnsanlar onların ermişleri olduklarını mı iddia ediyorlar?" diye sordu Brian.</p>

  <p class="p62">Lillith ve Marcus, adama ağırbaşlı bir ifade ile baktılar ve Brian bir anda onların ciddi olduklarını anladı.</p>

  <p class="p62">"Ah, hadi ama. Gerçekten öyle olduklarını düşünüyor olamazsınız; yani inanıyor musunuz..."</p>

  <p class="p62">"Gerçek tanrılara mı? Elbette inanıyoruz," dedi Lillith hiç tereddüt etmeden.</p>

  <p class="p62">"Ne de olsa biz de bu tanrılardan birine tapıyoruz. Estetikler, Gilean'ın ermişleriyiz, ona hizmet etmeye adadık hayatımızı."</p>

  <p class="p62">Brian ağzını açtı ve kapattı, ne söyleyeceğini bilemiyordu. Lillith, aklı başında bir genç kadın gibi gözüküyordu ancak burda durmuş, insanlığı üç yüz yıl önce terk etmiş olan tanrılara hizmet etmekten bahsediyordu. Brian, Lillith'le inancı hakkında konuşmak isterdi ama şimdi ilahi bir tartışmanın zamanı değildi.</p>

  <p class="p62">"Hanın etrafında dolanan pelerinli ve başlıklı yaratıklar gördüm," diye ekledi Marcus. "Onların ejderan olduğundan eminim ve onlar da içeridekileri göz altında tutuyorlar. Yüceefendi Paladine'in ermişi ve Mishakal'ın ermişini ele geçirirlerse..."</p>

  <p class="p62">"Bunun olmasına izin veremeyiz," dedi Lillith kesin bir şekilde. "Diğerlerini de kütüphaneye getirmeliyiz. Eğer şehre saldırılırsa, güvende olabilecekleri tek yer burası. Marcus; dışarı çık ve kütüphanenin izlenip izlenmediğine bak."</p>

  <p class="p62">Marcus başını salladı ve hızla merdivenden yukarı çıktı.</p>

  <p class="p62">Lillith, Brian'a döndü. Elini adamın koluna koyarak, yüzüne baktı.</p>

  <p class="p62">"Şövalye ve arkadaşlarını kurtarmaya çalışmalısın. Ejderanlar onları esir almayacaklar. Öldürecekler."</p>

  <p class="p62">Brian kadına sarıldı ve kendine çekti.</p>

  <p class="p62">"Benden istediğin her şeyi yaparım Lillith, ama önce bana cevap ver. İlk görüşte aşka inanır mısın?"</p>

  <p class="p62">"İnanmazdım," dedi Lillith usulca, adama gülümserken, "bugüne kadar."</p>

  <p class="p62">Uzun, tatlı bir an boyunca birbirlerine sarıldılar, sonra Lillith derin bir nefes aldı ve, "Gitsen iyi olur. Ben burada kalıp kendere göz kulak olacağım," dedi.</p>

  <p class="p62">"Ben de kütüphanede seninle birlikte kalacağım, onu savunmana yardım edeceğim. Derek ve Aran bu ejderha küresi görevine bensiz devam edebilirler..."</p>

  <p class="p62">Lillith kafasını salladı. "Hayır, bu doğru olmaz. Senin bir görevin var benim de." Gülümsedi. Gamzesi ortaya çıktı. "Her şey bittiğinde savaş hikayelerimizi anlatacağız birbirimize. Artık acele etmelisin," diye ekledi.</p>

  <p class="p62">Boşa çabaladığını farkeden Brian, kadını ikna etmeye çalışmaktan vazgeçti. Derek ve Aran'a seslendi ve adamlar da kitapların aralarından yollarını bularak onun yanına geldiler. Derek'in okumaya devam etmesi yönündeki emirlerine rağmen Tasslehoff da onlarla birlikteydi.</p>

  <p class="p62">"Dostlarımın başı gerçekten belada, değil mi?" Tas derin bir iç çekti. "Sanırım gidip onları kurtarmam lazım... yine. Size Caramon'u zalim, insan yiyen bir Stalag bitinden kurtarışımı anlatmış mıydım? Skullcap olarak bilinen perili, mükemmel bir kaledeydik ve..."</p>

  <p class="p62">"Sen gitmiyorsun, kender," dedi Derek.</p>

  <p class="p62">"Evet, gidiyorum, insan," dedi Tas.</p>

  <p class="p62">"Onu taburesine zincirleyemeyiz. Onu yalnız bıraktığın anda kaçacaktır." diye belirtti Lillith. "Onu yanınıza almanız daha iyi olur. Böylece en azından nerede olduğunu bilirsiniz."</p>

  <p class="p62">En sonunda Derek ikna oldu ancak mutlu değildi. "Geri döndüğümüzde, Burrfoot," dedi Derek, "ejderha küreleri ile ilgili bilgi aramaya devam edeceksin."</p>

  <p class="p62">"Ah, onu zaten buldum," dedi Tas kayıtsızca.</p>

  <p class="p62">"Buldun mu?" diye bağırdı Derek sinirli bir şekilde.</p>

  <p class="p62">"Neden bana söylemedin?"</p>

  <p class="p62">"Çünkü sormadın," dedi Tas bütün ciddiyetiyle.</p>

  <p class="p62">Lillith eğilerek kenderin kulağına bir şeyler söyledi.</p>

  <p class="p62">"Ah, öyle olsun, sana söyleyeceğim. Ejderha küreleri kristal ve büyüyle yapılmış ve içlerinde de bir şey var... unuttum..." Kısa bir süre düşündü. "Öz... işte bu. Kromatik ejderhaların özü."</p>

  <p class="p62">Tasslehoff, bu kelimeleri söylemekten hoşlanmıştı, bu yüzden Derek ona kesmesini söyleyene kadar birkaç kez keyifle tekrarladı.</p>

  <p class="p62">"Kromatik ejderhanın özü nedir bilmiyorum," dedi Tas, kelimeleri bir kez daha söyleyebilme fırsatından neşeyle yararlanarak, "ancak onların içinde olan şey bu. Eğer bu ejderha kürelerinden birini kontrol edebilirseniz, onu ejderhaları yönetmek, çağırmak ya da bir şey yaptırmak için kullanabilirsiniz."</p>

  <p class="p62">"Nasıl çalışıyor?" diye sordu Derek.</p>

  <p class="p62">"Kitapta kullanma talimatları yoktu," diye yanıtladı Tas arkadaşları tehlikedeyken böyle soruların soruluyor olmasından dolayı sinirlenerek. Derek'in kaşlarını çattığını görünce, "Bir arkadaşım var, o bunlar hakkında her şeyi biliyordur. Adı Raistlin ve eğer ona sorarsak..."</p>

  <p class="p62">"Hayır," dedi Derek, "soramayız. Kitap bu ejderha kürelerinin nerede bulabileceğimizi söylüyor mu?"</p>

  <p class="p62">"Bir tanesinin Buzsınırı olarak bilinen bir yere götürüldüğü..." diye başladı Tas.</p>

  <p class="p62">"Gerçekten acele etmelisiniz," diyerek araya girdi Lillith. Bütün bu zaman zarfında kapının yanında kıpırdanmış, sinirli sinirli merdivenden yukarı bakmıştı. "Bu konuyu döndüğünüzde konuşabiliriz. Şövalye arkadaşınız tutuklanmış ve muhtemelen öldürülecek."</p>

  <p class="p62">"O bir şövalye değil," diye ısrar etti Derek.</p>

  <p class="p62">"Ama," diye ekledi daha sakin bir ses tonuyla, "o bir Solamn. Brian, kend... Burrfoot Efendi'den sen sorumlusun."</p>

  <p class="p62">O ve Aran merdivenden yukarı çıkmaya başladılar. Tasslehoff aşağıda durarak Brian'ı bekledi.</p>

  <p class="p62">"Bir öpücük daha," dedi Brian, Lillith'e, gülümseyerek. "Şans için..."</p>

  <p class="p62">"Şans için!" dedi kadın, sonra da dalgınca ekledi, "Hiç bütün hayatın boyunca aradığın bir şeyi bulup da onu kaybedeceğini ve belki de bir daha asla tekrar bulamayacağını hissettin mi?"</p>

  <p class="p62">"Bu bana hep oluyor," diye haykırdı Tasslehoff, ikisinin yanına yaklaşırken. "Bir keresinde kötü bir büyücüye ait olan son derece ilginç bir yüzük bulmuştum. Beni oradan oraya zıplatıyordu; bir buraya, sonra oraya, sonra tekrar buraya. Ondan epey hoşlanıyordum ama sonra sanırım yanlış bir yere koydum..."</p>

  <p class="p62">Tasslehoff konuşmayı kesti. Yüzük ve kötü büyücü hakkındaki hikayesi çok heyecanlı, çok ilginç ve genel itibariyle doğruydu ama dinleyicilerini kaybetmişti. Ne Lillith ne de Brian onu dinliyordu.</p>

  <p class="p62">Derek, adamın adını sabırsızlıkla seslendi. Brian, Lillith'i son bir kez öptükten sonra Tasslehoff'u yakaladı ve ikisi birden koşarak merdivenden çıktılar.</p>

  <p class="p62">Lillith iç geçirdi ve tozlu kitaplarına döndü.</p>
</body>
</html>
