<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 3 -</span><span class="t27"><br /></span><span class="t27">Pazarl</span><span class="t27">ı</span><span class="t27">k.</span><span class="t27"><br /></span><span class="t27">Khrystann'</span><span class="t27">ı</span><span class="t27">n Kütüphanesi.</span></h3>

  <p class="pFirst"><span class="drop_caps"><img alt="A" src="../Images/BD_Renaissance_A.png" /></span>fet'ten önce Tarsis, Güzel Tarsis olarak bilinirdi. Aynasına baktığında, kültür ve nezaket, zenginlik, güzellik ve cazibe dolu bir şehir görürdü aksinde. Parasını savurganca harcardı ve harcayacak çok parası vardı; zira gemiler, limanlarına zengin yükler getirirler ve ayaklarının dibine yığarlardı onları. Çiçek açan bitkilerle dolu gösterişli bahçeler, mücevherler gibi süslerdi onu. Şövalyeler, lordlar ve leydiler, ağaçların sıralandığı caddelerinde yürürlerdi. Kütüphanesinde çalışmak için yüzlerce kilometre öteden alimler gelirlerdi çünkü Tarsis sadece şık, nazik ve sevimli değil; aynı zamanda çok da eğitimliydi. Parlak körfezine bakar ve ufukta neşe ve mutluluk dışında hiçbir şey görmezdi.</p>

  <p class="pSecond">Sonra tanrılar Krynn üzerine alevli bir dağ attılar ve Tarsis sonsuza dek değişti. Parlak körfezi yok oldu. Su çekildi. Gemileri, enkaz haline gelmiş limanındaki çamur ve pislik içinde saplı kaldı. Tarsis aynaya baktı ve güzelliğinin harap olduğunu, zengin kıyafetlerinin kirlenip yırtıldığını, mücevherlere benzeyen bahçelerinin solup öldüğünü gördü.</p>

  <p class="p62">Felaketler ve sıkıntılar yaşayıp tekrar yükselmek için zarafetini, haysiyetini ve cesaretini kullanan pek çoğunun aksine Tarsis, felaketin kendisini batırmasına izin verdi. Kendine acıyarak, çöküşü yüzünden Solamniya Şövalyeleri'ni suçladı ve şövalyeleri evlerinden sürdü. Büyücüleri, cüceleri, elfleri ve "<span class="t21">bizden</span>" olmayan herkesi suçladı. Kadim Khrystann Kütüphanesi'nde çalışmak için şehre gelmiş olan bilgin kadın ve erkekleri suçladı ve onları şehirden kovdu. Kütüphaneyi harabe halinde bıraktı ve içine girilmesini yasakladı.</p>

  <p class="p62">Adi ve paragöz, tamahkar ve haris oldu. Güzel şeylerden zevk almayı bıraktı. Onun gözlerindeki tek güzellik, çelik sikkeleriydi. Limanı gitmişti ama kara ticaret yolları hâlâ ondan geçiyordu ve o da komşularıyla ticareti teşvik etmek için entrikalara başvurup sonunda, üç yüz yıl sonra, Tarsis aynaya tekrar bakabilirdi.</p>

  <p class="p62">Güzelliğini asla geri kazanamayacaktı ama en azından ödünç alıp güzel kıyafetleri giyebilir, yanaklarına allık sürebilir ve dudaklarını boyayabilirdi. Kimsenin onu tam olarak göremeyeceği gölgelerin içinde oturarak, bir kez daha Güzel Tarsis gibi davranabilirdi.</p>

  <p class="p62">Tarsis şehri, düzenli aralıklarla sıralanan kuleler ve kapılarla bölünmüş altı metre yüksekliğindeki bir taş duvar ve denizle korunuyordu bir zamanlar. Duvar, denizin başladığı limanda bitiyordu. Denizin bittiği yerde de duvar yeniden başlıyordu. Duvar yerinde kalmıştı ama denizin yokluğu, şehrin güvenliğinde bir boşluk oluşturmuştu.</p>

  <p class="p62">Denizciler ve gemi ustaları, yelken imalatçıları ve tüccarlar ve hayatlarını deniz üzerinden kazanan herkesin gitmesi sonucunda nüfusun azalması, vergi gelirlerinin ani bir şekilde düşmesine neden olmuştu. Tarsis resmen bir gecede zenginlikten fakirliğe düşmüştü. Altı metre yükseklikteki duvarın eksik kısmını tamamlayacak para yoktu. Ellerinden sadece bir buçuk metrelik bir duvar yapmak gelmişti. Hem Tarsisli bir lordun kasvetle söylediği gibi, zaten korunmaya da ihtiyaçları yoktu. Tarsis'te kimsenin istediği bir şey yoktu.</p>

  <p class="p62">Bu yıllar önceydi. Artık Tarsis daha zengindi. Tarsisliler, kuzeyde savaş olduğuna dair dedikodular duymuşlardı. Solamniya'nın saldırı altında olduğunu biliyorlardı ("<span class="t21">Kibirli</span> <span class="t21">ş</span><span class="t21">övalyeler!</span> <span class="t21">İ</span><span class="t21">yi olmu</span><span class="t21">ş</span><span class="t21">!</span>") ve elflerin Qualinesti'den sürüldüğünü işitmişlerdi ("<span class="t21">Elflerden ba</span><span class="t21">ş</span><span class="t21">ka ne beklenir ki? Korkaklar sürüsü!</span>"). Pax Tharkas'ın düşmüş olduğu hakkında laflar vardı ("<span class="t21">Pax ne? Hiç duymad</span><span class="t21">ı</span><span class="t21">m</span>"). Tarsis, olup bitenlere hiç ilgi göstermiyordu. Zenginlikle beraber kayıtsızlık da gelmişti. Tarsis şimdiye dek hep barış içindeydi ve halkı da ufukta bir tehdit görmüyordu, o halde güzel evler ve gösterişli belediye binalan yapmak varken parayı bir duvar gibi donuk ve sıkıcı bir şeye harcamaya ne gerek vardı? Bu yüzden de bir buçuk metrelik duvar kalmıştı.</p>

  <p class="p62">Duvarın kuzeyinde ve doğusunda yer alan iki adet demir kapısı vardı. Derek, trafiğin en yoğun olduğu kuzey kapısından şehre girecekti. Aran, atını doğu kapısından içeri sürdü ve Brian da yayan bir şekilde şehrin güney tarafında &ndash;bilinen adıyla Liman Duvarı&ndash; yer alan kapıdan içeri girmeye çalışmak zorunda kaldı.</p>

  <p class="p62">Şehir savunmasının en zayıf kısmı olduğundan, şövalyeler Liman Duvarı'nın en sıkı korunan kısım olacağını farz etmişlerdi. Derek'in Brian için bu yolu seçmesi bir tür iltifattı. Brian'ın sakin ve kaygısız tavırlarından, durgun cesaretinden bahsetmişti. Ayrıca üçünün arasında bir şövalyeye en az benzeyenin de Brian olduğunu söylemişti.</p>

  <p class="p62">Brian, Derek'in sözlerindeki gerçeği kabul etmiş ve alınmamıştı. Asil bir kandan geliyor olsa da, Brian zor koşullarda büyümüştü, zengin Derek gibi ayrıcalıklı değildi. Brian'ın babası ekmeğini miras almamıştı; onu kazanmak zorunda kalmıştı. Eğitimli bir adam olduğundan Derek'in öğretmeni olarak işe alınmıştı ve ona ve ailesine Crownguard Kalesi'nde ev verilmişti. Aran, komşu lordun oğlu, diğer oğlanlarla beraber ders çalışması için davet edilmişti ve böylece üç arkadaş tanışmışlardı.</p>

  <p class="p62">Brian'ın soyu Derek ya da Aran'ınki kadar uzun ya da soylu değildi ve Brian aralarındaki farkı hep hissetmişti. Aran bunu asla ima etmemiş ya da bununla ilgili hiçbir şey düşünmemişti. Brian bir balıkçının oğlu olsaydı da Aran ona aynı şekilde davranırdı. Derek de onun geçmişiyle ilgili hiçbir şeyden bahsetmemiş ya da Brian'a nezaketsiz bir şey söylememişti ancak; muhtemelen bilinçsiz bir şekilde, Derek ikisi arasında bir çizgi çekmişti. Bir tarafta Derek Crownguard, diğer tarafta da parayla tutulmuş bir yardımcının oğlu vardı. Derek, Brian'a bir şövalyeye benzemediğini söylerken kibirli davranmamıştı. Sadece Derek gibi davranmıştı.</p>

  <p class="p62">Gün güneşli ve soğuk, hava sakindi. Brian düzlükten rahat bir şekilde, ölçülü bir hızla yürüdü, etrafından gelip geçenlere dikkat etti. Her kapı iki ya da üç adam tarafından korunuyordu ve bunların hepsi de Tarsis muhafızlarının üyeleriydi. Ejderanlara ait hiçbir iz yoktu.</p>

  <p class="p62">Brian kapıya dikkatle yaklaştı, şehre girenlere olağandışı bir ilgi gösteren birinin varlığını belirlemek amacıyla kuledeki gölgeleri araştırdı. Ortalıkta aylak aylak dolanan birkaç kişi vardı ve hepsi de afet yüzünden bir araya toplanmıştı. Aralarından biri ejderansa bile onu belirlemek zordu.</p>

  <p class="p62">Tarsis muhafızları demir bir mangalın içinde yanan ateşin çevresine toplanmışlardı ve oradan ayrılmaya pek hevesli görünmüyorlardı. Brian kapıya doğru yürümeye devam etti ve kimse yoluna çıkmadı. Muhafızlar ona uzaktan şöyle bir baktılar ve onunla pek ilgilenmiş gözükmediler, zira ellerini ateşe tutmaya devam ettiler. Brian kapıya vardığında durdu ve muhafızlara baktı.</p>

  <p class="p62">Muhafızların ikisi üçüncü birine döndüler. Belli ki içeri girmek isteyenle ilgilenme sırası ondaydı. Ateşin yanındaki sıcak yerinden koparılmasına bozulan muhafız, kürk başlığını kafasına geçirdi ve Brian'ın yanına gitti.</p>

  <p class="p62">"İsim?" diye sordu muhafız.</p>

  <p class="p62">"Brian Donner," dedi Brian.</p>

  <p class="p62">"Nerelisin?"</p>

  <p class="p62">"Solamniya," dedi Brian.</p>

  <p class="p62">Muhafız bunu aksanından anlayabilirdi. Muhafız suratını astı ve daha iyi duymak için kürk başlığını kulaklarından geriye attı.</p>

  <p class="p62">"Şu şövalye arkadaşlardan biri değilsin herhalde?" diye sordu muhafız.</p>

  <p class="p62">"Hayır," dedi Brian. "Ben şarap tüccarıyım. Bu günlerde Tarsis'te çok kaliteli şarapların bulunabileceğini duydum. Qualinesti'nin düşmesi ve diğer nedenlerden dolayı," diye ekledi kayıtsızca.</p>

  <p class="p62">Muhafız kaşlarını çattı ve yüksek sesle, "Burada elf şarabı yok. Tarsis'te böyle şeyler olmaz bayım," dedi. Kısık bir sesle de, "Böyle '<span class="t21">zor bulunur</span>' malların satışıyla uğraşan bir kuzenim var. Tüccarlar Sokağı'na git ve Jen'i sor. Sana bol bol bulabilir," diye ekledi.</p>

  <p class="p62">"Gideceğim bayım, teşekkürler," dedi Brian.</p>

  <p class="p62">Muhafız, ona Tüccarlar Sokağı'nın nerede olduğunu anlattı ve, Jen'i unutma," dedikten sonra içeri girebileceğini söyledi. Brian denedi ama muhafız kapıda durup yolunu kesmeye devam etti.</p>

  <p class="p62">Brian ne olduğunu merak etti, sonra muhafızın baş parmağını ve iki parmağını gizlice birbirine sürttüğünü gördü. Brian para kesesine uzandı ve bir çelik sikke çıkarttı. Onu muhafıza verince muhafız elini sikkenin üzerinde kapattı ve kenara çekildi.</p>

  <p class="p62">"Adil şehrimizde güzel zaman geçirmenizi dilerim bayım" dedi muhafız, şapkasına dokunurken.</p>

  <p class="p62">Yüzündeki atkının gülümsemesini gizlemesinden memnun olan Brian kapıdan içeri yürüdü. Muhafızın kendisini izliyor olması ihtimaline karşın Tüccarlar Sokağı'na doğru ilerledi. Soğuğa rağmen sokaklar kalabalıktı, insanlar ya işe ya pazara gidiyorlar ya da kar kesildiğinden sadece dolanıyorlardı.</p>

  <p class="p19">Sokağa varınca, Yukarı Şehir'e doğru ilerledi. Burası, Estetik Bertrem'e göre kayıp kütüphanenin bilinen en son yeriydi. Brian kendisini izleyen birinin olup olmadığını anlamak için sık sık arkasına baktı ama görebildiği kadarıyla kimse onunla ilgilenmiyordu. Arkadaşlarının da şehre kendisi gibi kolaylıkla girmiş olduklarını umdu.</p>

  <p class="p20"><span class="t30">*****</span></p>

  <p class="p62">Üç şövalye, şehrin eski kısmında buluştu. Derek ve Aran, şehre herhangi bir zorluk yaşamadan girmişlerdi fakat Derek, Brian gibi, şehre girmenin bir bedeli olduğunu öğrenmişti. Ana kapıdaki muhafız, "<span class="t21">ba</span><span class="t21">ş</span>" olarak tanımladığı ödeme için iki çelik istemişti. Aran hiç "<span class="t21">vergilendirilmemi</span><span class="t21">ş</span><span class="t21">ti</span>"; belki de Tarsis'te hâlâ dürüst kişiler vardı, en azından o öyle söyledi. En son gelen oydu; matarasını doldurmak için yolda durmuştu ve çok daha iyi bir ruh halindeydi.</p>

  <p class="p62">Hem Aran hem de Derek, kapıların etrafında duran kişiler görmüşlerdi ancak bunlar kimin gelip kimin gittiğini merak eden her zamanki avareler olabilirlerdi. Bu da konuyu Sturm Brightblade ve onun garip yol arkadaşlarına getirdi.</p>

  <p class="p62">"Sturm Brightblade'den neden bu kadar hoşlanmadığını asla anlayamadım Derek," dedi Aran, ekmek ve et yeyip Aran'ın kanyak içmesi için kırık dökük bir bahçe duvarında otururlarken. "Ya da neden onun şövalyeliğe aday olmasına karşı çıktığını."</p>

  <p class="p62">"Düzgün bir şekilde yetiştirilmemişti," dedi Derek.</p>

  <p class="p62">"Bunu benim için de söyleyebilirsin," dedi Brian. "Babam senin silahtarındı."</p>

  <p class="p62">"Akranlarınla birlikte benim babamın evinde yetiştirildin," dedi Derek, "tuhaf kişiler arasında, hiçbir yerin kenarında yer alan kasabasında değil. Hem Brian, senin baban şerefli bir kişiydi."</p>

  <p class="p62">"Angriff Brightblade de şerefliydi. Sadece talihsizdi," dedi Aran, omuzlarını silkerek.</p>

  <p class="p62">"Lord Gunthar'a göre..." Derek homurdandı.</p>

  <p class="p62">"Gunthar, Brightblade'ler için her zaman bir yer bulmuştur. Babasını asla tanımamış bir adamı gerçekten de şövalye olması için önerir misin? Tabii eğer Angriff gerçekten Sturm'ün babasıysa..."</p>

  <p class="p62">"Bunu söylemeye hakkın yok, Derek!" dedi Brian sinirle.</p>

  <p class="p62">Derek arkadaşına göz attı. Brian genelde uysal bir insandı, pek sinirlenmezdi. Şu anda sinirliydi ve Derek çok ileri gittiğini farketti. Her şeyin ötesinde, asil bir kadının itibarını zedelemişti ve bu, Düstur'a tamamen aykırıydı.</p>

  <p class="p62">"Sturm'ün bir piç olduğunu ima etmek istemedim," dedi Derek boğuk bir sesle. "Sadece Sör Angriff'in bir anda karısıyla çocuğunu, sanki onlardan utanıyormuş gibi, Solamniya'dan kimsenin temas kuramayacağı bir yere göndermesini çok garip buluyorum."</p>

  <p class="p62">"Ya da hayatlarını kurtarmaya çalışıyormuş gibi," diye önerdi Aran. Matarayı diğerlerine önerdi, kimse istemeyince tek başına keyfini çıkarttı. "Angriff Brightblade çok kötü düşmanlar kazanmıştı, zavallı adam. Ailesini uzağa göndererek en iyisi olduğunu düşündüğü şeyi yaptı. Babasına ne olduğunu öğrenmek için bütün o yolları aşıp Solamniya'ya geri dönmesinin Sturm'ün lehine olduğunu düşünüyorum..."</p>

  <p class="p62">"Servetini bulmak için geldi," dedi Derek küçük görerek, "ve geriye hiçbir şey kalmadığını görünce aile mülkünün tamamını sattı ve ağaç evinde yaşamaya döndü."</p>

  <p class="p62">"Her şeyi en kötü açıdan görüyorsun," dedi Brian. "Sturm, ailesinin borçlarını ödemek için aile mülklerini sattı ve Solace'a dönmesinin nedeni de Solamniya'da pek hoş karşılanmamış olması."</p>

  <p class="p62">"Vazgeç, Brian," dedi Aran sırıtarak. "Sturm Brightblade, yeni bir Huma olsa ve tek eliyle Kraliçe Taklıisis'i Abyss'e gönderse bile, Derek onun mahmuzlarını hak etmediğini düşünecektir. Bu durum büyükbabaları arasındaki kan davasına dayanıyor..."</p>

  <p class="p62">"Bunun onunla hiçbir ilgisi yok!" dedi Derek öfkelenerek, "Hem neden Sturm Brightblade'den bahsediyoruz ki?"</p>

  <p class="p62">"Çünkü onun Tarsis'te bulunması ve yardımımıza ihtiyacı olması ihtimali varsa, ona yardım etmekle yükümlüyüz," dedi Brian. "Şövalye olsun ya da olmasın, o bir Solamn."</p>

  <p class="p62">"Düşmanlarımızın pullu elleriyle onu yakalamak istedikleri gerçeğinden bahsetmiyorum bile," diye ekledi Aran. "Düşmanımın dostu benim dostumdur... yoksa düşmanım mıydı? Bunu asla öğrenemedim."</p>

  <p class="p62">"Görevimiz önce gelir," dedi Derek sert bir şekilde, "ve bu konuşmayı kesmemiz gerekiyor. Kimin dinliyor olabileceğini asla bilemezsiniz."</p>

  <p class="p62">Brian etrafa bakındı. Eski şehir bir harabe gibiydi. Caddenin kaldırımları çatlamış ve kırılmıştı, taş ve moloz parçalarıyla doluydu. Çürüyen yapraklar, tamamen ya da kısmen yıkılmış, terk edilmiş binalardan arta kalan kırık duvarların garip köşelerine yığılmışlardı. Parçalanmış sokakların ortasındaki yarıklardan büyümüş iri meşe ağaçları, şehrin bu kısmının yıllardır, hatta Afet'ten beri harabe halinde olduğunu gösteriyordu.</p>

  <p class="p62">"Ejderha orduları sıçanları eğitmek için bir yol bulmamışlarsa, epey güvende olduğumuzu söyleyebilirim," dedi Aran, yaratıklardan birini büyük bir taşla uzaklaştırırken. "Son bir saat içinde başka bir canlı görmedik."</p>

  <p class="p62">Brian, elleri kalçasında dikildi ve tozlu caddenin bir aşağısına, bir yukarısına baktı. "Sanırım Bertrem bizi vahşi kender avına gönderdi Derek. Buralarda bir kütüphane olduğuna dair hiçbir işaret yok."</p>

  <p class="p62">"Ancak bu değerli bir mülk," dedi Aran. "Tarsis'in iyi insanlarının onu ya yeniden inşa edeceğini ya da en azından molozunu kaldırıp bir park gibi bir şeye dönüştüreceğini umuyor insan."</p>

  <p class="p62">"Ah, ancak o zaman bir zamanlar ne olduklarını hatırlamak zorunda kalırlardı. Güzelliği, şöhreti, ak kanatlı gemileri hatırlamak; ve Tarsis bunu yapması için kendisine izin veremez," dedi arkalarından gelen bir kadın sesi.</p>

  <p class="p62">Şövalyeler, kılıçlarının kabzalarını tuttular fakat kılıçlarını çekmediler ve kendilerini gizlice dinleyen kişiyle yüzleşmek için döndüler. Kadının sesi tizdi, aydınlık ve coşkuluydu. Kadın ince, kısa ve kahverengi tenliydi, şımarık bir gülümsemesi vardı ve kızıl kahve saçları yüzüne ve omuzlarına vahşi ve gelişigüzel bir edayla düşüyordu.</p>

  <p class="p62">Hareketleri seri ve sessizdi ve kocaman, saf gülümsemesinin güzelliği, sol yanağındaki muzip bir gamzeyle artıyordu. Kıyafetleri basit ve özensizdi ve pek düşünmeden giyilmiş gibi duruyordu; zira bluzunun rengi eteğiyle zıttı ve kalın paltosu her ikisiyle de uyuşmuyordu. Ancak konuşmasına bakılırsa iyi bir eğitim almıştı. Solamn aksanı vardı. Yirmi ile otuz yaşları arasındaydı, en azından Brian öyle tahmin etti.</p>

  <p class="p62">Bir ara sokağın gölgeleri altında durmuş, onlara gülümsüyordu ve hiç de istifini bozmamıştı.</p>

  <p class="p62">Derek resmi bir şekilde eğilerek selam verdi. "Sizi uygun bir şekilde selamlayamadığımız için affınızı rica ediyorum hanımefendi." Karşısındaki bir kadın olduğundan nazik ama gizlice kendilerini dinlediği için soğuk bir edayla konuşmuştu. "Varlığınızdan haberim yoktu."</p>

  <p class="p62">"Ah, hiç sorun değil," dedi kadın gülerek. "Sen, Sör Derek Crownguard olmalısın."</p>

  <p class="p62">Derek'in ağzı açık kaldı. Kadına şaşkınlık içinde baktı, sonra kaşlarını çattı.</p>

  <p class="p62">"Affınıza sığmıyorum hanımefendi, benden çok şey biliyorsunuz."</p>

  <p class="p62">"Kendimi tanıştırmadım mı? Çok unutkanım. Lillith Hallmark." dedi kadın ve elini uzattı.</p>

  <p class="p62">Derek kadına sarsılmış bir şekilde baktı. İyi eğitimli Solamn kadınlar reverans yaparlardı. Bir erkek gibi el sıkışmazlardı. Yine de kadının elini sıktı; yoksa kadına hakaret etmiş olurdu. Ancak kadının eliyle ne yapacağını bilemiyor gibiydi ve en kısa zamanda elini bıraktı.</p>

  <p class="p62">"Varuslu Hallmark'lar ile bir akrabalığınız olabilir mi?" diye sordu Aran.</p>

  <p class="p62">"Sör Eustace'in kızıyım," dedi kadın, memnuniyetle. "Dördüncüsü."</p>

  <p class="p62">Derek bir kaşını kaldırdı. Bu aralar şövalyelerin kızları konusunda pek şanslı değildi kesinlikle. Önce Palanthas'ta Uth Matar isimli kadın vardı ki onun bir bir hırsız olduğu ortaya çıkmıştı. Şimdi de bu genç kadın, bir şövalyenin kızı, bir kenderden çalınmışa benzeyen kıyafetler içinde dolanıyor ve bir erkek gibi küstahça konuşup hareket ediyordu.</p>

  <p class="p62">"Babam nasıl, bayım?" diye sordu Lillith.</p>

  <p class="p62">"Asil babanızın, onu en son gördüğümde, iyi olduğunu bildirme şerefine nailim," dedi Derek. "Vingaard Kalesi savaşında yiğitçe savaştı ve biz sayıca iyice azalana kadar alanı terk etmedi."</p>

  <p class="p62">"Sevgili yaşlı babam," dedi Lillith gülerek. "Bunu yapacak bilince sahip olmasına bile şaşırdım. Normalde iri bir kukla gibi ortalıkta dikilir ve kafasına bir şeyin çarpmasını bekler."</p>

  <p class="p62">Böylesi saygısızca bir konuşma karşısında, özellikle de bir kadından bunları duymaktan, Derek kelimelerle anlatılamayacak kadar şaşırmıştı.</p>

  <p class="p62">Aran kahkahalarla güldü ve Lillith'le neşeyle el sıkıştı ve Brian da kadının elini öperek kadını tekrar güldürdü. Kadının elini kendi elinde tutarken, işaret parmağı ile baş parmağının koyu mor renginde olduğunu gördü; kadının yün bluzunda ve eteğinde de hem taze hem de solmuş, benzer mor lekeler vardı. Brian, kadının elini istemeye istemeye bıraktı. Kadının sol yanağındaki gamze kadar büyüleyici hiçbir şey görmediğini düşündü şimdiye kadar. Gamzesinin derinleştiğini, ela gözlerindeki altın rengi noktaların parıldadığını görmek için onu tekrar güldürmek istedi.</p>

  <p class="p62">Derek arkadaşlarına sinirlendi, edepsizliği özendirdiklerini düşünüyordu. Bu hanımla konuşmak zorundaydı ancak onu kınadığını belirtmek için soğuk bir edayla konuşacaktı.</p>

  <p class="p62">"Beni nasıl tanıdınız Bayan Hallmark?" diye sordu.</p>

  <p class="p62">"Bertrem, efsanevi Khrystann Kütüphanesi'ni arayan Solamn Şövalyeleri'ni kollamam hakkında beni uyardı," diye yanıtladı Lillith.</p>

  <p class="p62">"Siz bu civarlarda yıllardır gördüğüm ilk, son ve tek şövalyelersiniz, ve sonra Bertrem'in adınızdan bahsettiğinizi duydum; böylece Derek Crownguard olmanız gerektiğini tahmin ettim."</p>

  <p class="p62">"Estetik Bertrem'e gelişimizi bildirmesi için izin vermemiştim," dedi Derek sertçe. "Hatta ona gizli kalmasını emretmiştim."</p>

  <p class="p62">"Bertrem benim dışımda kimseye söylemedi ve ben de kimseye söylemedim, Sör Derek," dedi Lillith, gamzesi yanıp sönerken, "öyle yapmış olması iyi oldu. Kütüphaneyi arayarak yıllar geçirebilirdiniz ve onu asla bulamazdınız."</p>

  <p class="p62">"Siz bir Estetiksiniz," diye tahmin etti Aran.</p>

  <p class="p62">Lillith adama göz kırptı; bu, iyi eğitimli Solamn kadınları için son derece uygunsuz bir hareketti.</p>

  <p class="p62">"Siz beyefendiler, sizi kütüphaneye götürmemi ister misiniz?"</p>

  <p class="p62">"Eğer sizin için bir sıkıntı yaratmazsa, hanımefendi," dedi Derek.</p>

  <p class="p62">"Ah, hiç sıkıntı yaratmaz beyefendi," diye yanıtladı Lillith kollarını göğsünün üzerinde birleştirerek. "Ancak bunun karşılığında benim için bir şey yapmalısınız. Bir iyiliğe ihtiyacım var."</p>

  <p class="p62">Derek kaşlarını çattı. Bu genç kadını sevmemişti ve şantaj yoluyla ona hizmet etmek zorunda kalmaktan da hoşlanmıştı. "Bize ne yaptıracaksınız hanımefendi?"</p>

  <p class="p62">Lillith'in gamzesi silindi. Dertli gibi gözüktü ve bir anda yakınlaşmalarını istedi eliyle işaret ederek; konuştuğunda da bunu kısık bir sesle yaptı. "Bu şehirde çok yanlış bir şey var. Biz dedikodular duyduk..."</p>

  <p class="p62">" '<span class="t21">Biz</span>' kim?" diyerek lafını kesti Derek.</p>

  <p class="p62">"Dünyayla gerçekten ilgilenenler," diye yanıtladı Lillith, adamın bakışlarını karşısında gözlerini kaçırmadan. "Bu savaşta aynı taraftayız Sör Derek, sizi temin ederim. Söylediğim gibi, şehir duvarları içinde ejderanların görüldüğüne dair dedikodular duyduk."</p>

  <p class="p62">Şövalyeler birbirlerine baktılar. "Şehir duvarlarının dışında da varlar," dedi Aran.</p>

  <p class="p62">"O halde dedikodular gerçek. Onları gördünüz mü?" diye sordu Lillith acı dolu bir ifadeyle. "Nerede?"</p>

  <p class="p62">"Tarsis yolunda. Bir köprünün yanında kamp kurmuşlardı. Geçenleri izliyorlardı..."</p>

  <p class="p62">"Bu mantıklı," dedi Lillith." İçlerinden biri, Ejderha Yüceefendisi Verminaard'ın katillerinin başına konan ödülleri gösteren bir liste dağıtıyor. Bir kopyasını ele geçirmeyi başardım."</p>

  <p class="p62">Kadın kemerine uzandı ve ejderanlardan aldıklarına benzer bir doküman çıkarttı. "Bu kişiyi uzun zamandır arıyordum ve bu listede buldum. Onu yakalamanızı ve bana getirmenizi istiyorum. Bunu kimsenin haberi olmadan yapmalısınız."</p>

  <p class="p62">"Yanlış kişilere geldiniz hanımefendi," dedi Derek. "Yerel Hırsızlar Loncası ile konuşmalısınız. Adam kaçırma konusunda uzman olanlar onlar..."</p>

  <p class="p62">"Onun kaçırılmasını istemiyorum! Ve hırsızların ya da ejderanların onu yakalamasını da istemiyorum." Lillith, durumun ciddiyetinden kızardı. "Çok değerli bir şey taşıyor ve onun ne kadar önemli olduğunu anlayamamasından korkuyorum. Sadece cehaletten onu düşmana verebilir. Bu listede adını gördüğümden beri onu yakalamak için bir yol bulmaya çalışıyordum. Siz beyefendileri tanrılar gönderdi. Bunu benim için yapacağınıza dair şövalye olarak şerefiniz üzerine söz verin ve ben de size kütüphaneyi nasıl bulacağınızı göstereyim."</p>

  <p class="p62">"Bu şantaj... ve bir şövalyenin kızına yakışmıyor!" dedi Derek, ve Brian da, istemeden de olsa onunla aynı fikirdeydi.</p>

  <p class="p62">Bu çok muğlak ve gölgeli bir şeydi. Lillith yılmadı.</p>

  <p class="p62">"Bir şövalyenin başka bir şövalyenin kızına yardım etmeyi reddetmesinin de uygunsuz olduğunu düşünüyorum!" dedi canlı bir sesle.</p>

  <p class="p62">"Bu kişinin taşıdığı şey ne?" diye sordu Aran merakla.</p>

  <p class="p62">Lillith tereddüt etti, sonra kafasını salladı. "Size güvenmediğimden değil. Eğer benim sırrım olsaydı size söylerdim sayın şövalye, ancak bu sır bana ait olmadığından sizlerle paylaşamam. Bilgim, açığa çıkması durumunda büyük bir tehlike altında olacak birinden geliyor. Onun bizimle konuşmaması gerekiyordu. Bu kadarını bile söylediği için çok fazla şeyi tehlikeye attı, ancak bu değerli nesne ve onu taşıyan kişi hakkında endişeleniyor."</p>

  <p class="p62">Derek ters ters bakmaya devam etti.</p>

  <p class="p62">"Bu ödül listesindeki hangi kişiyi bulmamızı istiyorsunuz?" diye sordu Brian.</p>

  <p class="p62">Lillith parmağını bir ismin üzerine koydu.</p>

  <p class="p62">"Söz konusu bile olamaz!" diye haykırdı Derek.</p>

  <p class="p62">"Derek..." dedi Brian.</p>

  <p class="p62">"Siz beyefendileri, bu konuyu aranızda tartışmanız için yalnız bırakacağım." Lillith, konuşulanları duyamayacağı bir mesafeye çekildi.</p>

  <p class="p62">"Bu erkeksi kadına güvenmiyorum," dedi Derek, "bir şövalyenin kızı olsa da, hem bir kenderi kaçırmaya hiç niyetim yok! Bizimle bir tür oyun oynuyor."</p>

  <p class="p62">"Derek, sabahın büyük bir kısmında bu mahvolmuş caddede bir aşağı bir yukarı yürüdük ama kütüphanenin nerede olduğunu bırak, ona dair bir iz bile bulamadık," dedi Aran, sabrı taşmış bir şekilde. "Hayatımızın geri kalanını onu arayarak geçirebiliriz. Bence, kütüphaneyi bulmamıza yardım etmesi karşılığında kadının bu ufak işini halletmeyi kabul edelim."</p>

  <p class="p62">"Hem, ejderanların pençelerini bu kendere geçirmek istemeleri bile onu kurtarmak için bize yeterli neden olmalı," diye belirtti Brian. "Görünüşe göre o, Sturm ile birlikte, Yüceefendi'yi öldürenlerden biriymiş."</p>

  <p class="p62">"Bize Sturm'ü nerede bulabileceğimizi söyleyebilir," dedi Aran.</p>

  <p class="p62">Brian kafasını sallayarak, bu iddianın Derek'i, Lillith'in planına uymaya ikna etmekte kullanılacak en son şey olduğunu işaret etti Aran'a. Aslında tam da aksine neden olabilirdi. Ancak her ne olursa olsun Brian, onun gülümsediğini tekrar görmek için Lillith'e yardım etmeye hevesliydi. Derek'in bu durumdan memnun olmadığı barizdi ama gerçekleri kabul etmesi gerekiyordu; kütüphaneyi bulamıyorlardı ve ejderanlar şehirde dolaşırken kaybedecek vakit yoktu. Lillith'e seslendi.</p>

  <p class="p62">"Bu görevi sizin için üstleneceğiz hanımefendi. Şu kenderi nerede bulabiliriz?"</p>

  <p class="p62">"Hiçbir fikrim yok," dedi kadın neşeyle.</p>

  <p class="p62">Derek'in kaşlarının birleşmeye başladığını görünce, "Estetik arkadaşlarım onu bulmaya çalışıyorlar. Bana haber verecekler. Bu arada, ben de size kütüphaneyi göstereceğim.. Gördünüz mü? Ben de şerefli olabilirim," diye ekledi.</p>

  <p class="p62">"Ejderanlar Tarsis'te ne yapıyorlar hanımefendi?" diye sordu Brian.</p>

  <p class="p62">Kadın, onları bir çıkmaz sokağa sokmuştu ve görünürde kütüphane yoktu. Lilith kafasını salladı.</p>

  <p class="p62">"Bu adamları aramaktan başka bir şey yapmıyor olabilirler. Bilmiyoruz."</p>

  <p class="p62">"Bunu yetkililere bildirdiniz mi?"</p>

  <p class="p62">"Denedik," dedi Lillith suratını buruşturarak. "Lordla görüşmek için bir heyet gönderdik. Bizimle alay etti. Bize kışkırtıcılar dedi ve sorun çıkartmaya çalıştığımızı söyledi."</p>

  <p class="p62">Lillith kafasını salladı. "Ancak onda bir gariplik vardı. Eskiden nazik bir adamdı, her zaman ricacılarını dinlemek için zaman ayırırdı ancak onu bu kez gördüğümüzde tersti, neredeyse kabaydı." Kadın derin derin iç geçirdi. "Bence sorun başladı bile."</p>

  <p class="p62">"Ne demek istiyorsunuz?"</p>

  <p class="p62">"Düşmanın onu kontrol altına aldığını düşünüyoruz. Elbette kanıtlayamayız ama en mantıklı açıklama bu. Onun üzerinde bir tür güçleri var. Lordumuzun bu canavarların yakınına bile gelmesine izin vermesinin tek nedeni bu olabilir."</p>

  <p class="p62">Sokak, bir zamanlar zarif bir malikane olduğunu söylemenin zor olacağı kadar yıkılmış büyük bir binanın yanından geçti. Duvarlar, sanki biri üzerlerine üflese yıkılacakmış gibi gözüküyorlardı ama Lillith, binanın yüzlerce yıldır ayakta olduğunu söyleyerek temin etti adamları. Sokakta ilerlemeye devam etti; ara sıra arkasına bakmak için duruyor, izlenmediklerinden emin oluyordu.</p>

  <p class="p62">"Rögar kapağına dikkat edin," dedi göstererek. "Cıvataları paslı ve güvenilmez. Kötü bir düşüş yaşayabilirsiniz."</p>

  <p class="p62">Kapağa basmak üzere olan Aran, üstünden zıpladı. "Neden Tarsisliler bunları temizlemiyorlar?" diye sordu işaret ederek. "Üç yüz yıldan fazla geçmiş üzerinden."</p>

  <p class="p62">"İlk başta, kaybedilenleri tekrar inşa edemeyecek kadar meşgullerdi hayatta kalmakla," diye cevap verdi Lillith. "Harap olan yapılardan tuğlaları, granit ve mermer blokları alarak evler yaptılar. Sanırım ilk başta şehri yeniden inşa etmek istiyorlardı ama zorluklar, tehlike ve başka yerlerde çalışmak için şehri terk edenler vardı, ve daha da önemlisi istek yoktu."</p>

  <p class="p62">"Sonraki yıllarda zenginleştiklerinde, şehrin diğer tarafları gibi bu kısmını da tekrar inşa etmek istemiş olmalılar," dedi Brian. "Buraya gelirken yolda çok etkileyici yapılar gördüm."</p>

  <p class="p62">Lillith kafasını salladı. "Kütüphane yüzünden. Şehrin bu kısmının yaşadığı felaketlerin nedeni olan kişilerle özdeşleştirilmeye başlandı; büyücüler, ermişler, alimler ve sizin gibi Solamniya Şövalyeleriyle. Halk, kütüphaneyi ve üniversiteleri tekrar yaparlarsa bizim gibi kişilerin döneceğinden korktu."</p>

  <p class="p62">"Kütüphaneyi yok etmemiş olmalarına şaşırdım," dedi Aran.</p>

  <p class="p62">"Estetikler en kötüsünden korktular. Tarsis'teki sorunlarla ilgili haberler Tarikat'a ulaşınca, son derece endişelendiler. Şehre bir grup gönderdiler &ndash;o zamanlar çok tehlikeli bir yolculuktu bu; zira topraklarda kanunsuzluk hüküm sürüyordu&ndash; ve onlara ya kitapları korumaları ya da, eğer çok geç kalmışlarsa, kurtarabildiklerini kurtarmaları söylenmişti."</p>

  <p class="p62">"Estetikler buraya ulaştıklarında, Afet'ten önce burada çalışan Gilean ermişlerinin korkunç bir şey olacağına dair uyarılar almış olduklarını öğrendiler. Ermişler, diğer tanrıların ermişleri ile birlikte güven içinde Krynn'den kaçmış olabilirlerdi ancak kitapları korumak için geride kalmayı seçmişlerdi. Bereket versin kütüphane yerin altına inşa edilmişti, böylece alevli dağ çarptığında kütüphane sağlam kalmıştı. Artık korktukları tek şey insanlardı."</p>

  <p class="p62">"Ayaktakımı kütüphaneyi yakıp yağmalamaya geldiğinde, Estetiklerin onu koruduğunu gördüler. Estetiklerin çoğu savaşta öldü ama kütüphanenin girişini mühürlemeyi başarana kadar güruhu uzak tutmayı başardılar. Bundan sonra da sırrı bilmeyen hiç kimse kapıyı bulamasın ya da onu açamasın diye kapıyı gizlediler. Bu sayede, kendilerini sevenler tarafından korunan kitaplar bütün bu yüzyıllar boyunca güvende kaldılar."</p>

  <p class="p62">"Sizin gibi," dedi Brian hayranlık içinde. Kadının elini tuttu, mürekkep lekeli parmaklarını işaret etti.</p>

  <p class="p62">Lillith kızardı ama gerçekten öyle olduğunu gösterircesine kafasını salladı. Brian, kazara olmuş gibi, kadının elini tutmaya devam etti. Lillith adama gülümsedi, gamzesi aydınlandı ve kadın elini nazikçe adamın elinden çekti.</p>

  <p class="p62">"Aradığınız hangi kitap ya da nasıl bir bilgi, Sör Brian? Belki onu bulmanıza yardımcı olabilirim. Aşağıda bulunan kitapların çoğunu biliyorum, ancak hepsini bilmediğime dikkatinizi çekerim. Bu birkaç yaşam süresini alırdı."</p>

  <p class="p62">Derek, Brian'a sert bir şekilde bakarak adamı susturdu.</p>

  <p class="p62">"Size güvenmediğimizden değil, Bayan Hallmark," dedi Derek, soğuk bir sesle. "Fakat bu bilgiyi kendimize saklamamız gerektiğini düşünüyorum. Yoksa sizi tehlikeye atabiliriz."</p>

  <p class="p62">"Nasıl isterseniz," dedi Lillith. Durdu. "İşte geldik."</p>

  <p class="p62">"Boş bir duvar," diye belirtti Aran.</p>

  <p class="p62">Gölgeli bir revak altından geçerek çıkmaz sokağın sonuna ulaşmışlardı. Farklı renklerde, kenarları yuvarlak, yıpranmış ve harçla birbirine yapıştırılmış taşlardan yapılmış olan duvar, uzun otlarla kaplı bir tepenin önünde duruyordu.</p>

  <p class="p62">"Khrystann Kütüphanesi," dedi Lillith.</p>

  <p class="p62">Çizmesini, duvarın önündeki bir karonun üzerine koydu ve bastırdı. Sert taş duvar, şövalyeleri şaşırtarak sarsıldı ve yana kaydı.</p>

  <p class="p62">"Taş bile değil," dedi Aran heyecanla, dokunmak için elini uzatınca. "Taş gibi gözükmesi için boyanmış tahta!" Güldü. "Tam bir şaheser! Beni tam anlamıyla kandırdı!"</p>

  <p class="p62">Şövalyeler arkalarındaki sokağa baktılar ve onu farklı bir ışık altında gördüler.</p>

  <p class="p62">"Sokak da kütüphanenin savunma sisteminin bir parçası," dedi Brian. "Kütüphaneye erişmek isteyen biri bu sokaktan geçmek zorunda."</p>

  <p class="p62">"Ve neredeyse üzerine basacağım rögar kapağı; bir tuzak!" Aran, Lillith'e daha bir saygıyla baktı. "Siz ve diğer Estetikler kütüphaneyi korumak için dövüşmeye ve ölmeye hazır gibi görünüyorsunuz. Neden? Sadece bir avuç kitap."</p>

  <p class="p62">"Geçmiş nesillerin hikmetinin parlak ışığını taşıyan bir avuç kitap, Sör Aran," dedi Lillith yumuşak bir sesle. "Bu ışığın sönmesi halinde bir daha asla içinden çıkamayacağımız bir karanlığa yuvarlanacağımızdan korkuyoruz."</p>

  <p class="p62">Taş gibi görünmesi için boyanmış ahşap kapıyı itti. Onun arkasında başka bir ahşap kapı vardı ve bunun işçiliği epey eskiydi. Siyah bir kitap üzerinde dengede duran bir terazi işlenmişti.</p>

  <p class="p62">"Gilean, Kitap Tanrısı ve Dengenin Koruyucusu'nun sembolü." Lillith teraziye dokunmak için elini uzattı.</p>

  <p class="p62">"Ondan saygıyla bahsediyorsunuz," dedi Brian. "Tanrıların geri döndüğüne inanıyor musunuz?"</p>

  <p class="p62">Lillith, cevap vermek için ağzını açtı ama Derek kadının lafını ağzına tıkadı. "Böylesi saçmalıklarla harcayacak vaktimiz yok. Lütfen ilerleyin, hanımefendi."</p>

  <p class="p62">Lillith, gözünün kenarından Brian'a baktı ve gizlice gülümsedi. "Bu konuyu sonra konuşuruz," dedi.</p>

  <p class="p62">Terazinin kefelerinden birine iki kez, diğerine üç kez, sonra da kitabın üzerine dört kez bastırdı. İkinci kapı kayarak açıldı. Ardında uzun bir merdiven vardı karanlığa uzanan. Kapının yanındaki duvarda bulunan bir kancadan bir fener sallanıyordu. Lillith feneri aldı ve camını açarak içindeki mumu yaktı. Alev parlak bir ışık verdi etrafa. Kadın camı dikkatle kapattı ve merdivenden aşağı inerken yollarını aydınlattı.</p>

  <p class="p62">Hava gitgide sıcaklaştı. Merdiven eski deri, pösteki ve toz kokuyordu. Merdivenin sonunda başka bir kapı vardı ve o da terazi ve kitap ile süslenmişti. Lillith hepsine tekrar bastı ama bu sefer farklı bir sırayla yaptı. Kapı, duvarın içine kaydı. Kadın, feneri yukarıda tutarak içeri girdi.</p>

  <p class="p62">Oda devasaydı. Uzun ve geniş, fener ışığının erişemediği yerlere uzanıyordu ve yerden tavana kadar kitapla doluydu. Kitaplarla dolu raflar vardı duvarlarda. Kitaplarla dolu raflar uzun sıralar halinde zemini kesiyordu ve karanlığın içine kadar süzüyorlardı. Burası, raflardan oluşmuş gerçek bir ormandı ve bu raflardaki kitaplar da ağaçlardan oluşmuş bir ormandaki yapraklar kadar çoktu.</p>

  <p class="p62">Üç şövalye, gittikçe artan bir kaygıyla karışık bir huşu içinde bakakaldı kitaplara.</p>

  <p class="p62">"Yardımıma ihtiyacınız olmadığına <span class="t21">emin misiniz</span>, Sör Derek?" diye sordu Lillith sakince.</p>
</body>
</html>
