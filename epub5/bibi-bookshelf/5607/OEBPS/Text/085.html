<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 13 -</span><span class="t27"><br /></span><span class="t27">Buzduvar</span><span class="t27">ı</span> <span class="t27">Kalesi'ne sald</span><span class="t27">ı</span><span class="t27">r</span><span class="t27">ı</span><span class="t27">.</span></h3>

  <p class="pFirst"><span class="drop_caps"><img alt="İ" src="../Images/BD_Renaissance_Ii.png" /></span> <span class="t28">&nbsp;<br /></span>kiniz de uyanın," diye emretti Derek.</p>

  <p class="pSecond">"Ha? Ne?" Aran doğrulup oturdu, hâlâ uyuyordu, sersemlemiş ve telaşlanmıştı. "Ne oldu? Sorun ne?"</p>

  <p class="p62">Brian kılıcına uzandı, karanlıkta göremediği için onu eliyle bulmaya çalıştı. Sonra hatırladı; silahını Sturm'e vermişti. Brian içten içe homurdandı. Kılıcı olmayan bir şövalye. Derek bunu ciddi bir günah olarak değerlendirirdi.</p>

  <p class="p62">"Sessiz olun," dedi Derek kısık bir sesle. "Her şeyi en baştan düşündüm. Elf kadının kaleye saldırma konusundaki delice planına uyacağız..."</p>

  <p class="p62">"Derek, gecenin bir yarısındayız," diyerek itiraz etti Aran, "ve bir goblinin kıçı kadar soğuk! Bunları sabah anlat bana."</p>

  <p class="p62">"Sabah oldu, en azından yaklaştı," dedi Derek. "Şimdi dikkatinizi verin."</p>

  <p class="p62">Brian, kalkıp soğukta titreyerek oturdu. Aran, battaniyesinin kenarının altından adama baktı.</p>

  <p class="p62">"Yani kaleye saldırma planına uyacağız," dedi Aran, sakalı uzamış çenesini kaşıyarak. "Neden bunun hakkında konuşmamız gerekiyor?"</p>

  <p class="p62">"Çünkü ejderha küresini nerede bulacağımızı biliyorum," dedi Derek. "Nerede olduğunu biliyorum."</p>

  <p class="p62">"Nasıl öğrendin?" diye sordu Brian hayret içinde.</p>

  <p class="p62">"Bu yeni bulunan tanrılardan büyülenmiş gibi gözüktüğüne göre, diyelim ki bana onlar söylediler," diye tersledi Derek. "Nasıl öğrendiğimin bir önemi yok. Planım şu. Saldırı başladığında gruptan ayrılacağız, gizlice kaleye gireceğiz, küreyi alacağız ve..." Durdu, dışarı bakmak için hafifçe döndü. "Bunu duydunuz mu?"</p>

  <p class="p62">"Hayır," dedi Brian.</p>

  <p class="p62">Derek, casuslar hakkında bir şeyler mırıldanarak çadırdan çıktı.</p>

  <p class="p62">"Ona kürenin nerede olduğunu tanrılar söylemiş!" Aran inanmayarak kafasını salladı ve matarasına uzandı.</p>

  <p class="p62">"Sanırım alay ediyordu. Bu Derek'e göre bir şey değil," dedi Brian huzursuzca.</p>

  <p class="p62">"Haklısın. Derek kendini beğenmiş, kıçına kılıç kaçmış, küstah bir kaz kafa olabilir ama en azından şerefli, kendini beğenmiş, kıçına kılıç kaçmış, küstah bir kaz kafaydı. Artık o sevimli özelliğini de kaybetmiş."</p>

  <p class="p62">Brian, kalkmasının iyi olacağını düşünerek kalın çizmelerini giydi. Şafağın gri ışığı çadırın içine sızmaya başlamıştı. "Belki haklıdır. Eğer kalenin içine gizlice girersek..."</p>

  <p class="p62">"Benim demek istediğim de bu zaten," diyerek araya girdi Aran matarasıyla işaret ederek. "Ne zamandan beri Derek gizlice bir yerlere giriyor? Bu, herkese şövalye olduğumuzu ilan etmeden Tarsis'e girmek için Düstur'un altını üstüne getirerek bir yol bulmaya çalışan Derek'le aynı kişi. Şimdiyse gizlice kalelere giriyor ve ejderha küreleri çalıyor."</p>

  <p class="p62">"Kale düşmanımız," diye belirtti Brian.</p>

  <p class="p62">Aran kafasını salladı, ikna olmamıştı. "Eskiden tanıdığımız Derek o kalenin önüne yürür, kapısını çalar ve dışarı çıkıp dövüşmesi için büyücüyü düelloya davet ederdi. Kabul ediyorum, pek mantıklı bir hareket değil bu ama o... Derek bir bir hırsız gibi davranmayı asla düşünmezdi."</p>

  <p class="p62">Brian cevap veremeden Derek çadırın içine döndü. "Elfin gizlice bizi dinlediğine eminim. Onu yakalayamadım. Artık önemi yok. Kamp hareketlenmeye başladı. Brian, git, Brightblade'i uyandır. Ona ne yapacağımızı anlat ve bunu kendisine saklamasını emret. Kimseye söylememeli, özellikle de o elfe. Ben gidip reisle konuşacağım."</p>

  <p class="p62">Derek tekrar çıktı.</p>

  <p class="p62">"Onun bu delice planına uyacak mısın?" diye sordu Aran.</p>

  <p class="p62">"Derek biz bir emir verdi," diye yanıtladı Brian, "ve... o bizim arkadaşımız."</p>

  <p class="p62">"Hepimizi öldürecek olan bir arkadaş," diye söylendi Aran. Kılıç kemerini taktı ve matarasından son bir yudum alıp onu paltosuna soktu ve sinirle çadırdan çıktı. Brian, Sturm'ü uyandırmaya gittiğinde şövalyenin çoktan uyanmış olduğunu gördü. Çadırın altından ince, gümüş rengi bir ışık sızıyordu.</p>

  <p class="p62">"Sturm?" diye seslendi usulca, çadırın kapısını açarken.</p>

  <p class="p62">Işık, yağ dolu bir çanağın içine yerleştirilerek yakılmış bir fitilden geliyordu. Sturm bağdaş kurarak yere oturmuş, Brian'ın kılıcını yumuşak bir deriyle parlatıyordu.</p>

  <p class="p62">"Bitmek üzere lordum," dedi Sturm kafasını kaldırıp. Ateşin ışığı, Sturm'ün gözlerinden yansıdı.</p>

  <p class="p62">Brian yere çömeldi. "Kılıcımı temizlemen için verdiğim emir aslında bir şakaydı."</p>

  <p class="p62">"Biliyorum," dedi Sturm gülümseyerek. Deri parçasını tutan eli, kılıcın üzerinde yavaşça, dikkatle hareket etti. "Bana yaptığınız şey, benim için tahmin edemeyeceğiniz kadar önemli lordum. Bu, şükranımı göstermenin acizane bir yolu."</p>

  <p class="p62">Brian çok etkilenmişti. "Seninle konuşmam lazım," dedi. Derek'in saldırıyı bir şaşırtmaca olarak kullanarak kaleye sızma ve küreyi çalma planını anlattı.</p>

  <p class="p62">"Derek, kürenin nerede bulunduğunu bildiğini söylüyor," diye ekledi Brian.</p>

  <p class="p62">"Nasıl bilebilir ki?" diye sordu Sturm kaşlarını çatarak. Brian, Derek'in tanrılarla ilgili alaylı sözlerini tekrarlamak istemediğinden soruyu geçiştirdi.</p>

  <p class="p62">"Derek, senin de bize katılmanı emretti."</p>

  <p class="p62">Sturm, bunu düşünceli bir sessizlikle karşıladı. Alnındaki endişe çizgisi derinleşti. "Bir Gül Şövalyesinin emirlerini sorgulamak..."</p>

  <p class="p62">"Ah, durma; sorgula!" dedi Brian bezgin bir şekilde. "Aran ve ben bu göreve çıktığımızdan beri başka hiçbir şey yapmıyoruz." Sesi kısıldı. "Derek için endişeleniyorum. Bu ejderha küresine olan saplantısı her geçen gün artıyor. Onun dışında bir şey düşünemez oldu."</p>

  <p class="p62">Sturm çok ciddi bir ifade ile baktı. "Büyü hakkında bir şeyler biliyorum ama belirtmek isterim, bunun nedeni benim istemem değil, epey bir vaktimi Raistlin'in etrafında..."</p>

  <p class="p62">"Kırmızı Cübbeli bir büyücü olan dostun," diye açıkladı Brian.</p>

  <p class="p62">"Tam olarak dostum değil ama, evet, bahsettiğim kişi o. Raistin büyülü olabilecek nesnelerle karşılaşmamız durumunda onu almamamız, kullanmaya çalışmamamız konusunda bizi hep uyarırdı. Böylesi nesneler, büyü çalışmış ve onun ölümcül kapasitesini bilen ve anlayan kişiler tarafından kullanılmak üzere yapılmışlardı Cahiller için çok tehlikelidirler."</p>

  <p class="p62">Sturm yüzünü buruşturdu. "Raistlin'in uyarısını umursamadığım bir sefer, bunun bedelini ödedim. Bulduğum bir büyülü miğferi kafama taktım ve o da beni ele geçirdi..." Sturm durdu, elini sallayarak hikayeyi geçiştirdi. "Fakat bu başka bir hikaye. Eğer Raistlin burada olsaydı, bizi küreye karşı uyarır, ona yaklaşmamamızı söylerdi diye düşünüyorum."</p>

  <p class="p62">"Kürenin Derek'in değişimiyle bir ilgisi varmış gibi konuşuyorsun ama bu nasıl mümkün olabilir?" diyerek itiraz etti Brian.</p>

  <p class="p62">"Cüce yapımı bir miğfer, bir insanın ruhunu nasıl çalabilir?" diye sordu Sturm pişmanlık dolu bir gülümsemeyle. "Cevabı bilmiyorum."</p>

  <p class="p62">Deri parçasını kenara atıp kılıcı ateşe doğru tuttu ve alevin ışığının parlak metalde yansımasını izledi. Sturm, kılıcı kıvrık koluna yerleştirdi, bir dizinin üzerine çöktü ve kabzası dışa bakacak şekilde onu şövalyeye doğrulttu.</p>

  <p class="p62">"Lordum," dedi içten bir saygıyla.</p>

  <p class="p62">Brian kılıcı kabul etti ve paltosunun altındaki kabzasına soktu. Kemer, hacimli kürkün üzerinden takılabilecek kadar geniş değildi.</p>

  <p class="p62">Sturm, Brightblade'lerin kadim kılıcını, babasından kendisine kalan en değerli mirasını aldı. Çadırın girişini işaret etti. "Önden buyurun lordum."</p>

  <p class="p19">"Lütfen, bana Brian de," dedi Brian. "Her seferinde Derek'le konuştuğunu sanıyorum."</p>

  <p class="p20"><span class="t30">*****</span></p>

  <p class="p62">Tanrılar Derek ve Buz Halkı'yla birlikteymiş gibi gözüküyorlardı, en azından ilk başta, zira gökyüzü bulutsuzdu, güneş ışıl ışıl parlıyordu ve esen sert rüzgar, Harald'ın söylediğine göre, yılın bu zamanı için olağandışı bir şekilde ılıktı. Adam, Ata Raggart'a danışınca, tanrıların bu iyi havayı bahşetmelerinin nedeninin göze aldıkları tehlikeyi onayladıklarına dair bir işaret olduğunu duydu. Ve tanrılar onlarla beraber oldukları için, o da bu baskını gerçekleştirecekti.</p>

  <p class="p62">Hem Harald hem de Genç Raggart şaşırmışlardı. Yaşlı adam, kendi başına zorlukla yürüyebiliyordu. İkisi de Ata Raggart'ı vazgeçirmeye çalıştılar ama adam onları dinlemedi. Kendi buzkıranını taşıyarak buz teknesine doğru hiç yardım almadan sendeleyerek ilerledi. Genç Raggart ona yardım etmeye çalıştığında yaşlı adam, lanet olası bir anne ayı gibi etrafında dolanmasını kesmesini emretti torununa.</p>

  <p class="p62">Laurana, kendi buzkıranını yanında getirmişti. Savaşta kullanmak için kılıcını da yanına almayı düşünmüştü. Kendisine baltanın hediye edilmesinden onur duymuştu ama onu kullanırken tedirgin oluyordu çünkü böylesi bir silahı kullanmak için eğitilmemişti. Ama kılıcı çadırında değildi. Laurana aramış, aramış ve en sonunda kılıcının son birkaç gün içinde kampta kaybolan diğer her şeyle birlikte muhtemelen Tasslehoff'un çadırında olduğunu düşünmüştü. Kenderin hazine yığınını alt üst edecek vakti yoktu, bu yüzden de, geç kalacağından korkarak buzkıranı alıp hızla çadırından çıkmıştı.</p>

  <p class="p62">Gilthanas ona yetiştiğinde parlak güneş ışığına bakıyor, planının işe yarayabileceğini düşünüyordu.</p>

  <p class="p62">"Diğer kadınlarla birlikte kampta kalman gerektiğini düşünmüyor musun?"</p>

  <p class="p62">"Hayır," dedi Laurana içerleyerek ve yürümeye başladı.</p>

  <p class="p62">Gilthanas kadının peşine düştü. "Laurana, bu sabah Derek'in arkadaşlarıyla konuşmasını duydum..."</p>

  <p class="p62">Laurana kaşlarını çattı ve kafasını salladı.</p>

  <p class="p62">"Yaptığım iyi oldu," dedi Gilthanas kendini savunurcasına. "Saldırı başladığında, şövalyeler onu, kaleye girip ejderha küresini çalmak için bir şaşırtmaca olarak kullanacaklar. Eğer Derek giderse ben de onunla birlikte giderim. Bilmeni istedim sadece."</p>

  <p class="p62">Laurana, kardeşiyle yüzleşmek için arkasına döndü, "geride kalmamı istiyorsun çünkü ejderha küresini kendin almak niyetindesin ve seni durdurmaya çalışacağımı düşünüyorsun."</p>

  <p class="p62">"Yapmaz mısın?" diye sordu adam dik dik bakarak.</p>

  <p class="p62">"Ne yapacaksın? Şövalyelerle dövüşecek misin? Hepsiyle mi?"</p>

  <p class="p62">"Büyüm var benim..." dedi Gilthanas.</p>

  <p class="p62">Laurana kafasını salladı ve yürüdü. Gilthanas arkasından sinirli bir şekilde bağırdı ama kadın onu duymazdan geldi. Buz teknesine doğru yürüyen Elistan, Gilthanas'ın haykırışlarını duydu ve Laurana'nın yüzünün öfkeden kıpkırmızı kesildiğini gördü.</p>

  <p class="p62">"Sanırım kardeşin gitmeni istemiyor," dedi Elistan.</p>

  <p class="p62">"Kadınlarla birlikte kalmamı istiyor."</p>

  <p class="p62">"Belki de onun uyarılarını dikkate almalısın," dedi Elistan. "Tanrılar şimdiye kadar bizi kutsadılar ve onların bize yardım edeceğine olan inancım tam ama bu, tehlikede olmayacağımız anlamına gelmiyor..."</p>

  <p class="p62">"Benim emniyetim değil onu endişelendiren," dedi Laurana. "Derek ve diğer şövalyeler, saldırıyı bir şaşırtmaca olarak kullanmayı planlıyorlar. Ejderha küresini çalmak için gizlice Buzduvarı Kalesi'ne girecekler. Gilthanas onların peşinden gitmeye niyetli çünkü ejderha küresini istiyor. Onun için Derek'i öldürmeye hazır ya da en azından hazır olduğunu sanıyor; yani neden gitmek zorunda olduğumu görüyorsun."</p>

  <p class="p62">Elistan'in kırlaşmaya başlamış kaşları birleşti; mavi gözleri parıldadı. "Harald bunu biliyor mu?"</p>

  <p class="p62">"Hayır." Laurana'nın yanakları utançla yandı. "Ona söyleyemem. Ne yapacağımı bilmiyorum. Harald'a söylersek, bu sadece sorun yaratır ve tanrılar bugün bize gülümsüyorlar..."</p>

  <p class="p62">Elistan, bulutsuz gökyüzüne, parlak güneşe baktı kafasını kaldırıp. "Gerçekten de öyle gözüküyor." Kadına düşünceli bir ifadeyle baktı. "Buzkıranı taşıyorsun bakıyorum."</p>

  <p class="p62">"Evet, istemeden oldu. Onu nasıl kullanacağımı bilmiyorum. Fakat kılıcımı bulamadım. Tasslehoff onu almış olmalı ama yapmadığına yemin ediyor." Laurana iç geçirdi. "Ama zaten o bu konuda hep yemin ediyor!"</p>

  <p class="p62">Elistan kadına dikkatle baktı, sonra da, "Bence kardeşin ve diğerleriyle birlikte gitmelisin," dedi. Gülümsedi ve anlaşılmaz bir şekilde, "Bu sefer, bence Tasslehoff doğru söylüyor," diye ekledi.</p>

  <p class="p19">Harald'ın yanına gitmek için uzaklaşınca Laurana, şaşkın bir halde, adamın ne demek istediğini anlamaya çalışarak arkasından baktı.</p>

  <p class="p20"><span class="t30">*****</span></p>

  <p class="p62">Buz Halkı, teknelerini buzulda doğal bir şekilde oluşmuş olan bir koyda saklıyordu. Savaşçılar teknelere doldular, her bir buz teknesine taşıyabileceği kadar adam bindi. Denizci görevini üstlenenler ipleri tutarak, büyük teknelerini kaldırma emrini beklediler. Emri vermesi için Harald'a baktılar. Reis ağzını açtı ama kelimesi dudaklarında söndü. Adam, rahatsız bir ifadeyle baktı gökyüzüne.</p>

  <p class="p62">"Şimdi ne var?" diye sordu Derek sinirlenerek.</p>

  <p class="p62">"Hissediyorum," dedi Sturm ve bir gemi direğinin gölgesine çömelerek Tasslehoff'u da yanına çekti.</p>

  <p class="p62">"Ejderha. Bence siper almalısınız lordum."</p>

  <p class="p62">Derek hiçbir şey söylemedi ama güvertede çömelip siper alarak, Solamn Lisanı'nda bunun saldırıyı önlemek için Harald'ın yaptığı başka bir oyun olduğunu mırıldandı.</p>

  <p class="p62">Savaşçılar ya kendilerini güverteye atıp ya da teknenin altına saklanmak için kızaklara tırmanarak sığınacak bir yer aradılar. Herkes huzursuzluk duygusunu hissediyordu. Gemi donanımından ıslık çalarak geçen rüzgarın sesi dışında hiçbir şey duyamıyorlardı. Yine de kimse kıpırdamadı, korku hissi herkesin içinde büyüyordu. Derek bile iyice gölgelerin altına saklandı.</p>

  <p class="p62">Beyaz ejderha Sulusepken, bir anda üstlerinde belirdi; beyaz kanatları açılmış, pulları sabah güneşi altında buz kristalleri gibi parlıyordu. Ejderha korkusu kalpleri sıkıştırdı ve solukları kesti. Erkekler, güvertelerin üzerinde sindi. Silahlar, gevşeyen ellerden düştü. Kampta çocuklar ağladı ve köpekler korkuyla havladı. Ejderhanın başı aşağı eğildi. Kırmızı gözleri kampa doğru baktı. Korkuyu yenmeyi başaran savaşçılar silahlarını kaptılar ve ailelerini korumaya hazırlandılar.</p>

  <p class="p62">Sulusepken, kanatlarını tembel tembel çırptı. Onlara doğru alçaldı ve dişlerini gösterdi ama hepsi buydu. Buz teknelerinin üzerinden geçerek uzaklaştı.</p>

  <p class="p62">Korku içinde teknelerde gizlenenler, ejderhanın kocaman karnının gemi direklerinin üzerinden geçmesini izlediler. Dişi ejderha ağır ağır üzerlerinden uçarken kimse hareket etmeye ya da soluk almaya cesaret edemedi. Sulusepken'in uçarken bacaklarını kullanmak gibi garip bir alışkanlığı vardı; sanki havada yüzüyor gibiydi, bu yüzden de kanatları aşağı doğru indiğinde bacakları birleşiyor ve kanatları kalkarken de birbirlerinden ayrılıyorlardı. Bu durum, onun uçuşunu yavaşlatıyordu ve dolayısıyla ejderhanın doğrudan güneşe doğru uçarak gözden kaybolması biraz zaman aldı.</p>

  <p class="p62">Onun gittiğinden emin olana dek kimse kıpırdamadı. Sonra korku kalplerinden çekilince ayağa kalktılar ve şaşkınlık içinde birbirlerine baktılar, umut etmeye cüret ettikleri şeyi dile getiremiyorlardı.</p>

  <p class="p62">"Ejderha kaleyi terk etti!" diye haykırdı Harald inanamayarak. Gözyaşları görüşünü buğulandırana kadar parlak güneşe baktı, sonra da Ata Raggart'a döndü ve ermişi öyle bir kucakladı ki üzerindeki kürk olmasaydı yaşlı adamın narin kemikleri kırılırdı. "Tanrılara şükürler olsun! Ejderha Buzsınırı'nı terk etti!"</p>

  <p class="p62">Elistan ayağa kalktı, eli hâlâ madalyonundaydı. Biraz sersemlemiş ve tanrıların alicenaplığından etkilenmiş gözüküyordu. Bir mucize olmasını bekliyordu ama beklediği bu kadar mucizevi bir şey değildi.</p>

  <p class="p62">Savaşçılar sevinç içinde bağırmaya başladılar ama ejderhanın sesleri duyup geri dönmesinden korkan Harald, onları susturdu ve işlerine bakmalarını söyledi. Yelkenleri açtılar. Yelken bezini yakalayan rüzgar buz teknelerini ilerletti, keskin kızakları ile buz üzerinde kaydırdı.</p>

  <p class="p62">Flint, elbette, her zaman güverteden aşağı düştüğünü söyleyerek tekneyle gitmeye itiraz etmişti. Cüce, buz teknelerinin suda giden tekneler gibi olmadıkları, sallanmayacaklarını ve dalgalara çarpmayacaklarını söyleyen Sturm tarafından ikna edilmişti. Eğer Flint tekneden aşağı düşerse, ki bu hiç muhtemel değildi, boğulması gibi bir ihtimal kesinlikle yoktu.</p>

  <p class="p62">"Hayır, sadece buzulun üzerinde kafamı kırardım," diyerek homurdandı Flint ama seçenekleri ya tekneyle gitmek ya da geride bırakılmak olduğundan onlarla birlikte gitmeyi kabul etti.</p>

  <p class="p62">Ne yazık ki Flint, kısa bir süre sonra buz teknelerinin şimdiye kadar kullandığı diğer bütün ulaşım şekillerinden &ndash;grifonlar da dahil&ndash; daha beter olduğunu anladı. Buz tekneleri, herhangi bir teknenin suyun üzerinde gidemeyeceği kadar hızlı hareket ediyordu buzun üzerinde ve yan yatmış ilerliyorlardı; hatta bazen o kadar hızlı gidiyorlardı ki rüzgar onları yerden kaldırıyordu ve tamamen yana yatıyorlardı.</p>

  <p class="p62">Zavallı Flint bir köşeye çekilip kıvrıldı ve kollarıyla bir ipe iyice dolandı; her an korkunç bir şekilde devrileceklerine inandığı için gözlerini sıkıca kapatmıştı. Gözlerini bir kez açtı ve onda da Tasslehoff'un gagalı bir deniz canavarı şeklinde oyulmuş gemi aslanının boynunda sallandığını gördü. Kender, gözlerine batan rüzgar yüzünden gözyaşları yanaklarından süzülürken keyif çığlıkları atıyordu. Tepe saçı, bir bayrak gibi sallanıyordu arkasında. Titreyen Flint, bunun son olduğuna yemin etti. Bunda ciddiydi. Bir daha asla herhangi bir tekneye binmeyecekti. Asla.</p>

  <p class="p62">Derek güvertede volta attı ya da bunu yapmaya çalıştı. Mütemadiyen yana doğru sendelediğinden, en sonunda beceriksizliğinin itibarını zedelediğini farketti (Buz Halkı, meyilli güvertede durmakta hiç zorluk çekmiyordu) ve korkuluklara dayanmış duran Harald'ın yanında dikildi. Ata Raggart ve Elistan, fıçıların üzerine oturmuş seyahatin keyfini çıkartıyor gibi gözüküyorlardı. Gilthanas, Derek'in yakınlarında kaldı. Sturm, Tasslehoff'un yanında durmuş kaçması durumunda kenderi yakalamaya hazır bekliyordu. Laurana diğerlerinden, özellikle de kadının kendilerine katılmaya karar vermesinden hiç memnun olmayan ve onu kampa geri göndermek için elinden geleni yapmış olan Derek'ten uzak duruyordu. Adam, Harald'a başvurmuş ama reisten hiç destek almamıştı. Buzkıran Laurana'ya verilmişti. O onay almış bir savaşçıydı ve gelmeye hakkı vardı. Harald, kadının gerçek amacını biliyor olsaydı fikrini değiştirebilirdi.</p>

  <p class="p62">Rüzgar yüzüne çarparken güverte oturan Laurana, yarı planladığı şeyi düşündü ve kendisine şaşırdı. Düşüncesinden dolayı titredi, bunu gerçekleştirme cesaretine sahip olduğundan emin değildi. Birkaç kez kalbi ona ihanet etti ve hedeflerine vardıkları teknede kalmaya karar verdi. Kimse onu suçlamazdı. Herkes onaylardı. Buzkıranın ona verilmiş olduğu gerçeğine rağmen savaşçılar ortalarında bir kadın olmasından rahatsızdılar. Derek sinirliydi, Sturm bile kadına endişeyle bakıyordu.</p>

  <p class="p62">Laurana, Pax Tharkas'ta ejderanlarla savaşmış ve kendini epey iyi idare etmişti. Tanis ve diğerleri, onun dövüşteki yeteneğini ve cesaretini övmüşlerdi. Elf kadınlarının hepsi savaşmak için eğitilse de &ndash;bu, kökleri elflerin hayatta kalmak için savaştıkları Birinci Ejderha Savaşı'na uzanan bir gelenekti&ndash; Laurana bir savaşçı değildi. Ancak Gilthanas'ın şövalyelerle dövüşmesine izin veremezdi ve onu durduracak kimse olmazsa bunun gerçekleşeceğine dair korkunç bir his vardı içinde. Eskiden olsaydı, Sturm'ün Gilthanas'a destek olacağını, onu beladan uzak tutacağını düşünürdü ama onun sadakati artık başka bir yerdeydi. Lorduna itaat etmek zorundaydı o ve Laurana, onu görevi ve dostu arasında bir seçim yapmak zorunda bırakamazdı.</p>

  <p class="p62">Buz tekneleri buzulun üzerinde hızla hareket ederek kaleye doğru ilerlediler. Savaşçılar, bu çılgın yolculuğun keyfini çıkartmak için kenarlara yığılmışlardı. Saldırı planı basitti. Eğer tanrılar onlara yardım ederlerse savaşçılar dövüşeceklerdi. Aksi halde hızlı tekneleri ile derhal uzaklaşacaklardı. Onları yakalayabilecek tek düşman ejderhaydı ve o gitmişti. Ama hepsinin, zaten yeterince şey yapmış olan tanrıların daha fazlasını da yapacaklarına inancı tamdı.</p>

  <p class="p19">Zafer kesindi.</p>

  <p class="p20"><span class="t30">*****</span></p>

  <p class="p62">Buzduvarı Kalesi'nin göğe doğru yükselen tek kulesi, kalenin taştan yapılmışa benzeyen tek yeri gibi gözüküyordu. Kale duvarları, yüzlerce yıldır biriken buzla kaplıydı. Surlardaki nöbetçiler buzun üzerinde yürüyorlardı. Taş basamaklar kaybolalı uzun bir süre olmuş, buzla kaplanmışlardı. Duvarları o kadar çok buz tabakası kaplamıştı ki gözetleme kulelerinin tepeleri artık surlarla aynı hizaya gelmişti.</p>

  <p class="p62">Tekneler yaklaşırken, askerlerin buzdan surlarda toplandıklarını gördüler. Askerler devasa, iri ve cüsselilerdi.</p>

  <p class="p62">"Bunlar ejderan değil," dedi Derek.</p>

  <p class="p62">"Thanoi." dedi Harald öfkeyle bakarken. "Kadim düşmanımız. Mors adamlar olarak da bilinirler çünkü bir morsun uzun ve sivri dişlerine ve büyük cüssesine sahiptirler ve bizim gibi iki ayaklarının üzerinde yürürler. Feal-Thas'ı sevmezler. Buraya sadece bizi öldürmek için bir şans yakalamak amacıyla gelmişlerdir. Ani baskın buraya kadarmış. Büyücü geleceğimizin haberini almış."</p>

  <p class="p62">"Kurtlar," dedi Ata Raggart bilmiş bir edayla. "Dün gece kampın etrafında dolanıyorlardı. Savaş kutlamamızı duydular ve geleceğimizi ona söylediler."</p>

  <p class="p62">Derek gözlerini yuvarladı ama sesini çıkartmadı.</p>

  <p class="p62">"Yine de Feal-Thas ejderhasını gönderdi," dedi Sturm şaşkın bir ses tonuyla. "Bu çok anlamsız."</p>

  <p class="p62">"Belki de o bir hileydi," dedi Genç Raggart. "Belki de ejderha yakınlarda dolanıyor, bize saldırmaya hazırlanıyordur."</p>

  <p class="p62">"Hayır," dedi Ata Raggart. Elini kalbine bastırdı. "Onun varlığını hissetmiyorum. Ejderha gitti."</p>

  <p class="p62">"Pek çok neden olabilir," dedi Derek sert bir şekilde. "Ansalon'un diğer taraflarında savaş tüm hızıyla devam ediyor. Bu Feal-Thas kendine çok güveniyor olabilir. Bize karşı ejderhanın yardımına ihtiyaç duymadığını düşünüyordur. Bunun anlamı," dedi kısık bir sesle arkadaşlarına, "ejderha küresinin korunmasız kalmış olduğu."</p>

  <p class="p62">"Bin mors adam ve birkaç yüz ejderan dışında, bir de kara elf büyücü tabii," diyerek homurdandı Aran.</p>

  <p class="p62">"Endişelenme." Derek, ısıtmak için ayaklarını güverteye vurdu. Keyfi yerindeydi. "Brightblade'in tanrısı bize yardım eder."</p>

  <p class="p62">Sturm, Derek'in alaylı sözlerini duymadı. Surlarda toplanan, silahlarını sallayan ve düşmanlarına hakaret ederek bağırmak için duvarlardan sarkan thanoi'leri izliyordu. Savaşçılar onlara karşılık verdiler ama gözleri korkmuş gibiydiler. Thanoi'ler duvarların üzerinde dizilmişler, kalenin tepesini saran koyu renkli, çelikten, aralıksız bir hat oluşturmuşlardı.</p>

  <p class="p62">"Feal-Thas kaleyi korumak için binlerce adam getiriyor ama ejderhayı gönderiyor," diye belirtti Sturm kafasını sallayarak.</p>

  <p class="p62">"Şurada beyaz ayılar var," diye haykırdı Tasslehoff.</p>

  <p class="p62">"Kurtardığımız ayıya benziyorlar!" Reise döndü. "Ayıların, halkınızın dostu olduğunu sanıyordum."</p>

  <p class="p62">"Thanoi'ler, beyaz ayıları köleleri yaparlar," dedi Harald. "Onlara işkence ederler, ta ki ayılar iki ayak üzerinde yürüyen her şeyden nefret edene kadar. Bizi gördükleri anda saldıracaklardır."</p>

  <p class="p62">"Önce ejderanlar, sonra mors adamlar, şimdi de deli ayılar. Sırada ne var?" diyerek homurdandı Flint.</p>

  <p class="p62">"İnançlı ol," dedi Elistan, elini cücenin omzuna koyarak.</p>

  <p class="p62">"İnancım var," dedi Flint yürekten. Baltasını okşadı. "Buna. Ve Reorx'a," diye ekledi hızla Cüce Lisanı'nda, hassas olduğu bilinen tanrının buna alınabileceğini düşünerek.</p>

  <p class="p62">Buz tekneleri, ok menzili içindelerdi. İlk başta savaşçılar endişeli değillerdi. Kalın elleri ve pençeleriyle thanoi'ler, okçu değillerdi. Ancak sonra önlerindeki buza oklar çarpmaya başladı ve duvarlarda ejderan okçuların bulunduğunu fark ettiler. İki ok teknenin yanına saplandı ve Harald teknelerin durmasını emretti. Yelken indirdiler. Tekneler yavaşladı ve kayarak durdu.</p>

  <p class="p62">Savaşçılar, metin bir sessizlik içinde baktılar duvarlara. Başlangıçta yaptıklarının aksine kimse ne tezahürat etti ne de bir sevinç gösterisinde bulundu. Buz Halkı yaklaşık üç yüz kişiydi ve karşılarındaki ordu bin kişiden fazlaydı. Açıkta kalmışlardı. Düşmanları ise buzdan bir kalenin içinde siper almıştı. Derek henüz yenildiklerini itiraf etmiyordu ama o bile yılmıştı.</p>

  <p class="p62">Duvardan atılan iri bir kaya, lider teknenin hemen yanında düştü buzun üzerine. Kaya hedefini bulmuş olsaydı teknenin dibini delerdi, hatta belki birkaç savaşçıyı da ezerek öldürürdü. Thanoi'lerin güçlü kolları tarafından fırlatılan kayalar yağmur gibi yağmaya başladı.</p>

  <p class="p62">Harald, Elistan'a döndü. "Burada durup onların şanslı bir atış yapmalarını bekleyemeyiz. Tanrılar bize yardım etmeliler, yoksa geri çekilmemiz lazım."</p>

  <p class="p62">"Anlıyorum," dedi Elistan. Ata Raggart'a bakınca adam başını salladı. "Merdiveni indirin," diye emretti Raggart.</p>

  <p class="p62">Harald çok şaşırmıştı. "Tekneden ayrılmaya mı niyetlisin?"</p>

  <p class="p62">"İkimiz de niyetliyiz," dedi Elistan sakin sakin.</p>

  <p class="p62">Harald kafasını salladı. "İmkansız. Buna izin veremem."</p>

  <p class="p62">"Kaleye yaklaşmamız gerekiyor," diye açıkladı Elistan.</p>

  <p class="p62">"Bu sizi ok menziline sokar. Sizi hedef alıştırması olarak kullanırlar." Reis kafasını salladı. "Hayır. Kesinlikle olmaz."</p>

  <p class="p62">"Tanrılar bizi koruyacaklardır," diye belirtti Raggart. Huysuz bir ifadeyle Harald'a baktı ve, "Ya inanıyorsundur ya da inanmıyorsundur Reis. İkisi birden olmaz," dedi hınzırca.</p>

  <p class="p62">"Reis çadırında sıcacık, güven içinde otururken inanç sahibi olmak kolaydır," diye ekledi Elistan.</p>

  <p class="p62">Harald kaşlarını çattı, sakalını sıvazladı ve sırayla iki adama baktı. Savaşçılar etraflarına toplanmış reislerini izliyorlar, ne yapacağını görmeyi bekliyorlardı. Laurana'nın içi ani bir şüpheyle dolmuştu. Bu onun fikriydi ama Elistan'ın hayatını tehlikeye atması gerekeceğini hiç düşünmemişti. Adamın söylediği gibi, sıcacık, güven içindeyken inanç sahibi olmak kolaydı. Adamı fikrinden çevirmek istiyordu. Kadının düşüncelerini okurmuş gibi adam, kadına baktı ve güven verircesine gülümsedi. Laurana da gülümseyerek karşılık verdi; gülümsemesiyle inandığını belli ettiğini, hissettiği kadar tedirgin gözükmediğini umut ediyordu.</p>

  <p class="p62">"Merdiveni indirin," dedi Harald en sonunda, istemeye istemeye.</p>

  <p class="p62">"Ben de onlarla gideceğim," diye önerdi Sturm.</p>

  <p class="p62">"Hayır, gitmeyeceksin," dedi Derek. "Bizimle kalacaksın Brightblade," diye ekledi Solanın lisanında. "Eğer bu delice planları işe yararsa, ki bundan şüpheliyim, kaleye gireceğim ve sen de bize yardım etmek için yakınımızda olacaksın."</p>

  <p class="p62">Sturm bundan hoşlanmadı ama yapabileceği hiçbir şey yoktu. O, Şövalyeler'e hizmet etmeye ant içmiş bir silahtardı.</p>

  <p class="p62">"Zaten bizi korumak için hiçbir şey yapamazsın sayın şövalye," dedi Ata Raggart adama, "ancak düşüncen için teşekkür ederim."</p>

  <p class="p62">Habakkuk ermişi, bir eliyle madalyonunu tuttu, diğerini de havaya kaldırarak herkesi susturdu. Savaşçılar sessizleştiler. Bir çoğu başını eğdi.</p>

  <p class="p62">"Işık Tanrıları, yıllarca, kaybolmuş bir şekilde tek başına amaçsızca dolandıktan sonra, en sonunda sevgi dolu kollarınıza dönüş yolunu bulmuş çocuklar gibi geldik size. Dünyayı ele geçirmeye çalışan kötülükle savaşmak için Balıkçı Tanrı, senin adına ve Baba Tanrı, senin adına yola koyulurken bizimle birlikte olun. Savaşçılarımızla birlikte olun, onların kollarını güçlendirin ve kalplerinden korkuyu silip atın. Bizimle olun. Kutsal lütfunuzu bahşedin bize."</p>

  <p class="p62">Duasını bitiren Raggart yürüdü. Sendelemeden, güçlü bir şekilde yürüdü ve torununun yardım etmek için uzanan elini reddetti Teknenin kenarından sallanan ip merdivene ilerleyen yaşlı adam onu sıkıca tuttu ve yetmiş yıldan daha uzun bir süre önce genç bir delikanlıyken yaptığı gibi çabucak indi merdivenden. Teknelere ve merdivenlere alışkın olmayan Elistan onu daha yavaş bir şekilde takip etti ve en sonunda ikisi de sağ salim buzun üzerine inmeyi başardılar.</p>

  <p class="p62">Düşman, duvarların üzerinde toplanmış, merakla olup bitenleri izliyordu. Biri beyaz, diğeri mavi gri renginde uzun beyaz cübbeler giymiş iki yaşlı adamın korkusuzca kendilerine doğru yürüdüğünü görünce, thanoi'ler yuhalayıp alayla homurdanmaya başladılar.</p>

  <p class="p62">"Yaşlı karılarınızı mı gönderiyorsunuz savaşmaya?" diye bağırınca biri, tatsız kahkahalar sardı duvarı ve hemen sonra ok yağmaya başladı.</p>

  <p class="p62">Laurana, kalbi ağzında, dehşet içinde izledi. Oklar, ermişlerin etrafına düştü. Bir ok, Elistan'ın yenini yırttı. Başka bir tanesi Raggart'ın ayaklarının arasına saplandı. İki adam korkusuzca, madalyonlarını sıkıca tutarak ilerledi.</p>

  <p class="p62">"Okçular bir dahaki sefere hedeflerini tutturacaklardır," dedi Derek sert sert. "Bunun bir aptallık olduğunu biliyordum. Gel Brightblade, şu iki yaşlı salağı yakalayıp geri getirelim."</p>

  <p class="p62">"Hayır!" Harald önlerinde dikilerek yollarını kesti. "Benim iznimle gittiler."</p>

  <p class="p62">"O halde sonuçlarına katlanacaksın," dedi Derek.</p>

  <p class="p62">Duvarlardan bir ok yağmuru daha başladı. Bunlar da hedeflerini şaşırdılar. Elistan ve Raggart'ın etrafına daha çok ok düştü ama hiçbiri onları vurmadı.</p>

  <p class="p62">Bir savaşçı tezahürata başladı ama arkadaşları onu susturdu. Hiç seslerini çıkarmadan, saygıyla, huşu içinde izlediler. Duvarlardaki yuhalama bitti ve yerini gürültülü bir öfke ve "Tekrar atın!" diyen bağırışlar aldı.</p>

  <p class="p62">Elistan ve Raggart, ne yuhalamalara ne de oklara aldırmadılar. Kale duvarlarının gölgesine girince durdular. Ellerindeki madalyonlarını, sabah güneşinin ışıklarına ulaşana kadar kaldırdılar.</p>

  <p class="p62">Rüzgar güçlendi ve yön değiştirdi; hiç de normal olmayan bir ılıklıkta esiyor, beraberinde bahar havası getiriyordu. Herkes gergin bir bekleyişe girdi, kimse ne olacağından emin değildi.</p>

  <p class="p62">"Büyülü kelimeleri söylemediler," diye fısıldadı Tas endişeyle.</p>

  <p class="p62">Sturm onu susturdu.</p>

  <p class="p62">Parlak güneşin ışıkları önce bir madalyona, sonra da diğerine çarptı. Madalyonların ikisi de ışıl ışıl parladı. Ermişler madalyonlarını hareket ettirmeden tuttular ve ışık, izleyenler gözlerini çevirmek zorunda kalana dek şiddetini arttırdı. Sonra tek bir parlak, beyaz ışın, Elistan'ın madalyonundan çıktı. Güçlü ve kuvvetli ışık, Buzduvarı Kalesi'nin duvarına çarptı. Bir an sonra, başka bir ışın &ndash;bu seferki mavi renkliydi&ndash; Raggart'ın madalyonundan çıkarak duvarın başka bir kısmına çarptı.</p>

  <p class="p62">Hareket eden ya da konuşan bir kişi bile olmadı. Pek çok kişinin soluğu kesildi huşu içinde. Herkes oldukları yerde mıhlamış bir şekilde olanlara bakıyordu, kılıç kemerindeki gevşek bir tokayı düzeltmekle uğraşan Derek dışında. Sturm onun dikkatini çekmek için bir şey söylemeye kalktı.</p>

  <p class="p62">"Nefesini harcama," dedi Brian usulca. "Bakmaz, baksa bile görmez." Elistan'ın ışını, kalenin üzerindeki buzu deldi ve buz sarsıldı. Gök gürültüsüne benzer bir ses çıktı. Buz çatladı ve parçalanarak duvardan ayrılıp ağır, kükreyen bir gürültüyle yere kaydı. Raggart, kutsal ışıktan oluşan kendi ışınını hedefe yönlendirdiğinde büyük buz kütleleri yerinden koptu ve duvardan indi.</p>

  <p class="p62">İki ışın, tanrılar güneşi yakalayıp buzdan duvara attıkça daha parlak bir şekilde ışıldıyordu. Burçlarda toplanmış olan thanoi'ler yuhalamayı kestiler ve dehşet içinde aşağıya doğru bakmaya başladılar. İlk başta içinde bulundukları tehlikenin farkına varmadılar. Ama sonra diğerlerinden daha az kalın kafalı olan biri, buz kalesine yapılan saldırının devam etmesi durumunda neler olacağını anladı.</p>

  <p class="p62">Okçular çabalarını ikiye katladılar. Fakat oklar hedeflerini şaşırmaya devam etti; kutsal ışının içinden geçen oklar, anında dumana dönüşerek yok oldular. Buz kırıldı ve izleyenler, altındaki taşları görmeye başladılar.</p>

  <p class="p62">Elistan, ışınının yönünü değiştirerek buzla kaplı burçlara saldırdı. Parlak ışığın yakınında duran thanoi'ler paniğe kapıldılar ve kaçmaya çalıştılar ama tek yaptıkları, etraflarındakilerin üzerine çıkmak oldu. Kapana kısılmış thanoi'ler, diğerlerini yollarından ittiler. Arkadaşları onları geri ittirdi. Korku ve öfke dolu kükremeler yükseldi ve gök gürültüsüne benzer başka bir kırılma sesi onları bastırdı. Burçlardaki buz kaydı ve sarsıldı ve artık kendisini destekleyen buz olmadığından, buzlu burçlar çatladı ve çığ düşmesini andıran bir sesle yıkıldı.</p>

  <p class="p62">Thanoi'ler, yüzlercesi, buzla birlikte aşağı indi; çığlıklarını ve haykırışlarını dinlemek korkunçtu. Raggart'ın saldırdığı duvardaki thanoi'ler deliler gibi kaçmaya çalıştılar ama onların burcu da titredi, sallandı ve çöktü. Buz ve thanoi'ler yere döküldüler.</p>

  <p class="p62">Buzdaki kırıklar, çılgın bir örümceğin ağı gibi, bir duvardan diğerine yayılmaya devam etti. Sonra, buzlu duvarları kayan, sallanan ve yıkılan bütün kale çöküyormuş gibi gözüktü. Bir tek taş kule hareketsiz bir şekilde kaldı, hiç etkilenmemiş gibi duruyordu.</p>

  <p class="p62">Harald sevinç dolu bir sesle kükredi ve devasa bir buzkıranı başının üzerinde sallayıp adamlarına kendisini takip etmeleri için bağırarak teknenin kenarına koştu. Merdivenden inmekle uğraşmadı, teknenin kenarından aşağı kaydı. Savaşçıları da onun arkasından atladılar. Diğer teknelerdeki savaşçılar da aynı şeyi yaptılar ve kısa bir süre sonra, yıkımdan sağ kurtulmayı başaran düşmana saldırmak için hevesli olan bütün Buz Halkı buzun üzerinde koşuyordu.</p>

  <p class="p62">Derek, tekne boşalana kadar beklemelerini emretti şövalyelere. teknenin kenarından sarktı, dikkatle kale duvarlarına baktı, sonra aradığı şeyi bulmuş gibi gözüktü. Sturm, Brian ve Aran'a kendisini takip etmelerini emrederek merdivene koştu. Tas, emirde kendi adının söylendiğini duymadı ama bunu basit bir yanlışlık olarak kabul etti. Kender keyifle teknenin kenarından aşağı kaydı ve neşeyle Derek'in yanında koşmaya başladı.</p>

  <p class="p62">Şövalye, kendere elinin tersiyle vurdu. Tasslehoff karın üstü düştü yere. Kayması bitip de durana kadar birkaç kez kendi etrafında döndü ve en sonda olduğu yerde yatarak soluklanmaya çalıştı. Sturm, Tas'ın iyi olup olmadığını görmek için arkasına döndü. Derek ona bir şey emretti. Sturm itaat etmeyecek gibiydi.</p>

  <p class="p62">"Onunla ben ilgilenirim!" diye bağırdı Laurana, Tas'ın yanına koşarken.</p>

  <p class="p62">Sturm'ün yüzü asıktı ama dönerek şövalyelerin arkasından koştu.</p>

  <p class="p62">Gilthanas haklıydı. Derek savaşa katılmayacaktı. Savaştan uzağa doğru ilerliyordu.</p>

  <p class="p62">Laurana, ayağa kalkması için Tas'a yardım etti. Kender zarar görmemişti ama çok içerlemişti. "Derek, bana ihtiyacının olmadığını söyledi! Ona ettiğim onca yardımdan sonra! Ben olmasaydım o salak küre hakkında hiçbir şey bilmiyor olacaktı. Eh, göreceğiz!"</p>

  <p class="p62">Laurana onu yakalayamadan Tas, şövalyelerin arkasından fırladı.</p>

  <p class="p62">"Sana söylemiştim," dedi Gilthanas. Kadını tuttu, Tas'ın ardından gitmesini engelledi.</p>

  <p class="p62">"Geride kalmayacağım," dedi kadın meydan okurcasına.</p>

  <p class="p62">"Kalmayacağım biliyorum," dedi adam. "Sadece onların önden gitmelerini istiyorum ki onları takip ettiğimizi anlamasınlar."</p>

  <p class="p62">Kadın iç geçirdi. Bir kısmı adamın onu geride kalmaya zorlamamasına memnun kalmıştı, diğer kısmı ise yapmış olmasını diliyordu. Ejderha üstlerinden geçtiğinde de aynı duyguyu hissetmişti fakat bunun neden olduğunu bilmiyordu, zira etrafta hiç ejderha yoktu. O ve Gilthanas, küçük adımları ile şövalyelerin uzun bacaklarını yakalaması mümkün olmayan Tasslehoff'a yetiştiler.</p>

  <p class="p62">"Ben de sizinle geliyorum," diye bildirdi Tas, soğuk havada nefesi kesilmiş bir halde.</p>

  <p class="p62">"İyi," dedi Gilthanas. "Yararlı olabilirsin."</p>

  <p class="p62">"Öyle mi?" Tas memnun olmuştu ama kuşkuluydu. "Daha hiç yararlı olduğumu sanmıyorum."</p>

  <p class="p62">"Derek nereye gidiyor?" diye sordu Laurana şaşkınlık içinde.</p>

  <p class="p62">Kale duvarına doğru ilerlemekte olan Derek yönünü değiştirdi, küçük ekibini köşeden döndürerek kalenin arkasına, buzulun tam kenarına götürüyordu.</p>

  <p class="p62">Gilthanas, parlak ışık altında görmek için gözlerini kıstı, sonra da zemine yakın bir alanı işaret etti. "Şurası! İçeri girmek için bir yol bulmuş."</p>

  <p class="p62">Buz kırılarak duvarın altından ayrılmış ve bal peteğinin kenarının kesilmesi gibi, buz duvarın gitmesi ile birlikte kalenin altındaki tüneller ortaya çıkmıştı.</p>

  <p class="p62">Derek en yakın tüneli seçti ve adamlarına içeri girmelerini emretti.</p>

  <p class="p62">Gilthanas, Laurana ve Tas geride kalarak, şövalyelerin arayı açmasını beklediler, böylece güvenli bir şekilde izleyebileceklerdi onları. Üçü tam içeri gireceklerdi ki, arkalarından gelen sert ayak seslerini ve, "Bekleyin!" diye bağıran boğuk sesi duydular.</p>

  <p class="p62">Laurana arkasına dönünce, kayarak hantal bir şekilde karın üzerinde ilerleyen Flint'i gördü.</p>

  <p class="p62">"Acele edin! Onları kaybedeceğiz!" dedi Gilthanas sinirli sinirli. Hafif adımlarla ilerleyerek tünelin içine girdi. "Arkamda kal," diye emretti kardeşine, "ve o şeyle kendine zarar vermemeye çalış." Adam, ters ters buzkırana baktı.</p>

  <p class="p62">"Burada sen ne yapıyorsun, kapı kulpu?" diye sordu Flint, Tas'a öfkeyle.</p>

  <p class="p62">"Gilthanas yararlı olabileceğimi söyledi," dedi Tas gururla.</p>

  <p class="p62">"Rüyanda görürsün!" diye homurdandı Flint.</p>

  <p class="p62">Kendinden şüphe eden, doğru yolda olduğunu hisseden Laurana kardeşini takip etti. Gitmesi gerekiyordu. Gilthanas garip davranıyordu. Derek garip davranıyordu. İkisi de kendisi gibi değildi ve bunun nedeni ejderha küresiydi. Onu asla bulamamalarını umut etmeye başladı.</p>
</body>
</html>
