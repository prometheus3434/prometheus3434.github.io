<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 1 -</span><span class="t27"><br /></span><span class="t27">Zeboim'e bir adak.</span><span class="t27"><br /></span><span class="t27">Derek, Düstur'dan al</span><span class="t27">ı</span><span class="t27">nt</span><span class="t27">ı</span> <span class="t27">yap</span><span class="t27">ı</span><span class="t27">yor.</span></h3>

  <p class="pFirst"><span class="drop_caps"><img alt="D" src="../Images/BD_Renaissance_D.png" /></span>erek Crownguard ve yoldaşı olan şövalyeler Brian Donner ile Aran Tallbow, ticaret gemisinin parmaklıklarına dayanmışlar, Tarsis'ten yaklaşık yüz kilometre uzakta bulunan liman şehri Rigitt'e girişlerini izliyorlardı. Kaptanın kızı <span class="t21">Nergisim</span> adını taşıyan gemi, yolculuk boyunca iyi bir hava ve durgun denizlerde yol almıştı.</p>

  <p class="pSecond">Aran Tallbow, şövalye arkadaşlarından bir baş daha uzundu. İri bir adam olan Aran, ehlikeyf, neşeli, iyi huylu, eğlenceyi seven biriydi. Kumlu kızıl saçları vardı ve bıyığı &ndash;bir Solamniya şövalyesinin geleneksel bıyığı&ndash; uzun ve gürdü. Cücelerin deyimiyle "<span class="t21">çak</span><span class="t21">ı</span><span class="t21">rkeyif</span>" olmayı severdi ve kılıç kemerine takılı bir deri kılıf içinde ufak bir şişe taşırdı. Şişenin içinde bulunan kaliteli kanyaktan devamlı bir yudum içerdi. Asla sarhoş olmazdı, sadece keyifli olurdu. Kahkahaları midesinden gelirdi ve en az kendisi kadar iriydiler. Pek şövalye gibi gözükmezdi ama Aran Tallbow vahşi bir savaşçıydı, savaştaki cesareti ve yeteneği ün kazanmıştı. Derek bile bu konuda ona kusur bulamazdı.</p>

  <p class="p62">Gemi, Rigitt limanına girerken şövalyeler, gemicilerin şükran etmek için hediyeler sunmasını hayretle izlediler. Hediyeler, deniz kabuklarından yapılmış kolyelerden derin denizlerde yaşayan canavarların ahşap heykelciklerine kadar değişiyordu ve hepsi de gemiciler tarafından yolculuk boyunca yapılmıştı. Güvenli yolculukları için şükranlarını şarkı söyleyip ilahiler okuyarak dile getiren denizciler, hediyelerini suya attılar.</p>

  <p class="p62">"Devamlı tekrarladıkları kelime nedir, efendim?" diye sordu Aran kaptana. " '<span class="t21">Zeboim, Zeboim</span>' diyorlarmış gibi."</p>

  <p class="p62">"Öyle, beyim," dedi kaptan. "Zeboim, deniz tanrıçası. Siz de bir adak verseniz iyi olur lordum. Önemsenmemekten hoşlanmaz."</p>

  <p class="p62">"Üç yüz yıldır bu tanrıçaya dair herhangi bir iz olmamasına rağmen mi?" diye sordu Aran, arkadaşlarına göz kırparak.</p>

  <p class="p62">"Ondan haber almamış ya da bir işaret görmemiş olmam Zeboim'in gözünü üzerimizde tutmadığı anlamına gelmez," dedi kaptan ciddiyetle.</p>

  <p class="p62">Konuşurken tırabzanın üzerinden eğildi ve mavi kristallerden yapılmış güzel bir bileziği yeşil sulara attı. "Teşekkürler, Zeboim" diye seslendi, "eve dönüş yolumuzu kutsadığın için!"</p>

  <p class="p62">Derek, bu olanları memnuniyetsizlikle izliyordu. "Cahil denizcilerin batıl itikatları olmasını anlayabilirim ama size inanamıyorum kaptan; sizin gibi eğitimli bir insanın böyle bir törene katılmasını anlamıyorum."</p>

  <p class="p62">"İlk olarak lordum, yapmasam adamlarım ayaklanır," dedi kaptan, "ve ikicisi de," &ndash;adam omuzlarını silkti&ndash; "üzgün olmaktansa önlem almak daha iyidir, hele ki söz konusu olan Deniz Cadısı ise. Şimdi, eğer siz beyefendiler, bana izin verirseniz limana girmek üzere olduğumuzdan, işimin başına dönmem gerekiyor."</p>

  <p class="p62">Şövalyeler tırabzanın yanında durarak limanı izlediler ve sesleri dinlediler. Kışın gelmesine çok az kaldığından, en hiddetli kış rüzgarları haricinde her şeye dayanabilen balıkçı tekneleri dışında neredeyse boştu liman.</p>

  <p class="p62">"Affedersiniz delikanlılar," diyen bir ses geldi arkalarından.</p>

  <p class="p62">Üç şövalye arkalarına döndüklerinde, denizcilerden birinin eğilerek onlara selam verdiğini gördüler. Bu adamı iyi tanıyorlardı. Adam, gemideki en yaşlı kişiydi. Altmış yıldır denizci olduğunu iddia ediyor, on yaşında küçük bir çocukken denize çıkmaya başladığını söylüyordu. Porsumuş ve sırtı eğilmiş, yüzü güneşten yanmış ve ilerlemiş yaşından kırışmıştı. Ancak iplere hâlâ genç adamlar kadar hızlı tırmanabiliyordu. Martıların uçuşuna bakarak fırtınanın gelişini tahmin edebiliyordu ve yunuslarla konuştuğunu iddia ediyordu. Bir deniz kazasından sağ çıkmıştı ve boğulmaktan, çok güzel bir deniz elfi sayesinde kurtulduğunu söylüyordu.</p>

  <p class="p62">"Sizler için, evlatlar," dedi yaşlı adam, dişlerinin büyük bir kısmını iskorbüt yüzünden kaybetmiş olduğundan kelimeleri garip bir şekilde telaffuz ederek. "Deniz Cadısı'na vermeniz için..."</p>

  <p class="p62">Ellerinde tahtadan oyularak yapılmış iki hayvan vardı ve eğilip sırıtarak bunları Aran ve Brian'a verdi.</p>

  <p class="p62">"Bu nedir?" diye sordu Brian, elindeki ufak ahşap hayvana bakarken.</p>

  <p class="p62">"Bir kurda benziyor," diye belirtti Aran.</p>

  <p class="p62">"Evet, evlat. Kurt," dedi yaşlı adam, eliyle alnına dokunarak. "İkiniz için de birer tane." Yamru yumru parmaklarından birini önce Aran'a, sonra da Brian'a doğrulttu. "Onları Deniz Cadısı'na verin. Böylece sizden memnun olur."</p>

  <p class="p62">"Neden kurt, Yaşlı Tuz?" diye sordu Aran. "Kurtlar deniz hayvanı değillerdir. Bir balina ona daha çok yakışmaz mıydı?"</p>

  <p class="p62">"Rüyamda bana kurt vermem söylendi," dedi yaşlı adam, keskin gözleri parlayarak. Denizi işaret etti. "Onları tanrıçaya verin. Lütfunu isteyin."</p>

  <p class="p62">"Bunu yaparsanız, sizi Konsey önünde suçlarım," dedi Derek.</p>

  <p class="p62">Derek, espri anlayışıyla tanınmazdı ama bazen ufak, tatsız şakalar yapardı (o kadar tatsız ve o kadar ufak olurlardı ki, genelde farkedilmezlerdi). Dalga geçiyor olabilirdi ama olmayabilirdi de. Brian anlayamadı. Bunun Aran için bir önemi yoktu; o, her şeyi şakaya vurabilirdi.</p>

  <p class="p62">"Beni korkuttun. Bu suçlamalar ne olurdu Derek?" diye sordu Aran sahte bir endişeyle.</p>

  <p class="p62">"Puta tapma," dedi Derek.</p>

  <p class="p62">"Hah! Hah!" Aran'ın kahkahaları suyun üzerinde yankılandı. "Sen bir kurt almadın diye kıskanıyorsun sadece."</p>

  <p class="p62">Derek yolculuk boyunca kamarasında kalmış, zamanını, yanında taşıdığı Düstur'un bir kopyasını okuyup kenar boşluklarına notlar alarak geçirmişti. Sadece güvertede günlük idmanını yapmak için çıkmıştı kamarasından; ki bunun anlamı da bir saat boyunca güvertede yürümek ya da kaptanla yemek yemekti. Aran sabahtan akşama güvertede dolanmış, denizcilerle kaynaşmış, "<span class="t21">dü</span><span class="t21">ğ</span><span class="t21">ümleri</span>" öğrenmiş ve dans etmişti. Yelken açmayı üstlenmişti ve seren ucundan düştüğünde neredeyse boynunu kıracaktı.</p>

  <p class="p62">Brian ise deniz üzerindeki zamanının büyük bir kısmını Aran'ın keyfini dizginlemekle geçirmişti.</p>

  <p class="p62">"Yani bunu sadece suya atıyorum..." dedi Aran yaşlı adama, hareketlerini sözlerine uydurmaya hazırlanmıştı. "Dua ediyor muyum?"</p>

  <p class="p62">"Hayır, etmiyorsun," dedi Derek sert bir sesle. Uzandı ve yontma kurdu Aran'ın elinden alarak yaşlı adama iade etti.</p>

  <p class="p62">"Sağol arkadaş ama bu şövalyelerin kılıçları var. Kutsanmaya ihtiyaçları yok."</p>

  <p class="p62">Derek ters ters Brian'a bakınca adam teşekkürlerini mırıldandı ve kurdunu yaşlı adama geri verdi.</p>

  <p class="p62">"Bundan emin misiniz, evlatlar?" diye sordu yaşlı adam, onlara dikkatle bakarak. Bu keskin inceleme Brian'ı rahatsız etti ama o cevap veremeden Derek araya girdi.</p>

  <p class="p62">"Peri masallarına ayıracak zamanımız yok," dedi Derek kısaca.</p>

  <p class="p62">"Beyler, kısa bir süre sonra karaya çıkacağız ve eşyalarımızı toplamamız lazım."</p>

  <p class="p62">Tırabzanın yanından ayrıldı ve hızla güverteden geçti.</p>

  <p class="p62">"Onu benim için tanrıçaya ver," dedi Aran yaşlı adama, omzuna vururken, "şükranlarımla birlikte."</p>

  <p class="p62">Arkasına bakan Brian, yaşlı adamın hâlâ orada durduğunu, onları izlediğini gördü. Sonra herkesin demir atmaya hazırlanmasını söyleyen kaptanın sesi duyuldu. Yaşlı adam kurt heykelciklerini denize attı ve verilen emre uymak için hızla hareket etti.</p>

  <p class="p62">Derek, üç şövalyenin paylaştığı ufak kamaraya gitmek için güvertenin altında kayboldu. Aran onu takip etti, ilerlerken de matarasından bir yudum aldı. Brian, denize bakmak için oyalandı. Güneydeki buzullardan esen rüzgar, içinde kış esintileri taşıyordu. Dalgalar, üstte altuni, altta maviydi. Rüzgar, pelerininin kenarlarını çekiştirdi. Deniz kuşları ya gökyüzünde halkalar çiziyor ya da suyun içine dalıp çıkıyorlardı.</p>

  <p class="p62">Brian, yaşlı adamın kurt oymasını almış olmayı diledi. Deniz tanrıçasına &ndash;her kimse&ndash; bir adak vermiş olmayı diledi. Onu aklında canlandırdı; güzel ve kaprisli, tehlikeli ve ölümcül. Brian, kadını selamlamak için elini kaldırdı.</p>

  <p class="p62">"Güvenli yolculuk için teşekkürlerimi sunuyorum, hanımım," yarı ciddi ve yarı şaka.</p>

  <p class="p62">Derek'in sinirli sesi, güvertenin altından yankılandı.</p>

  <p class="p19">"Geliyorum!" diye seslendi Brian.</p>

  <p class="p20"><span class="t30">*****</span></p>

  <p class="p62">Şövalyeler, Rigitt'te fazla kalmadılar. Kuzeydeki Tarsis'e gitmek için at kiraladılar; yolculuklarında Toz Bozkırları'ndan geçeceklerdi. Yol hâlâ açıktı ancak kuzeyde, Thorbardin civarında kar vardı, en azından o yoldan henüz gelmiş bir paralı asker olan içki arkadaşından öyle duymuştu Aran.</p>

  <p class="p62">"Tarsis'in içinde kalmamamızı önerdi," dedi Aran onlara, erzaklarını atlarına yüklerlerken. "Tepelerde kamp kurmamızı ve gündüz şehre girmemizi önerdi. Solamniya Şövalyesi olduğumuz gerçeğini kendimize saklamamız gerektiğini söyledi. Görünüşe göre Tarsisliler bizi pek sevmiyorlar."</p>

  <p class="p62">"Düstur der ki: '<span class="t21">Bir</span> <span class="t21">ş</span><span class="t21">övalye, gün</span> <span class="t21">ı</span><span class="t21">ş</span><span class="t21">ığı</span><span class="t21">nda alenen yürümelidir, asaletini dünyaya gururla duyurmal</span><span class="t21">ı</span><span class="t21">d</span><span class="t21">ı</span><span class="t21">r,</span>' " diyerek alıntı yaptı Derek.</p>

  <p class="p62">"Peki ya Tarsisliler bizi asil kıçlarımızdan tutup dışarı atarlarsa, ejderha küresini bulma görevimize ne olacak?" diye sordu Aran sırıtarak.</p>

  <p class="p62">"Bizi atmazlar. Yetkililer hakkındaki bu bilgiyi ne olduğu belirsiz bir kiralık askerden aldın," dedi Derek küçümseyerek.</p>

  <p class="p62">"Kaptan da bana aynı şeyi söyledi Derek," dedi Brian.</p>

  <p class="p62">"Afet'ten önce şövalyeler, yüzlerce kilometre uzakta olmasına rağmen Tarsis'i Solamniya'nın bir Lord Şehri yapmışlardı. Böylece şövalyeler, şehri düşmanlardan koruyabileceklerdi. Afet gerçekleştikten sonra şövalyeler kendilerini koruyamadılar, Solamniya'dan bu kadar uzak olan bu şehri de. Tarsis'te yaşayan şövalyeler &ndash;sağ kalanlar&ndash; Palanthas'a döndüler ve Tarsisliler'i kendi savaşlarıyla baş başa bıraktılar."</p>

  <p class="p62">"Tarsisliler, onları terk ettiğimiz için bizi asla affetmediler," diye bitirdi Brian konuşmasını.</p>

  <p class="p62">"Belki de bir boşluk bulabiliriz..." diye başladı Aran konuşmaya.</p>

  <p class="p62">Brian ona uyarırcasına baktı ve Aran, burnunu kaşıyarak, önerisini başka türlü söyledi.</p>

  <p class="p62">"Belki Düstur'da böylesi hassas bir politik durum için bir hüküm vardır."</p>

  <p class="p62">"Düstur hakkında daha çok bilgin olmalıydı," dedi Derek serzenişte bulunarak, "yoksa ne dediğini bilirdin. Tarsis'e sahte bir görünüşle girmeyeceğiz. Yetkililere kimliğimizi gösteren belgelerimizi takdim edeceğiz ve şehre girmek için izinlerini alacağız. Eğer düzgün davranırsak sorun çıkmaz, lakin hırsızlar gibi şehre girmeye çalışırken yakalanırsak başımız belaya girer."</p>

  <p class="p62">"Sanki kafalarımızın üzerine kara torbalar geçirip girelim demişim gibi konuşuyorsun," dedi Aran, kıkırdayarak.</p>

  <p class="p62">"Şövalye olduğumuz gerçeğini azametle teşhir etmeye gerek yok. Yalan söylememiz gerekmiyor; sadece şık yeleklerimizi ve el işi deri zırhlarımızı kaldıracağız, süslü miğferlerimizin yerine sadelerini takacağız, seviyemizi gösteren nişanlarımızı ve mahmuzlarımızı çıkartıp sıradan, işlevsel giysiler giyeceğiz. Belki bıyıklarımızı bile keseriz."</p>

  <p class="p62">Son cümlesi, kesinlikle söylememesi gereken bir şeydi. Derek cevap vermeye tenezzül bile etmedi. Atının başlığını son kez düzelterek, hancıya olan borçlarını ödemek amacıyla içeri girdi.</p>

  <p class="p62">Aran omzunu silkti ve matarasına uzandı. Birkaç damla alıp Brian'a uzattı ama adam kafasını sallayarak reddetti.</p>

  <p class="p62">"Derek mantıklı konuşuyor, Aran," dedi Brian. "Eğer kimliklerimizi saklarken yakalanırsak bizim için kötü olabilir. Hem, üç yüz yıl sonra Tarsisliler'in bizden hâlâ nefret ettiklerini düşünmüyorum!"</p>

  <p class="p62">Aran adama baktı ve gülümsedi. "Bunun nedeni, senin kimseden nefret etmeyi düşünmemen Brian." Ahırın kapısına bakmak için tembel tembel yürüdü, sonra Derek'in duyamayacağı kadar uzakta olduğunu görünce, arkadaşının yanına döndü. "Lord Gunthar'ın neden bu göreve çıkmamı istediğini biliyor musun?"</p>

  <p class="p62">Brian tahmin edebilirdi ama yapmak istemiyordu.</p>

  <p class="p62">"Aran, sanmıyorum ki..."</p>

  <p class="p62">"Derek'in bu işi yüzüne gözüne bulaştırmadığından emin olmak için buradayım," dedi Aran düz bir sesle.</p>

  <p class="p62">Bir yudum daha içti. Brian, ifadenin sertliği dolayısıyla yüzünü buruşturdu. "Derek bir Gül Şövalyesi, Aran. İkimizin de üstü. Düstur'a göre..."</p>

  <p class="p62">"Düstur'a tüküreyim," dedi Aran sert bir sesle, neşeli havası kayboluyordu. "Derek ulusumuzu kurtarmaktansa eskimiş ve küflü kurallara uymayı önemsiyor diye bu görevin başarısızlığa uğramasına izin vermeyeceğim."</p>

  <p class="p62">"Belki de bu kurallar ve temsil ettikleri asil gelenek olmazsa kurtarmanın bir anlamı yoktur," diye belirtti Brian ters ters.</p>

  <p class="p62">Aran, elini sevgiyle arkadaşının omzuna koydu. "Sen iyi bir adamsın, Brian."</p>

  <p class="p62">"Derek de öyle," dedi Brian içtenlikle. "Onu uzun zamandır tanıyoruz, Aran. Uzun yıllardır onun arkadaşıyız."</p>

  <p class="p62">"Doğru," dedi Aran omzunu silkerek, "ve onun ne kadar sertleştiğini ve değiştiğini gördük."</p>

  <p class="p62">Brian iç çekti. "Ona karşı sabırlı ol, Aran. Çok şey yaşadı. Kalenin kaybı, kardeşinin korkunç ölümü..."</p>

  <p class="p62">"Sabırlı olacağım," dedi Aran, "ama bir noktaya kadar. Şimdi gidip bir veda içkisi içeceğim. Bana katılır mısın?"</p>

  <p class="p62">Brian kafasını salladı. "Sen git. Ben Derek'i bekleyeceğim."</p>

  <p class="p62">Aran atına bindi ve yola çıkmadan önce son bir bardak biranın keyfini çıkartıp matarasını doldurmaya gitti.</p>

  <p class="p62">Brian ahırda kaldı, atının dizginlerini ayarladı. Lanet olasıca Aran! Brian, Aran'ın onlara katılmasının gerçek nedenini söylememiş olmasını dilerdi. Brian, Lord Gunthar'ın Derek'e çok az güvendiği için bir arkadaşlarını casusluk etmesi için yanlarında göndermesinden hoşlanmamıştı ve Brian, Aran'ın böylesi alçaltıcı bir görevi kabul ettiğini duymaktan da hoşlanmamıştı. Şövalyeler birbirlerini gizli gizli gözetlemezlerdi. Bu, Düstur'da bir yerlerde yazıyor olmalıydı.</p>

  <p class="p62">Öyle olsa bile, Derek o kısımlardan alıntı yapmıyordu zira onun kendi casusları da Lord Gunthar'ın sarayındaydı. Belki de Derek'in casusları, Aran'ın bir casus olduğunu ona söylemişlerdi. Brian, başını atın boynuna yasladı. Kraliçe Takhisis'in dünyaya dönmüş olduğuna, bir zamanlar şeref ve kahramanlığın şampiyonları olanların arasında ihtilaf tohumları ektiğine neredeyse inanacaktı. Tohumlar, korkunun içinde köklenmişlerdi ve şimdi de nefret ve kuşkunun zararlı tohumlarını döküyorlardı.</p>

  <p class="p62">"Aran nerede?" Derek'in sesi, Brian'ı karanlık düşüncelerinden uyandırdı.</p>

  <p class="p62">"Bira içmeye gitti," dedi Brian.</p>

  <p class="p62">"Kender gezisine çıkmıyoruz," dedi Derek suratsızca. "Hiç bir şeyi ciddiye almıyor ve şimdi de gidip onu meyhanelerde aramam gerekecek."</p>

  <p class="p62">Derek yanılıyordu. Aran'ı, Tarsis'e giden yolda onları beklerken buldular; ağzındaki köpükleri siliyordu. Aran ortada, Derek onun sağında ve Brian da solunda, üçü birlikte yola koyuldular. Bir anda başka bir maceralarını, ilk maceralarını hatırladı Brian.</p>

  <p class="p62">"Üçümüzün de silahtar olduğu zamanı hatırlar mısınız? Birbirimize ve kuklalara tahta kılıçlarla saldırmaktan sıkılmıştık. Kendimizi kanıtlamaya karar vermiştik ve..."</p>

  <p class="p62">"Ölüm şövalyesini bulmak için Nightlund'a gitmiştik!" Aran kıkırdamaya başladı. "Ruhum adına, o olayı uzun süredir düşünmemiştim. Nightlund olduğunu düşündüğümüz yere doğru üç gün boyunca at sürmüştük ama aslında ona yaklaşamamıştık bile ve sonunda o boş kaleye ulaşmıştık. Terk edilmişti. Duvarları çatlamış, burçları parçalanmıştı. Kulelerden biri yanmış ve kararmıştı ve biz de onu &ndash;Dargaard Kalesi'ni&ndash; bulduğumuzu sanmıştık. Korkunç Lord Soth'un lanetli evini." Aran'ın kıkırdamaları kahkahaya dönüştü. "Sonra ne olduğunu hatırlıyor musun?"</p>

  <p class="p62">"Unutacağımı hiç sanmıyorum," dedi Brian. "O gece hayatımdan beş yıl kaybettim. Gözlemek için kalenin yakınında kamp kurmuştuk ve pencerelerden birinde garip mavi bir ışığın titrediğini gördük."</p>

  <p class="p62">"Ha, ha! Mavi ışık!" Aran kahkahalarla güldü.</p>

  <p class="p62">"Zırhımızı kuşandık..."</p>

  <p class="p62">"...ama bize uymuyorlardı çünkü onları ustalarımızdan çalmıştık," diye hatırladı Aran. "Hepimizin ödü patlamıştı ama hiçbirimiz bunu itiraf edemedik ve bu yüzden de ilerledik."</p>

  <p class="p62">"Derek liderimizdi. Hatırladın mı, Derek? İşaret verdin ve içeri saldırdık ve" &ndash;Brian gülmekten zorlukla konuşuyordu&ndash; "karşımıza bir cüce çıktı..."</p>

  <p class="p62">"Kalenin içine kaçak bir damıtım evi kurmuştu..." Aran kahkahalara boğuldu. "Gördüğümüz mavi ışık, maltı pişirmek için yakmış olduğu ateşti! Oraya birasını çalmaya geldiğimizi düşünmüştü, şişelerin içinden, lanet olasıca büyük baltasını sallayarak üzerimize saldırmıştı. Yemin ederim, en az üç metre uzunluğunda gözüküyordu!"</p>

  <p class="p62">"Ve biz kahraman şövalyeler, o kulaklarımızı keseceğini haykırarak bizi kovalarken, üç ayrı yöne kaçışmıştık!"</p>

  <p class="p62">Aran, eyerinin üzerinde iki büklüm olmuştu. Brian o kadar çok uluyordu ki, neredeyse hiçbir şey göremiyordu. Gözyaşlarını sildi ve Derek'e baktı.</p>

  <p class="p62">Şövalye, atının üzerinde dimdik oturuyordu. Dümdüz önüne bakıyordu ve kaşlarını hafifçe çatmıştı. Brian'ın kahkahaları kesildi.</p>

  <p class="p62">"Bunu hatırlamıyor musun, Derek?" diye sordu.</p>

  <p class="p62">"Hayır," dedi Derek. "Hatırlamıyorum."</p>

  <p class="p62">Atını mahmuzlayarak dörtnala koşturmaya başladı, tek başına gitmek istediğini alenen gösterdi.</p>

  <p class="p62">Aran matarasını çıkarttı, sonra da Derek'in ardından hızlandı. Brian geride kalmayı seçti. Bundan sonra hikayeler, kahkahalar olmayacaktı. Yolculuklarını neşelendirmek için kahramanlıklarla ilgili şarkılar söylemeye gelince, Brian bir tanesini hatırlamaya çalıştı ama başaramadı.</p>

  <p class="p62">Hem şarkı söylemek sadece Derek'i sinirlendirirdi.</p>

  <p class="p62">Gri bulutlar toplanıp kar yağmaya başlarken, üçü sessizlik içinde kuzeye doğru yol aldılar.</p>
</body>
</html>
