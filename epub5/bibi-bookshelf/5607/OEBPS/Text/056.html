<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 7 -</span><span class="t27"><br /></span><span class="t27">Son öpücük.</span><span class="t27"><br /></span><span class="t27">Ate</span><span class="t27">ş</span> <span class="t27">ve Kan.</span></h3>

  <p class="pFirst"><span class="drop_caps"><img alt="Ş" src="../Images/BD_Renaissance_Ss.png" /></span>övalyeler ve yeni buldukları yol arkadaşları, kütüphaneye kazasız belasız eriştiler. Marcus, Tas'ın güven içinde kütüphaneye ulaştığını ve altı yüz muhafız ve avare bir devle nasıl dövüştüklerinin hikayesini Lillith'e anlattığını bildirmek için geri dönmüştü.</p>

  <p class="pSecond">"Brian," dedi Derek, "kütüphaneye girmeden önce gidip Brightblade'i getir. Ona, onunla konuşmak istediğimi söyle."</p>

  <p class="p62">Brian derin bir iç çekti, fakat ona söyleneni yapmaya gitti.</p>

  <p class="p62">Sturm Brightblade şerefli bir aileden geliyordu ve ailesinin eski ve değerli bir dostu olan Lord Gunthar'ın desteğine sahipti. Sturm şövalyelik için değerlendirilmeyi talep ettiğinde, Lord Gunthar genç adama arka çıkmıştı. Sturm'ün şövalyeliğe aday olmasına birkaç nedenden dolayı karşı çıkan Derek olmuştu; Sturm, Solamniya'da yetiştirilmemişti, gelişim yıllarında babası yanında bulunmadığından annesi tarafından büyütülmüştü. Sturm uygun bir eğitim almamıştı, silahtar olarak bir şövalyeye hizmet etmemişti ve en kötüsü Derek, Sturm'ün babasının kim olduğunun belirsiz olduğunu ima etmişti.</p>

  <p class="p62">Çok şükür Sturm konsey salonunda olmadığından, Derek'in kendisi ve ailesi hakkında söylediklerini dinlememişti yoksa salonda kan dökülürdü. Haliyle suçlamalara Lord Gunthar cevap vermiş, genç arkadaşı lehine hararetle tartışmıştı ama Derek'in suçlamaları Sturm'ün adaylığını mahvetmeye yetmişti.</p>

  <p class="p62">Dedikodulara göre Sturm, Derek'in söyledikleri hakkında dedikodular duyunca, Derek'i bir şeref düellosuna davet etmeye çalışmıştı. Ancak bu mümkün değildi. Sturm Brightblade gibi bir kimse, bir Gül Şövalyesi'ni ölümüne bir düelloya çağıramazdı. Rezil olduğunu düşünen Sturm, Solamniya'dan ayrılmaya karar verince Lord Gunthar, boş yere Sturm'ü kalmaya ikna etmeye çalışmıştı. Lord Gunthar ona bir yıl beklemesini, böylece adının tekrar sunulanacağını söylemişti. Bu arada Sturm, Derek'in iddialarını çürütüp, kalanları &ndash;babasının kılıcı ve zırhı&ndash; ki bunların bir kısmını Sturm reddetmişti. Bundan kısa bir süre sonra mirasından kalanları üzerinde taşıyordu ve buna hakkı hiç yoktu. Sturm bunları alarak Solamniya'yı terk etmişti.</p>

  <p class="p62">İki gururlu ve inatçı adam, diye düşündü Brian, ikisi de hatalı.</p>

  <p class="p62">"Seninle konuşmamız gerekiyor Sturm," dedi Brian. "Özel olarak. Belki hanımefendi biraz dinlenmek ister," diye bitirdi lafını garip bir şekilde.</p>

  <p class="p62">Sturm, peçeli kadını, bir zamanlar mermer bir çeşme olan yıkıntının yakınındaki bir taş banka götürdü. Kibar bir şekilde bankın üzerindeki karı süpürdü, pelerinini çıkarttı ve bankın üzerine serdi, sonra da kadının oturmasına yardım etti. Gerçek elf, adı Gilthanas olan, bütün bu süre boyunca hiçbiriyle konuşmamıştı. Korumacı bir şekilde kadının yanına oturdu. Tanis dolanıyor, etrafa bakınıyordu. Sturm ona arkadaşlarıyla konuşmaya gideceğini söylediğinde başını sallayarak onayladı.</p>

  <p class="p62">Derek, özel olarak konuşabilecekleri ve kimsenin onları duymayacağı bir yere götürdü onları. Brian, birazdan olacaklar hakkında korkunç bir hisse sahip olduğundan, Derek'i takip etmesi gereken Sturm'ü biraz bekleterek ona hızla bir şeyler söyleme fırsatını yakaladı.</p>

  <p class="p62">"Olanlar; yani şövalyelikte sana olanlar yüzünden üzüldüğümü söylemek istiyorum. Derek benim dostum ve ondan daha çok sevip saydığım hiç kimse yok," Brian acıyla gülümsedi, "ancak bazen bir atın arka tarafı olabiliyor."</p>

  <p class="p62">Sturm cevap vermedi. Bakışlarını yerde tuttu. Yüzü öfkeden kararmıştı.</p>

  <p class="p62">"Hepimizin zayıf yönleri var," diyerek devam etti Brian. "Eğer Derek zırhını çıkartırsa, altında bir insan olduğunu görürüz ama zırhını çıkartamaz, Sturm. Onun yaradılışı böyle değil. Herkesten, özellikle de kendisinden mükemmeli bekliyor."</p>

  <p class="p62">Sturm bunun üzerine yumuşamış gibiydi. Daha az suratsız gözüküyordu.</p>

  <p class="p62">"Ejderha orduları Crownguard Kalesi'ni istila ettiklerinde" Brian devam etti, "bir ejderha küçük kardeşi Edwin'i öldürdü. Yani, öldüğünü tahmin ediyoruz." O korkunç günü hatırlayarak duraksadı ve sessizce devam etti, "Öldüğünü umuyoruz. Derek'in karısı ve çocukları kayınpederinin yanında yaşamak zorunda kaldılar, çünkü Derek'in onlara verecek bir evi yok. Bir adam, hele ki Derek kadar gururlu bir adam, bu durumda nasıl hissedebilir ki? Hiçbir şeyi kalmadı, şövalyelik, bu görev..." Brian iç geçirdi "...ve gururu dışında. Bunu hatırla Sturm ve onu affet, eğer yapabilirsen."</p>

  <p class="p62">Brian bunları söyledikten sonra ayrıldı, yoksa Derek onun bir şeyler söylediğinden şüphelenirdi. Sturm, Derek'in yanına gittiğinde sessiz, gergin ve resmiydi. Aran, Derek'in miğferinin üzerinden Brian'a baktı ve soru sorarcasına bir kaşını kaldırdı. Brian sadece kafasını sallayabildi. Derek'in ne yaptığı konusunda hiçbir fikri yoktu.</p>

  <p class="p62">"Brightblade," dedi Derek birdenbire, "geçmişte anlaşmazlıklarımız oldu..."</p>

  <p class="p62">Sturm'ün bedeni titredi, yumrukları sıkıldı. Hiçbir şey söylemedi ama onaylarcasına başını salladı.</p>

  <p class="p62">"Düstur'a göre, savaş zamanında, bütün kişisel düşmanlıkların bir kenara konulması gerektiğini hatırlatırım sana. Ben bunu yapmaya niyetliyim," dedi Derek, "eğer sen de yaparsan. Bunu, sırrımızı sana ifşa ederek kanıtlıyorum. Sana görevimizin ne olduğunu açıklayacağım."</p>

  <p class="p62">Brian, Derek'in ne yaptığını bir anda fark ederek şaşkına döndü. O kadar öfkelendi ki sert kelimelerini yutmak zorunda kaldı; Derek, kendere ihtiyacı olduğu için Sturm'le uzlaşmaya çalışıyordu.</p>

  <p class="p62">Sturm tereddüt etti, sonra derin bir iç çekti, sanki ağır bir yükten kurtulmuş gibiydi ve usulca, "Güveninizden dolayı şeref duydum, lordum," dedi.</p>

  <p class="p62">"Arkadaşlarına görevimizden bahsedebilirsin," dedi Derek, "ama bunu başka kimse bilmemeli."</p>

  <p class="p62">"Anlıyorum," dedi Sturm. "Onların şerefine de kendiminki gibi kefilim."</p>

  <p class="p62">Cüceler ve yarımelfler gibi tuhaf kişiler hakkında bu şekilde konuşması yüzünden Derek bir kaşını kaldırdı ama uzatmadı, kendere ihtiyacı vardı.</p>

  <p class="p62">Derek konuşmaya devam edecekken, Aran araya girdi.</p>

  <p class="p62">"Pax Tharkas'ta bir Ejderha Yüceefendisi'ni öldürdüğünüz doğru mu?" diye sordu ilgiyle.</p>

  <p class="p62">"Dostlarım ve ben, Pax Tharkas'ta Yüceefendi'nin ölümüyle sonuçlanan bir köle ayaklanmasının başlamasına yardım ettik," diye yanıtladı Sturm.</p>

  <p class="p62">Aran etkilenmişti. "Mütevazılığın gereği yok Brightblade. Yüceefendi'nin başınıza ödül koyması için bununla daha fazla ilginizin olması lazım!"</p>

  <p class="p62">"Öyle mi?" diye sordu Sturm, şaşırmıştı.</p>

  <p class="p62">"Öyle. Senin ve yol arkadaşlarının isimleri var listede. Göster ona Brian."</p>

  <p class="p62">"Bunu başka bir zaman yapabiliriz. Şu anda tartışmamız gereken daha önemli meseleler var," dedi Derek, Aran'a hiddetle bakarak. "Ejderha küresi olarak bilinen değerli bir nesneyi bulmak ve Sancrist'e götürmek için Şövalyeler Konseyi tarafından gönderildik. Bu kürenin Buzsınırı'nda olabileceğine dair dedikodular duyduk ve daha fazla bilgi edinmek için kadim kütüphaneye uğradık. Bu konuda kenderin bize paha biçilemez yardımları oldu."</p>

  <p class="p62">Sturm, utanarak bıyıklarını düzeltti. "Kimse hakkında kötü konuşmaktan hoşlanmam lordlarım, özellikle de yıllardır tanıdığım ve dostum olarak addettiğim Tasslehoff hakkında..."</p>

  <p class="p62">Derek, herhangi bir insanın bir kenderi dost olarak kabul etmesi düşüncesi karşısında kaşlarını çattı ama bereket ki Sturm bunu farketmedi.</p>

  <p class="p62">"...lakin bilmelisiniz ki Tas, çok iyi kalpli bir kişi olmasına karşın, bazen...ııı... hikayeler..."</p>

  <p class="p62">"Kenderin küçük bir yalancı olduğunu söylemeye çalışıyorsan, bunun farkındayım," dedi Derek sabırsızca. "Kender şu anda yalan söylemiyor. İddialarının gerçek olduğu konusunda kanıtımız var. Bence sen ve arkadaşların gelip bunu kendi gözlerinizle görmelisiniz."</p>

  <p class="p62">"Eğer Tasslehoff size yardımcı olabilmişse bundan çok memnunum. Tanis'in onunla konuşmak isteyeceğine eminim," diye söylendi Sturm alayla. "Şimdi, eğer tartışacağımız başka bir şey yoksa,"</p>

  <p class="p62">"Bir tek şey kaldı; şu peçeli kadın kim?" diye sordu Brian burnunun üzerinden arkasına bakarken.</p>

  <p class="p62">Kadın hâlâ bankta oturuyor, gerçek elf ve yarımelfle konuşuyordu. Cüce de yakınlarında ayaklarını yere vuruyordu.</p>

  <p class="p62">"Leydi Alhana, Silvanesti Kralı'nın kızı," diye yanıtladı Sturm. Bakışları kadına bakarken yumuşadı.</p>

  <p class="p62">"Silvanesti!" diye tekrarladı Aran hayretle. "Evinden çok uzakta. Bir Silvanesti elfinin Tarsis'te ne işi var?"</p>

  <p class="p62">"Karanlık Kraliçe'nin elleri her yere uzanıyor," dedi Sturm acı acı.</p>

  <p class="p62">"Ejderha orduları onun vatanını işgal etmek üzereler. Leydi düşmanlarıyla olan savaşlarında elflere yardım edebilecek paralı askerler bulmak için hayatını tehlikeye atarak Tarsis'e gelmiş. Bu yüzden tutuklanmıştı. Bu şehirde ne paralı askerlere ne de onları kiralamak isteyenlere iyi gözle bakılmıyor."</p>

  <p class="p62">"Yani ejderha ordularının Silvanesti'ye saldırma tehdidini savurabilecekleri kadar güneye gittiklerini mi söylüyorsun?" diye sordu Brian şaşkına dönerek.</p>

  <p class="p62">"Öyle gözüküyor lordum," diyerek cevap verdi Sturm. Derek'e baktı ve anlayış ve üzüntü dolu bir sesle, "Savaşın Solamniya'ya da ulaştığını duydum," dedi.</p>

  <p class="p62">"Crownguard Kalesi ejderha ordularının eline düştü, Vingaard da," dedi Derek duygusuzca, "ve doğudaki her yer. Palanthas hâlâ duruyor, Yüce Ermiş Kulesi de, ancak iblisler her an saldırabilirler."</p>

  <p class="p62">"Üzgünüm lordum," dedi Sturm içtenlikle ve ilk defa Derek'in gözlerinin içine baktı. "Gerçekten üzgünüm."</p>

  <p class="p62">"Şefkate ihtiyacımız yok. İhtiyacımız olan, bu kasapları vatanımızdan sürecek güç," dedi Derek ters bir şekilde. "Ejderha küresinin bu kadar hayati öneme sahip olmasının nedeni de bu. (Kendere göre) kendisine hakim olana ejderhaları kontrol etme gücü veriyormuş."</p>

  <p class="p62">"Bu doğruysa, özgürlük uğruna savaşan hepimiz için iyi bir haber demektir," dedi Sturm. "Gidip arkadaşlarımı bilgilendireceğim."</p>

  <p class="p62">Yarımelfle konuşmak için ayrıldı.</p>

  <p class="p62">"Sanırım bunlara nazik davranmalıyız," dedi Derek suratını asarak ve kendini toparlayıp Sturm'ün yanına gitti.</p>

  <p class="p62">Aran onun arkasından bakakaldı. "Ne yaptığının farkındasın, değil mi Brian? Brightblade'e iyi davranıyor ki kenderi elimizde tutarak bize yardım etsin. Yoksa Derek, Sturm'e günahını bile vermezdi."</p>

  <p class="p62">"Olabilir," diyerek itiraf etti Brian. "Ancak, Derek'in böyle düşünmediğine gerçekten inanıyorum. Ona göre bunu Solamniya için yapıyor."</p>

  <p class="p19">Aran bıyığını çekiştirdi. "Sen iyi bir dostsun Brian. Keşke seni hak etseydi." Matarasına uzandı, sonra boş olduğunu hatırladı ve iç geçirerek, Sturm Brightblade'in değersiz dostlarıyla arkadaşlık etmeye gitti.</p>

  <p class="p20"><span class="t30">*****</span></p>

  <p class="p62">Kimsenin değersiz olmadığı anlaşıldı, Derek için bile, zira Leydi Allıana ile tanıştırılırken itibarının zedelendiğini düşünmemişti. Solamn'lar yüzlerce yıldır bir kral tarafından yönetilmiyorlardı ancak soyluluğa hâlâ saygı duyuyorlar ve onun tarafından büyüleniyorlardı, özellikle de Alhana Yıldızmeltemi gibi eşsiz bir güzelliğe sahip olan soyluluk tarafından.</p>

  <p class="p62">Kütüphaneye girdiklerinde, kenderin büyülü gözlükleri ile kitapları okuduğunu gördüler. Onlara Tanis Yarımelf olarak tanıştırılan ve zevzekliği yüzünden Tas'a sert davranmaya niyetlenen yarımelf bile, Tasslehoff'un kadim metinleri okuyabildiğini ve söylediklerini uydurmadığını anlayarak sonunda sakinleşmişti.</p>

  <p class="p62">Şövalyeler, kender ve dostları konuşurlarken Brian, Lillith'i aramaya koyuldu. Döndüğünde kadının bir işi halletmek için oradan ayrıldığını öğrenince hayal kırıklığına uğramıştı. Girişe geri döndü ve Marcus'un gergin gergin merdivenden yukarı bakmakta olduğunu gördü.</p>

  <p class="p62">"Havada kötü bir his var," dedi. "Fark ettin mi?"</p>

  <p class="p62">Brian, Aran'ın da kısa bir süre önce buna benzer bir şey söylemiş olduğunu hatırladı. Marcus dikkatini bu konuya çekince, Brian da tedirgin oldu. Aran'ın söylemiş olduğu gibi, mezarının üzerinde gezinen biri varmış gibiydi.</p>

  <p class="p62">"Lillith nerede?" diye sordu Brian.</p>

  <p class="p62">"Küçük tapınağımızda dua ediyor," diye yanıtladı Marcus giriş kapısının yanındaki küçük bir odayı işaret etti. Kitap ve terazi simgelerini taşıyan başka bir kapı aralık duruyordu. Brian irkilmişti. Ne yapacağını bilemedi.</p>

  <p class="p62">"Sadece... kısa bir süre sonra gidebiliriz... onu görmek istedim."</p>

  <p class="p62">"İçeri girebilirsin," dedi Marcus gülümseyerek.</p>

  <p class="p62">"Onun işine mani olmak iste..."</p>

  <p class="p62">"Önemli değil."</p>

  <p class="p62">Brian tereddüt ettikten sonra ilerledi ve nazikçe kapıyı itti.</p>

  <p class="p62">Tapınak epey küçüktü, aynı anda sadece birkaç kişiyi alabilecek genişlikteydi. En ucunda bir sunak vardı. Sunağın üzerinde açık bir kitap ve yanında kefeleri mükemmel bir şekilde dengelendiğinden aynı hizada duran bir terazi bulunuyordu. Lillith, Brian'ın umduğunun aksine, diz çökmemişti. Bağdaş kurmuş, rahat bir tavırla oturuyordu sunağın önünde. Kısık bir sesle konuşuyordu ama tanrısına dua etmekten ziyade onunla muhabbet ediyor gibiydi, ara sıra el hareketleriyle destekliyordu sözlerini.</p>

  <p class="p62">Brian kapıyı biraz daha itti, gizlice odaya girmeye niyetliydi fakat kapının menteşeleri gıcırdadı. Lillith arkasına döndü ve adama gülümsedi.</p>

  <p class="p62">"Özür dilerim," dedi Brian. "Seni rahatsız etmek istememiştim."</p>

  <p class="p62">"Gilean ve ben sadece konuşuyorduk," dedi kadın. "Ondan arkadaşınmış gibi bahsediyorsun," dedi Brian.</p>

  <p class="p62">"Öyle," dedi Lillith ayağa kalkarak. Gamzesi göründü.</p>

  <p class="p62">"Ama o bir tanrı. En azından, sen onun bir tanrı olduğuna inanıyorsun," dedi Brian.</p>

  <p class="p62">"Ona bir tanrı olarak saygı duyuyorum ve hürmet ediyorum," diye yanıtladı Lillith, "ama ona geldiğim zaman, eski bir arkadaşımı ziyaret etmişim gibi karşılıyor beni."</p>

  <p class="p62">Brian gözlerini sunağa dikti, konuyu değiştirmek için bir yol bulmaya çalıştı, zira bu onu huzursuz ediyordu. Kutsal bir metin olduğunu düşünerek kitaba baktı ve şaşkınlıkla, "Kitabın sayfaları boş. Bunun nedeni ne?" diye sordu.</p>

  <p class="p62">"Hayatlarımızın doldurulmayı bekleyen boş sayfalardan oluştuğunu bize hatırlatmak için," diye cevapladı Lillith. "Hayat Kitabı doğumumuzda başlar ve öldüğümüzde biter. Devamlı içine bir şeyler yazarız ancak ne kadar yazarsak yazalım, yaşadığımız sevinçler yada yaptığımız hatalar ne olursa olsun, hep bir sonraki sayfayı çeviririz ve yarının sayfası daima boştur."</p>

  <p class="p62">"Bu bakış açısı bazıları için çok göz korkutucu olabilir," dedi Brian kasvetle, gözleri bembeyaz ve boş sayfaya takılmıştı.</p>

  <p class="p62">"Onun umutla dolu olduğunu düşünüyorum ben," dedi Lillith. Adama yaklaştı.</p>

  <p class="p62">Adam kadının ellerini tuttu ve kendininkilerin arasına aldı. "Yarının sayfasına ne yazmak istediğimi biliyorum. Sana olan aşkımı yazmak istiyorum."</p>

  <p class="p62">"O halde onu bugünün sayfasına yazalım," dedi Lillith usulca. "Yarına kadar beklemeyelim."</p>

  <p class="p62">Sunağın üzerinde kesme kristalden, içi mürekkeple dolu bir hokka vardı ve yanında da bir tüy kalem duruyordu. Lillith tüyü mürekkebe batırdı ve yarı ciddi bir halde gülerek sayfaya çocuklar gibi bir kalp çizip içine adamın adını &ndash;Brian&ndash; yazdı.</p>

  <p class="p62">Brian kalemi aldı ve tam kadının adını yazacaktı ki, kütüphanenin dışından gelen boru seslerini duydu. Boru sesleri uzaktan geliyorlardı ama onların ne olduğunu anlamıştı. Midesi düğümlendi. Kalbi hızla atmaya başladı. Eli titredi ve "L" harfini yazmakta olan kalemi düşürdü.</p>

  <p class="p62">Kapıya doğru döndü.</p>

  <p class="p62">"Bu korkunç ses de ne?" diye sordu Lillith soluğu kesilerek.</p>

  <p class="p62">O sırada ses gittikçe yükseliyordu. Kadın bu akortsuz, tatsız ses karşısında yüzünü buruşturdu.</p>

  <p class="p62">"Bu ne?" diye sordu tekrar. "Ne anlama geliyor?"</p>

  <p class="p62">"Ejderha orduları," dedi Brian, kadın için sakin kalmaya çalışarak. "Korktuğumuz şey gerçekleşti. Tarsis saldırı altında."</p>

  <p class="p62">Adam ve Lillith bakıştılar. Ayrılmaları gereken zaman gelmişti; adam kendi işini yapacak, kadın da kendi görevini yerine getirecekti. Birbirlerine sarılmak, sevdiklerinin yüzünü akıllarına kazımak ve gelmekte olan karanlıkta ona dayanmak için değerli bir an. Daha sonra da ayrılarak birbirlerini bıraktılar.</p>

  <p class="p62">"Marcus," diye seslendi Lillith, tapınaktan koşarak çıkarken, "Estetikleri bul! Hepsini buraya getir!"</p>

  <p class="p62">"Derek!" diye bağırdı Brian. "Ejderha orduları! Bir göz atmak için dışarı çıkıyorum!"</p>

  <p class="p62">Hızla merdivenden yukarı çıkmak üzereydi ki, kütüphanenin içinden gelen bağırtılar duydu. İçinden küfretti Brian. Neler olduğunu tahmin edebiliyordu. Merdivenden ayrıldı ve olabildiğince acele ederek, tartışmayı engelleyebileceği umuduyla kitap raflarının arasına daldı.</p>

  <p class="p62">"Sen nereye gittiğini sanıyorsun kender?" Derek'in bağırdığını duyabiliyordu.</p>

  <p class="p62">"Tanis'le gidiyorum!" diye bağırdı Tas, bu soru karşısında hayrete düşmüş gibiydi. "Sizler şövalyesiniz. Ben olmadan da kendi başınızın çaresine bakabilirsiniz ama dostlarımın bana ihtiyacı var!"</p>

  <p class="p62">"Size himayemiz altında kalmanızı önerdim Yarımelf," diyordu Derek, Brian yanlarına geldiğinde. "Bunu ret mi ediyorsun?"</p>

  <p class="p62">"Size teşekkür ederim sayın şövalye," diye yanıtladı Tanis, "fakat daha önce de söylemiş olduğum üzere, sizinle gelemeyiz. Kırmızı Ejderha Hanı'nda bizi bekleyen arkadaşlarımız var. Onlara geri dönmeli..."</p>

  <p class="p62">"Kenderi getir Sturm," diye emretti Derek, "ve bizimle gel."</p>

  <p class="p62">"Yapamam efendim," dedi Sturm. Elini, yarımelfin omzuna koydu. "O benim liderim ve asıl sadakatim dostlarıma karşı."</p>

  <p class="p62">Derek, bir Solamn olan Sturm Brightblade'in doğuştan kendisinin üstü olan bir şövalyenin verdiği emre karşı koyma cüretini göstermesi ve yaptığı hataya bir de aşağılama ekleyerek melez bir elfin emirlerine uyacağını beyan etmesi karşısında küplere binmişti.</p>

  <p class="p62">Tanis bunu anladı. Bir şey söyleyecek, belki de Derek'in hiddetini yatıştırmaya çalışacaktı ki Derek araya girdi.</p>

  <p class="p62">"Eğer kararın buysa seni durduramam," dedi Derek, öfkeden buz kesmiş bir halde. "Ancak bu aleyhinde başka bir kara damga, Sturm Brightblade. Henüz bir şövalye olmadığını unutma. Henüz değilsin. Dua et de Konsey, şövalye olup olmayacağına karar verirken orada olmayayım,"</p>

  <p class="p62">Sturm'un beti benzi soldu. Son derece şaşırmış gözüken Yarımelf vicdan azabıyla baktı.</p>

  <p class="p62">"Ne söyledi?" diye sordu cüce. "Şövalye aslında şövalye değil mi?"</p>

  <p class="p62">"Boşver Flint," dedi Tanis usulca. "Önemli değil."</p>

  <p class="p62">"Eh elbette ki önemli değil." Flint, yumruğunu Derek'in burnu altında salladı. "Siz burnu havada demir kafalı şövalyelerden olmamasına çok memnunuz! Kenderi sizinle bıraksaydık belanızı bulurdunuz."</p>

  <p class="p62">"Tanis," dedi Sturm alçak bir sesle, "açıklayabilir..."</p>

  <p class="p62">"Açıklamalarla harcayacak zamanımız yok!" Acele içindeki Tanis bağırıyordu. "Dinleyin! Yaklaşıyorlar. Beyler, size başarılar dilerim. Sturm, Leydi Alhana ile ilgilen. Tasslehoff, sen benimle geliyorsun." Tanis, kenderin omzunu sıkıca tuttu. "Ayrı düşersek, Kırmızı Ejderha Hanı'nda buluşuruz."</p>

  <p class="p62">Boru sesleri gittikçe yaklaşıyordu. Tanis arkadaşlarını bir araya toplamayı başardı ve rafların arasından nasıl çıkılacağını bilen kenderi izleyerek hızla oradan ayrıldılar. Derek, masanın üzerine yığılmış olan kitaplara öfkeyle baktı. Daha bakamadıkları bir sürü kitap kalmıştı.</p>

  <p class="p62">"En azından Buzsınırı'nda bir küre olduğunu ve onun ne işe yaradığını biliyoruz," diye belirtti Aran. "Haydi, başımıza yıkılmadan bu şehirden çıkalım."</p>

  <p class="p62">"Atlar ana kapının yakınındaki bir ahırda. Karmaşada kaçmayı başarabiliriz..." diye ekledi Brian.</p>

  <p class="p62">"O kendere ihtiyacımız var!" diye belirtti Derek.</p>

  <p class="p62">"Derek, mantıklı ol," dedi Aran, ancak Derek zırhını çantasından çıkartmaya başladı ve adama kulak asmadı.</p>

  <p class="p62">Gizlenme zamanı geçmişti. Şehirden dövüşerek çıkmak zorunda kalabilirlerdi ve Aran ile Derek zincir zırhlarının üzerine göğüs zırhlarını giyip miğferlerini taktılar. Atı kaçınca çelik zırhını kaybetmiş olan Brian, derisiyle idare etmek zorundaydı. Eşyalarını gözden geçirdiler ve sadece en gerekli olduğunu düşündükleri şeyleri alarak gerisini arkalarında bıraktılar. Kitapların arasından geçerek girişe döndüler.</p>

  <p class="p62">"Yardımlarınız için size teşekkür ederiz hanımefendi," dedi kapıda nöbet tutan Lillith'e. "Kırmızı Ejderha Hanı'nı nasıl bulabiliriz?"</p>

  <p class="p62">Lillith, hayret içinde baktı adama. "Bir oda istemek için garip bir zaman, bayım."</p>

  <p class="p62">"Lütfen hanımefendi, çok vaktimiz yok," dedi Derek.</p>

  <p class="p62">Lillith omuzlarını silkti. "Şehrin merkezine geri dönün. Han Adalet Sarayı'ndan pek uzakta değil."</p>

  <p class="p62">"Siz önden gidin," dedi Brian diğerlerine. "Arkanızdan yetişirim."</p>

  <p class="p62">Derek bıkkın bir ifade ile baktı adama ama hiçbir şey söylemedi. Aran, Brian'a sırıttı ve göz kırptı, sonra da Derek ile birlikte merdivenden yukarı koşmaya başladılar.</p>

  <p class="p62">Brian, Lillith'e döndü. "Kapıyı kapat ve kilitle. Onu bulamayacaklardır..."</p>

  <p class="p62">"Yapacağım," dedi kadın. Sesi biraz titriyordu ancak kendine hakimdi, hatta gülümsemeyi bile başardı. "Diğer Estetiklerin gelmesini bekliyorum. Erzak depoladık. Güvende olacağız. Ejderanlar kitaplarla ilgilenmiyorlar..."</p>

  <p class="p62">Hayır, diye düşündü Brian umutsuzluk içinde, tek ilgilendikleri şey öldürmek. Kadını son kez, uzun uzun öptü, sonra &ndash;Derek'in kükreyişini duyarak&ndash; kadından ayrıldı ve arkadaşlarına doğru koştu.</p>

  <p class="p62">"Işık tanrıları seni korusun!" diye seslendi kadın adamın arkasından.</p>

  <p class="p62">Brian omzunun üzerinden geriye baktı ve veda etmek için elini salladı. Kadını son gördüğünde gülümsüyor ve elini sallıyordu, sonra kafalarının üzerinden geçen bir gölge güneşi kapattı.</p>

  <p class="p62">Brian yukarı baktığında bir ejderhanın kırmızı kanatlarını ve kocaman bedenini gördü. Ejderha korkusu içini kapladı, bütün umudunu ezip cesaretini kırdı. Kılıç tutan kolu titredi. Koşarken sendeliyor, etrafındaki her şeyi karartmış gibi gözüken korkudan dolayı zorlukla nefes alabiliyordu.</p>

  <p class="p62">Ejderha orduları Tarsis'i fethetmeye gelmemişlerdi. Onu yok etmeye gelmişlerdi. Brian içinde kıvranarak kendisini hasta eden korkuyla savaştı. Derek ve Aran'ın kendisine bakıp bakmadıklarını merak etti, zayıflığına şahit&nbsp; olabileceklerini düşündüğünden gururu ve öfkesi ona destek oldu Koşmaya devam etti. Kırmızı canavar uçup gitti, şehrin panik içinde olan, insanların sokaklarda koştuğu yöne doğru ilerledi.</p>

  <p class="p62">Brian, Aran ve Derek'i yıkılmak üzere olan bir kapı aralığının gölgesinde saklanmış bir halde buldu.</p>

  <p class="p62">Daha fazla kırmızı ejderha geldi ve kanatları göğü doldurdu. Şövalyeler, kocaman canavarların kükremelerini duydular, havada daireler çizip dalmalarını ve dokunduğu her şeyi ve herkesi yakan alevlerini püskürterek biçare kurbanlarına saldırmalarını izlediler. Bu mesafeden bile ölmekte olanların korkunç çığlıklarını duyabiliyorlardı.</p>

  <p class="p62">Aran bembeyaz kesildi. Derek, kendine zorla hakim olarak sert ifadesini koruyabildi. Konuşmadan önce dudaklarını iki kez yalamak zorunda kaldı.</p>

  <p class="p62">"Hana gidiyoruz."</p>

  <p class="p62">Bir kırmızı ejderhanın tepelerinde, karnı ağaçların tepelerine sürünerek uçtuğunu duyunca istemsizce eğildiler. Ejderha aşağı bakmış olsaydı onları görürdü ama yaratığın vahşi gözleri aç aç ileriye bakıyordu. Katliama katılmaya can atıyordu.</p>

  <p class="p62">"Derek, bu delilik," diye tısladı Aran. Miğferinin altındaki dudaklarının çevresi damla damla terle dolmuştu. "Önemli olan ejderha küresi. O lanet olası kenderi unut!" Kıvrılarak yukarı yükselen yoğun siyah dumanı işaret etti. "Şuna bir bak! Abyss'e gitmekten farksız söylediğin!"</p>

  <p class="p62">Derek, adama soğuk soğuk baktı. "Ben hana gidiyorum. Korkuyorsan seninle eski kampımızda buluşuruz."</p>

  <p class="p62">Caddeden aşağı koşmaya başladı; ejderhaların ilgisini çekmemeye çalışarak bir sığınaktan diğerine saklanıyor, bir kapı aralığından koruluğa, koruluktan bir binaya gizleniyordu.</p>

  <p class="p62">Brian, sabrı tükenerek ellerini kaldıran Aran'a baktı çaresizce.</p>

  <p class="p62">"Sanırım onunla gitmemiz gerekiyor! En azından salağın kendisini öldürtmesini engelleyebiliriz belki."</p>
</body>
</html>
