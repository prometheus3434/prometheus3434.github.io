<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 1 -</span><span class="t27"><br /></span><span class="t27">K</span><span class="t27">ı</span><span class="t27">rm</span><span class="t27">ı</span><span class="t27">z</span><span class="t27">ı</span> <span class="t27">Ejderha Han</span><span class="t27">ı</span><span class="t27">.</span><span class="t27"><br /></span><span class="t27">Kovalama.</span></h3>

  <p class="pFirst"><span class="drop_caps"><img alt="B" src="../Images/BD_Renaissance_B.png" /></span>uzsınırı'ndan ayrılan Kitiara ve Skie, kadının, Thorbardin'in civarında dolanmakta ve ödül listesindekileri yakalamak için cüce krallığını izlemekte olan mavi ejderhalardan oluşan ordusu ve sivak ejderan muhafızlarıyla buluştular. Kit'in Tarsis'e gitmek için iyi bir bahanesi vardı. Ariakas, Seçkinamir Toede'yi geçici olarak Kırmızı Kanat'ın Ejderha Yüceefendisi yapmıştı. Kit, hobgoblinin orada çıkmak üzere olan savaşı nasıl yönettiğini görmeye gittiğini söyleyebilirdi imparatora.</p>

  <p class="pSecond">Mavi ejderhalar, şehre saldırma ihtimalinin olduğunu duymuşlardı ve savaşa katılmaya can atıyorlardı. Bu durumdan memnun olmayan tek ejderha Skie idi ve bunun da nedeni, onun gerçeği biliyor olmasıydı. Kitiara, Tarsis'e savaşmaya ya da hobgoblini değerlendirmeye değil, kendi kişisel nedenleri için gidiyordu. Ejderhaya bu kadarını söylemişti.</p>

  <p class="p62">Skie, Krynn tarihinde sadece birkaç ejderhanın yapmış olabileceği kadar çok saygı duyuyordu Kitiara'ya. Kitiara'nın cesaretine değer veriyordu. Savaşmakla ilgili yeteneğine ve zekasına hayrandı. Solamniya'nın büyük bir kısmını fethetmelerini sağlayan manevraları ve stratejisi yüzünden onu takdir ediyordu ve savaşın sorumluluğu Ariakas yerine Kitiara'da olsaydı, şu anda Palanthas'ı kolaylıkla alıyor olacaklarına emindi. Kitiara, savaşta sakin ve soğukkanlı, kabiliyetli ve cesaretliydi. Ancak konu özel hayatına gelince, tutkularının ve arzularının kendisine hakim olmasına izin veriyordu.</p>

  <p class="p62">Bir aşıktan diğerine geçmiş, onları kullanıp atmıştı. Bu ilişkilerin kontrolünün kendisinde olduğunu sanıyordu ama Skie gerçeği biliyordu. Kitiara, bazılarının cüce içkilerine olan düşkünlüğü kadar düşkündü aşka. Bir oburun yemeğe düşkünlüğü gibi açtı ona. Erkeklerin kendisine hayran olmasına ihtiyacı vardı ve onlardan sıkıldığı zaman bile erkekler onu sevmeye devam etmek zorundaydı. Muhtemelen Ariakas bu konudaki tek istisnaydı, zira Kitiara adamın kendisini sevmesine izin vermesinin tek nedeni amacına ulaşmaktı. Birbirlerine benzedikleri için birbirlerini anlıyorlardı. Adamın bir kadından istedikleri, Kit'in bir erkekten istedikleriyle aynıydı. Adam, Kitiara'nın korktuğu tek erkekti ve kadın da Ariakas'ın gözünü korkutan tek kadındı.</p>

  <p class="p62">Bakaris'i ele alalım, diye düşündü Skie. Kitiara'nın komutan yardımcısı ve şimdiki aşığı. Cazibeli ve yakışıklı adam kifayetli bir askerdi ama kesinlikle kadının dengi değildi. Şu anda Solamniya'da kendi birliğinin başında bulunan adam, dövüşmeleri gerekirse her şeyi eline yüzüne bulaştırırdı. Skie, güneye yaptıkları bu baskının kadını savaştan uzun süre uzak tutmamasını diledi sadece.</p>

  <p class="p62">Skie, kadının Tarsis'te aradığı adamın kim olduğunu bilmiyordu. Kendisine söylememişti. Tek bildiği, gençliğinde tanıdığı bir adam olduğuydu. Skie, Kit'in kendisine her şeyi anlatmasının an meselesi olduğuna emindi. Kadının tam anlamıyla güvendiği tek varlık kendisiydi. Uzun süredir görmediği bu sevgilisi artık her kimse, onu bulsun, diye düşündü Skie ve hayatından çıkartsın. Sonra işinin başına dönebilir.</p>

  <p class="p62">Karargahlarını şehrin dışında, Skie'nin keşfettiği bir sıcak su kaynağının yakınına kurmuşlardı. Kitiara, Toede'nin ödül listesini taşıyan casuslarını Tarsis'e ve bölgedeki diğer şehirlere gönderdi ve arama ekiplerini de başlıca ticaret yollarını izlemekle görevlendirdi.</p>

  <p class="p62">Kar yüzünden çabaları bir hayli engelleniyor olsa da arama ekiplerinden biri bir şeye rastladılar ama bu Kit'in umduğu şey değildi.</p>

  <p class="p62">"Neden Rag ve adamları rapor vermediler?" diye sordu Kitiara, ejderanlardan oluşan müfrezesinin sivak komutanına.</p>

  <p class="p62">Sivak'ın hiçbir fikri yoktu ve ne olduğunu öğrenmek için bir ekip kurarak ejderha sırtında aramaya çıkarttı. Ejderanlar, kötü haberlerle döndüler.</p>

  <p class="p62">"Rag ve adamları ölmüşler, lordum," diye rapor verdi sivak. "Ejderanlardan geriye kalanları Tarsis'in güneyindeki bir köprünün yanında bulduk. Kardaki izler, atlı üç adam olduklarını gösteriyor. Rigit'ten gelen yoldalarmış. Belli ki atlardan biri kaçmış, izleri güneye dönmüş olduğunu gösteriyordu. İki at köprüden beraber ayrılmış, batıya doğru ilerleyerek yoldan çıkmış."</p>

  <p class="p62">"Kaçak atı bozkırda dolanırken bulduk," diye ekledi sivak, "ve üstünde bu vardı."</p>

  <p class="p62">Yalıçapkını ve gül ile süslenmiş bir bileklik gösterdi.</p>

  <p class="p24">"Solamniya Şövalyeleri," diye mırıldandı Kitiara sinirle. Diğer casuslarından gelen raporları karıştırarak özellikle birini aradı.</p>

  <p class="p33"><span class="t21">Ş</span><span class="t21">övalye, Derek Crownguard, yan</span><span class="t21">ı</span><span class="t21">ndaki iki</span> <span class="t21">ş</span><span class="t21">övalye ile birlikte Rigitt'e vard</span><span class="t21">ı</span><span class="t21">. Üç adam, Tarsis'e gitmeyi dü</span><span class="t21">ş</span><span class="t21">ündüklerini söyleyerek at kiralad</span><span class="t21">ı</span><span class="t21">lar...</span></p>

  <p class="p62">"Orospu çocukları," diye söylendi Kit.</p>

  <p class="p62">Elbette, bunlar onlar olmalıydı. Solamniya Şövalyeleri'nden başka kim ejderan savaşçıları alt edebilirdi ki? Kadın buna inanamıyordu.</p>

  <p class="p62">"Ne zaman ölmüşler?" diye sordu.</p>

  <p class="p62">"Bir kaç gün önce herhalde," diye yanıtladı sivak.</p>

  <p class="p62">"Orospu çocukları," diye söylendi Kit tekrar, bu sefer daha şiddetli bir şekilde. "Yani köprüyü günlerce kimse gözetlememiş. Aradığımız suçlular farkedilmeden geçmiş, bilgimiz olmadan Tarsis'e girmiş olabilirler."</p>

  <p class="p62">"Başka ayak izi görmedik ama geçmişlerse buluruz lordum," diye söz verdi sivak ve bunun doğru olduğu ortaya çıktı.</p>

  <p class="p62">"Aradıklarınız Tarsis'teler lordum," diyerek rapor verdi sivak ertesi gün. "Bu sabah kapıdan geçmişler. Hepsi." Ödül listesine işaret etti. "Tanımlara tam olarak uyuyorlar. Kırmızı Ejderha Hanı'nda kalıyorlar."</p>

  <p class="p62">"Mükemmel," dedi Kitiara ayağa kalkarken. Yüzü kızarmış, gözleri heyecanla parlıyordu. "Skie'yi çağır. Derhal oraya uçacağım ve..."</p>

  <p class="p62">"Iıh, bir sorun var," Sivak, kendini savunurcasına öksürdü. "Bazıları tutuklanmış."</p>

  <p class="p62">"Ne?" Kitiara, elleri belinde, adama öfkeyle baktı. "Bunu hangi salak emretmiş?"</p>

  <p class="p62">"<span class="t21">Salak</span>" kelimesini söylediği anda cevabın ne olduğunu anladı.</p>

  <p class="p62">"Toede!"</p>

  <p class="p62">"Yüceefendi Toede'nin kendisi değil," dedi sivak. "Kendi Tarsis Lordu ile '<span class="t21">pazarl</span><span class="t21">ı</span><span class="t21">klar</span><span class="t21">ı</span>' yürütmesi için ejderan bir elçi göndermiş. Görünen o ki, kapı muhafızlarından biri Solamniya şövalyesi Sturm Brightblade'i tanımış," dedi sivak listeye bakarak. "Kapı muhafızı, Tarsis Lordu'na söylemiş ama o bir şey yapmaya pek niyetli değilmiş. Ejderan elçi de şövalye ve arkadaşlarının sorgulanmak amacıyla tutuklanmaları için muhafızların gönderilmesi konusunda ısrar etmiş."</p>

  <p class="p62">"O hobun boynunu kıracağım!" dedi Kit sıktığı dişlerinin arasından. "Şu elçi bu kişilerin listede olduğunu biliyor mu?"</p>

  <p class="p62">"Aradaki bağlantıyı kurduğunu sanmıyorum lordum. Tek bildiği, şehre bir Solamniya Şövalyesi'nin geldiği. Bunu söylememin nedeni, grubun bir kısmının handa kalmasına izin verilmiş. Sadece yarımelf, şövalye, elf, cüce ve kender tutuklanmış."</p>

  <p class="p62">Kitiara rahatladı. "Yani yarımelf ve diğerleri hapisteler."</p>

  <p class="p62">Sivak tekrar öksürdü. "Hayır, lordum."</p>

  <p class="p62">"Kraliçemiz adına, ne olmuş?" diye sordu Kitiara.</p>

  <p class="p62">"Görünüşe göre bir arbede çıkmış ve o karmaşada kender yok olmuş. Diğerleri, Kral Lorac'ın kızı olduğu sonradan anlaşılan başka bir elfle birlikte mahkemeye çıkmışlar. Hapishaneye götürülüyorlarmış ki pelerinli üç adam muhafızlara saldırarak tutsakları kurtarmışlar."</p>

  <p class="p62">"Sakın," dedi Kit tehlikeli bir sakinliğe sahip bir sesle, "onları kurtaran üç adamın Solamniya Şövalyeleri olduğunu söyleme."</p>

  <p class="p62">"Belli ki öyle, lordum," dedi sivak bir an tereddüt ettikten sonra. "Muhbirim, onların Solamn lisanında konuştuklarını duymuş ve şövalye, Sturm Brightblade, onları tanımış."</p>

  <p class="p62">Kitiara iskemlesinin üstüne yığıldı. "Şimdi neredeler?"</p>

  <p class="p62">"Bunu söylediğim için pişmanım ancak şövalye ve arkadaşları kaçmış. Adamlarım onları arıyorlar. Fakat listedeki kadın ve diğer adamlar, büyücü ve Paladine ermişi de dahil, hâlâ handalar."</p>

  <p class="p62">"En azından bir şey düzgün gitmiş," dedi Kit, keyfi yerine dönerek, "Yarımelf bu kişileri terk etmeyecektir. Onlar dostları. Onlar için dönecektir. Casuslarını Kırmızı Ejderha Hanı'nda tut. Hayır bekle. Oraya kendim gideceğim..."</p>

  <p class="p19">"Farklı bir sorun daha var lordum," dedi sivak, kadının öfkesine yenik düşmesine karşı kılıç mesafesinden çıkmak için birkaç adım geri giderek. "Yüceefendi Toede saldırı emrini verdi. Biz konuşurken Tarsis semalarında ejderhalar uçuyor."</p>

  <p class="p20"><span class="t30">*****</span></p>

  <p class="p62">"O salağa işaretimi beklemesini söylemiştim!" diye söylendi Kitiara, Skie'ye; ejderha bulutlara doğru yükselirken.</p>

  <p class="p62">Rüzgar direncine olabildiğince az katkıda bulunmak için ejderhanın boynuna doğru yatarak Skie'nin bedenine iyice yapıştı. Kalkış, ejderhalar için her zaman en zor kısımdı. O kocaman bedenlerini havaya kaldırmak sürücüleri olmadan bile büyük bir güç gerektiriyordu. Bazı sürücüler bineklerine önem vermezler, onlara yardım etmek için pek bir şey yapmazlar ve hatta bazen onlara zorluk çıkartırlardı.</p>

  <p class="p62">Kitiara, Skie'ye nasıl yardım edebileceğini içgüdüsel olarak anlıyordu, belki de uçmayı sevdiği içindi bu. Havadayken, o ve ejderhası bir bütün oluyorlardı. Kanatları olan sanki kendisiymiş gibi hissediyordu kadın. Savaştıkları zaman, Skie'nin her hareketini o yapmadan önce hissediyordu, tıpkı ejderhanın da kadının dizleriyle böğrüne veya eliyle boynuna dokunmasından onun nereye &ndash;daima savaşın en şiddetli olduğu yere&ndash; gitmek istediğini anladığı gibi.</p>

  <p class="p62">Mavi ejderha sürüsü havaya fırlayarak liderleri Skie'yi takip edip onun arkasında süzüldüler. Bu, ejderhanın her zaman çok gurur duyduğu bir andı; kadın da aynı şekilde hissediyordu ve ejderha bunu biliyordu.</p>

  <p class="p62">"Kırmızılar bizi gördüklerine sevinmeyecekler," diye bağırdı Skie, soğuk hava yüzüne çarparken.</p>

  <p class="p62">Kitiara, ejderhaların ne yapabileceklerine dair bir şeyler söyledi ve bu arada Toede'yi de ne yapabileceklerine dair birkaç güzel laf etti.</p>

  <p class="p62">"Kırmızı Ejderha isimli bir han arıyoruz," dedi Skie'ye.</p>

  <p class="p62">"Sanırım biraz geç kaldın," dedi ejderha.</p>

  <p class="p62">Tarsis görüş alanlarına girmişti; ya da bir zamanlar Tarsis olan yerden duman ve alevler göğe yükseliyordu.</p>

  <p class="p62">Skie'nin burun deliği seğirdi ve ejderha kafasını salladı. Yıkım kokusunu severdi ama yoğun dumandan oluşan bulutlar, yerde olup bitenleri görmeyi zorlaştırıyordu.</p>

  <p class="p62">Ancak durumun böyle olacağını önceden tahmin eden Kitiara şehre izcilerini göndermişti. O ve Skie, izcilerin geri dönmesini şehrin biraz uzağında beklediler; ejderha, duman bulutlarının hemen altında, havada daireler çizdi. Bir wyvern sürücüsünün yok olmaya mahkum şehrin üzerindeki örtüden çıktığını gördüklerinde daha çok zaman geçmemişti. Yüceefendiyi fark eden wyvern sürücüsü yönünü değiştirdi ve hızla onlara doğru uçtu.</p>

  <p class="p62">"Yavaşla," diye emretti Kitiara ejderhasına.</p>

  <p class="p62">Skie'nin dudakları aşağılayıcı bir ifadeyle büküldü ama ejderha kendisine söyleneni yaptı. Çoğu ejderha gibi o da wyvern'lerden nefret ederdi. Onların acayip kuş bacaklara, pullu bodur gövdelere ve dikenli kuyruklara sahip iğrenç hayvanlar, çakma ejderhalar olduklarını düşünürdü. Kendisine yaklaşan wyvern'e ters ters bakarak, çok yaklaşmaması için uyardı onu. Mavi ejderha vvyvern'i bir ısırıkta ikiye bölebileceğinden, wyvern, mavinin uyarısını ciddiye aldı ve üstündeki sivak sürücüyü ciğerlerini parçalarcasına bağırarak konuşmak zorunda bıraktı.</p>

  <p class="p62">"Han saldırıya uğramış lordum! Bir kısmı çökmüş. Kırmızı Kanat her tarafından sarılmış durumda." Sivak ejderan eliyle işaret etti. "Gördüğünüz gibi, kırmızıların uçuş yönü..."</p>

  <p class="p62">Kitiara, kırmızıların ne planladığını dinleyecek kadar beklemeye niyetli değildi. Skie, kadının ne istediğini anladı ve yönünü değiştirip Kadın daha ona emir vermeden kırmızıların peşine takıldı.</p>

  <p class="p62">"Yerine geri dön!" diye bağırdı sivak'a, o da selam verdi ve wyvern memnuniyetle uzaklaştı.</p>

  <p class="p62">Mavi ejderhalar hantal kırmızı ejderhalardan daha küçük olurlar ve daha kolay hareket ederlerdi. Skie ve maviler, kolaylıkla kırmızıları yakaladılar; kırmızılar, Skie'nin öngörmüş olduğu üzere, mavileri görmekten hiç de memnun olmamışlardı. Tehditkar ifadelerle saldırdılar mavilere ve aynı şekilde karşılık aldılar.</p>

  <p class="p62">Kitiara ve Kırmızı Kanat'ın lideri havada kısaca görüştüler; Teode'nin suçluların bulunmaları durumunda, öldürülmeleri &ndash;tutsak alınmamaları&ndash; emrini verdiğini söyledi. Kit de suikastçıların kendisine canlı ve iyi bir durumda getirilmemesi durumunda öldürülecek &ndash;tutsak alınmayacak&ndash; olanın kendisi olacağını söyledi adama. Kırmızı Kanat'ın komutanı Kit'i gayet iyi tanıyordu. Toede'yi de tanıyordu. Adam, Kit'e saygıyla selam verdi ve uçarak uzaklaştı.</p>

  <p class="p62">"Hanı bulun," diye emretti Kit, Skie ve mavilerin geri kalanlarına. "Üç adam arıyoruz, unutmayın; bir yarımelf, bir insan büyücü ve onun iri, aptal görünüşlü kardeşi."</p>

  <p class="p62">Ejderhalar dumanın içine uçtuklarında, gözlerini kırpıştırıp kanatlarının üzerindeki ince deriye için için yanan cürufların düşmemesine özen gösteriyorlardı. Mavilerin dikkatli olması lazımdı zira öldürmek ve yakmaktan duydukları keyiften sarhoş olan kırmızılar, uçarken pervasız ve sorumsuzca davranıyorlar, kaçmaya çalışan talihsiz insanların üzerine aniden saldırarak alev kusuyorlar, sonra da onların saçları ve giysileri alevler almış bir halde çığlıklar atarak ortalıkta koşuşturmalarını izliyorlardı.</p>

  <p class="p62">Nereye gittiklerine hiç aldırmadıklarından, kırmızılar binalara çarptılar, onları ezdiler, kuyruklarını savurarak onları yıktılar. Duman ve karmaşa yüzünden birbirlerine de çarpabilirlerdi ve bu yüzden Skie ve diğer mavi ejderhaların ilginç manevralarla kırmızılardan kaçınmaları gerekti. Birkaç yıldırım nefes, çok yakınlarından uçan kırmızıları uzaklaştırmaya yetti.</p>

  <p class="p62">Yanık et kokusu, ölmekte olanların haykırışları, yıkılan kulelerin gürültüsü, Kitiara için yeni değildi. Etrafında olan şeylere pek ilgi göstermedi ve Skie'nin kanat çırpmasıyla dumanın içinde oluşan temiz hava boşluklarından aşağıya bakmaya odaklandı.</p>

  <p class="p62">Şehrin, hanın içinde yer aldığı bölgesini araştırmayı bitirdi ve bu bölgedeki en büyük binalardan biri olan hanı kısa bir süre içinde buldu; aslında bir zamanlar çok büyük bir binaymış demek daha doğru olurdu. Han, içeridekilerle savaşmakta olan ejderan birliklerinin saldırısı altındaydı.</p>

  <p class="p62">Kitiara derin bir nefes aldı. Kimin içeride olduğunu, kimin ve dostlarının hayatı için savaştığını çok iyi biliyordu. Yıkık duvarların içinden hana girdiğini, bir moloz yığınının üzerinde tırmanan Tanis'i görerek elini ona uzattığını ve, "Benimle gel," dediğini hayal etti. Elbette, adam buna çok şaşırırdı. Kadın, adamın yüzünün alacağı ifadeyi hayal edebiliyordu.</p>

  <p class="p62">"Grifonlar!" diye haykırdı Skie.</p>

  <p class="p62">Kitiara daldığı hayalden uyandı ve miğferinin göz yarıklarından dikkatle etrafına baktı ancak bir şey göremediği için dumana küfretti. Sonra onları gördü; bir grifon sürüsü dumanın altından uçuyor, handa kapana kısılmış olanları kurtarmaya geliyordu.</p>

  <p class="p62">Kitiara öfkeyle homurdandı. Hiçbir şeyden korkmayan vahşi yaratıklar olan grifonlar, hanı çevrelemiş olan ejderanların üzerine saldırdılar ve fare yiyen kartallar gibi onları sivri pençeleriyle kaparak kafalarını koparttılar.</p>

  <p class="p62">"Bu işin içinde elfler var!" diye hırladı Skie.</p>

  <p class="p62">Grifonlar, bağımsızlıklarına çok düşkün olmalarına karşın, elflere saygı duyarlardı ve bir kere sadakatlerinin kazanılması durumunda, onlara çok ihtiyaç duyulan hallerde elflere hizmet ederlerdi. Grifonlar, kendi başlarına asla devam etmekte olan bir savaşın içine uçmazlar, insanları kurtarmak için kendi hayatlarını tehlikeye atmazlardı. Bu grifonlar, bir elf lordundan aldıkları emirler yüzünden buradaydılar. Hanın enkazı altında kapana kısılan kişiler hızla grifonların sırtlarına tırmandılar. Yolcularını alan grifonlar da havalanarak kuzeye uçtular.</p>

  <p class="p62">"Kim kaçtı?" diye bağırdı Kit. "Onları görebildin mi?"</p>

  <p class="p62">Skie tam cevap verecekti ki dumanın içinden çıkan bir kırmızı ejderha belirdi önlerinde. Kaçmakta olan grifonları görünce, kırmızı onları yakmak için arkalarına düştü.</p>

  <p class="p62">"Yolunu kes!" diye emretti Kitiara.</p>

  <p class="p62">Skie, Kit'in kendisini bu dövüşe dahil etmesini onaylamıyordu ama daha büyük oldukları için daha iyi olduklarını düşünen kırmızı ejderhalardan birinin işini bozma fikrinden hoşlanmıştı. Bir anda kırmızının burnunun dibinde biten Skie, iri ejderhanın çarpışmaktan kaçınmak için neredeyse takla atmasına neden olacaktı.</p>

  <p class="p62">"İyimisin sen?" diye kükredi kırmızı öfkeyle.</p>

  <p class="p62">"Kaçıyorlar!" Ktiara, gidip şehrin başka bir bölgesindeki insanları öldürmesini emretti kırmızıya ve kendi mavi ejderhalarını da, grifonların taşıdıkları kişilerin canlı yakalanması ve doğrudan kendisine getirilmesi gerektiğini birkaç kez hatırlattıktan sonra, grifonların peşinden gönderdi.</p>

  <p class="p62">"Biz de onların ardından gitmeyecek miyiz?" diye sordu Skie.</p>

  <p class="p62">"Onların kim oldukları hakkında bir araştırma yapmam lazım. Kaçanların onlar olduğundan emin olmadan buradan ayrılmak istemiyorum. Onları göremiyorum. Ya sen?" diye bağırdı Skie'ye.</p>

  <p class="p62">Kit, kırmızı ejderhayla tartışırken Skie onlara iyice bakma fırsatını buldu.</p>

  <p class="p62">"Senin büyücün ve iri insan savaşçı, kızıl saçlı bir insan kadın ve deriler giymiş bir adam. Bir melez olabilir. Liderleriymiş gibi gözüküyor zira emirler veriyordu. Ah... ve bir çift barbar."</p>

  <p class="p62">Kitiara sert bir sesle sordu, "Yanlarında sarışın bir elf kadın yok mu?"</p>

  <p class="p62">"Hayır, lordum," dedi Skie, bunun herhangi bir şeyle ne alakası olabileceğini düşünerek.</p>

  <p class="p62">"İyi," dedi Kitiara. "Belki de ölmüştür." Sonra kaşlarını çattı. "Flint, Sturm ve kender nerede? Tanis onları asla arkada bırakmaz... O halde grifonun üzerindeki o olmayabilir..."</p>

  <p class="p62">"Emirleriniz nedir lordum?" diye sordu Skie sabırsızlanarak.</p>

  <p class="p62">Ejderha, kadının bu saçmalığı iyice düşüneceğini ve grifonların arkasından gönderdiği mavileri geri çekme emrini kendisine vereceğini umuyordu. Grifonlar hızlı hayvanlardı. Neredeyse görüş alanından çıkmışlardı bile. Mavilerin onları yakalaması çok zordu. Geyiklerle dolu ormanların, dövüşülecek şanlı savaşlar ve fethedilecek şehirlerin olduğu Solamniya'ya döneceklerini söylemesini bekledi.</p>

  <p class="p62">Kadının söyledikleri, ejderhanın umduğu ya da beklediği bir şey değildi. Emir, ejderhayı şaşırttı.</p>

  <p class="p62">"Beni sokağa indir."</p>

  <p class="p62">Skie, kadına bakmak için kafasını çevirdi. "Sen deli misin?"</p>

  <p class="p62">"Ne yaptığımı biliyorum," dedi kadın. "Şu Paladine ermişi, Elistan, saydığın kişiler arasında değildi ama handa kalıyordu. Ona ne olduğunu bulmalıyım."</p>

  <p class="p62">"Ermişin hiçbir öneminin olmadığını söylemiştin! Peşinde olduğun kişi o değildi. Yakalamak istediklerin şu anda ufukta kaybolmak üzereler."</p>

  <p class="p62">"Fikrimi değiştirdim. Beni yere indir!" diye tekrarladı Kitiara sinirle. "Diğer mavilerle birlikte git. Grifonların sırtındakilerini bırakmayın ve onları yakaladığınızda kampa getirin. "Canlı!" dedi üstüne bastırarak. "Onları canlı istiyorum!"</p>

  <p class="p62">"Yüceefendi," dedi Skie içtenlikle, kendisine söyleneni yapıyor ama bundan hoşlanmıyordu, "büyük bir tehlikeye atıyorsun kendini! Şehir alev alev yanıyor ve bela arayan ejderanlarla dolu. Seni önce öldürürler, sonra bir Yüceefendi olduğunu anlarlar!"</p>

  <p class="p62">"Başımın çaresine bakabilirim," dedi Kit.</p>

  <p class="p62">"Aradığın kişi Tarsis'ten kaçtı! Neden dönüyorsun? Aptal bir ermişi kovaladığını söyleme bana!"</p>

  <p class="p62">Kitiara, eyerden kalkarken öfkeyle baktı ejderhaya ama bir şey söylemedi. Aklından geçenler hakkında ejderhanın hiçbir fikri yoktu. Ancak bunların savaşla hiçbir alakasının olmadığını, mevcut takıntısıyla ilgili olduğunu çok iyi biliyordu.</p>

  <p class="p62">"Kitiara," diyerek yalvardı Skie, "bırak bu işin ucunu. Sadece emrindekileri değil, kendi hayatım da tehlikeye atıyorsun!"</p>

  <p class="p62">"Emirlerini aldın," dedi Kitiara ve Skie, kadının gözündeki bakıştan bu tartışmaya devam etmesi halinde sonunun hiç iyi bitmeyeceğini anladı.</p>

  <p class="p62">Skie, bulabildiği tek açık alana indi; pazara. Alan, cesetler, tezgahların tüten yıkıntıları ve ayaklar altında çiğnenmiş sebzeler, korku içinde havlayan köpekler ve kılıçları kandan kıpkırmızı olmuş ejderanlar ile doluydu. Kitiara, eyerden aşağı indi.</p>

  <p class="p62">"Unutma!" dedi havalanmak üzere olan Skie'ye, "Onları canlı istiyorum!"</p>

  <p class="p62">Skie homurdanarak, bunu sadece altı yüz kez duyduğunu söyledi. Başlangıçta kendisine çok güzel gelen ama ciğerlerine dolduğu ve gözlerine battığı için artık rahatsız eden dumanın içinden uçarak uzaklaştı.</p>

  <p class="p62">Ktiara'nın emirlerine uyacaktı ancak Kit'in ihtiyacı olan en son şey, Verminaard'ı öldüren yarımelfin yatağında Ariakas'a yakalanmasıydı.</p>

  <p class="p19">Skie bu yarımelfin peşine düşecekti ama onu yakalamayı kesinlikle düşünmüyordu!</p>

  <p class="p20"><span class="t30">*****</span></p>

  <p class="p62">İolanthe, Kitiara'nın yakıp yıkılan şehrin sokaklarında gezinmesini izledi. Yanık kokusu burada da vardı ama bu için için yanan tahta kirişlerden ya da kömürleşmiş cesetlerden gelmiyordu. Koku, yanan siyah buklelerden yayılıyordu; birkaç tel saç, İolanthe'nin büyüsünün ateşinde eriyordu.</p>

  <p class="p62">Neraka'daki odasında bulunan İolanthe, Kitiara'yı ilgiyle seyrediyor, raporunu sunarken Ariakas'la paylaşmaya karar verebileceği ayrıntıları not alıyordu. Adam, Kit'i izlemek için büyü yaparken İolanthe ile oturmuyordu artık. Çok meşgul olduğunu söylemişti kadına kısaca.</p>

  <p class="p62">İolanthe gerçeği biliyordu. Adam bunu asla itiraf etmezdi ama Kitiara'nın ihaneti onu çok derinden yaralamıştı. Kitiara'nın cenaze ateşine en son taşı koyan Feal-Thas olmuştu. Adam, Ariakas'a gönderdiği raporda, kadının ruhunun derinliklerine baktığını ve orada, kadının Verminaard'ı öldürmekle suçlanan bir yarımelfe aşık olduğunu gördüğünü yazmıştı. İolanthe, Ariakas raporu okurken yanındaydı ve adam o kadar kör edici, hiddetli bir öfkeye kapılmıştı ki, İolanthe kendi hayatı için endişelenmişti bir süre.</p>

  <p class="p62">Ariakas en sonunda sakinleşmişti ama öfkesi artık alev alev yanmıyor olsa da tütmeye devam ediyordu. Adam, Verminaard'ın ölümünden Kitiara'nın sorumlu olduğuna kesinlikle inanmıştı. Muhafızlarını Kit'i bulmaları için Solamniya'ya gönderen Ariakas, kadının orada olmadığını öğrenmişti yardımcısı olan Bakaris'ten. Kadın, Skie ile birlikte gizemli bir göreve gitmişti ve mavi ejderhaları da yanına almıştı.</p>

  <p class="p62">Kadının melez sevgilisiyle buluşmaya gittiğinden hiç şüphesi yoktu Ariakas'ın; ve bu yarımelfle birlikte kendisine karşı bir komplo hazırlığı içinde olduğuna inanmaya başlamıştı. Mavileri yanına almış olması, adamın şüphelerini güçlendirmişti. Kadın, adamı devirmek için kendi güçlerini topluyordu, Güç Tacı için adama meydan okuyacaktı.</p>

  <p class="p62">Ariakas, Kitiara'nın yerini bulmasını ve öğrendiklerini kendine rapor etmesini emretmişti İolanthe'ye.</p>

  <p class="p62">Bu yüzden de İolanthe, Kitiara'nın pazarda dolanan bir grup ejderanı komuta etmesini izliyordu. Kadın, Yüceefendi miğferini ve zırhını çıkarttı, onları pelerinine sararak bir moloz yığınının altına gizledi. Bir cesedin pelerinini alan Kit, kendi sırtına taktı. Kendini duman ve ölüm kokusundan korumak ve kimliğini gizlemek &ndash;siyah kıvırcık saçlarını da aynı cesetten çaldığı şapkanın içine tıkıştırmıştı&ndash; için burnunu ve ağzını bir fularla örttü.</p>

  <p class="p62">Bunları halledince Kitiara, ejderanlarla birlikte caddeye dalarak İolanthe'nin, kadının ejderhaya yarımelfin kaldığını söylediğini duyduğu hana doğru ilerlemeye başladı. Bu arada yarımelf grifon sırtında kaçıyordu. İolanthe neler olduğunu anlayamadı. Neden Kit onun arkasından gitmemişti? İolanthe, Kit hakkında yanıldığını düşünmeye başladı. Belki de kadın şu Paladine ermişini yakalamaya karar vermişti ki bu durumda bir kahraman olarak geri dönerdi, zira Ansalon'un yarısı bu ermişi, diğer yarısı da Yeşil Ziynetli Adamı arıyordu.</p>

  <p class="p62">İolanthe'nin merakı uyandı. Kitiara'nın şimdiye kadar yaptıklarını izledikten, verdiği aptalca kararları gördükten sonra İolanthe, parasını imparatora yatırmaya karar vermişti ama artık bundan o kadar emin değildi. Bu at, tahmin edilenden çok daha iyi bir başarı sergiliyordu.</p>
</body>
</html>
