<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 3 -</span><span class="t27"><br /></span><span class="t27">Kitiara'n</span><span class="t27">ı</span><span class="t27">n sava</span><span class="t27">ş</span><span class="t27">ı</span><span class="t27">.</span><span class="t27"><br /></span><span class="t27">Lord Soth'un yemini.</span></h3>

  <p class="pFirst"><span class="drop_caps"><img alt="K" src="../Images/BD_Renaissance_K.png" /></span>itiara, emekleyerek kanın içinde ilerledi ve açık kapının ardına baktı. Karanlık, boş ve bir zamanlar tavanda sallanan ama artık kırık ve şekli bozulmuş bir halde yerde yatan dövme demirden bir avizenin üzerindeki mumlarla aydınlanan bir salon uzanıyordu önünde. Eğer Kit ayağa kalkmazsa ve o salona girmezse, avluda yatan cesetlerden biri olacaktı sadece. Skie ertesi gün Dargaard Kalesi'nin üzerinden uçar ve kaldırım taşları üzerinde kemiklerini ve Ejderha Yüceefendisi miğferi ile mavi zırhı içinde çürüyen etlerini görürdü. Skie onun için yas tutardı; onun için yas tutacak tek varlık o olurdu ama o da kendine başka bir sürücü bulurdu. Ariakas olanları duyduğunda güler ve kaderini hak eden bir salak olduğunu söylerdi. Takhisis onu küçümserdi. Lord Soth, boynuzlu miğferini alır ve ganimetlerinin arasına koyardı ve her şey biterdi. Kitiara uth Matar, hiç yaşamamış gibi sonsuza dek unutulurdu.</p>

  <p class="pSecond">"Biraz korku iyidir," demişti Gregor uth Matar bir keresinde kızına. "Çok fazla korku, seni savaşta yararsız hale getirir. Korkunun boğazını düğümlemeye başladığını hissettiğin anda, yaşama çok sıkı sarılıyorsun demektir evlat. Olabilecek şeyleri unut ve anı yaşa; çünkü sahip olduğun tek şey bu olabilir..."</p>

  <p class="p62">Salondan bir asker çıktı. Üzerine gül işlenmiş bir zırh giyiyordu, Soth'un askerlerinden biriydi. Yürürken alevler onu sardı, zırhını kararttı, bedenini yaktı. Yüzündeki et eriyerek ardında kanlı bir kafatası bıraktı. Kömür haline gelen elinde bir kılıç tutuyordu. Gözleri, ölüm &ndash;ve kadın&ndash; dışında hiçbir şey görmüyordu. Kadını öldürmek istiyordu, tabii kadın önce davranmazsa ama adam zaten ölüydü.</p>

  <p class="p62"><span class="t21">Olabilecek</span> <span class="t21">ş</span><span class="t21">eyleri unut ve an</span><span class="t21">ı</span> <span class="t21">ya</span><span class="t21">ş</span><span class="t21">a...</span></p>

  <p class="p62">Kitiara hedeflerini, umutlarını, hayallerini ve planlarını sildi aklından. Aşkı ve nefreti unuttu ve içinde hiçbir şey kalmadığında, korkusunun da gitmiş olduğunu farketti.</p>

  <p class="p62">Ayağa kalkan Kit, kılıcını çekti ve ölümsüz savaşçıyla yüzleşmek için cesurca ilerledi. Ejderha zırhı, onu alevlerin yaydığı ısıdan koruyordu. Meydan okurcasına haykırdı ve cesedin kılıcına deneme amacıyla vurarak adamın gücünü, yeteneğini sınadı. Cesedin gücü göz korkutucuydu; adamın karşılığı, kadının kolunu parçalayacaktı neredeyse. Kadın geri çekildi ve adamın saldırmasını bekledi.</p>

  <p class="p62">Ancak ölüm, adamın hem düşünme kabiliyetini hem de yeteneğini almış gibiydi. Kılıcını kafasının üzerine kaldıran adam, odun kesermiş gibi indirdi onu kadının üzerine. Kitiara yana kaçtı, sonra fırladı ve dönerek ayağını adamın göğsüne indirdi ve onu yere devirdi.</p>

  <p class="p62">Adam, tepinerek kaldı düştüğü yerde. Kit ayağını adamın göğsüne koydu ve kılıcını adamın boynuna &ndash;zırhıyla miğferi arasında kalan yere&ndash; sapladı. Alevler yok oldu. Savaşçı olduğu yerde hareketsiz kaldı. Ancak işi bitmemişti. Kadın, zaten ölmüş olan bir şeyi tekrar öldüremezdi.</p>

  <p class="p62">Arkasından gelen şangırtıları ve takırtıları duyan kadın arkasına döndü ama yeterince hızlı davranamamıştı. Sol koluna bir kılıç çarptı. Zırhı, köprücük kemiğinin kırılmasını engellemişti ama darbe, Kara Kraliçe'nin kendisinin takdis ettiği zırhı çentecek kadar güçlüydü. Namevt<a id="a7"></a><a href="../Text/notes.html#a28"><span class="t32">{8}</span></a> savaşçı toparlanmaya çalışırken Kitiara, kılıcını adamın boynuna doğru savurdu ve kafasını gövdesinden ayırdı. İkinci ceset yere düşerken bir başkası saldırdı kadına ve ilk saldıranın ayağa kalkmaya başladığını işitti kadın.</p>

  <p class="p62">Kitiara arkasına baktı ve ilk saldıranın kılıcıyla sırtına doğru hamlettiğini gördü. Önündeki de kendisine doğru ilerliyordu. Kendini yere attı. Arkasındaki savaşçı, önündeki savaşçıyı şişledi ve ikisi de yere düştü. Kitiara, üzerindeki cesetlerin altından çıktığında, başka bir savaşçının elindeki mızrağı ona saplamak için beklediğini farketti.</p>

  <p class="p62">Kit yana doğru yuvarlandı. Adam bulunduğu yere sapladı mızrağını ve Kit, mızrağın ucu, uyluğunu keserken acıyla inledi. Bir boşluk görünce iki ayağıyla birden adamın bacaklarına vurdu ve ayaklarını yerden kesti. Mızrağın ucunu kırdı ama adamı "<span class="t21">öldürmek</span>" için gücünü harcamadı. Hiçbir şey fark etmezdi. Adam zaten ölemezdi.</p>

  <p class="p62">Daha fazla namevt asker çıktı ortaya, o kadar çoklardı ki kadın saymaya başlayamadı bile. Burçlardan atlıyorlar, merdivenlerden aşağı koşuyorlardı; peşlerinden de kılıçlarının üzerinde parlayan ve gözlerinde yanan ateşi getiriyorlardı. O gözlerde hayat yoktu ama nefret doluydu.</p>

  <p class="p62">Kit yaralanmış ve yorulmuştu. Korkusunun bedeli fazla olmuş, gücü tükenmişti ama dövüşmeye devam etmek zorundaydı. Arkasına bir göz atmaya cesaret etti. Dargaard Kalesi'nin kapıları sonuna dek açıktı. Mum ışığıyla aydınlanan büyük salon boştu. Kalenin içinde hiç savaşçı yoktu, zira hepsi dövüşmek için dışarı çıkmıştı. Namevt askerler önünde toplanıyorlardı. Eğer yolunu açıp kalenin içine girmeyi başarabilirse... kapıdan sağ salim geçebilirse...</p>

  <p class="p62">Çizmesindeki bıçağı çekip savaşçılardan birinin zırhının tam altına, kaburgalarına sapladı ve bir adım geri çekildi. Kılıcını başka birinin miğferinin göz yarığına soktu ve geri çekilmeye devam etti.</p>

  <p class="p62">Savaşçıların etrafını sarmasını, arkasında toplanmasını ve kendisiyle açık kapı arasına girmesini engellemek zorundaydı. Kılıcını bir savaşçının bacaklarının arasına saplayarak adamın kasığını parçaladı. Adam devrildi ve Kitiara kapıya bir adım daha yaklaştı.</p>

  <p class="p62">Bir darbe, kolluklarından birini kırdı. Sol kolundaki derin bir yaradan kan akmaya başladı, uyluğundaki yara da kanıyordu. Başka bir darbe kafasına inince alevler titredi ve görüşü bozuldu. Ancak acısıyla savaştı ve gözlerini kırpıştırarak tekrar odaklanmayı ve dövüşmeye devam etmeyi başardı. Ve mütemadiyen geriye doğru ilerledi.</p>

  <p class="p62">Soluk soluğa kalmıştı. Kolu ağrıyordu. Kılıcı çok ağırlaşmıştı. Bıçağını tutan eli, kendi kanı yüzünden kayganlaşmıştı. Onunla düşmana saldırınca, bıçak elinden kayıp düştü. Kadın onu yakalamaya çalıştı ama çizmeli bir ayak onu uzağa fırlattı ve kadın vazgeçmek zorunda kaldı.</p>

  <p class="p62">Böğrüne bir kılıç saplandı. Zırhı kadını ölümden korudu ama darbe kaburgalarını zedeledi ve her an, her nefes korkunç bir acıyla doldu. Geriye doğru ilerlemeye, kılıcını savurmaya, eğilip yana kaçmaya devam etti. Önü savaşçılarla doluydu; bir neden ya da yetenekten yoksun bir şekilde dövüşüyorlar, kadına vurdukları kadar birbirlerine de vuruyorlardı. Ne fark ederdi ki? Ölüyorlar, düşüyorlar ve kalkıp dövüşmeye devam ediyorlardı.</p>

  <p class="p62">Mum ışığı parladı kadının arkasında. Kapıya ulaşmıştı. Demirle kuşaklanmış ahşap kapı açıktı. Demir parmaklığın hain dişleri parladı kadının üstünde.</p>

  <p class="p62">Kit derin bir nefes aldı ve öfkeyle haykırarak son kez, deliler gibi saldırdı. Kılıcıyla kesip doğrayarak savaşçıları geriletti, birbirlerinin üzerlerine düşürdü, sonra da arkasını döndü ve kalan son gücüyle kapıya doğru koştu.</p>

  <p class="p62">Mekanizmaya bağlanmış bir halat tutuyordu parmaklığı yerinde. Halatın zaman içinde ve ateş yüzünden zayıflamış olacağını uman Kit, onu kesmek için kılıcını savurdu. Halat zedelendi ama kopmadı. Kadın dişlerini sıktı. Yüzünden akan ter görüşünü bozmuştu. Bir nefes aldı. Acı, içini parçaladı. Savaşçılar arkasından geliyorlardı. Kavurucu ateşin sıcaklığını üzerinde hissedebiliyordu. Bir kez daha savurdu kılıcını. Parmaklık gürültüyle aşağı inerken savaşçılardan birkaçı onun keskin uçları altında ezildi.</p>

  <p class="p62">Savaşçılar kayboldular. Yok oldular. Savaş onlar için bitmişti. Sonsuz nöbetlerini tutmak için acı karanlıklarına döndüler.</p>

  <p class="p62">Dövüşün sesleri söndü ve her şey sessizliğe gömüldü.</p>

  <p class="p62">Kitiara inledi. Hissettiği acı, içine saplanan kızgın bir bıçak gibiydi. Ellerini böğrüne bastırarak iki büklüm oldu. Can acısından kaynaklanan gözyaşları battı gözlerine. Sızlandı, sonra da çığlıklarını dişleriyle tuttu. Kan gelene kadar dudaklarını ısırarak, hissettiği acının geçmesini bekledi.</p>

  <p class="p62">Biri şarkı söylemeye başladı. Ses ilk başta fısıltı gibiydi ama saçlarını diken diken etti ve kadını ürpertti. Kitiara gözlerini açtı ve etrafına bakındı.</p>

  <p class="p62">Üç elf kadın, görünmez alevlerden yükselen sıcak hava akımlarına kapılmış gibi uçarak üzerine doğru geliyordu. Ağızları açıktı, elleri öne doğru uzanmıştı ve Kitiara, umutsuzluk içinde, yağmurdan kaçarken doluya tutulduğunu fark etti. Bu kadınların ölümcül şarkısının bir notasının zayıflatıcı etkilerini tecrübe etmişti zaten.</p>

  <p class="p62">Şarkı güçlenecek, etkisi artacaktı. Korkunç notaları o kadar iç parçalayıcı bir ızdırap, feryat ve keskin bir kederle dolduracaktı ki onu, kalbi gerçekten de duracaktı.</p>

  <p class="p62">Elf kadınlar yaklaştılar. Uzun saçları etraflarında uçuşuyordu, beyaz elbiseleri yanmış ve kararmıştı, inleyen şarkıları ile bedenleri titriyordu.</p>

  <p class="p62">Sarı saçlar, mavi gözler, solgun ten, çekik gözler, sivri kulaklar... elfler... elf kadınlar...</p>

  <p class="p62">Laurana...</p>

  <p class="p62">"Kaltak elf!" diye haykırdı Kitiara vahşice. "Yapacağım son şey bu da olsa, seni öldüreceğim!"</p>

  <p class="p62">Acısını unutmuş bir halde lanetler okuyarak, kılıcını geniş, hiddetli kavislerle bir ileri bir geri savurdu elf kadınlara doğru.</p>

  <p class="p62">Laurana yok oldu. Kit sadece havayı kesti.</p>

  <p class="p62">Kılıcını indirdi ve soluk soluğa, terleyerek, acı içinde ve kan kaybederek dikildi salonda. Kan bürümüş gözlerini kaldırdı ve ayaklarının dibindeki büyük, dökme demir avizeyi gördü. Yüzlerce yıl önce düşmüş olmasına karşın üzerindeki mumlar yanmaya devam ediyordu. Şekli bozulmuş metalin altında hâlâ taze olan kandan &ndash;her zaman tazeydi, anılar kadar&ndash; bir gölet vardı.</p>

  <p class="p62">Avizenin arkasında bir taht bulunuyordu. Ölüm şövalyesi, Lord Soth, orada oturmuş kadını izliyordu. Bütün bu süre boyunca izlemişti. Miğferin yarıklarının ardındaki gözler aralıksız yanıyor, üç yüzyıl önce sönmüş olan yangının alevlerini yansıtıyordu. Adam hareket etmedi. Kadının ne yapacağını görmek için bekledi.</p>

  <p class="p62">Kitiara'nın sol kolu, yarasından akmaya devam eden kanla kaplanmıştı. O kolun parmakları hissizdi. Zorlukla, acı içinde nefes alıyordu. En ufak bir hareket, vücuduna saplanan mızraklar gibi yakıyordu canını. Dizini burkmuştu, bunu şimdi farkediyordu. Başı ağrıyor ve zonkluyordu. Görüşü bulanıktı. Midesi bulanıyordu.</p>

  <p class="p62">Kitiara elinden geldiğince toparladı kendini. Sol bacağı yüzünden topallıyor ama bütün ağırlığını da sağ bacağına veremiyordu. Gözlerini kırpıştırarak gözyaşlarını sakladı ve kafasını sallayarak siyah kıvırcık saçlarını geriye attı. Kolları yorgunluktan titrerken, sadece irade gücüyle kılıcını kaldırmayı ve dövüş pozisyonu almayı başardı. Konuşmaya çalıştı ama ağzından ses çıkmadı. Öksürdü, kan tadı aldı ve tekrar denedi.</p>

  <p class="p62">"Lord Soth," dedi Kitiara, "seni düelloya davet ediyorum."</p>

  <p class="p62">Gözlerdeki alev şaşkınlıkla parladı, sonra da titredi. Soth, tahtında sırtını dikleştirdi; karısının ve çocuğunun kanıyla lekeli pelerini etrafında dalgalandı.</p>

  <p class="p62">"Yerimden kalkmadan öldürebilirim seni," dedi adam.</p>

  <p class="p62">"Yapabilirsin," diyerek kabul eden Kitiara zorlukla konuşuyordu, "ancak yapmazsın. Çünkü bu korkaklık olur. Bir Solamniya Şövalyesi'ne yakışmaz."</p>

  <p class="p62">Alevden gözler kadına dikkatle baktı, sonra Lord Soth tahtından kalktı.</p>

  <p class="p62">"Haklısın," dedi. "Dolayısıyla meydan okumanı kabul ediyorum."</p>

  <p class="p62">Pelerinini savurarak kararmış kınından kocaman, çift elli bir kılıç çekti ve yerdeki avizenin etrafından dolanarak kadının önünde durdu. Acı içinde topallayan Kitiara adamı önünde tutmak için olduğu yerde döndü ve kılıcını hazır tuttu.</p>

  <p class="p62">Adam kadından daha uzundu, daha güçlüydü ve daha ölüydü; ama çok da değil. Fiziksel acı hissetmiyordu ama çektiği manevi acının büyüklüğünü sadece tanrılar bilirdi. Asla yorulmazdı. Yüzlerce yıl boyunca dövüşebilirdi ve kadının sadece birkaç saniyeye yetecek kadar güç kalmıştı içinde. Adamın kolları daha uzundu. Kitiara ona yaklaşmayı bile başaramazdı ama bunu yapmak için ant içmişti ve Kara Kraliçe adına, yapacağı son şey bu da olsa yapacaktı.</p>

  <p class="p62">Soth sola doğru hareket etti. Kitiara buna kanmadı, asıl saldırının nereden geldiğini görmüştü. Kılıcını kaldırarak darbeyi engelledi.</p>

  <p class="p62">Ölümün soğukluğu ve daha da kötüsü, ölümsüz bir hayatın acı soğuğu kadının kemiklerine kadar işledi. Kadın acıyla titredi, öğürdü, nefes almaya çalıştı ve olduğu yerde kaldı, hareket etmedi, adamın kılıcını kendisininkiyle tuttu, gücü uzun süre önce tükenmiş olduğundan cesaretinin son damlalarını kullanarak adamın karşısında dikildi.</p>

  <p class="p62">Kılıcı parçalanarak, çelikten kıymıklara dönüştü. Parçalar, alevlerin ışığında parladı. Kitiara sendeledi, neredeyse düşecekti.</p>

  <p class="p62">Tehditkar bir ifadeyle yürüdü Soth, kadının üzerine. Kit, ejderha zırhının içine gizlediği bıçağını çıkarttı ve titreyerek adamın üzerine atıldı.</p>

  <p class="p62">Soth, kadının bıçağı tutan elini yakaladı ve büktü. Kitiara'nın eti dondu adamın dokunuşuyla. Hafif, gayri ihtiyari bir şekilde inledi kadın, sonra dişlerini dudağına batırdı. Çığlığını duyma zevkini tattırmayacaktı adama. Sessiz bir şekilde ölmeyi bekledi.</p>

  <p class="p62">Lord Soth, kadının elini bıraktı.</p>

  <p class="p62">Kitiara bileğini tuttu ve boş boş adama baktı; artık ne olacağı umurunda değildi, tek istediği çabuk olmasıydı.</p>

  <p class="p62">Adam kılıcını kaldırdı ve Kitiara kendini hazırladı. Lord Soth, eldivenli ellerinde kılıcı çevirdi. Kabzasını kadına doğru uzattı ve kadının önünde diz çöktü.</p>

  <p class="p62">"Leydim," dedi. "Hizmetinizdeyim."</p>

  <p class="p62">Kitiara, kılıca bakakaldı. Gözlerini adama dikti. Çarpık gülümsemesiyle gülümsedikten sonra yere yığıldı; bir kolu altında kaldı, diğer kolu ise ileri uzandı ve parmak uçları avizenin altındaki kana değdi.</p>

  <p class="p62">Soth siyah pelerinini çıkarttı ve onu gecenin soğuğundan korumak için Kitiara'nın üzerine serdi. Sabah olduğunda kadının ejderhasını çağıracak ve kadının güven içinde kaderine doğru ilerlemesini izleyecekti. Ama bu arada kadının uykusunu koruyacaktı.</p>

  <p class="p62">O gece, düşüşünden beri ilk kez, elf kadınların suçlarını anlatan şarkılarını söylemelerini yasakladı Lord Soth, Kitiara'yı uyandırmasınlar diye...</p>
</body>
</html>
