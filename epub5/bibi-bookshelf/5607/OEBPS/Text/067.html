<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 4 -</span><span class="t27"><br /></span><span class="t27">İ</span><span class="t27">olanthe'nin yalan</span><span class="t27">ı</span><span class="t27">.</span><span class="t27"><br /></span><span class="t27">Skie'nin isyan</span><span class="t27">ı</span><span class="t27">.</span></h3>

  <p class="pFirst"><span class="drop_caps"><img alt="T" src="../Images/BD_Renaissance_T.png" /></span>arsis'ten uzakta, Neraka şehrinde, büyü malzemeleri dükkanının üstünde ufak bir dairede, Kitiara'nın duman ve saç bukleleriyle birlikte yok olmasını izledi İolanthe.</p>

  <p class="pSecond">"Bu, onun saçından aldığım son bukleydi lordum," dedi İolanthe. "Daha fazlasını alamazsam, büyüyü bir daha yapamam."</p>

  <p class="p62">"Önemli değil." Ariakas ellerini masaya koydu ve onlara dayanarak ayağa kalktı. Uzun bir süre boyunca, dumanın son ufak izlerine bakarak ayakta dikildi. "Artık bilmem gereken her şeyi biliyorum."</p>

  <p class="p62">Tam giderken başını çevirdi ve, "Duruşmasında senin de bulunmanı istiyorum," dedi.</p>

  <p class="p62">İolanthe, kaşlarını kaldırdı. "Duruşma mı lordum?"</p>

  <p class="p62">Ariakas, böylesi formalitelerle nadiren ilgilenirdi. Sıkıldığını gösterir bir el hareketi yaptı. "Kitiara bir Yüceefendi. Askerleri ve daha da önemlisi ejderhaları ona kalpten bağlılar. Eğer onu hemen öldürürsem sorun çıkar. Suçlarının herkes tarafından bilinmesi gerekiyor. Büyün ile ortaya çıkardıkların konusunda tanıklık etmelisin."</p>

  <p class="p62">"Bunu yapamam lordum," dedi İolanthe.</p>

  <p class="p62">Adam kapının önünde durdu, yüzü öfkeden kararmıştı. Kadın, saygılı bir şekilde, "Bu büyünün sırrını asla ifşa etmeyeceğime dair Nuitari'ye, Kara Ayın Tanrısı'na yemin ettim. Hayatım Pahasına da olsa böylesi bir yemini bozamam."</p>

  <p class="p62">"Şu anda hayatın tehlikede İolanthe," diye hırladı Ariakas yumruğunu sıkarak.</p>

  <p class="p62">İolanthe titredi ama geri adım atmadı. "Size değer veriyorum ve saygı duyuyorum lordum " dedi kısık bir sesle, "ancak Nuitari benim tanrım."</p>

  <p class="p62">Kadın güvenli bir zemindeydi. Ariakas tanrılar içinde Nuitari'ye hizmet etmiyor olsa da, sadakatini Kara Kraliçe Takhisis'e adadığı için, kara büyü tanrısına saygı duyuyor ve ondan korkuyordu. Ansalon'un İmparatoru bile Nuitari'yi gazaba getirecek bir şey yapmaktan çekinirdi.</p>

  <p class="p62">Ariakas, gözünü korkutmaya çalışarak baktı kadına. Kadın adamın bakışlarına karşılık verdi, sinmedi. Ariakas hırladı ve homurdandı, sonra da arkasını dönüp odadan çıktı. Kapıyı ardından o kadar sert kapattı ki duvarlar sallandı. İolanthe rahatlayarak derin bir soluk aldı ve titredi, sonra da bir koltuğa oturdu, ayakta duramayacak kadar zayıf düşmüş ve sarsılmıştı.</p>

  <p class="p19">Titreyen eliyle kendine bir bardak kanyak doldurdu, sert içkiyi içti ve kendini daha iyi hissetti. Elleri titremeyi kestiğinde, ipek kesesine uzandı ve bir tutam daha kıvırcık siyah saç çıkarttı. İolanthe, aleve bakarken düşünceler içinde elindeki bukleyle oynadı ve gülümsedi.</p>

  <p class="p20"><span class="t30">*****</span></p>

  <p class="p62">Kit, şafak sökerken ulaştı kampına. Tanis'i kendisini beklerken burada bulmayı umuyordu ancak Skie'nin yakalaması için arkasından gönderdiği ödülü henüz getirmediğini öğrendi. Kit, ejderhası göründüğü anda kendisine haber vermelerini muhafızlarına emrettikten sonra yatağa gitti. Bütün gün ve gece boyunca uyudu kadın. En sonunda uyandığında, Skie'den hâlâ bir iz yoktu.</p>

  <p class="p62">Ejderhalardan haber almadan birkaç gün geçti. Kitiara öfkelendi, huysuzlandı ve hayatı ejderanlarına cehenneme çevirdi. Askerleri ondan olabildiğince uzak durmaya çalışıyorlardı. Sadece Tanis değil, rakibi hakkında da düşünecek bol bol zamanı oldu. Kıt, Laurana'yı öldürmemiş olduğuna memnundu. Kitiara rekabetten her zaman hoşlanmıştı.</p>

  <p class="p62">"Başka bir kadının onu benden almış olabileceğini öğrenmeden önce Tanis'i istemiyordum," dedi Kit kendi kendine. "Durum buyken, onu tekrar benim yapmak daha tatlı olacak." Çarpık gülümsemesiyle gülümsedi. "Belki de onunla işim bittiğinde ondan arta kalanları elf kadınına gönderirim."</p>

  <p class="p62">Ama gece yatağında &ndash;tek başına yatarak&ndash; Skie, Tanis'i getirdiğinde ne yapacağını düşünerek oyalandı.</p>

  <p class="p62">"Tanis'e kızacağım. Ona, sadakatsizliğini öğrendiğimi söylemeliyim. Beni Laurana için terk etmekle suçlayacağım onu. Bunu inkar edecek elbette ama ben dinlemeyeceğim. Suçlayacağım, bağıracağım. Gözyaşı yok. Ağlayan kadınlara katlanamam. Onu bağışlamam için yalvaracak. Beni kollarına alacak ve ben onunla mücadele edeceğim. Kanı akana kadar batıracağım tırnaklarımı etine ve küfürlerimi dudaklarıyla durduracak ve sonra ben de yavaş yavaş insafa geleceğim. Çok yavaş..."</p>

  <p class="p62">Kitiara, dudaklarında bir gülümsemeyle uykuya daldı ve gülümsemesi, Kraliçe Takhisis onu rüyalarında bir kez daha ziyaret edip zorladığında, yalvardığında, kandırmaya çalıştığında yok oldu ancak. Kit takatsiz ve keyifsiz bir halde uyandığında, Skie ve diğer mavi ejderhaların en sonunda döndüğünü öğrendi.</p>

  <p class="p62">Kitiara aceleyle onları karşılamaya gittiğinde görevlerini başaramamış olduklarını gördü.</p>

  <p class="p62">"Lanet olası grifonları günler boyunca kovaladık," dedi Skie, kadına. "Onları yakalayamadık ve en sonunda da gözden kaybettik."</p>

  <p class="p62">Mavi ejderhanın suratı asıktı.</p>

  <p class="p62">"Yarımelfin nerede olduğu konusunda hiçbir fikrim yok," diye ekledi kadının sorularının cevabı olarak," ve umurumda da değil."</p>

  <p class="p62">Kitiara küplere binmişti. Tarsis'e yapılan bu yolculuk tam anlamıyla zaman, para ve enerji kaybı olmuştu. Suçlayacak birine ihtiyacı vardı ve Toede'de karar kıldı. Hobgoblin hakkında sert bir rapor yazıyor, onun görevinden alınmasını ve kafasının kesilmesini öneriyordu ki; ejderha sırtında bir haberci gelerek, kadını Neraka'daki acil bir Yüceefendi toplantısına çağırdı.</p>

  <p class="p62">Kitiara miğferini takarken, "Gitme," dedi Skie beklenmedik bir şekilde.</p>

  <p class="p62">"Neden? Aptal olma. Tabii ki gideceğim. Toede'ye karşı suçlamalarımı yüzüne yapacağım. Çok daha etkili. Sorun ne?" diye sordu, Skie'nin kafasını eğdiğini ve kamburunu çıkarttığını görünce.</p>

  <p class="p62">"Bu acil toplantı neyle ilgili?" diye sordu ejderha.</p>

  <p class="p62">Kitiara omuzlarını silkti. "Ariakas söylemedi. Belki Tarsis bozgunu ya da ölüm şövalyesi hakkındadır."</p>

  <p class="p62">Elleri belinde, Kit gözlerini ejderhaya dikti.</p>

  <p class="p62">"Neden gitmemeliymişim?"</p>

  <p class="p62">Skie sessizdi, kara kara düşünüyordu, sonra, "Çünkü hatalıydın. Sevgilini yakalamamız için bizi buraya getirmen yanlıştı. Bizi onun peşinden göndermen yanlıştı ve kıskanç bir orospu gibi rakibini aramak için hayatını tehlikeye atman daha da yanlıştı..."</p>

  <p class="p62">"Kes sesini!" diye bağırdı Kitiara öfkeyle.</p>

  <p class="p62">Skie sessiz kaldı ama kuyruğu seğirdi, pençeleri toprağı kazdı, sıktı ve bıraktı ve tekrar sıktı. Kadına baktı, sonra da bakışlarını çevirdi.</p>

  <p class="p62">"Ben Neraka'ya gidiyorum," diye belirtti Kitiara.</p>

  <p class="p62">"O halde başka bir ejderha bul kendine," dedi Skie ve kanatlarını kaldırdı, arka bacaklarıyla kendini itti ve kuzeye, Solamniya'ya doğru uçmaya başladı.</p>

  <p class="p62">Kitiara, onun arkasından bakarak, bir süre olduğu yerde kaldı. Gözden kaybolana kadar şaşkınlık içinde izledi ejderhayı. Sonra ejderha miğferini çıkarttı, kolunun altına aldı, döndü ve yürüdü.</p>
</body>
</html>
