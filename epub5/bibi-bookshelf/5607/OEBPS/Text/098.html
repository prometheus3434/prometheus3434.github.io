<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 1 -</span><span class="t27"><br /></span><span class="t27">Takhisis'in Kahini.</span><span class="t27"><br /></span><span class="t27">Kit, ültimatom veriyor.</span></h3>

  <p class="pFirst"><span class="drop_caps"><img alt="K" src="../Images/BD_Renaissance_K.png" /></span>ış iyice bastırmıştı Ansalon'da. Yılbaşı geldi ve geçti. Kitiara'nın aranmasına devam edildi ama artık baştaki azim kaybolmuştu. Ariakas, kadının peşinden kendi askerlerini göndermedi. Suikastçılar ve ödül avcıları gönderdi ama onlara verilen emir, arayışlarında dikkatli olmalarıydı. Bir süre sonra kadın unutulmuş gibiydi.</p>

  <p class="pSecond">Artık ödül avcıları, siyah kıvırcık saçlı ve yamuk gülümsemeli bir savaşçı kadını etrafa görüp görmediklerini sorarak ve etrafa çelik sikkeler saçarak dolanmıyorlardı. Kitiara bunu bilmiyordu ama Ariakas avı sonlandırmıştı. Bütün olanlardan pişmanlık duymaya başlamıştı. Kit hakkında hata yaptığını farketti. Kadının iddia ettiği üzere pişman olduğuna inanmaya başladı. Kit'in kendisine ihanet ettiğine dair inancının suçunu İolanthe'ye yıkmaya çalıştı. Kadın usturuplu bir biçimde bunu elf büyücü Feal-Thas'a yönlendirdi. Feal-Thas'tan zaten çok fazla bir şey asla beklememiş olan adam, lanet olası elfin kendini öldürttüğünü ve Buzduvarı Kalesi'nin düşmüş olduğunu duyunca büyük bir hayal kırıklığına uğramıştı.</p>

  <p class="p62">Yine de şövalye Derek Crownguard, Ariakas'ın tuzağına düşmüştü. Ejderha küresini Solamniya'ya götürmüştü ve Ariakas'ın casuslarının bildirdiğine göre, küreyle ilgili farklı görüşleri yüzünden elfler ve insanların arası açılmıştı ve şövalyeliğin maneviyatı daha da kırılmıştı.</p>

  <p class="p62">Ariakas, Kit'i geri istiyordu. Sonunda Solamniya'ya savaş açmaya hazırdı ve kadının uzmanlığına, liderlik becerilerine, cesaretine ihtiyacı vardı. Ancak kadın hiçbir yerde bulunamıyordu.</p>

  <p class="p62">Kraliçe Takhisis, Kit'in nerede olduğu konusunda Ariakas'ı bilgilendirebilirdi, zira Kara Majesteleri, Mavi Leydi'yle yakından ilgileniyordu. Fakat Takhisis, Ariakas'a bilgi vermemeyi tercih etmişti. Ariakas, Lord Soth'un savaşa katılmasından memnun olabilirdi ama bir Soth-Kitiara ittifakı işine gelmezdi. Kit'in arkasında kendisine sadık bir ordu zaten vardı. Ona son derece bağlı olan mavi ejderhalardan bir kanata komuta ediyordu. Buna bir de kudretli ölüm şövalyesi ve onun adamları eklenirse Ariakas, Güç Tacı'nın kafasında pek de sağlam durmadığını hissetmeye başlayacaktı Kitiara'nın Dargaard Kalesi'ne gitmesini engellemeye çalışabilirdi ama Takhisis buna izin vermezdi.</p>

  <p class="p62">Ödül avcıları Kit'i huzursuz ettiler ama bir tehdit oluşturmadılar. Yüksek rütbeli bir rahip kılığına girmiş olan kadını kimse tanımadı ve kimse onu rahatsız etmedi. Hatta bir ödül avcısıyla muhabbet ederek, ona kendi tarifini verdi ve uzun ve işe yaramaz bir yola gönderdi kadın. Nightlund'a uzanan yola girdiğinde kovalamaca bitti. Kimse o lanetli topraklarda kadını takip etmezdi.</p>

  <p class="p62">Uzun ve yorucu yolculuğu, Lord Soth'la karşılaşması hakkında düşünmek için epey zaman verdi. Bir saldırı planına ihtiyacı vardı. Kit, hiçbir savaşa hazırlıksız girmezdi. Karşısındakinin nasıl bir düşman olduğu hakkında bilgiye ihtiyacı vardı; sağlam bilgiye; efsanelere, hikayelere, masallara, kender öykülerine ya da ozan şarkılarına değil. Maalesef böyle bir bilgiyi edinmek zordu. Lord Soth'la karşılaşmış olan hiç kimse geri dönmemişti.</p>

  <p class="p62">Elinde olan tek şey, İolanthe'nin ona Neraka'daki Tapınak'ta gerçekleşen kısa ve sorun dolu görüşmeleri sırasında anlattıklarıydı. Kit, cadıyı dinlemek için daha fazla zamanının olmasını, ona daha çok soru sorabilmiş olmayı dilerdi. Ancak o sırada hayatını kurtarmak için kaçıyordu. Havadan sudan konuşmanın vakti değildi. Kit, İolanthe'nin söylediği her şeyin üzerinden geçti, bir strateji kurabilmeyi umarak iyice değerlendirdi. Bütün hikayelerde ortak olan belli noktalar vardı; ölümsüz savaşçılardan oluşan bir ordu, kalp durduran üç banşi ve onu tek bir kelimeyle öldürebilecek bir ölüm şövalyesi. Kit'in görebildiği kadarıyla, bu karşılaşma için bir strateji geliştirmek, intihar etmek için bir strateji geliştirmeye benziyordu. Tek soru, mümkün olduğunca çabuk ve acı çekmeden nasıl ölebileceğiydi.</p>

  <p class="p62">Kit, İolanthe'nin kendisine vermiş olduğu bileziğe sahipti. İolanthe, nasıl kullanacağı konusunda bilgi vermişti ama Kit, bu bilezik hakkında bilinebilecek her şeyi bilmek istiyordu. İolanthe'ye güvenmiyor değildi. Cadı, onun hayatını kurtarmıştı.</p>

  <p class="p62">Sadece Kit, İolanthe'ye güvenemiyordu. Bileziği, büyü malzemeleri satan bir dükkana götürdü.</p>

  <p class="p62">Sahibi &ndash;çoğu gibi Kırmızı Cübbeli bir büyücüydü, zira siyah, kırmızı ve beyaz büyüyle iş yapıyorlardı&ndash; bileziği eline alınca, onu bırakmakta zorlanacak gibi gözüktü. Gözleri parladı, ağzı sulandı. Ondan bahsederken sesi kısıldı. Bileziğin çok nadir bulunan ve çok değerli bir eşya olduğunu söyledi kadına. Böyle bilezikler olduğunu duymuştu sadece. Şimdiye kadar hiç görmemişti. Üzerine bir büyü yaptı ve bilezik, büyülü olduğunu kanıtladı. Bileziğin İolanthe'nin söz verdiği şeyi &ndash;Kit'i büyüyle yaratılan korkudan ve büyü saldırılarından korumak&ndash; yapacağı konusunda tanrısı adına yemin edemezdi ama gerekeni yapacağını düşündüğünü belirtti. En sonunda, bileziği sevgiyle elinde tutarken onun karşılığında dükkandan istediği herhangi bir şeyi alabileceğini söyledi. Kadın bunu reddedince adam bütün dükkanını önerdi.</p>

  <p class="p62">Kit, en sonunda bileziği adamın elinden aldı ve oradan ayrıldı. Kırmızı Cübbe, yalvararak takip etti kadını. Adamdan kurtulmak için atını dörtnala sürmek zorunda kaldı kadın. Kit, o zamana kadar bileziğe pek önem vermemiş, bir torbaya koyarak onun hakkında hiç düşünmemişti. Bundan sonra ona özen gösterdi, hâlâ yanında taşıdığından emin olmak için sık sık kontrol etti. Fakat bilezik, ölüm şövalyesiyle olan karşılaşması konusunda daha rahat hissetmesini sağlamadı Kit'in. Bunun tam aksini yaptı. İolanthe, Kit'in ihtiyaç duyacağından emin olmasa Kit'e bu kadar değerli bir hediye vermezdi.</p>

  <p class="p62">Bu çok moral bozucuydu.</p>

  <p class="p62">Kitiara, hayatına hiç yapmamış olduğu bir şey yapmaya karar verdi; bir tanrıdan yardım isteyecekti. Bunun sorumlusu, onu bu yolculuğa gönderen Kraliçe Takhisis'ti. Nightlund sınırından pek de uzakta olmayan bir yerde bir kahin olduğunu duyan Kitiara, Kara Majesteleri'nin yardımını istemek için kocakarıya uğramaya karar verdi.</p>

  <p class="p62">Kahin bir mağarada yaşıyordu ve eğer pis kokunun bir anlamı varsa, çok güçlü olmalıydı. Dışkı, tütsü ve kaynatılmış lahana kokusu bir trolü bile kustururdu. Kit, mağaranın ağzından içeri girdi ve arkasını dönüp çıkacakken dilenci görünüşlü bir çocuk &ndash;o kadar pisti ki kız mı erkek mi olduğunu söylemek imkansızdı&ndash; yanına geldi, kolunu tuttu ve kadını içeri çekti.</p>

  <p class="p62">Kocakarının yüzüne düşen cansız, karmakarışık, sarı-beyaz saçları vardı. Bir deri bir kemikti. Eski püskü kıyafetinin altındaki göğüsleri dizlerine kadar sarkıyordu. Buğulu gözleri boşluğa bakıyordu. Ateşin önünde bağdaş kurup oturmuş, bir tür transa girmiş gibiydi; mırıldanıyor, salyalar akıtıyor ve kafasını sallıyordu. Çocuk elini uzattı ve Kitiara eğer Karanlık Kraliçe'nin kahinine soru sormak istiyorsa bir çelik sikke bağışlamasını istedi.</p>

  <p class="p62">Kit şüpheliydi ama umutsuzdu da. Çelik sikkeyi verdi. Çocuk, sikkenin sahte olmadığından emin olmak için onu kontrol ettikten sonra, "Tamam, Marm," diye mırıldandı ve kahini izlemek için yerinde kaldı.</p>

  <p class="p62">Kocakarı, ateşe bir avuç toz atmasına yetecek kadar kalktı yerinden. Toz çatırdadı ve tısladı; ateş renk değiştirerek yeşil, mavi, kırmızı ve beyaz yanmaya başladı. Siyah dumandan filizler sardı kocakarının etrafını ve kadın, ileri geri sallanarak inlemeye başladı.</p>

  <p class="p62">Duman zehirliydi ve Kit'in gözlerinin sulanmasına neden oldu. Nefes alamayan kadın, tekrar çıkmaya yeltendi ama çocuk onun elini tuttu ve beklemesini emretti; kahin konuşmak üzereydi.</p>

  <p class="p62">Kocakarı sırtını dikleştirdi. Gözlerini açtı; artık berrak ve odaklıydı. Mırıldanan sesi temiz ve güçlü, ölüm kadar derin, soğuk ve boştu.</p>

  <p class="p62">"Sadakatimi ve ordumu, Dargaard Kalesi'nde tek başına bir gece geçirebilecek cesarete sahip olan Yüceefendiye vereceğim."</p>

  <p class="p62">Kocakarı eski haline dönerek mırıldanmaya başladı. Kitiara'nın canı sıkılmıştı. Bunun için mi harcamıştı bir çelik sikkesini?</p>

  <p class="p62">"Ölüm şövalyesinin sözünü biliyorum," dedi Kit. "Gitmemin nedeni bu zaten. İhtiyacım olan, Kara Majesteleri'nin beni kollaması. Ağzımı açmaya fırsat bulamadan Soth beni öldürürse, ona hiçbir faydam olmaz. Majesteleri bana söz verir..."</p>

  <p class="p62">Kocakarı kafasını kaldırdı. Doğrudan Kitiara'ya baktı ve ters bir sesle, "Bunun bir sınav olduğunu anlamıyor musun, seni salak velet?" dedi.</p>

  <p class="p62">Kocakarı transına geri döndü ve Kitiara olabildiğince çabuk terk etti mağarayı.</p>

  <p class="p62">Bir sınav, demişti kahin. Lord Soth, Kit'i sınayacaktı. Bu iyi olabilirdi. Ölüm şövalyesinin onu kapıdan içeri adımını attığı anda öldürmeyeceği anlamına gelebilirdi. Öte yandan, sadece eğlenmek için hayatta bırakacak olabilirdi onu. Belki de ıstırap çekmelerini izlemekten sıkıldığında öldürüyordu insanları.</p>

  <p class="p19">Kit, kuzeye doğru olan yolculuğuna devam etti.</p>

  <p class="p20"><span class="t30">*****</span></p>

  <p class="p62">Terk edilmiş köyler görmeye başladığında ve üzerinde ilerlediği yol, bir yol olmaktan çıktığında anladı Nightlund'a girmiş olduğunu. Solamniya, büyük bir alanı kaplayan yol ağı ile tanınırdı. İyi durumda olan yollarda ordular daha hızlı ilerlerdi. Tüccarlar daha uzağa giderler ve daha çok şehre ulaşırlardı. İyi yollar, güçlü bir ekonomi anlamına gelirdi. Afet'ten sonra bile, bütün o karmaşa ve ayaklanmaların arasında, şehirlerden sorumlu olanlar önceliklerini yol bakımına vermişlerdi; Nightlund dışında her yerde.</p>

  <p class="p62">Afet sırasında taşan nehirler yüzünden sular altında kalan ya da depremler yüzünden parçalanan yolların büyük bir kısmı harap olmuştu. Hasar görmeyen yollar da bakımsızlıktan bozulmuş, hatta bazı yerlerde doğanın kaybettiklerini geri alması yüzünden tamamen yok olmuşlardı. Kit'in üzerinde ilerlediği yolları yabani otlar sarmış, kar kaplamıştı; bu yollardan geçen kimse kalmamıştı. Kit, başka bir canlı görmeden günler geçirdi.</p>

  <p class="p62">Bu noktaya kadar başarıyla ilerlemişti. Artık ilerleyişi yavaşlamıştı. Nehrin karşı tarafına geçebileceği bir yer bulmak için yolundan kilometrelerce sapıyordu, çünkü köprüler yıkılmıştı. Atının sağrısına kadar gelen uzun otların arasından geçmek zorundaydı ve bu, dikenli tellerden geçmeye benziyordu. Bir keresinde yol onu bir dar geçide götürdü, başka bir sefer de uçurumun kenarına çıkarttı Bazen bir gün içinde sadece birkaç kilometre ilerleyebildikten sonra kendisi ve atı bitkin düşüyordu. Ayrıca avlanmak için saatlerce durmak zorundaydı, zira rastladığı hanlar ve çiftlik evleri yıllar öne boşaltılmıştı.</p>

  <p class="p62">Kit, çocukluğundan beri yay ve ok kullanmamıştı ve en iyi halinde bile beceriksiz bir okçuydu. Fakat açlık yeteneğini biledi ve arada sırada bir geyik avlamayı başardı. Ama o zaman da onu kesin pişirmek zorundaydı ve bu, değerli vaktini daha da harcıyordu.</p>

  <p class="p62">Bu hızla giderse, Dargaard Kalesi'ne ulaştığında kocakarı kadar yaşlanmış olacaktı; tabii eğer ulaşmayı başarırsa.</p>

  <p class="p62">Kırık dökük yollar ve geçilmesi imkansız orman ve açlık dışında, bir de Ansalon'un bu kısmını ev edinmiş kanun kaçaklarıyla başa çıkması gerekiyordu. Kendisini değerli bir hedef haline getireceğini düşünerek zengin ermiş kıyafetlerini atmıştı. Onun yerine, Neraka'dan kaçarken giydiği giysisini &ndash;içliğini&ndash; ve yolda aldığı bir deri zırhı giymişti. Yeniden şanssız bir kiralık kılıç gibi gözükmeye başlamıştı ama bu bile onu kurtarmazdı. Sadece çizmeleri için onu öldürecek kişiler vardı Nightlund'da.</p>

  <p class="p62">Gün boyunca, eli kılıcının kabzasında sürüyordu atını. Bir keresinde sırtına bir ok çarpmıştı. Zırhına bir ok isabet etmiş ve zırhından sekmişti. Kadın dövüşmeye hazırdı ama ok atan korkağın onunla yüzleşecek cesareti yoktu.</p>

  <p class="p62">Gece olduğunda bir gözü açık uyuyordu ya da öyle yapmaya çalışıyordu, ama bazen o kadar yorgun oluyordu ki derin bir uykuya dalıyordu. Kit'in şansına Salah Khan'ın atı, Khur'da bir yaşam biçimi olan suikast girişimlerinden efendisini korumak için eğitilmişti. Kit, atının uyarı kişnemeleri ile devamlı uyanıyordu. Ayağa fırlayarak eli bıçaklı bir eşkıyayla boğuşuyor ya da kılıcını çekince bulanık bir şeklin karanlığa karıştığını görüyordu.</p>

  <p class="p62">Şimdiye kadar şansı yaver gitmişti. Tek başına hareket eden katillerin saldırısına uğramıştı sadece. Ama bir gece ya da bir gün, hırsızlardan oluşan bir grup saldıracaktı ve bu da sonunu getirecekti.</p>

  <p class="p62">"Bunu yapamıyorum Majesteleri," dedi Kit bir gün kar üzerinde ilerlerken; atın gemini sıkıca tutmuştu, zira yol, atın yaralanma riskini göze almadan hızla ilerlemesi için çok bozuktu. "Yeminimi bozduğum için özür dilerim ancak zaten bozulacak, Dargaard Kalesi'ni görebilecek kadar bile yaşayamayacağım."</p>

  <p class="p62">Kit sendeleyerek durdurdu atını. Yenildiğini itiraf etmekten hoşlanmıyordu ama devam edemeyecek kadar açtı, yorgundu ve üşüyordu. Dönmeye, gelmiş olduğu yoldan geri ilerlemeye başlayacakken Rüzgarlayarışan korku dolu bir çığlık attı ve şahlandı. Kit, dizginleri sıkı sıkı tutuyordu ve atın bu ani hareketi yüzünden neredeyse kolu çıkacaktı.</p>

  <p class="p62">Kitiara dizginleri bıraktı ve kılıcını çekti. At dört ayağının üzerine indi ve titreyip terleyerek, ağzından köpükler saçarak, gözleri çılgınca dönerek durdu yolun ortasında. Kit etrafına baktı ve hiçbir şey görmedi ama atın korkusunu hissetti. Sonra arkasından gelen nal sesleri duydu.</p>

  <p class="p62">Kit hızla döndü, çelik kılıcı güneşte parladı.</p>

  <p class="p62">Alev alev yanan kırmızı gözlere sahip simsiyah, devasa bir at kapatıyordu yolu. Atın üzerinde bir kadın vardı. Asil soylular gibi yan binmişti eyerine. Kaliteli, siyah kadifeden bir elbise giymişti. Uzun eteğinin kıvrımları, atın üzerinden dökülerek yola değiyordu. Kadının yüzü uzun, siyah tülden bir peçe ile örtülüydü. Atın üzerinde dimdik oturuyor, siyah eldivenli elleri atın dizginlerini gevşek gevşek tutuyordu.</p>

  <p class="p62">Kitiara kılıcını düşürdü. İçinden tir tir titreyerek &ndash;celladıyla yüzleşme düşüncesine sahip olduğu zamandan bile daha fazla korkuyordu&ndash; dizlerinin üzerine çöktü.</p>

  <p class="p62">Nefesi kesilmiş bir halde, "Majesteleri!" dedi dehşet içinde. "Bunu demek istememiş..."</p>

  <p class="p62">"Evet, istedin," diyen Takhisis'in sesi, kıyafetinin siyah kadifesi gibi yumuşak ve Kitiara'nın diz çöktüğü donmuş toprak kadar sertti. "Ültimatomunu duydum."</p>

  <p class="p62">Kitiara titredi. "Majesteleri, o..."</p>

  <p class="p62">"Elbette öyleydi. Söylediğin şeyin anlamı, eğer senin Dargaard Kalesi'ne gitmeni istiyorsam, oraya zamanında ulaşman için bir yol bulmak zorunda olduğum."</p>

  <p class="p62">Ve canlı, diye düşündü Kitiara ama bunu söylemeye cüret edemedi.</p>

  <p class="p62">Uzun kirpiklerinin altından kadına bakmaya cesaret etti ama kadının peçeyle gizlenmiş yüzünü göremedi.</p>

  <p class="p62">"Eğer bana emrediyorsanız, Majesteleri," dedi Kit tevazuyla, "ilerlemeye devam ederim... elimden geldiğince..."</p>

  <p class="p62">Takhisis, eldivenli ellerini asabi bir şekilde birbirine vurdu. Eyerinde dimdik oturarak etrafına bakındı, ormanı ve yolu inceledi.</p>

  <p class="p62">"Hakkını veriyorum," dedi Takhisis. "Buraya kadar gelmeyi başardın. Buranın karmaşa içinde olduğunu biliyordum ama ne kadar kötü olduğu hakkında bir fikrim yoktu."</p>

  <p class="p62">Peçeli yüzünü Kit'e çevirdi. "Sana bir kez daha yardım edeceğim Mavi Leydi ama bu son olacak."</p>

  <p class="p62">Karanlık Kraliçe eldivenli elini kaldırarak göğü işaret etti.</p>

  <p class="p62">Kitiara yukarı baktı ve sevinçle bağırdı. Skie görüş alanına girmiş, yavaş yavaş uçuyor, başı aşağıda etrafa bakınıyordu. Kitiara, ejderhanın adını haykırdı ve ayağa fırlayarak kollarını sallamaya başladı. Ejderha ya onu ya da Kraliçesinin emrini duydu ve baktığı yönü değiştirerek kadını gördü ve daireler çizerek aşağı inmeye başladı.</p>

  <p class="p62">Kitiara, gözlerini Takhisis'e çevirdi. "Teşekkür ederim Majesteleri. Sizi hayal kırıklığına uğratmayacağım."</p>

  <p class="p62">"Uğratsan bile bir önemi yok, değil mi? Ölmüş olacaksın," dedi Takhisis. "Sanırım Salah Khan'ın atını geri götürmem lazım. Yoksa çenesinden asla kurtulamam."</p>

  <p class="p62">Rüzgarlayarışan'ın dizginlerini zarif bir hareketle eline aldı ve korku içindeki aygırı ardından sürükleyerek yoldan aşağı ilerlemeye başladı. Tanrıça, ağaçlardan oluşan karanlığın içinde kaybolduğunda Kitiara, Skie'yi sevinçle karşıladı.</p>

  <p class="p62">Ejderhayı gördüğüne çok memnundu, kollarını boynuna dolamak ve ona sarılmak istiyordu ama biliyordu ki bunu yapması durumunda Skie küser ve onu bir daha asla affetmezdi. Ejderhadan özür dileyerek başladı konuşmaya; Skie'nin haklı olduğunu, bir aptal gibi yarımelfi aramasının başını belaya soktuğunu, neredeyse öldürülmesine neden olacağını itiraf etti. Skie, "Sana söylemiştim," demedi; bunun yerine özür diledi, kadını terk etmesinin yanlış olduğunu söyledi.</p>

  <p class="p62">Bundan sonra, Ariakas'ın kalbini yeniden kazandığını anlattı kadına. Ariakas, kadını aramasını istemişti Skie'den; neredeyse yalvarmıştı. Bu küçük haber, özellikle de Feal-Thas'ın öldüğünü ve Solamniya Şövalyeleri'nin başının belada olduğunu öğrenmesi, Kit'in alayla gülümsemesine neden oldu.</p>

  <p class="p62">Ariakas, Flotsam'da önemli bir görev vermişti Kit'e. İmparator ayrıca kadının Yüce Ermiş Kulesi'ne yapılacak saldırıyı planlamasını istiyordu.</p>

  <p class="p62">"Buna şimdi karar veriyor!" dedi Kit kızarak. "Şövalyeler kuleyi güçlendirmek için birlikler göndermekten bahsetmeye başladıktan sonra, Ve eğer Solamniya bir anda bu kadar önemli olduysa, neden beni gizli bir görev için kıtanın diğer tarafındaki Flotsam'a göndermekten bahsediyor? Peh! Bu adam aklını kaçırmış durumda!"</p>

  <p class="p62">Skie, kadını onaylarcasına kuyruğunu salladı ve Kitiara sırtına çıkabilsin diye karın üstü yattı. Skie, onu bulması ihtimaline karşın kendisine Ariakas tarafından verilmiş olan Ejderha Yüceefendisi zırhını ve miğferini getirmişti yanında. Kitiara keyifle giydi zırhını. Suçsuzluğunu kanıtlamış gibi hissediyordu kendini. Miğferini kafasına taktı ve Ariakas'ın bir gün bu davranışına pişman olacağına yemin etti. Ona meydan okuyabilecek kadar güçlü değildi henüz. Ancak o gün gelecekti, Dargaard Kalesi'nde başarılı olması durumunda o gün yakın bile olabilirdi. Tekrar zırhına bürünmüş olan Kitiara, her şeye karşı &ndash;ölüm şövalyesine bile&ndash; güçlü hissediyordu kendini.</p>

  <p class="p62">Mavi Leydisi'ne tekrar kavuşmuş olan ejderhanın keyfi de yerindeydi. Mavi pulları dalgalandı ve pençelerini toprağa saplayarak uçmaya hazırlandı.</p>

  <p class="p62">"Nereye gidiyoruz?" diye sordu. "Solamniya'ya mı, yoksa Flotsam'a mı?"</p>

  <p class="p62">Kitiara derin bir nefes aldı. Bu çok zor olacaktı.</p>

  <p class="p62">"Majesteleri sana söylemedi mi?" diye sordu.</p>

  <p class="p62">"Kim? Bana neyi söylemedi mi?" Bir anda kuşkulanan Skie kafasını kadına çevirdi.</p>

  <p class="p62">"Kuzeye uçuyoruz," dedi Kit. "Dargaard Kalesi'ne."</p>

  <p class="p62">Skie kadına bakakaldı, sonra da ifadesiz bir sesle, "Dalga geçiyorsun, dedi.</p>

  <p class="p62">"Hayır," dedi Kitiara sakin bir şekilde. "Geçmiyorum."</p>

  <p class="p62">"O halde delisin!" diye hırladı ejderha. "Eğer seni ölümüne götüreceğimi düşünüyorsan..."</p>

  <p class="p62">"Bunu yapacağıma dair söz verdim Kraliçe Takhisis'e," dedi Kitiara. "Burada, Nightlund'da ne işim olduğunu sanıyordun?"</p>

  <p class="p62">"Yarımelfın peşinden dolaşıyordun belki. Nasıl bilebilirdim ki?" diye sordu Skie öfkeyle.</p>

  <p class="p62">"Bana inan, Tanis Yarımelf'i tamamen unuttum," diyerek temin etti Kitiara ejderhayı. "Aklımda daha önemli şeyler vardı, bu karşılaşmadan sağ kurtulmak için bir yol bulmaya çalışmak gibi."</p>

  <p class="p62">Kraliçe Takhisis'e verdiği sözü anlattı.</p>

  <p class="p62">"Kraliçemizi bilirsin," diye ekledi Kit. "Sözümden dönemem. Ölüm fermanımı imzalamak olur bu."</p>

  <p class="p62">Skie, Takhisis'i tanıyordu ve Takhisis'in gazabını üzerine çekmenin, en cesur ejderhanın bile kaçınacağı bir şey olduğunu itiraf etmek durumundaydı. Yine de Kit'in planından hoşlanmamıştı ve bunu kadına söyledi.</p>

  <p class="p62">"Bensiz gideceğine inanamıyorum!" diyerek gürledi Skie. "Yanında ben bulunurken kurtulmak için bir şansın var. Kalede taş üstünde taş bırakmayacağım; onun kafasına yıkacağım orayı. Ölüm şövalyesi öldürülemez ama en azından onu zayıflatabilirim; ilgilenmesi gereken bir şey veririm ona, bir kaç ton kayanın altından çıkmaya çalışmak gibi."</p>

  <p class="p62">Kitiara kollarını ejderhanın boynuna doladı, onu sıkıca tuttu ve uçmasını emretti.</p>

  <p class="p62">Ejderhanın fikri iyiydi. Kadın, bunun işe yaramayacağını söylemek istemedi.</p>
</body>
</html>
