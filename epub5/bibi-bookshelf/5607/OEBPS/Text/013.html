<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p17"><span class="t27">Önsöz</span></h3>

  <p class="pFirst"><span class="drop_caps"><img alt="E" src="../Images/BD_Renaissance_E.png" /></span>n son insan sesi duyduğundan beri üç yüz yıl geçmişti. Aslında, bir insanın konuştuğunu en son duymasının üzerinden... O zamandan beri çığlıklar duyuyordu; onunla yüzleşmek için Dargaard Kalesi'ne gelenlerin çığlıklarını, kendi kanlarında boğulurken nefes almaya çalışmayla sonlanan çığlıkları.</p>

  <p class="pSecond">Lord Soth'un böylesi ahmaklara karşı hiç sabrı yoktu. Öykülere konu olan hazinesini bulmak için gelenlere karşı hiç sabrı yoktu. Dünyayı onun şerrinden kurtarmak amacıyla kahramanca maceraya atılmış olanlara karşı hiç sabrı yoktu; zira gerçeği kendisi biliyordu, (bir zamanlar kendi soylu maceralarına atılmış olandan daha iyi kim bilebilirdi ki?) Şövalyelerin kendilerini beğenmiş, bencil, sadece şöhretle, ozanlar tarafından isimlerine şarkılar yazılmasıyla ilgilenen kişiler olduklarını biliyordu. Ruhlarının saflığım lekeleyen siyah noktaları parlak zırhlarının altından görebiliyordu. Onlarla yüzleştiğinde cesaretleri bu noktalardan sızıyor, içlerinden akıp çıkıyordu; dizleri boşalarak parlak zırhlarının içinde tir tir titriyorlar, merhamet için yal varıyorlardı.</p>

  <p class="p62">Lord Soth'un hiç merhameti yoktu.</p>

  <p class="p62">Kim ona merhamet göstermişti ki? Çığlıklarını kim duymuştu? Onları şimdi kim duyuyordu? Tanrılar dönmüşlerdi ama affını istemek için Paladine'e yalvaramayacak kadar gururluydu o. Lord Soth, affedilmeye inanmazdı ve içten içe, ölüm şövalyesi, affedilmemesi gerektiğini düşünüyordu.</p>

  <p class="p62">Virane kalesinin salonundaki tahtında oturuyor ve sonsuz geceler boyunca, suçlarını anlatmakla lanetlenmiş uğursuz elf kadınlarının ruhlarının söylediği şarkıları dinliyordu; bu da onun lanetiydi. Cesur ve yakışıklı bir şövalye hakkındaydı şarkıları; adamın söz dinlemez tutkuları, genç bir elf kadınını ayartmasına ve onu hamile bırakmasına neden olmuştu. İhanet edilen ve uygun bir şekilde öldürülen karısını ve böylece genç elf kadınının Dargaard Kalesi'ne gelişini anlatıyorlardı şarkılarında. Gerçeği öğrendiğinde yeni eşin duyduğu dehşeti ve tanrılara ettiği duaları, Soth'un içinde hâlâ iyilik olduğunu onlara söylemesini ve ruhunun selameti için ona bir şans vermeleri için yalvarışını anlatıyorlardı.</p>

  <p class="p62">Tanrıların cevabını anlatıyorlardı şarkılarında; kendini tanrı ilan etmemesi için Kralrahip'i ikna edecek ve böylece tanrıların gazabını önleyecek güç verilecekti Lord Loren Soth'a. Soth, Afet felaketini engelleyebilir, binlerce masumun hayatını kurtarabilir, çocuğuna gurur duyacağı bir soyadı bırakabilirdi. Soth'un insan ırkını kurtarmaya kararlı bir şekilde İstar yoluna koyulmasını; ancak sonunda kendini kaybetmesini anlatıyorlardı. Kendi rollerini, adamı yolda durduran ve sevgilisi hakkında adama yalanlar söyleyen o uğursuz elf kadınlarını anlatıyorlardı. Karısının başka erkeklerle olan gizli randevularını ve kendisinin olmayan çocuğu anlatıyorlardı.</p>

  <p class="p62">Kaleye dönerken Soth'un hissettiği öfkeyi, nasıl karısının önüne getirilmesini istediğini ve kadını bir fahişe, çocuğunu da bir piç olmakla suçladığını anlatıyorlardı. Tanrıların gazabıyla alevli dağın İstar'ı parçalaması sırasında dünyanın sarsılarak, yüzlerce mumla ışıl ışıl parlayan büyük avizenin tavandan kopmasını ve karısıyla çocuğunun üzerine düşmesini anlatıyorlardı. Onları kurtarabilecekken nasıl nefretiyle kavrulduğunu ve intikama susadığını, karısının saçlarının alev almasını izleyip yumuşak teni su toplayıp yanarken küçük çocuğunun çığlıklarını dinlediğini anlatıyorlardı. Her gece, nasıl topuklarının üzerinde dönerek sırtını çevirip uzaklaştığını söylüyorlardı şarkılarında.</p>

  <p class="p62">Şarkılarında en son anlattıkları şey ise &ndash;karısının lanetini her zaman ve sonsuza dek dinleyecekti&ndash; ölüm ve karanlığa yemin etmiş bir şövalye olarak sonsuza dek yaşayacağı, zaman etrafından akıp geçerken işlediği suçların içinde yaşamak zorunda kalacağı oluyordu; dakikaları saatler kadar sonsuz, saatleri yıllar kadar sonsuz, yılları sadece günahlarından arınmamış bir ölünün olabileceği kadar sahte, boş ve soğuk olacaktı.</p>

  <p class="p62">Geçen bu uzun yıllar boyunca kendisiyle konuşan kimse olmamıştı; dolayısıyla sesi duyduğunda bir an için karanlık düşüncelerinin bir parçası olduğunu düşündü ve önemsemedi.</p>

  <p class="p62">"Lord Soth, seni üç kere çağırdım." dedi ses emredici bir tonlamayla, önemsenmemesine sinirlenmişti. "Neden cevap vermedin?"</p>

  <p class="p62">Ateşten kararmış ve kan lekeleriyle kaplı bir zırh giyen ölüm şövalyesi, miğferindeki göz yarığının arkasından baktı. İhtişamlı ve güzel bir Kadın gördü önünde, hakimiyeti altındaki Abyss kadar karanlık ve insafsızdı.</p>

  <p class="p62">"Takhisis," dedi ayağa kalkmadan.</p>

  <p class="p62">"Kraliçe Takhisis," diye tersledi Kadın hoşnutsuzca.</p>

  <p class="p62">"Sen benim kraliçem değilsin," dedi adam.</p>

  <p class="p62">Takhisis adama öfkeyle baktı ve bedeni değişti. Bir insan dişisinden beş başı birden kıvrılan, tıslayan ve tüküren muazzam bir ejderhaya dönüştü. Bir dehşet yaratığı olan kadın, adamın üzerinde dikildi ve her başı hiddetle haykırdı.</p>

  <p class="p62">"Seni bu hale ışık tanrıları getirdi ama ben, seni yok edebilirim!" diye tısladı Takhisis.</p>

  <p class="p62">Ejderha başları, üzerinden salyalar sızan sivri dişlerini doğrultarak onu tehdit ettiler.</p>

  <p class="p62">"Seni Abyss'e atacağım ve parçalayacağım, mahvedeceğim ve sonsuza dek sana işkence edeceğim."</p>

  <p class="p62">Tanrıçanın öfkesi bir zamanlar dünyayı parçalara ayırmıştı ama Lord Soth sinmedi. Ne dizlerinin üzerine çöktü, ne de titredi. Tahtında oturmaya devam etti ve sakin bir şekilde yanan alevden gözleriyle, korkusuz ve etkilenmemiş bir edayla kadına baktı.</p>

  <p class="p62">"Bahsettiğin işkenceler altında var olmakla şu anda çektiğim arasında ne fark olacak?" diye sordu kadına usulca.</p>

  <p class="p62">Beş baş saldırısını durdurdu ve adamın üzerinde asılı kaldı; beş beyin şaşırmıştı. Kısa bir süre sonra ejderha yok oldu ve kadın geri döndü; dudaklarında bir gülümseme vardı, sesi baştan çıkartıcı, ikna edici bir mırıltı şeklindeydi.</p>

  <p class="p62">"Buraya tartışmak için gelmedim, lordum. Beni incitmiş de olsan, derinden yaralamış da olsan, seni affetmeye hazırım."</p>

  <p class="p62">"Seni nasıl incittim, Takhisis?" diye sordu adam ve yüzünden geriye hiçbir şey kalmamış olsa da, alaycı bir şekilde gülümsüyormuş gibi hissetti kadın.</p>

  <p class="p62">"Karanlığın amacına hizmet ediyorsun..." diye başladı kadın konuşmaya.</p>

  <p class="p62">Lord Soth, hiçbir amaca, hatta kendi amaçlarına bile hizmet etmediğini söylemek için inkar edercesine salladı kafasını.</p>

  <p class="p62">"...ama yine de verdiğimiz görkemli savaştan kendini uzak tutuyorsun," dedi Takhisis. "İmparator Ariakas, seni emrine almaktan gurur duyacaktır..."</p>

  <p class="p62">Lord Soth'un gözlerindeki alevler titredi ama Takhisis, amacının tutkusuna o kadar kaptırmıştı ki kendini, bunu görmedi.</p>

  <p class="p62">"Ama sen burada oturuyorsun," diyerek devam etti kadın acı bir ifadeyle, "senin savaşını başkaları verirken kararmış kalende duruyor, kaderinden şikayet ediyorsun."</p>

  <p class="p62">"Gördüğüm kadarıyla, Hanımefendi," dedi Soth ifadesiz bir sesle, "imparatorunuz kendi savaşlarını kazanıyor. Ansalon'un büyük bir kısmı şu anda onun kontrolü altında. Bana ya da adamlarıma ihtiyacın yok, o yüzden git ve beni yalnız bırak."</p>

  <p class="p62">Takhisis, ölüm şövalyesine uzun kirpiklerinin altından baktı. Çatlak ve kırık duvarlardan içeri esen soğuk rüzgar, kadının siyah saçlarının lülelerini havalandırdı. Siyah bukleler, adama ejderhaların kıvrılan başlarını hatırlattı.</p>

  <p class="p62">"Doğru, kazanıyoruz," dedi Takhisis, "ve sonunda galip geleceğimizden hiçbir şüphem yok. Ancak, bunu sana ve sadece sana söylüyorum lordum, ışık tanrıları tahmin ettiğim kadar hızla ve kolaylıkla ezilemedi. Bazı... ıh... zorluklar ortaya çıktı. İmparator Ariakas ve Ejderha Yüceefendilerim, yardımından minnettar olacaklardır.</p>

  <p class="p62">"<span class="t21">Baz</span><span class="t21">ı</span> <span class="t21">zorluklar,</span>" demişti kadın. Lord Soth, bu "<span class="t21">zorluklar</span>"ın ne olduğunu biliyordu. Övündüğü Ejderha Yüceefendileri'nden biri ölmüştü. Diğer Yüceefendiler'in her biri de Güç Tacı'na kendisi sahip olmak istiyordu ve herkesin önünde aynı kadehten şarap içseler de, tek başlarına kaldıklarında onu yere tükürüyorlardı. Qualinesti elfleri, kendilerini yok etmek için gönderilen ejderha ordularından kaçmışlardı. Thorbardin cüceleri de aynı orduları yenmişler ve karanlığı dağın altından sürmüşlerdi. Solamniya Şövalyeleri yenilmişlerdi fakat henüz yok edilmemişlerdi. Onlara önderlik edecek bir kahramana ihtiyaçları vardı sadece ve aralarından biri her an yükselebilirdi.</p>

  <p class="p62">Şimdiye kadar savaşın dışında kalmış olan metalik ejderhalar, bir hata yapmış olabileceklerini düşünerek huzursuzlanmaya başlamışlardı. Eğer Paladine'in altın ve gümüş renkli güçlü ejderhaları Işık tarafında savaşa girerlerse, kırmızı ve mavi ejderhalar ile yeşiller, siyahlar ve beyazların başı büyük belaya girerdi. Takhisis'in Ansalon'u derhal fethetmesi gerekiyordu; metalik ejderhalar mücadeleye girmeden; şu an için güçleri bölünmüş olan Işık orduları akıllarını başlarına toplayıp ittifaklar kurmaya başlamadan, Solamniya Şövalyeleri kendilerine bir kahraman bulmadan önce.</p>

  <p class="p62">"Seninle bir anlaşma yapalım, Takhisis." dedi Lord Soth.</p>

  <p class="p62">Kraliçe'nin gözleri öfkeyle parladı. Anlaşma yapmaya alışkın değildi. Emirler vermeye ve kendisine itaat edilmesine alışkındı. Lakin öfkesini yutması gerekiyordu. En etkili silahı korkuydu ve onun da keskin kenarı, her şeyini kaybetmiş olan ve bu yüzden de hiçbir şeyden korkmayan ölüm şövalyesi karşısında körleşmiş ve yararsız kalmıştı.</p>

  <p class="p62">"Ne istiyorsun?"</p>

  <p class="p62">"Saygı duymadığım birine hizmet edemem." dedi Lord Soth.</p>

  <p class="p62">"Dolayısıyla, sadakatimi ve ordumu, Dargaard Kalesi'nde tek başına bir gece geçirebilecek cesarete sahip olan Yüceefendiye vereceğim. Ya da şöyle söyleyelim, Dargaard Kalesi'nde tek başına bir gece geçirip hayatta kalabilecek olan Yüceefendiye. Bu Yüceefendi bunu kendi isteğiyle yapmalı, senin ya da bir başkasının zorlamasıyla değil." diye ekledi Lord Soth, tanrıçanın zihninin nasıl çalıştığını bildiğinden.</p>

  <p class="p62">Takhisis, ölüm şövalyesine öfkeyle ama hiç sesini çıkarmadan baktı. Eğer ona ihtiyacı olmasaydı, adamı gazabıyla ezer, öfkesinin pençeleriyle parçalar, nefretinin midesinde sindirirdi. Ama kadının adama ihtiyacı vardı ve adamın kadına ihtiyacı yoktu.</p>

  <p class="p62">"Mesajını Yüceefendilerime ileteceğim." dedi Takhisis sonunda.</p>

  <p class="p62">"Tek başına gelmeli," diye tekrarladı Soth, "ve zorlama altında olmamalı."</p>

  <p class="p62">Takhisis, cevap vermeye tenezzül etmedi. Adama sırtını döndü ve hükmettiği karanlığın içinde yok olarak adamı trajik hayatının acı şarkısını tekrar ve tekrar dinlemesi için yalnız bıraktı.</p>
</body>
</html>
