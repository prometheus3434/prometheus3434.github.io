<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 6 -</span><span class="t27"><br /></span><span class="t27">Yüceefendiler.</span><span class="t27"><br /></span><span class="t27">Hükümdara ihanet.</span></h3>

  <p class="pFirst"><span class="drop_caps"><img alt="K" src="../Images/BD_Renaissance_K.png" /></span>itiara'nın Tarsis'ten Neraka'ya olan yolculuğu hoş değildi. Gökyüzü gri ve kapalıydı. Karla karışık soğuk bir yağmur, neredeyse bütün yolculuk boyunca yağdı. Kadın hep ıslaktı. Akşam dinlenmek için durduklarında, kendini ısıtmak için ateş yakamadı çünkü bulabildiği tek odun da ıslaktı. Mavi ejderha saygılı ve riayetkardı ancak Skie değildi. Bu ejderhayla planları hakkında konuşamıyor, o çaldığı bir ineği afiyetle yeyip kendisi de bir tavşan pişirirken onunla muhabbet edemiyordu.</p>

  <p class="pSecond">Kitiara, Skie'ye kızgındı. Böylesi suçlamalar yapmaya hakkı yoktu ama yine de kadın, ejderhanın sakinleşeceğini ve özür dilemek için arkasından geleceğini düşünmüştü. Ancak Skie ortalıkta gözükmedi.</p>

  <p class="p62">Neraka'ya karanlık çökerken ulaştılar. Kitiara, mavi ejderhayı ejderha ahırına gönderdi, toplantı biter bitmez ayrılmak için hazır olmasını söylemeyi unutmadı. Kitiara, sokaklardaki kalabalığı yararak, Kırık Kalkan Hanı'na ilerledi. Üşümüştü, açtı ve sıcak bir yatak, alev alev yanan bir ateş ve sıcak, baharatlı şarap istiyordu. Fakat hana vardığında, hiç yer olmadığı üzüntüyle söylendi kadına. Han, Yüceefendi Toede'nin özel uşakları, maiyeti, askerleri ve korumaları ile dolmuştu.</p>

  <p class="p62">Kitiara, Karanlık Kraliçe'nin Tapınağı'ndaki özel odasında uyuyabilirdi ancak hiç de rahat olmayan o odalar soğuk ve kasvetli, huzursuz ediciydi. Kapılarda ölümcül büyülere sahip tuzaklar vardı ve parolayı hatırlaması, silahlarını teslim etmesi ve bir sürü aptalca soruya cevap vermesi gerekecekti. Ejderan muhafızlarla arası iyiydi ama daima tütsü, ucuz boya ve ıslak koyun kokan ağır, siyah, yün cübbeler giyerek etrafta dolanan o kara rahiplere dayanamıyordu. Tapınak'taki odasında bulunan şöminede yanan ateş, sanki Geceefendisi kutsal karanlığını ihlal eden herhangi bir ışık kaynağından rahatsız oluyormuş gibi, ufak ve zayıf olacaktı. Baharatlı şarap bulunmayacaktı zira Tapınak sınırları dahilinde sert içkilerin tüketilmesi yasaktı ve Kitiara, tıpkı Ariakas gibi, orada bulunduğu zaman gözlerin onu izlediğini, kulakların onu dinlediğini hissediyordu.</p>

  <p class="p19">Hiç oda olmadığını söylediğinde Kitiara'nın kara gözlerindeki öfkeyi gören hancı, bir anda müsait bir odanın olabileceğini hatırladı. Hizmetçilerini aceleyle Toede'nin sızmış iki uşağını dışarı çıkartmaları için gönderdi. Kütük gibi sarhoş iki hobgoblini yataklarından altı adam kaldırabildi. Hoblar ertesi gün uyandıklarında, geceyi ahırda geçirmiş olmalarına şaşıracaklardı. Kitiara onların odasını aldı, iyice havalandırdı, birkaç bardak iç ısıtan şaraptan içti ve yatağa devrildi.</p>

  <p class="p20"><span class="t30">*****</span></p>

  <p class="p62">Bu acil bir Ejderha Yüceefendisi toplantısı olduğundan, normalde böylesi önemli bir toplantı öncesinde olan tören bu sefer yoktu. Yüceefendilerin resmi toplantıları sırasında parlak zırhlar giymiş askerler, sancaklarını yukarıda taşıyarak sokaklarda yürürler, resmi geçit yaparlardı. Bu kez Yüceefendilerin Neraka'da olduğunu çok az kişi biliyordu. İkisi, Salah Khan ve Lucien Takar, uşakları ve korumaları ile gelmişlerdi. Diğer ikisi, Kitiara ve Feal-Thas, tek başlarına yolculuk etmişlerdi.</p>

  <p class="p62">Bütün maiyetini getiren tek kişi, yeni terfi etmiş olan Yüceefendi Toede olmuştu. Toede, kendisi siyah bir aygırın üzerindeyken, birliklerinin muzafferane bir edayla Neraka sokaklarında yürüdüğünü hayal etmişti. Çeşitli zorluklar tarafından yıkılmıştı hobun hayalleri. Aygır, adamın kokusu yüzünden kaçmıştı; askerlerinin yarısı gece firar etmiş, diğer yarısı da ayakta duramayacak kadar sarhoş olmuştu. Toede, ilk toplantısına parlak ejderha zırhı ile katılarak tatmin etmişti kendini; zırhının pulları sanki hâlâ ejderhanın üzerindelermişcesine ağır olduklarından zavallı hoba acı veriyor ve onu rahatsız ediyor ve hareket kabiliyetini o kadar engelliyordu ki adam aygırın üzerinde gitmek yerine toplantı yerine bir saman arabasında taşınmak zorunda kalmıştı. Miğfer görüşünü engelliyor ve zırhı bacaklarına dolanıyordu ama Toede, ulu &ndash;tam bir Yüceefendi gibi&ndash; göründüğünü düşünüyordu ve etkili bir giriş yapmayı umuyordu.</p>

  <p class="p62">Toplantı, sabahın erken saatlerinde yapılacaktı. Kit, şafak vakti kaldırılmak istediğini söyledi ve yatağa erken gitti. Takhisis, neredeyse hemen rüyalarına girdi tekrar ve onu Dargaard Kalesi'ne gitmeye ikna etmeye çalıştı. Kit reddetti. Kara Kraliçe, Kitiara'yı azarladı ve onunla alay etti, hakaretler yağdırdı, ona bir korkak olduğunu söyledi. Kitiara, yastığını başının üstüne kapattı ve; ya Karanlık Kraliçe ona şantaj yapmayı kesti ya da Kitiara çok yorgundu zira; Kadın rüyaların altına geçerek bitap bir uykuya daldı.</p>

  <p class="p62">Kararlaştırılan saatte biri gelerek kadının kapısına vurdu sertçe. Kitiara ona küfretti ve defolup gitmesini söyledi. Kit sonunda uyandığında dışarıda güneş parlıyordu ve kadın geç kaldığını düşünerek korkuya kapıldı. Sersem ve ağır bir şekilde içliğini hızla üzerine geçirdi ve sonra da zırhını giydi.</p>

  <p class="p62">Zırhının parlatılması ve çizmelerinin temizlenmesini emretmişti ve bu yapılmıştı ama kadının istediği gibi değildi. Ancak bunu düzeltecek vakit yoktu. Zaten geç kalacaktı. Az uyku ve çok şarap yüzünden şakakları zonkluyordu. Daha iyi düşünebilmek için kafasının daha temiz olmasını dilerdi.</p>

  <p class="p62">Mavi ejderha pulundan zırhını ve çantasının içine tıkıştırılmaktan maalesef kırışmış olan uzun, mavi, kadife pelerinini giymiş olan Kitiara, Ejderha Yüceefendisi miğferini kafasına geçirdi ve yola koyuldu. Toplantı Mavi Kışla'da, Mavi Kanat'ın karargahında, Kit'in Tanis'in adını ilk kez işittiği, Ariakas'ın ejderha küresi hakkındaki planını ilk kez duyduğu, adını şu anda hatırlayamadığı Ariakas'ın cadısıyla ilk kez karşılaştığı yerde yapılacaktı.</p>

  <p class="p19">Vatandaşlar ve askerler açılarak Kitiara'ya yol verdiler ve pek çoğu ona tezahürat yaptı. Güzel bir görüntüsü vardı, sırtı dik ve gururla, eli kılıcının kabzasında yürüyordu. Kit, yürüyüşten hoşlandı. Soğuk hava, şarabın son etkilerini geçirdi, alkışlar onu sardı ve cesaretlendirdi. Kitiara, kalabalığın dalkavukluğunu kabul etmek için oyalandı. Diğer Yüceefendilerin kendisini bekleyebileceğine karar verdi. Toede ve o piç Feal-Thas'ın yaptıklarını sayıp dökmeye acelesi yoktu. Yaptıkları hakkında Ariakas'a da söyleyecek birkaç sözü vardı.</p>

  <p class="p20"><span class="t30">*****</span></p>

  <p class="p62">Yüceefendiler, Mavi Kanat'ın onları ve korumalarını alacak kadar büyük olan tek binası olan yemekhanede toplanmışlardı. Hiçbir Yüceefendi diğerlerine güvenmediğinden, korumalara elzem gözüyle bakılıyordu.</p>

  <p class="p62">Takarlı Lucien, Siyah Ordu'nun yarı insan yarı ogre Yüceefendisi, yanında iki tane kocaman ogre getirmişti; herkesten uzun olan bu iki ogre çürümüş et kokusu yayıyorlardı odaya. Salah Khan, Yeşil Ordu'nun Yüceefendisiydi. İnsandı; adamları da savaşmaya karşı aşk besleyen bedevilerdi. Yanında, kemerlerine soktukları uzun eğimli kılıçları ve kalçalarındaki palalarıyla silahlı altı insan erkek vardı.</p>

  <p class="p62">Seçkinamir Toede, otuz hobgoblin korumayla çevrilmiş olarak gelmişti; korumalar, ayak parmaklarına kadar silahlılardı ve Toede onların ortasında zorlukla görülüyordu. Ariakas, hoblardan sadece altısının içeri girmesine izin verdi. Zırhının ağırlığı altında ezilen Toede toplantı odasına zorlukla, korumalarının kılavuzluğunda girdi, zira işlemeli miğferi yüzünden etrafı görmekte zorlanıyordu.</p>

  <p class="p62">Toede, diğer Yüceefendileri abartılı ve yaltaklanan sözlerle selamladı. Ariakas onu görmezden geldi. Lucien ona iğrenerek, Salah Khan ise küçümseyerek baktı. Onları pek iyi göremiyor olmasına karşın, Toede ortamdaki soğukluğu hissetti ve korumalarının arkasına sığındı. Toplantının geri kalanı boyunca da hoblarını sırtlarından dürterek tetikte kalmaya zorladı.</p>

  <p class="p62">Feal-Thas odaya tek başına girdi; yanında sessizce yürüyen büyük, beyaz bir kurt vardı sadece.</p>

  <p class="p62">"Topuklarının dibinde yürüyen askerlerin yok mu Feal-Thas. diye sordu yanında altı bozak ejderan olan Ariakas. Bu ejderanlardan biri, sakat bir kanadı olan bozak, odadakilerin şimdiye kadar gördüğü en iri ejderandı.</p>

  <p class="p62">"Neden yanımda koruma getireyim ki lordum?" diye sordu Feal yüzünde sahte bir şaşkınlık ifadesi ile. "Burada hepimiz arkadaş değil miyiz?"</p>

  <p class="p62">"Bazılarımız," diye hırladı Lucien.</p>

  <p class="p62">Salah Kiran onayladığını belirtircesine homurdandı ve Ariakas kıkırdadı. Yüceefendiler ne kara elften hoşlanıyorlar ne de ona güveniyorlardı. Bir an içinde bıçaklarını kan dökmek için çekip ona uçabilirlerdi. Ancak Ariakas onlardan biri değildi. İmparator'un kara elfe karşı büyük bir sevgi beslediği falan yoktu, Kraliçe Takhisis de aynı şekilde hissediyordu. Ona şimdilik müsamaha göstermelerinin tek nedeni, kendilerine yararlı olmasıydı. Yararlılığı bittiği anda onların desteği de kesilecekti.</p>

  <p class="p62">"Hem," diye ekledi Feal-Thas, sırtındaki kürk pelerine sarınarak, "bu odada korkacak pek bir şey göremiyorum."</p>

  <p class="p62">Hiddeti efsanevi olan Salah Khan ayağa fırlayarak kılıcını çekti. Lucien yumruklarını sıkmış sandalyesinden kalkıyor, Toede de en yakın çıkışa bakıyordu. Yamuk kanatlı bozak bazı insanlar kadar büyük olan kılıcını çekti ve imparatorun önündeki yerini aldı. Feal-Thas istifini bozmadan oturmaya devam etti; uzun, ince tırnaklı elleri masanın üzerinde duruyordu. Beyaz kurt tehdit edercesine hırladı ve kuyruğunu sallarken başını yere koydu.</p>

  <p class="p62">"Kaldır kılıcını Salah Khan," diye emretti Ariakas keyifli bir şekilde, çocuklarının kavgasını ayıran sevgi dolu bir ebeveyn gibi. "Yerine otur Lucien. Önemli bir iş için buraya toplandık. Feal-Thas, hayvanını sakinleştir."</p>

  <p class="p62">Düzen az çok sağlandığında, yüzünü ekşiterek ekledi. "Hepimiz biraz sinirliyiz. Siz de benim gibiyseniz, dün gece çok az uyumuşsunuzdur."</p>

  <p class="p62">"Ben gayet iyi uyudum Lord hazretleri," dedi Toede yüksek sesle. Kimse ona cevap vermedi ve ne söylediğinin anlaşılmadığını düşündüğünden, iki korumasının yardımıyla, miğferini çıkarttı.</p>

  <p class="p62">"Kara Majestelerine tapıyorum ve saygı duyuyorum," dedi Salah, sözlerine dikkat ederek. "Ondan başkası yok benim için. Ama doğudaki savaşı bırakıp Dargaard Kalesi'ne gitmek benim için imkansız. Keşke Majesteleri'nin bunu anlaması sağlanabilse. Eğer onunla konuşabilirseniz, İmparator..."</p>

  <p class="p62">"Dargaard Kalesi hakkındaki bu şey ne?" diye sordu Toede kaşlarını çatarak.</p>

  <p class="p62">"Bana da tıpkı sana musallat olduğu gibi musallat oldu Khan," dedi Ariakas. "Soth'u savaşa sokma fikrini kafasına takmış durumda. Bundan ve Yeşil Ziynetli Adamı bulmaktan başka bir şeyden bahsetmiyor."</p>

  <p class="p62">"Lord Soth mu?" diye sordu Toede. "Lord Soth kim?"</p>

  <p class="p62">"Ben, bu ölüm şövalyesini etrafımda istemiyorum. Küstahlığa bakın. Bizi mi sınayacakmış?" Feal-Thas omuzlarını silkti. "Bizlerden birine hizmet etmekten şeref duymalı. Hemen hemen hepimize," diye düzeltti.</p>

  <p class="p62">"Ah, şu Lord Soth." dedi Toede manalı bir şekilde göz kırparak. "Bana yaklaştı, benim için çalışmak istediğini söyledi. Elbette be onu reddettim. '<span class="t21">Soth</span>' dedim. Ben ona '<span class="t21">Soth</span>' derim, anlarsınız ve o da bana..."</p>

  <p class="p62">"Kitiara ne cehennemde?" diye sordu Ariakas, ellerini masaya vurarak. Hizmetkarlarından birine döndü. "Gidip onu getirin!"</p>

  <p class="p62">Odadan çıkan hizmetkar kısa bir süre sonra geri dönerek Mavi Leydi'nin binaya girmekte olduğunu bildirdi.</p>

  <p class="p62">Ariakas, yamuk kanatlı bozak'a bir iki şey söyledi. O ve birkaç bozak ejderan, kapının iki yanına yerleştiler. Lucien ve Salah Khan, neler olduğunu merak ederek birbirlerine baktılar. İkisi de hiçbir şey bilmiyor olmalarına karşın, bir terslik olduğunu hissettiler ve ellerini silahlarının yakınında tuttular. Toede, korumalarının başları ve omuzlarının üzerinden bir şey görmekte zorlanıyordu ancak kötü bir şeyin olmak üzere olduğuna dair bir hisse kapılmıştı ve tek çıkış, şu anda altı iri bozak tarafından kapatılmış durumdaydı. Hob, derin derin iç geçirdi.</p>

  <p class="p62">Kitiara'yı arkadan vuran bir mektup yazmış olan Feal-Thas, ne olmak üzere olduğunu tahmin edebiliyordu. Umutla bekledi. Muhafızını öldürdüğü için kadını asla affetmemişti.</p>

  <p class="p62">Çizmeli ayak sesleri koridorda çınladı, sonra Kitiara'nın korumaları selamlayan sesi geldi. Ariakas'ın karanlık, tehditkar bakışları girişe kilitlenmişti. Kapının yanlarındaki bozak'lar gerildiler. Kitiara içeri girdi; kılıcı kalçasında sallanıyor, mavi pelerini arkasında uçuşuyordu. Miğferini, kolunun altında taşıyordu.</p>

  <p class="p62">"Selam Lordum, Ariakas..." diye başladı ve selamlamak için kolunu kaldırdı.</p>

  <p class="p62">Yamuk kanatlı bozak, kadını yakalayarak kollarından tuttu. İkinci bozak da kadının kılıcını tuttu ve kınından çıkartıp aldı.</p>

  <p class="p62">''Kitiara uth Matar," dedi Ariakas yüksek sesle, yavaş yavaş sandalyesinden kalkarken, "hükümdara ihanet suçuyla tutuklanmış bulunuyorsun: Eğer suçlu bulunursan, cezanın suçu ölümdür."</p>

  <p class="p62">Kitiara olduğu yerde donakaldı; ağzı açık kalmış ve sersemlemiş bir halde bakıyordu adama, o kadar şaşırmıştı ki karşı koymadı bile. İlk düşüncesi, bunun bir tür şaka olduğuydu; Ariakas'ın sapkın bir şaka anlayışı olduğu bilinirdi. Ancak gözlerine bakınca, adamın ciddi &ndash;ölümüne ciddi&ndash; olduğunu gördü.</p>

  <p class="p62">Kitiara hızla etrafına bakındı. Diğer Yüceefendileri gördü &ndash;üçü en az kendisi kadar şaşırmıştı&ndash; ve buraya toplantı için çağrılmadığını farketti. Bu davaydı. Her biri kadının Mavi Ejderha Ordusu'nun Yüceefendisi rütbesine göz dikmiş olan bu adamlar, onun hakimleriydiler. Bunu fark ettiğinde, adamların yüzlerindeki ifadelerin şaşkınlıktan memnuniyete dönüştüğünü, her birinin diğerlerine pis pis baktığını, kadının yerini ele geçirmek için planlar ve entrikalar kurduğunu gördü. Onlar için kadın artık ölmüştü.</p>

  <p class="p62">Kitiara'nın tepkisi dövüşmek olurdu ama bunun için geç kalmıştı. Kılıcı gitmişti. Hem kılıcı hem de güçlü büyüleriyle silahlanmış devasa bir bozak tarafından sıkı ve acı veren bir şekilde tutuluyordu. Ariakas'ın kendisi için düşündüğü işkenceler altında ölmektense, umudu olmayan bir dövüşe girip hemen ölmek fikri geçti Kit'in aklından. Ancak kadın kendine hakim oldu. Solamnlar'ın özdeyişi, "<span class="t21">Ş</span><span class="t21">erefim hayat</span><span class="t21">ı</span><span class="t21">md</span><span class="t21">ı</span><span class="t21">r</span>"dı. Kit'inki ise, "<span class="t21">Asla öldüm deme</span>"ydi.</p>

  <p class="p62">Kendini topladı. Ariakas'ın emirlerine her zaman uymamıştı. Bir kaleyi kuşatması gerekirken baskınlar yapmıştı. İmparator'a gitmesi gereken bazı vergileri kendi birlikleri için kullanmıştı. Bu suçların hiçbiri hükümdara ihanetin nedeni olarak sayılamazdı, ama elbette, imparator eğer isterse tabağından etli börek çalınmasını hükümdara ihanet olarak nitelendirilebilirdi. Kit'in olup bitenler hakkında hiçbir fikri yoktu. Sonra Feal-Thas'ın dudaklarındaki gülümsemeyi gördü ve Kit düşmanını derhal tanıdı.</p>

  <p class="p62">Sırtı dik, korkusuz ve kendini tutanın ellerinde vakur bir eda ile durdu ve Ariakas'a baktı.</p>

  <p class="p62">"Bunun anlamı nedir lordum?" diye sordu Kitiara, masum mağdur olmuş bir şekilde. "Hükümdara ihanetle suçlanmak için ne yapmışım? Size sadakatle hizmet ettim. Söyleyin bana lordum. Anlamıyorum."</p>

  <p class="p62">"Ejderha Yüceefendisi Verminaard'ı öldürmek için plan kurmak ve bunu gerçekleştirmeleri için suikastçılar tutmakla suçlanıyorsun," dedi Ariakas.</p>

  <p class="p62">Kitiara'nın ağzı hayretle açıldı. Kaderin cilvesi bu olsa gerekti. Masum olduğu tek suçla itham ediliyordu. Kadın, Feal-Thas'a baktı, hafif gülümsemenin genişlediğini gördü ve dişlerini birbirine çarparak ağzını kapattı.</p>

  <p class="p62">Sesi öfkeden titrerken Kitiara, "Bu suçlamayı kesinlikle reddediyorum lordum!" dedi.</p>

  <p class="p62">"Lord Toede," dedi Ariakas, "Yüceefendi Kitiara, Verminaard'ı öldüren adamlar hakkında size şüphe uyandıran bir şekilde soru sordu mu?"</p>

  <p class="p62">Toede, korumalarından oluşan ormandan çıkmayı başardı ve nefes nefese kalmış, kaşlarını çatmış bir şekilde, "Sordu lordum," dedi.</p>

  <p class="p62">"Sormadım!" dedi Kitiara sert bir sesle.</p>

  <p class="p62">"Bu kişiler hakkında bilgi almak için Eben Shatterstone adında bir adamla konuştu mu?"</p>

  <p class="p62">"Konuştu lordum," dedi Toede, ilginin odağında olduğu için kendisinden gurur duyarak. "Pislik bana kendisi söyledi."</p>

  <p class="p62">Kitiara, ufak boncuk gözleri sarı kafasından çıkıp yere düşene kadar boğmak istiyordu hobgoblini. Fakat yamuk kanatlı bozak'ın tutuşu çeliktendi ve kadın kendini kurtaramıyordu. Toede'ye, adamın sinip korku içinde korumalarının arkasına saklanmasına neden olan bir ifadeyle bakmakla tatmin etti kendini.</p>

  <p class="p62">"Kelepçeye vurulması lazım lordum!" dedi hob titrek bir sesle. "Ayaklarına zincir takın!"</p>

  <p class="p62">Kitiara, Ariakas'a döndü. "Bu titrek yağ çuvalının sözlerinden başka kanıtınız yoksa..."</p>

  <p class="p62">"İmparator benim sağladığım kanıta sahip," dedi Feal-Thas. Cübbesinin eteklerini toplayıp zarafetle ayağa kalktı, hareketleri yavaş ve telaşsızdı. "Bir çoğunuzun bildiği üzere," dedi grubun üyelerine hitap ederek, "ben bir kışnornuyum. Bilgisi olmayanlara büyüsel yeteneği açıklayarak ayrıntıya girmeyeceğim. Bir kışornunun bir başkasının kalbinin derinliklerine bakabilme yeteneğine sahip olduğunu söylemek yeterli."</p>

  <p class="p62">"Buzla kaplı yalnızlığımda beni ziyaret etme lütfunda bulunduğunda senin kalbine baktım Yüceefendi Kitiara ve hakikati gördüm. O suikastçıları Lord Vemıinaard'ı öldürmeleri için sen gönderdin, Kırmızı Ejderha Ordusu'nun Yüceefendisi olmak için."</p>

  <p class="p62">"Yalan! Yalancı!" Kitiara, Feal-Thas'a öyle bir öfkeyle saldırdı ki, neredeyse onu tutan bozak'ın pençeli ayakları yerde sürünecekti. "Seni Buzsınırı'nda öldürmeliydim!"</p>

  <p class="p62">Feal-Thas, "Daha fazla kanıta ihtiyacınız var mı lordum?" dercesine baktı ve gözü dönmüş Kit'e aldırmayarak yerine oturdu.</p>

  <p class="p62">Durumu daha da kötüleştirdiğini fark eden Kitiara, biraz sakinleşmeyi başardı.</p>

  <p class="p62">"Ona, bok yiyen bir elfe mi inanıyorsunuz lordum, yoksa bana mı? Verminaard'ın ölümüyle hiçbir ilgim yok! O tamamen kendi salaklığı yüzünden öldü!"</p>

  <p class="p62">Ariakas kılıcını çekti ve masaya attı.</p>

  <p class="p62">"Yüceefendiler, kanıtları duydunuz. Kararınız nedir? Kitiara uth Matar, Yüceefendi Vemıinaard'ı öldürmekten suçlu mudur yoksa onu suçsuz mu buluyorsunuz?"</p>

  <p class="p62">"Suçlu," dedi Lucien pis bir sırıtışla.</p>

  <p class="p62">"Suçlu," dedi Salah Khan kara gözlerinde bir pırıltıyla.</p>

  <p class="p62">"Suçlu, suçlu!" diye bağırdı Toede, sonra da sinirle ekledi, "Bu yüzden de kesinlikle zincire vurulmalı!"</p>

  <p class="p62">"Üzgünüm Kitiara," dedi Feal-Thas ciddiyetle. "Buzsınırı'ndaki görüşmemizden keyif almıştım lakin İmparatorum'a karşı bir görevim var. Seni suçlu bulmak zorundayım."</p>

  <p class="p62">Ariakas kılıcını döndürdü. Ucu Kitiara'ya baktı. "Kitiara uth Matar, bir Ejderha Yüceefendisinin ölümünden suçlu bulundun. Bu suçun cezası ölümdür. Yarın şafak vaktinde Ölüm Arenası'na götürülecek ve orada asılacak, kesilecek ve parçalanacaksın senden geriye kalanlar aleme ibret olsun diye mızraklara saplanıp Tapınak kapılarının önüne dikilecek."</p>

  <p class="p62">Kitiara sakin sakin durdu. Artık mücadele etmiyordu.</p>

  <p class="p62">"Korkunç bir hata yapıyorsunuz lordum," dedi metanetle "Herkes sizi aldatırken, ben size sadık kaldım. Ancak bundan sonra kalmayacağım lordum. Artık değil. Bana ihanet eden siz oldunuz."</p>

  <p class="p62">Ariakas, yamuk kanatlı bozak'a çöpü atmasını söylermiş gibi bir el işareti yaptı. "Onu buradan götür."</p>

  <p class="p62">"Nereye lordum?" diye sordu bozak. "Ağıl'a mı yoksa Tapınak'taki zindana mı konacak?"</p>

  <p class="p62">Ariakas düşündü. Ağıl, yerel hapishaneydi ve her zaman tıklım tıklım, karmaşanın sınırında olurdu. Firar pek sık görülmezdi ama olurdu ve hapisten kaçacak biri varsa, o da Kitiara'ydı. Başka tutuklular &ndash;erkek tutuklular&ndash; ile birlikte konacaktı bir hücreye. Kadının gardiyanı, muhafızlarını, hücre arkadaşlarını ayarttığını ve onları isyan etmeye ikna ettiğini hayal edebiliyordu.</p>

  <p class="p62">Tapınak'taki zindanlar daha çok güvenli ve daha az kalabalıktı. Çoğu siyasi tutuklu oraya tıkılmıştı ancak Ariakas, Kitiara'yı Tapınak'a göndermekte de tereddütlüydü. Kara rahipler ve Geceefendisi, savaşı kazanmak için güçlükler içinde çalışırken onların yemek ve uyumak dışında hiçbir şey yapmayan tembel şakşakçılar olduğunu söyleyen Kitiara'yı sevmezlerdi. Yine de Geceefendisi, Ariakas'ı kıskanıyordu ve Kit onu kendi yanına çekmek için bir yol bulabilirdi.</p>

  <p class="p62">Nereye hapsedilmiş olursa olsun, hayatta olduğu sürece Kitiara bir tehditti. Ariakas, keşke sabahı beklemek yerine onun hemen idam edilmesini isteseydim, diye düşündü. Artık kararını değiştirmesi için çok geçti. Diğer Yüceefendiler zayıflığın kokusunu alırlardı. Kadının güvende olacağı ve başkalarının erişemeyeceği tek bir yer geliyordu aklına.</p>

  <p class="p62">"Onu Tapınak'taki odamın deposuna kilitleyin," dedi Ariakas. "Kapıya nöbetçiler koyun. Kimse odama girmeyecek. Kimse onunla konuşmayacak. Bunlara karşı çıkan herkes, onunla aynı kaderi paylaşacak."</p>

  <p class="p62">Kanatlı bozak selam verdi ve Kitiara'yı odadan çıkartmaya hazırlandı. Kadının aklında son bir gözüpek ve umutsuz plan geldi. Tek karar vermesi gereken şey, bunu nerede ve ne zaman yapacağıydı. Kadının aklını okurmuşcasına, Ariakas öylesine konuştu, "Ah, arada, dikkatli ol Targ. Ejderha pulu zırhının içine gizlediği bir bıçağı var."</p>

  <p class="p62">"Bıçak!" dedi ejderan ısrarlı bir edayla, pençeli elini uzatarak.</p>

  <p class="p62">"Ya Targ'a nerede olduğunu gösterirsin Kitiara," dedi Ariakas kuru kuru, "ya da seni derhal burada soyar."</p>

  <p class="p62">Kitiara, Targ'a bıçağın nerede olduğunu gösterdi. Bozak silahı aldı ve sonra da kadının bütün zırhını çıkartarak onu içliğiyle bıraktı. Her ihtimale karşı kadını baştan aşağı tekrar aradıktan sonra onu iki baaz ejderana teslim etti. Kit bu yakışıksız muameleye başı yukarıda, yumrukları sıkılı bir şekilde dayandı. Düşmanlarına terlediğini görme tatminini yaşatmayacaktı.</p>

  <p class="p62">"Dışarı çıkartın," diye emretti Ariakas.</p>

  <p class="p62">Baaz'lar onu götürmek üzereyken Kitiara, Feal-Thas'a döndü. "Madem kalplere bakma yeteneğin var," dedi, "o halde benimkine bak, şimdi."</p>

  <p class="p62">Feal-Thas şaşırdı. Tam reddedecekti ki, Ariakas'ın kendisini izlediğini gördü ve bunun bir tür sınav olabileceğini düşündü. Belki de kadın onun yalancı olduğunu kanıtlamaya çalışıyordu. Omuzlarını silkerek kadının isteğini gerçekleştirdi. Kışnornu büyüsünü yaptı ve kadının kalbine baktı. Üç Solamniya Şövalyesi ve güçlü bir Paladine ermişinin Tarsis'ten çıktığını ve onun ejderha küresini çalmak için Buzsınırı'na doğru yola koyulduklarını gördü.</p>

  <p class="p62">Feal-Thas öfkeyle titredi, kendi soğuk rüzgarları ile buz kesmiş gibiydi. Masadan kalktı.</p>

  <p class="p62">"Affınızı diliyorum lordum ancak hemen gitmem gerekiyor." Elf, Kitiara'ya solgun, soğuk bir ifade ile baktı. "Gelişmeler, derhal Buzsınırı'na gitmemi icap ettiriyor."</p>

  <p class="p62">Diğer Yüceefendiler adama baktılar. Kitiara'nın dudağı büküldü. Arkasına dönerek, muhafızlarının kendisini götürmesine izin verdi.</p>

  <p class="p62">İmparator, zamanında Kit ile birlikte durup hainleri izledikleri pencereden dışarı baktı. Kit, muhafızlarının ortasında sokakta ilerledi, başı yukarıda, omuzları gerideydi. Kadın gülüyordu.</p>

  <p class="p19">"Ne kadın," diye mırıldandı Ariakas. "Ne kadın!"</p>

  <p class="p20"><span class="t30">*****</span></p>

  <p class="p62">Tapınak'a giderken, Kitiara baaz muhafızlarını rüşvetle avlamaya çalıştı. Yamuk kanatlı bozak, kadının onlarla konuştuğunu duydu ve o ikisine gitmelerini emrederek yerlerine başkalarını getirdi.</p>

  <p class="p62">Sonra Kit, bozak'a rüşvet vermeye kalkıştı. Targ, kadının cömert teklifine cevap vermeye bile tenezzül etmedi. Kitiara sessizce iç geçirdi. Boşa gayret ettiğini biliyordu çünkü bu ejderan muhafızların Ariakas'a son derece sadık olduğu herkes tarafından bilinirdi. Yine de denemeye değerdi. Bozak, kadının kendisine rüşvet vermeye çalıştığını Ariakas'a söyleyecekti ama bunun ne önemi vardı ki artık? Onu cezalandırmak için ne yapabilirdi? İki kez öldüremezdi ne de olsa.</p>

  <p class="p62">Ariakas'ın hizmetkarı, Tapınak yetkililerini uyarmak için onların önünden gitmişti. İhanet ile suçlanan bir Yüceefendiyi tutsak edecek olduklarını öğrenen Geceefendisi'nin aklı karışmıştı, ne yapması gerektiğini bilmiyordu. Önce öfkelenmişti; Kitiara'nın ihaneti hakkında bilgilendirilmiş ve idam kararında kendisine danışılmış olması gerektiğini düşünüyordu. Özellikle de Ariakas'ın, kadını Tapınak'ın içine hapsedeceği ona önceden söylenmiş olmalıydı.</p>

  <p class="p62">Yine de Geceefendisi, küstah Mavi Leydi'nin burnunun sürtüldüğünü ve aşağılandığını görmekten üzgün değildi, onun idamını izlerken büyük keyif alacaktı.</p>

  <p class="p62">Geceefendisi, Ariakas'a kısa bir cevap gönderdi ama itirazının tamamı buydu. Kitiara'nın idamının uzun sürmesi ihtimaline karşılık özel locasında yemek olmasını sağlamak için Ölüm Arenası'na birkaç yardımcısını yolladı. Mahkumların bağırsakları çıkarıldıktan sonra hayret verici bir süre boyunca acılar içinde haykırdıkları bilinen bir gerçekti.</p>

  <p class="p62">Neraka Tapınağı, etrafında gelişmiş olan şehrin tam ortasındaydı. Tapınak, aynı anda iki düzlemde birden &ndash;maddi ve manevi&ndash; bulunuyordu ve garip, tekinsiz bir yerdi. Kişi, kendini gerçekten ziyade havada bulunan bir binaya giriyor gibi hissediyordu. Organik, temelinin tohumundan büyümüş olan Tapınak'ın duvarları kıvrımlı ve kilsiz, koridorları dolambaçlı ve azap içinde gibiydi. Bir rüyadaki gibi kısa ve düz gözüken koridorlar aslında uzun ve yılankaviydi Tapınak'ta tek başına ya da kara rahiplerin rehberliği olmaksızın yürümeye kalkışanlar ya kaybolurlar ya da delirirlerdi.</p>

  <p class="p62">Kitiara, diğer Yüceefendiler gibi, Tapınak'ın içinde döşeli bir bölüme sahipti. Her Yüceefendinin kendi askerleri tarafından korunan, kendisine ait bir girişi vardı. Yüceefendiler bu bölümleri sadece törenlerde kullanırlar, bir hanın sıcak ve basit rahatlığım, hatta kendi kışlalarını bile Tapınak'ın sinir bozucu ortamına tercih ederlerdi.</p>

  <p class="p62">Ariakas'ın imparator bölümü, Geceefendisi'ninkinden sonra Tapınak'taki en lüks yerdi. Ariakas, orada pek vakit geçirmezdi. Geceefendisi'ne güvenmiyordu, Geceefendisi de ona güvenmiyordu. Bozak Targ, Tapınak'ta yolunu biliyordu ama yanlarında kara rahiplerden birinin bulunarak onlara rehberlik etmesinden memnun olmuştu. Kitiara'yı çarpık koridorlarda yürüttüler. Ancak Tapınak'ta çalışanların bile sık sık koridorlarda akılları karışırdı. Refakatçileri bir noktada durarak, başka bir kara rahibin onlara yön göstermesini beklemek zorunda kaldı.</p>

  <p class="p62">Kitiara, konuşmayı bırakarak kendisine bakmayan iki baaz'ın arasında ilerlerken kaçmak için bir plan kurmaya çalıştı. Ariakas zekiydi. Tapınak mükemmel bir hapishaneydi. Hücresinden kaçmayı başarsa bile bu koridorlarda sonsuza dek dolanıp çıkışı asla bulamayabilirdi. Kara rahipler ona yardım etmezlerdi. Onun öldüğünü görmekten onlar da mutlu olacaklardı.</p>

  <p class="p62">Sonu gelmişti. İşi bitmişti. Kendini öldürten Verminaard'a lanet okudu, onu öldüren Tanis'e lanet okudu, kendisini ele veren Feal-Thas'a lanet okudu, doğduğu için Toede'ye lanet okudu ve Solamniya'daki savaşa başlamasına izin vermeyen Ariakas'a lanet okudu. Şövalyelerle dövüşmek, onu bu dertten uzak tutardı.</p>

  <p class="p62">Yamuk kanatlı bozak Targ, kadını yerin altında, halkın göremeyeceği bir yerde bulunan imparator bölmesine soktu. Yüceefendilere ait olan odaların hepsi tapınağın üst katlarında, Kabul Salonu üstündeydi. Kit, ev olarak Ariakas'ın neden kendisine bu bölümünü seçtiğini merak etmişti hep. Gördüğünde anladı, burası yaşamak için bir yer değildi. Bir sığınaktı. Burası, yeraltına dek dönerek inen basamaklarla ulaşılan bu bölme, askerler için bir odaydı ve yanındaki depo da erzakla doluydu. Küçük bir kuvvetle burada uzun bir süre, hatta sonsuza dek durabilirdi.</p>

  <p class="p62">Rahip bir meşale yaktı ve tuzakları etkisiz hale getirmek için merdivenden ilk olarak o indi. Hava kokuşmuş ve nemliydi. Duvarlarda sıra sıra ölüm delikleri vardı. Bu merdiveni kullanan herhangi bir birlik tek sıra halinde inmek zorundaydı ve dar basamaklar özellikle eşit aralıklara sahip değildi. Pençeli ayakları olan ejderanlar bile düşmemek için adım attıkları yere dikkat etmek zorundaydılar Sonunda, karmaşık bir mekanizmayla hareket ettirilen büyük bir demir kapı açık duruyordu. Bozak'lar, Kit'i bu kapıdan geçirdiler ve geniş, lüks, karanlık ve boğucu bölüme soktular.</p>

  <p class="p62">Ariakas'ın burada yaşamayı reddetmesine şaşmamak lazım, diye düşündü Kit ürpererek. Burası, her şeyin ters gitmesi durumunda, onun son dayanağı olacaktı, son savaşını burada verecekti ve; eğer yenilgi kaçınılmazsa burada ölecekti.</p>

  <p class="p62">En azından dövüşerek ölecek, dedi Kit kendi kendine.</p>

  <p class="p62">Ariakas, kadının depoya kilitleneceğini söylemişti. Targ, mutfağın yanında, karanlık ve penceresiz, büyük bir kiler olduğu ortaya çıkan odaya kadar eşlik etti kadına. Kara rahip, soğuk taş zemine sermesi için bir battaniye ve ihtiyaçları için bir atık kovası getirmişti ve yiyecek bir şey isteyip istemediğini sordu. Kit aşağılayarak reddetti. Aslında midesi düğüm düğüm olmuştu. Bir lokma yemesi durumunda kusmaktan korkuyordu.</p>

  <p class="p62">Kara rahip kelepçeleri sordu. Toede'nin Kit'i zincirleme konusundaki ısrarlarına rağmen, bozak yanında zincir getirmeyi düşünmemişti ve burada da öyle bir şey yoktu. En sonunda Targ ve rahip, şu an için kelepçelere gerek olmadığına karar verdiler. Kitiara'nın sabaha kadar hiçbir yere gidemeyeceği belliydi ve o zaman da idamına götürülecekti. Rahip, o zaman yanında zincir getirmeye söz vererek kadını depoya itti ve kapıyı kapatmaya başladı.</p>

  <p class="p62">"Ariakas'a masum olduğumu söyle!" diye yalvardı Kitiara ejderana. "Ona bunu kanıtlayabileceğimi söyle! Eğer beni görmeye gelirse."</p>

  <p class="p62">Targ kapıyı kapattı ve anahtarı kilitte çevirdi.</p>

  <p class="p62">Zifiri karanlıkta yalnız kalan Kitiara, bozak'ın pençeli ayaklarının taş zemine sürtündüğünü duydu. Sonra bütün sesler kesildi.</p>

  <p class="p62">Kendi kalp atışlarını duyabiliyordu; her vuruş, kum taneleri gibi sessizliğe düşüyor, ölümüne kalan saniyeleri sayıyordu. Kit, hücresinin duvarları bu sesle genişleyip daralıyormuş gibi hissedene kadar dinledi kalbini.</p>

  <p class="p62">Kit, hayatında ilk kez, korkudan neredeyse hastalanmıştı.</p>

  <p class="p62">Başkalarının asılmasını, kesilmesini ve parçalanmasını izlemişti. İşkence korkunçtu. Eski askerlerin bu iğrenç görüntüye dayanamayarak başlarını çevirmek zorunda kaldıklarını biliyordu. İlk başta asılacaktı ama ölene kadar değil, sadece bilincini kaybedene kadar. Sonra ayağa kaldırılacak ve yere yatırılacaktı. Cellat, hâlâ hayatta olan bedenini keserek iç organlarını çıkartacaktı. Dayanılmaz bir acı içinde bağırıp kıvranırken, bağırsaklarının ateşe atılmasını ve yakılmasını izlemek zorunda bırakılacaktı. Kan kaybından ölene dek orada bırakılacaktı ve sona yaklaştığında kollarıyla bacaklarını, sonra da kafasını keseceklerdi. Bedeninin çeşitli kısımları mızrakların uçlarına takılacak ve Tapınak kapılarının yanına konarak çürümeye bırakılacaktı.</p>

  <p class="p62">Kitiara, bağırsaklarına giren bıçağın ne hissettireceğini düşündü. Kan fışkırırken kalabalığın tezahüratlarını hayal etti; o tezahüratlar ki, yüksek sesli olmalarına rağmen kendi çığlıklarını bastıramayacaktı. Soğuk ter aktı yüzünden ve boynundan. Midesi kalktı, elleri titremeye başladı. Yutkunamıyordu, nefes alamıyordu. Tıkanarak ayağa fırladı ve kafasını duvara vurup beynini taşın üzerine dağıtarak buna son vermeyi düşündü.</p>

  <p class="p62">Mantık galip geldi. Delirmenin eşiğinde olduğundan korkarak her şeyi tekrar düşünmeye zorladı kendini. Düşmüştü ama henüz her şey bitmemişti. Daha sabahın ortasıydı. Bir kaçma planı yapabilmesi için önünde günün geri kalanı ve bütün gece vardı.</p>

  <p class="p62">Ya sonra? Kaçmayı başarırsa ne olacaktı?</p>

  <p class="p62">Kitiara iskemleye oturdu. Hayatta olacaktı, bu doğru; ve bunun bir önemi vardı ama hayatının geri kalanını kaçarak geçirecekti. Bir zamanlar bir Ejderha Yüceefendisi, orduların lideri, diyarların fatihi olan kendisi, ormanlarda gizlenecek, mağaralarda uyumak ve hırsızlık yapmak zorunda kalacaktı. Böylesi sefil bir varlığın yaşatacağı rezalet ve utanca dayanmak, idamında yaşayacağı birkaç saatlik acıdan daha zor olabilirdi.</p>

  <p class="p62">Kitiara, kafasını ellerinin arasına aldı. Bir damla yaş aktı yanağına; kadın onu sinirle sildi. Böylesi umutsuzluğu hiç yaşamamıştı, bu kadar ümitsiz bir durumda hiç kalmamıştı. Ariakas'la tekrar pazarlık etmeyi deneyebilirdi ama verecek hiçbir şeyi yoktu.</p>

  <p class="p62">Bir pazarlık.</p>

  <p class="p62">Kitiara elini kaldırdı. Gözlerini karanlığa dikti. Bir pazarlık yapabilirdi ama Ariakas'la değil; daha yüksekte biriyle. Bunun işe yarayıp yaramayacağını bilmiyordu. Bir yarısı işe yarayabileceğini düşünüyor, diğer yarısıysa onunla alay ediyordu. Yine de denemekte yarar vardı.</p>

  <p class="p62">Kitiara, hayatı boyunca kimseden bir iyilik istememişti. Hiç dua etmemişti, nasıl dua edileceğini bile bilmiyordu. Rahipler ve ermişler dizleri üzerine çökerler, tanrının karşısında kendilerini alçaltırlar ve kibirlerinden arınırlardı. Kitiara herhangi bir tanrının bundan memnun olacağını düşünmüyordu, özellikle de güçlü bir tanrıçanın, bir savaşçı tanrıçanın, hem dünyaya hem de göklere savaş açmaya cesaret etmiş bir tanrıçanın.</p>

  <p class="p62">Kitiara ayağa kalktı. Yumruğunu sıktı ve bağırdı, "Kraliçe Takhisis. Siz Lord Soth'u istiyorsunuz. Onu size getirebilirim. Ben, Kraliçem, senin Yüceefendilerin arasında ölüm şövalyesiyle kalesinde yüzleşme ve onu davamızın ne kadar önemli olduğuna ikna edebilme yeteneğine ve cesaretine sahip olan tek kişiyim. Bu gece bu hapishaneden kaçmama yardım edin Kara Majesteleri ve ben de gerisini yapayım."</p>

  <p class="p62">Kitiara sustu. Ümitle bekledi ancak ne beklediğinden emin değildi. Tanrıçanın onun teklifini duyduğuna ve pazarlığı kabul ettiğine dair bir işaret belki. Rahiplerin böylesi işaretler aldığını söylemişti ya da onlar öyle iddia etmişlerdi. Sunaktan yükselen alev, taştan akan kan... Bunların göz bağcılığından başka bir şey olmadığını düşünmüştü hep. Küçük kardeşi Raistlin, ona böylesi sahtekarlıkların nasıl başarılabileceğini göstermişti.</p>

  <p class="p62">Kitiara mucizelere inanmazdı ama bir tane istemişti.</p>

  <p class="p62">Belki de işaret gelmemesinin nedeni buydu. Karanlık, karanlık kalmaya devam etti. Kadın hiç ses duymadı, kendi kalp atışları dışında hiçbir şey işitmedi. Kit yerine geri oturdu. Aptal gibi hissediyordu kendini; ama aynı zamanda sakindi de; umutsuzluğun sakinliğiydi bu.</p>

  <p class="p62">Artık tek yapabileceği şey ölmeyi beklemekti.</p>
</body>
</html>
