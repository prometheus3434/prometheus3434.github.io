<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 7 -</span><span class="t27"><br /></span><span class="t27">Beyaz ay</span><span class="t27">ı</span><span class="t27">.</span><span class="t27"><br /></span><span class="t27">Buz halk</span><span class="t27">ı</span><span class="t27">.</span></h3>

  <p class="pFirst"><span class="drop_caps"><img alt="K" src="../Images/BD_Renaissance_K.png" /></span>itiara'nın felaket bir şekilde başlayan günü, rakibi için iyiydi. Laurana, grifonlardan onları Buzsınırı'na götürmelerini istemişti ve grifonlar da bunu yaptılar, ancak beyaz bir ejderhanın orada yaşadığını söyleyerek Buzduvarı Kalesi'nin yakınına gitmeyi reddettiler. Grifonlar, ejderhadan korkmadıklarını fakat üzerlerinde sürücüler varken bir ejderhayla savaşmanın zor olacağını söylediler.</p>

  <p class="pSecond">Grifonlar, bu bölgede kalacaklarsa onun ve yol arkadaşlarının korunaksız, yiyecek ve daha kalın giysiler olmadan uzun süre hayatta kalamayacaklarını belirterek yardıma ihtiyaçlarının olduğunu da söylediler Laurana'ya. Bu topraklarda Buz Halkı olarak bilinen göçebe insanlar yaşıyordu ve eğer onları kötü niyetli olmadıklarına inandırabilirlerse, onlardan yardım alabilirlerdi.</p>

  <p class="p62">Denizi geçip de buzulun üzerine geldiklerinde bir kaç grifon gruptan ayrılarak keşfe çıktılar; bir taraftan ejderhaya bakarak diğer taraftan Buz Halkı'nı aradılar. Öncüler kısa bir süre sonra geri dönerek bir göçebe kampı bulduklarını bildirdiler. Grifonlar, büyük ve kanatlı hayvanları görmeleri durumunda Buz Halkı'nın yabancılara derhal düşmanca davranacaklarını düşünerek yolcularını kampın biraz uzağına bıraktılar.</p>

  <p class="p62">Buz Halkı, Feal-Thas'ı hiç sevmez, dedi grifon, Laurana'ya ayrılmaya hazırlanırlarken ve büyücü ile thanoi'lerinin son birkaç aydır göçebelere savaş açmış olduklarını anlattı. Grifon ayrılırken kadına son bir uyarıda bulundu; Buz Halkı ile dost olun. Onlar, son derece değerli müttefikler ya da ölümcül düşmanlar olabilecek vahşi savaşçılardı.</p>

  <p class="p62">Grifonlar ayrıldıktan sonra, buza çarparak parçalanmış gibi gözüken ve ters dönmüş büyük bir yelkenlinin kalıntıları arasında bir sığıntı gibiydi grup. Hiçbirinin şimdiye kadar gördüğü teknelere benzemeyen yelkenli suda değil buzun üzerinde yol almak için yapılmıştı. Gövdesine tahtadan yapılmış iri kayaklar takılmıştı. Yelken açıldığında tekne buzun üzerinde kayıyordu.</p>

  <p class="p62">Yelkenlinin gövdesi dondurucu rüzgardan az da olsa koruma sağlıyordu ancak kemiklere kadar işleyen, sinirlerini hissizleştiren soğuğa karşı faydası yoktu. Grup, Buz Halkı'na nasıl yaklaşmaları gerektiğini tartıştı. Grifonlara göre, göçebelerin çoğu Ortak Lisan'ı biliyordu zira balık avlamanın kolay olduğu yaz ayları boyunca balıklarını Rigitt'in pazarlarında satıyorlardı. Elistan, diplomatik yetenekleri yüzünden onlarla konuşması için Laurana'yı göndermeyi önerdi. Derek ise Buz Halkı'nın elflere karşı ne hissettiğini ya da şimdiye kadar bir elf görüp görmediklerini bilmediklerini söyleyerek buna karşı çıktı.</p>

  <p class="p62">Bir tekne enkazının içine sıkışmışlar, tartışıyorlar ya da tartışmaya çalışıyorlardı &ndash;ağızları, soğuktan kaskatı kesilmişti ve konuşmakta zorlanıyorlardı&ndash; ki boğuk bir çığlık, kükreyen ve böğüren bir ses duydular; acı çeken bir yaratıktan geliyor gibiydi ses. Diğerlerine teknenin içinde kalmalarını emreden Derek ve şövalyeleri, sorunun ne olduğunu görmek için dışarı çıktılar. Tasslehoff şövalyelerin hemen arkasından fırladı. Sturm, Tas'ın peşine düştü ve Flint de onunla beraber gitti. Gilthanas, Derek'e güvenmediğini söyledi ve yardımı dokunabileceğini düşünen Elistan'la beraber dışarı çıktı. Laurana'nın geride tek başına kalmaya niyeti yoktu ve böylece bütün grup Derek'in peşine takıldı; O, buna çok sinirlense de.</p>

  <p class="p62">İki kapak ejderan, ellerindeki mızraklarla kocaman beyaz bir ayıya saldırıyorlardı. Ayı arka ayaklarının üzerinde kükrüyor ve iri pençeleri ile mızraklara vuruyordu. Laurana, ayının neden kaçmadığını merak etti ve sonra nedenini gördü. Ayı, arkasında duran birbirine sokulmuş iki beyaz yavruyu koruyordu.</p>

  <p class="p62">"Eh, pis kertenkeleler burada da varlar," dedi Flint asık bir suratla.</p>

  <p class="p62">Elini baltasına atarak sırtındaki koşumundan çıkartmaya çalıştı. Ancak eldivenli elleri soğuktan hantallaşmıştı ve baltayı tutamadı. Balta, gürültüyle düştü buzun üzerine.</p>

  <p class="p62">Sesi duyan ejderanlar saldırmayı kestiler ve omuzlarının üstünden arkalarına baktılar. Sayıca epey azınlıkta olduklarını görüp dönüp kaçmaya başladılar.</p>

  <p class="p62">"Bizi gördüler!" dedi Derek. "Bunu bildirmek için geri dönmelerine izin vermeyin. Aran, yayın!"</p>

  <p class="p62">Aran, omzundaki yayını eline aldı. Flint gibi, şövalyenin eli de iliğine kadar donmuştu ve adam, kaskatı kesilmiş parmakları hareket ettirip bir ok tutamadı. Derek kılıcını çekti ve Brian'a kendisiyle gelmesini haykırarak ejderanların peşine düştü. Şövalyeler buzun üzerinde kayarak hareket ediyorlardı. Pençeli ayaklarıyla buzun üzerinde çok daha rahat hareket eden ejderanlar kısa bir süre sonra arayı açtılar ve beyaz çölde gözden kayboldular. Derek nefes nefese küfrederek döndü geri.</p>

  <p class="p62">Beyaz ayı yere düşmüş, buzun üzerinde yatarken kan kaybediyordu. Yavruları yaralı bedenini patileriyle dürterek onu kaldırmaya çalıştılar. Derek'in yaralı ayının saldıracağına dair bağırışlarına aldırmayan Elistan, ayıya yaklaşarak yanında diz çöktü. Ayı ona takatsiz bir şekilde homurdandı, dişlerini gösterdi ve kafasını kaldırmaya çalıştı ama çok güçsüzdü. Onu rahatlatmak için bir şeyler mırıldanan Elistan, elini ayının başına koydu; ayı, onun dokunuşuyla sakinleşmiş gibiydi. Derinden, inlercesine iç çekti ve rahatladı.</p>

  <p class="p62">"Ejderanlar geri döneceklerdir," dedi Derek sabırsızlanarak. "Hayvan ölüyor. Yapabileceğimiz hiçbir şey yok. Onlar daha kalabalık bir şekilde geri dönmeden önce gitmemiz lazım. Buna bir son vereceğim."</p>

  <p class="p62">"Dua ederken Elistan'ı rahatsız etmeyin efendim," dedi Sturm ve Derek onu görmezden gelecekmiş gibi davranınca, Derek'i kolundan tuttu.</p>

  <p class="p62">Derek ona ters ters baktı ve Sturm elini çekti ama şövalye ile Elistan arasında durmaya devam etti. Derek bir şeyler mırıldandı ve yürüyüp gitti. Aran da onunla beraber gitti ama Brian olacakları izlemek için kaldı.</p>

  <p class="p62">Elistan dua ederken, ayının göğsündeki ve sağrısındaki yarıklar ve kanlı delikler kapandı. Nefesi kesilen Brian, "Bunu nasıl yaptı?" diye sordu Sturm'e usulca.</p>

  <p class="p62">"Elistan hiçbir şey yapmadığını, bu mucizeyi gerçekleştirenin Paladin olduğunu söyleyecektir," diyerek yanıtladı Sturm dudaklarında bir gülümseme ile.</p>

  <p class="p62">"Sen inanıyor musun... buna?" dedi Brian, Elistan'ı göstererek.</p>

  <p class="p62">"İnanmamak zor," dedi Sturm, "özellikle de kanıtı gözlerinizin önündeyken."</p>

  <p class="p62">Brian daha çok soru sormak istedi. Paladine'e dua edip etmediğini sormak istedi Sturm'e ancak böylesi özel sorular sormak ayıptı ve bu yüzden Brian sessiz kaldı. Eğer Derek, Sturm Brightblade'in tanrılara inandığını ve onlara dua ettiğini öğrenirse bu, onun üzerinde bir başka kara leke olurdu.</p>

  <p class="p62">Ayı ayağa kalkmaya başlıyordu. O hâlâ koruması gereken yavruları olan vahşi bir hayvandı ve Elistan, ayı yavrularıyla oynamaya başlamış olan Tasslehoff'u da yanında sürükleyerek, tedbirli bir şekilde derhal geriye çekildi. Grup tekneye geri döndü. Arkalarına baktıklarında, dört ayak üzerindeki ayının yanındaki yavruları ile birlikte yürüyerek uzaklaştığını gördüler.</p>

  <p class="p62">Derek ve Aran, ejderanların bu kadar güneyde olması hakkında konuşuyorlardı.</p>

  <p class="p62">"Ejderanlar, Feal-Thas'ın hizmetinde olmalılar," dedi Derek.</p>

  <p class="p62">"Üç Solamniya Şövalyesinin şu anda Buzsınırı'nda olduğunu ona bildireceklerdir geri döndüklerinde."</p>

  <p class="p62">"Bu haberin, Yüceefendinin kürk astarlı çizmeleri içinde titremesine neden olacağına eminim," dedi Aran kuru kuru.</p>

  <p class="p62">"Buraya ejderha küresini bulmaya geldiğimizi tahmin edecektir," dedi Derek, "ve bize saldırmaları için adamlarını gönderecektir."</p>

  <p class="p62">"Neden hemen kürenin peşinde olduğumuz sonucuna varsın ki?" diye sordu Aran. "Senin bu nesneyle kafayı bozmuş olman Derek, herkesin..."</p>

  <p class="p62">"Bunu gördünüz mü?" diye bağırdı Brian heyecanla, onlara katıldığında. "Bakın! Ayı yürüyor. Elistan onun yaralarını iyileştirdi..."</p>

  <p class="p62">"Çok safsın Brian," dedi Derek iğnelercesine. "Bir şarlatanın hilelerine kanıyorsun. Ayının yaraları tamamen yüzeyseldi. Bunu herkes görebilirdi."</p>

  <p class="p62">"Hayır Derek, yanılıyorsun," diyerek konuşmaya başlayan Brian'ın sözü, kolunu tutup uyarırcasına sıkan Aran tarafından kesildi.</p>

  <p class="p62">"Etrafınıza bakın. Yavaşça."</p>

  <p class="p62">Şövalyeler, kürk ve derilere bürünmüş bir grup savaşçının kendilerine doğru yürümekte olduğunu gördüler. Savaşçıların mızrakları vardı ve bazıları, soğuk güneş ışığı altında kristalden yapılmış gibi gözüken garip görünüşlü baltalar taşıyorlardı.</p>

  <p class="p62">"Herkesi tekneye sok!" diye emretti Derek. "Onu sığınak olarak kullanabiliriz."</p>

  <p class="p62">Brian geriye koşarken, diğerlerine tekneye doğru koşmalarını haykırdı. Tasslehoff'u yakaladı ve ittirdi. Flint, Gilthanas ve Laurana onun ardından hızla ilerlediler. Sturm de dengesini sağlamakta zorlanan Elistan'a yardım etti.</p>

  <p class="p62">Savaşçılar yaklaşmaya devam ettiler. Aran, yayını kullanabilmek için ellerini nefesiyle ısıtmaya başladı. Flint teknenin gövdesinin üzerinden dışarıya göz attı, baltasına dokunuyor ve düşmanın garip görünüşlü baltalarına bakıyordu.</p>

  <p class="p62">"Bunlar, grifonların bahsettiği Buz Halkı olmalılar," dedi Laurana, hızla Derek'in yanına giderek. "Onlarla konuşmayı denemeliyiz, dövüşmemeliyiz."</p>

  <p class="p62">"Ben giderim," dedi Elistan.</p>

  <p class="p62">"Çok tehlikeli," dedi Derek.</p>

  <p class="p62">Elistan, soğuktan morarmış ve keselerini sarsarcasına titreyen Tasslehoff'a baktı. Diğerleri de ondan daha iyi bir durumda değillerdi.</p>

  <p class="p62">"Bence şu anda başımızda olan en büyük tehlike, donarak ölmek," dedi Elistan. "Tehlikede olacağımı sanmıyorum. Bu savaşçılar saldırmak için üzerimize atılmadılar ki; Yüceefendinin ordularıyla birlikte olduğumuzu düşünselerdi, öyle yaparlardı."</p>

  <p class="p62">Derek bunu değerlendirdi. "Pekala, ancak onlarla ben konuşacağım."</p>

  <p class="p62">"Benim gitmeme izin vermeniz, Sör Derek, daha akıllıca olur," dedi Elistan kibarca. "Eğer bana bir şey olursa, burada size ihtiyaç olacaktır."</p>

  <p class="p62">Derek ters bir tavırla salladı başını.</p>

  <p class="p62">"Seni koruyacağız," dedi, Aran'ın yayını kullanabilecek kadar parmaklarını ısıttığını görerek. Adam yayına bir ok takmıştı ve atmaya hazırdı.</p>

  <p class="p62">Laurana, Tasslehoff'un yanında durarak titreyen kendere sarıldı ve onu paltosunun içine aldı. Elistan'ın silahlı olmadığını göstermek için ellerini kaldırıp tekneden ayrılmasını gergin bir sessizlik içinde izlediler. Savaşçılar onu gördüler; birkaçı onu işaret etti. Lider savaşçı &ndash;bu bembeyaz dünyadaki tek renk gibi gözüken alev kırmızısı saçlara sahip iri bir adam&ndash; da onu gördü. Lider savaşçı ilerlemeye devam etti ve savaşçılarını yürümeye zorladı.</p>

  <p class="p62">"Şuna bakın!" diye haykırdı Aran, bir şeyi işaret ederek.</p>

  <p class="p62">"Elistan!" diye bağırdı Brian uyarmak için. "Beyaz ayı seni takip ediyor!"</p>

  <p class="p62">Elistan etrafına bakındı. Ayı, buzun üzerinde dört ayak üstünde ona doğru koşuyor, peşinden de yavruları geliyordu.</p>

  <p class="p62">"Elistan, geri dön!" diye bağırdı Laurana korkuyla.</p>

  <p class="p62">"Çok geç," dedi Derek sertçe. "Asla başaramaz. Aran, ayıyı vur."</p>

  <p class="p62">Aran yayını kaldırdı. Telini germeye başladı ama kolu sallandı ve teli elinden kaçırdı.</p>

  <p class="p62">"Bırak beni!" diye bağırdı sinirle.</p>

  <p class="p62">"Kimse seni tutmuyor," dedi Brian.</p>

  <p class="p62">Aran etrafına bakındı. Flint ve Sturm, teknenin diğer tarafında duruyorlardı. Tasslehoff &ndash;en olası şüpheli&ndash; Laurana'nın kollarında titriyordu. Brian, Derek'in yanındaydı ve Gilthanas da Flint'in arkasında duruyordu. Aran şaşırmış gözüküyordu.</p>

  <p class="p62">"Üzgünüm." Kafasını salladı, "Birini hissettiğime yemin edebilirim," diye mırıldandı.</p>

  <p class="p62">Yayını tekrar kaldırdı.</p>

  <p class="p62">Ayı, Elistan'ın hemen arkasındaydı. Savaşçılar da hayvanı görmüşlerdi ve kızıl sakallı liderleri durmalarını emretti.</p>

  <p class="p62">Elistan, uyarı çığlıklarını duymuş olmalıydı. Hayvanın buza sürten pençelerinin sesinin yaklaştığını da fark etmiş olmalıydı ama yine de dönmedi. Yürümeye devam etti.</p>

  <p class="p62">"Vur!" diye emretti Derek, öfkeyle Aran'ın yanına gelerek.</p>

  <p class="p62">"Yapamıyorum!" dedi Aran nefesi kesilmiş bir halde. Soğuğa karşın terliyordu. Yayın telini tuttu, harcadığı çabadan kolu titredi ama oku atmadı. "Biri kolumu tutuyor!"</p>

  <p class="p62">"Hayır, kimse tutmuyor," dedi Tasslehoff, dişleri takırdayarak. "Birimiz ona söylesek mi?"</p>

  <p class="p62">"Sus," dedi Laurana usulca.</p>

  <p class="p62">Ayı, Elistan'ın arkasındayken arka ayaklarının üzerinde doğruldu. İri pençelerini kaldırdı, adamın üzerinde tuttu ve yüksek bir sesle kükredi.</p>

  <p class="p62">Savaşçıların lideri uzun uzun ayıya baktı, sonra da arkasına dönerek adamlarına bir işaret yaptı. Hepsi, teker teker silahlarını buza attılar. Kızıl sakallı savaşçı yavaşça Elistan'a doğru yürüdü. Ayı dört ayağının üzerine indi ama bakışları hâlâ savaşçıların üzerindeydi.</p>

  <p class="p62">Kızıl sakallı adamın parlak mavi gözleri ve büyük bir burnu vardı. Yüzü kırış kırıştı ve sesi, bir çığ gibi gümbürdüyordu. Adam Ortak Lisan'da konuştu ama ağır bir aksanı vardı. Ayıyı işaret etti.</p>

  <p class="p62">"Ayı yaralanmış. Kanla kaplı. Siz mi yaptınız?" diye sordu Elistan'a.</p>

  <p class="p62">"Biz yapmış olsaydık, benimle yürür müydü?" diyerek yanıtladı Elistan. "Ayı, ejderanların saldırısına uğramıştı. Bu cesur şövalyeler" &ndash;teknenin içinden çıkmış olan Derek ve diğerlerini işaret etti&ndash; "onları kovaladılar. Ayının hayatını kurtardılar."</p>

  <p class="p62">Savaşçı homurdandı. Elistan'a baktı ve ayıya baktı ve sonra mızrağını indirdi. Eğilerek ayıya selam verdi ve onunla kendi dilinde konuştu. Kemerine bağlı duran bir deri keseye uzanarak ayıya birkaç balık parçası attı; ayı da onları keyifle yedikten sonra yavrularını alarak buzulun üzerinde hızla uzaklaştı.</p>

  <p class="p62">"Beyaz ayı bizim kabilemizin koruyucusudur," diye belirtti savaşçı. "Size kefil olduğu için şanslısınız yoksa sizi öldürürdük. Yabancıları sevmeyiz. Ancak artık saygıdeğer konuklarımızsınız."</p>

  <p class="p62">"Yemin ederim Derek," diyordu Aran, şövalyeler Elistan'ın yanına giderlerken, "sanki biri demirden pençesiyle tutmuş gibiydi beni!"</p>

  <p class="p62">"İyi de olmuş," dedi Brian. "O ayıyı öldürseydin, hepimiz ölmüş olacaktık."</p>

  <p class="p62">"Peh, içkisiz kaldı, hepsi bu," dedi Derek iğrenerek.</p>

  <p class="p62">"Ayyaş ha, hiç de değil!" dedi Aran, tehlikeli bir sükunetle. "Beni iyi tanırsın Derek. Biri kolumu tutmuştu."</p>

  <p class="p62">Brian, Elistan'la göz göze geldi.</p>

  <p class="p19">Ermiş gülümsedi ve göz kırptı.</p>

  <p class="p20"><span class="t30">*****</span></p>

  <p class="p62">Buz Halkı, onları içtenlikle karşıladı. Tütsülenmiş balık ve su ikram ettiler. Bir tanesi, kendi kalın kürklü paltosunu çıkartıp donmak üzere olan kendere giydirdi. Kızıl sakallı savaşçı onların reisiydi ve hepsinin soğuk ısırması ile karşı karşıya olduğunu söyleyerek konuşmayı ya da sorularına cevap vermeyi reddetti. Grubu, seyyar iskeletler üzerine gerilmiş hayvan derilerinden yapılma ufak çadırlardan oluşan kamplarına götürdü hızla. Her çadırın tepesindeki delikten duman çıkıyordu. Kampın merkezi, otağ olarak bilinen büyük bir çadırdı. Uzun ve dar olan otağ, gövdesi buzun içinde donmuş olan bir deniz hayvanının büyük göğüs kafesi üzerine geçirilmiş deri ve kürklerden yapılmıştı. Ufak çadırlar sadece uyumak için kullanılıyorlardı zira başka herhangi bir şey için çok küçüklerdi. Buz Halkı, zamanının büyük bir kısmını ya buzul göletlerde balık tutarak ya da reis çadırında geçiriyordu. Otağda toplanmış olanlar deri dikiyorlar, ağ örüyorlar ya da tamir ediyorlar, mızrak ve ok ucu yapıyorlar ve başka sayısız işi gerçekleştiriyorlardı. Erkekler, kadınlar ve çocuklar beraber çalışıyorlardı ve onlar çalışırlarken ya biri bir hikaye anlatır ya da hep beraber şarkı söylerler, avlanma olasılıklarını tartışırlar ya da son dedikoduları paylaşırlardı. Ufak çocuklar ayak altında oynarlardı; daha büyük çocukların yapmaları gereken görevleri olurdu. Bu sert iklimde kabilenin varlığı, herkesin kendi görevini yerine getirmesine bağlıydı.</p>

  <p class="p62">Buz Halkı, misafirlerine buzul üzerinde yaşamak için yapılmış giysiler verdi ve onlar da müteşekkir bir şekilde sıcak, kürk kıyafetlerini giydiler, ayaklarına kalın, kürk astarlı çizmeler geçirdiler ve donmuş ellerini kalın eldivenlere soktular. Laurana'ya ayrı bir çadır verildi. Üç şövalye bir diğerini paylaştılar ve Sturm, Flint ve Tas da kendilerine bir çadır aldılar. Elistan kendi çadırına doğru yöneldiğinde uzun, beyaz bir sakalı olan, kürk ve gri bir cübbe giymiş adam yolunu kesti. Adamın görünen tek yeri, gri başlığından çıkmış bir atmacaya benzer burnu ve parlak gözleriydi.</p>

  <p class="p62">Yaşlı adam, Elistan'ın önünde durdu. Elistan itaatkar bir şekilde durdu ve kambur bedeniyle boyu omzuna bile gelmeyen adama gülümseyerek baktı.</p>

  <p class="p62">Yaşlı adam kürk eldivenlerinden birini çıkarttı. Yamuk elinin eklemleri şişmiş, parmakları romatizmadan kıvrılmıştı; mavi damarları bir örümcek ağı gibi çıkmıştı ortaya. Adam, elini Elistan'ın boynundaki madalyona doğru kaldırdı. Ona dokunmadı. Geçirdiği hafif bir felçten titreyen eli, madalyonun yakınında durdu.</p>

  <p class="p62">Elistan madalyonu tuttu, boynundan çıkarttı ve yaşlı adamın eline bastırdı.</p>

  <p class="p62">"Bunun için uzun bir süre sabırla bekledin, değil mi dostum?" dedi Elistan usulca.</p>

  <p class="p62">"Bekledim," dedi adam ve yanaklarından aşağı iki damla yaş süzülerek kürklerin içinde kayboldu.</p>

  <p class="p62">"Babam bekledi ve onun babası ve onun babası. Doğru mu? Tanrılar döndüler mi?" Heyecanla Elistan'a baktı.</p>

  <p class="p62">"Asla bizi bırakmamışlardı," dedi Elistan.</p>

  <p class="p62">"Ah," dedi yaşlı adam, bir an düşündükten sonra. "Sanırım anlıyorum. Çadırıma gel ve bana bildiğin her şeyi anlat."</p>

  <p class="p19">İkisi beraber, derin bir muhabbete dalarak yürüdüler ve otağın yanında duranlardan biraz daha büyük bir çadıra girerek gözden kayboldular.</p>

  <p class="p20"><span class="t30">*****</span></p>

  <p class="p62">Laurana, çadırında bir süre tek başına oturdu. Kederi yanıyor, üzüntüsü acıyordu ancak artık karanlık bir kuyunun dibinde kaybolmuş, ışık, uzanamayacağı kadar uzaktaymış gibi hissetmiyordu. Son birkaç günü düşündüğünde pek bir şey hatırlayamadı ve utandı. Kendisini mahvedebilecek korkunç bir yolda yürümüş olduğunu gördü. Bir an için Tarsis'teki yabancının kendisini öldürmüş olmasını dilediğini şu anda dehşet içinde hatırlıyordu.</p>

  <p class="p62">Onu grifonlar kurtarmıştı. Bu donmuş, beyaz, haşin dünya kurtarmıştı. Paladine kurtarmıştı. Beyaz ayı gibi hayata dönmüştü. Tanis'i her zaman sevecekti, her zaman onun acısını içinde taşıyacak onu daima hatırlayacaktı ancak şimdi onun için çalışacak, uğruna savaşırken öldüğü amacı gerçekleştirmek için onun adına dövüşecekti. Laurana, Paladine'e teşekkürlerini sunmak için sessizce dua etti ve otağdaki arkadaşlarının yanına gitti.</p>

  <p class="p62">Çadırda turba<a id="a2"></a><a href="../Text/notes.html#a17"><span class="t32">{3}</span></a> ateşleri yanıyor, tavandaki deliklerden duman çıkıyordu. Buz Halkı, yere serili kürkler ve derilerin üzerinde bağdaş kurmuş oturuyor, kendi işleriyle ilgileniyordu. Ancak bugün şarkılar ve hikayeler yoktu, çünkü reislerinin yabancılarla olan konuşmasını dinliyorlardı.</p>

  <p class="p62">Reisin adı Harald Haakan'dı. Derek'le konuşuyor olmasının nedeni, adamın kendisini grubun lideri olarak tanıtmış olmasıydı. Flint buna sinirlenmişti ama Sturm tarafından sakinleştirilmişti.</p>

  <p class="p62">"Ayıya saldıranın '<span class="t21">ejderanlar</span>' olduğunu söyledin," dedi Harald. "Böylesi yaratıklardan bahsedildiğini hiç duymadım. Onlar ne?"</p>

  <p class="p62">"Dana önce Ansalon'da hiç görülmemiş olan canavarlar," diye yanıtladı Derek. "İnsanlar gibi iki ayaklarının üzerinde yürüyorlar ama ejderhalar gibi pulları, kanatları ve pençeleri var."</p>

  <p class="p62">Harald, kaşlarını çatarak salladı başını. "Ha, söylemek istediğin buydu yani. Biz onlara ejderha adamlar diyoruz. Kötü büyücü Feal-Thas getirdi o yaratıkları Buzduvarı Kalesi'ne, beyaz bir ejderhayla birlikte. Önceden hiç bir ejderha görmemiştik ama çok eski zamanlarda burada yaşamış olduklarına dair hikayeler duymuştuk. Ata Raggart bize söyleyene kadar o büyük, beyaz hayvanın ne olduğunu bile bilmiyorduk. Ama o bile bu ejderha adamları bilmiyordu."</p>

  <p class="p62">"Raggart kim?" diye sordu Derek.</p>

  <p class="p62">"Raggart Knug, rahibimiz," diye yanıtladı Harald. "Aramızdaki en yaşlı kişi. Alametleri ve işaretleri okur. Havanın ne zaman değişeceğini anlar, balıkları bitmeden ne zaman havuzlardan çekilmemiz gerektiğini söyler ve yenilerini nerede aramamız gerektiğini gösterir. Düşmanlarımız gelmeden önce bizi uyarır, böylece savaşa hazırlıklı olabiliriz."</p>

  <p class="p62">"Yani bu adam beyaz ayının bir rahibi mi?"</p>

  <p class="p62">Harald'ın sinirlendiği belliydi. Derek'e ters ters baktı "Bizi ne sanıyorsun sen Solamniyalı? Bir avuç vahşi mi? Biz ayılara tapmayız Ayı, kabile koruyucumuzdur, ona saygı gösteririz ama bir tanrı değildir."</p>

  <p class="p62">Görünüşe göre Harald'ın mizacı alev rengi saçları gibiydi. Adam, kafasını Derek'e doğru sallayarak kendi dilinde bir şeyler homurdandı, Derek de birçok kez hatası yüzünden özür diledi. Sonunda reis sakinleşti.</p>

  <p class="p62">"Şu anda hiçbir tanrıya tapmıyoruz," diyerek devam etti Harald konuşmasına. "Gerçek tanrılar bizi terk ettiler ve biz de onların dönmesini bekliyoruz. Raggart'a göre bu her an olabilir. Beyaz ejderhanın bir işaret olduğunu söylüyor."</p>

  <p class="p62">"Gerçek tanrılar derken, Paladine, Mishakal ve Takhisis'ten mi bahsediyorsunuz?" diye sordu Sturm ilgiyle.</p>

  <p class="p62">"Biz onları başka isimlerle tanırız," dedi Harald, "ancak Rigitt'teki balıkçılar tarafından böyle anıldıklarını duydum. Eğer bunlar eski tanrılarsa, evet, onların dönüşünü bekliyoruz biz."</p>

  <p class="p62">Laurana, Elistan'a bakındı, bununla ilgilenebileceğini düşünüyordu ama adam çadıra gelmemişti ve kadın da adamın nereye gittiğini bilmiyordu.</p>

  <p class="p62">Derek, konuyu Ejderha Yüceefendisi Feal-Thas'a çevirdi.</p>

  <p class="p62">Harald, Feal-Thas'ın yüzlerce yıldır Buzsınırı'nda yaşadığını ve şimdiye kadar genelde kendi işine bakmış olduğunu söyledi. Harald, Feal-Thas'ın kendisine Ejderha Yüceefendisi dediğini duymuştu ama Harald'ın ne bu konuda, ne ejderha orduları, ne de Ansalon'un diğer kısımlarında yaşanan savaş hakkında bir bilgisi vardı.</p>

  <p class="p62">"Umurumda da değil," dedi adam büyük elini sallayarak. "Her gün dövüşülen bir sonsuz savaş içine kitlenmiş durumdayız zaten; sadece hayatta kalmak için her gün savaşıyoruz. Ejderhalardan daha kadim ve en az onlar kadar tehlikeli düşmanlarımız var; soğuk, hastalık, açlık. Yiyecek için köylerimizi yağmalayan thanoi'lerle savaşıyoruz ve bu yüzden de dünyanın geri kalanında olup bitenlerle ilgilenmiyoruz." Harald, keskin bir ifadeyle baktı Derek'e. "Dünyanın kalanı bizi umursuyor mu?"</p>

  <p class="p62">Derek rahatsız oldu, ne diyeceğini bilemiyordu.</p>

  <p class="p62">Harald başını salladı ve sırtını yasladı. "Ben de öyle düşünüyordum." diye homurdandı.</p>

  <p class="p62">"Büyücüye gelince, bize saldırmaları için thanoi'leri ejderha adamlarla birleştirerek sorun çıkartıyor. Orduları, küçük kabileleri yok etti. Kadınları ve çocukları katlettiler. Feal-Thas, hepimizi öldürmek istediğini açık açık söyledi, Buzsınırı'nda Buz Halkı'ndan tek bir kişi bile sağ kalmayacakmış. Kabilemiz büyük ve savaşçılarım güçlü, bu yüzden de şimdiye kadar bize saldırmaya cesaret edemedi ama korkarım bu durum değişmek üzere. Kurtlarını bizi gözetlerken yakaladık ve gücümüzü sınamak için üzerimize ufak birlikler gönderdi. Grubunuzu onun askerleri sandım."</p>

  <p class="p62">"Biz, Yüceefendi Feal-Thas'ın düşmanlarıyız," dedi Derek. "Büyücünün yok edilmesi için ahdettik."</p>

  <p class="p62">"Dövüşte kılıçlarınızı yanımızda görmekten memnun oluruz sayın şövalye," dedi Harald, "ama savaşta Feal-Thas'a rastlayamazsınız. O, ya buz sarayında ya da Buzduvarı Kalesi'nin enkazında saklanır."</p>

  <p class="p62">"O halde biz de savaşmak için oraya gideriz," dedi Derek. "Bu bölgede başka kabileler var mı? Kısa bir süre içinde ne büyüklükte bir ordu toplayabiliriz?"</p>

  <p class="p62">Harald bir an için adama bakakaldı, sonra iri adam kendisi kadar büyük bir kahkaha patlattı. Kahkahaları çadırı sarstı ve halkı da onunla beraber gülmeye başladı.</p>

  <p class="p62">"Güzel bir şaka," dedi Harald konuşabilir duruma gelince. Elini Derek'in omzuna koydu.</p>

  <p class="p62">"Sizi temin ederim, şaka yapmıyordum," dedi Derek sert bir şekilde. "Büyücüyü savaşa davet etmek için Buzduvarı Kalesi'ne gitmek niyetindeyiz. Gerekirse kendi başımıza gideriz. Buzsınırı'na gönderilme nedenimiz çok önemli, gizli bir görevi..."</p>

  <p class="p62">"Bir ejderha küresi bulmak için geldik!" diye bağırdı Tasslehoff çadırın diğer ucundan heyecanla. "Buralarda bir yerde hiç gördünüz mü?"</p>

  <p class="p62">Bu, Derek'in reis ile olan konuşmasını garip bir şekilde bitirdi. Öfkeyle ayağa kalkan şövalye, özür diledi ve çadırdan dışarı yürüdü. Brian ve Aran'a kendisine katılmalarını işaret etti, yanından geçerken Tas'a delici bir bakışla baktı ve bakışı farkında bile olmadan başının bir tarafından girip diğerinden çıktı. Şövalyelerin çıkışından kısa bir süre sonra Gilthanas ayağa kalktı.</p>

  <p class="p62">"Beni de bağışlamanızı rica ediyorum Reis," dedi elf nazikçe, "ancak gözlerimi açık tutamıyorum. Dinlenmek için çadırıma gideceğim."</p>

  <p class="p19">"Gil," dedi Laurana onu durdurmak için ama adam onu duymamış gibi davranarak çadırdan çıktı.</p>

  <p class="p20"><span class="t30">*****</span></p>

  <p class="p62">Üç şövalye, ufak çadırın içine zorlukla sığmıştı. Tavan çok alçak olduğundan hiçbiri ayağa kalkamıyordu. Yere çömelerek zorlukla sığdılar, omuzları birbirlerine değiyordu.</p>

  <p class="p62">"Pekala Derek, işte buradayız," dedi Aran keyifli bir şekilde. Neredeyse ikiye bükülmüştü, dizleri kulaklarıyla aynı hizadaydı ama biten kanyağı yerine reisin verdiği içki sayesinde keyfi yerine gelmişti. İçki, su kadar berraktı ve patatesten damıtılarak elde ediliyordu; Buz Halkı, bunu balıkla takas ederek alıyordu. İlk yudumda Aran'ın soluğu kesildi ve gözleri yaşlandı ama ilkinden sonra alıştığını ve içkinin gayet yumuşak bir şekilde içildiğini iddia etti.</p>

  <p class="p62">"Reise hakaret edecek ve bizi aceleyle çadırdan çıkartacak kadar önemli olan şey neydi?" diye sordu Aran, matarasını dudaklarına götürürken.</p>

  <p class="p62">"Brian," dedi Derek, "kafanı hafifçe dışarı çıkart; yavaşça. Dikkat çekme. Ne görüyorsun? Orada mı?"</p>

  <p class="p62">"Kim orada mı?" diye sordu Brian.</p>

  <p class="p62">"Elf," dedi Derek.</p>

  <p class="p62">Gilthanas, birkaç çocuğun buza açtıkları bir delikten olta sarkıtıp balık tutmalarını izliyordu. Brian, elfin gerçekten balık avlamakla ilgilendiğini düşünebilirdi, eğer elf, şövalyelerin çadırına bakıp durmasaydı.</p>

  <p class="p62">"Evet," dedi Brian isteksizce, "orada."</p>

  <p class="p62">"Ne olmuş?" diye sordu Aran omuzlarını silkerek.</p>

  <p class="p62">"Bizi gözetliyor." Derek, diğerlerine kendisine yaklaşmalarını işaret etti. "Solamn lisanında ve kısık sesle konuşun. Ona güvenmiyorum. O ve kız kardeşi ejderha küresini çalmak istiyor."</p>

  <p class="p62">"Biz de," dedi Aran, esneyerek.</p>

  <p class="p62">"Onlar bizden çalmak istiyorlar," dedi Derek, "ve eğer onu ele geçirirlerse, elflere götüreceklerdir."</p>

  <p class="p62">"Ama biz insanlara götüreceğiz," dedi Aran.</p>

  <p class="p62">"Fark bu," dedi Derek sert bir şekilde.</p>

  <p class="p62">"Ah, elbette," dedi Aran sırıtarak. "Biz insanız ve onlar elf, bu, bizi iyi onları kötü yapıyor. Tamamen anlıyorum."</p>

  <p class="p62">"Buna cevap verme zahmetine bile katlanmayacağım," dedi Derek.</p>

  <p class="p62">"Kürenin nasıl kullanılacağına karar verenler biz şövalyeler olmalıyız."</p>

  <p class="p62">Brian, kafası çadırın tavanına değerken, sırtını olabildiğince dikleştirip oturdu. "Lord Gunthar, şövalyelerin küreyi Aktaş Konseyi'ne götüreceğine dair söz verdi. Elfler de o konseyin bir parçası ve küreye ne olacağına dair onların da söz söyleme hakkı var."</p>

  <p class="p62">"Bu konu üzerinde biraz düşündüm," dedi Derek. "En akıllıca kararın bu olduğuna emin değilim ama bunları sonra halledebiliriz. Şimdilik, gözümüzü şu elf ve arkadaşları üzerinde tutmalıyız. Hepsinin, Brightblade de dahil, bu işin içinde olduğuna inanıyorum."</p>

  <p class="p62">"Yani şimdi onları gizlice gözetleyecek miyiz? Düstur bu konuda ne diyor?" diye sordu Aran kuru kuru.</p>

  <p class="p19">"Düşmanını tanı'," diye yanıtladı Derek.</p>

  <p class="p20"><span class="t30">*****</span></p>

  <p class="p62">Laurana, Gilthanas'ın Derek'i gözetleyeceğini gayet iyi biliyordu. Onu durdurmak için bir şey yapamayacağını da biliyordu. Oturduğu yerde rahatsızca kıpırdandı. Daha sadece saatler önce, bir daha asla ısınamayacağını düşünmüştü. Şimdiyse sıcaktan gittikçe rahatsız olmuş ve turba ateşlerinden çıkan duman ve balık kokusu ve kalabalığın içinde oturmak yüzünden midesi bulanmaya başlamıştı. Tam gidecekken Sturm, kadını bakışıyla tuttu ve Laurana yerine geri oturdu.</p>

  <p class="p62">Harald, Derek'in Buzduvarı Kalesi'ni kuşatma fikrine son derece şaşırmıştı. Kaşlarını çatan reis, bakışlarını Sturm'e çevirdi. Adam, reisin bakışları altında sabırla oturdu ve onun konuşmasını bekledi.</p>

  <p class="p62">"Deli, değil mi?" diye sordu Harald.</p>

  <p class="p62">"Hayır, Reis," diyen Sturm yoruma şaşırmıştı. "Derek Crownguard şövalyeliğimizin yüksek mertebeli bir üyesidir. Bu ejderha küresini bulmak için uzun bir yol kat etti."</p>

  <p class="p62">Harald homurdandı. "Ordular kurmaktan, büyücünün yasak Buzduvarı Kalesi'ni kuşatmaktan söz ediyor. Savaşacağız ama saldırıya uğrarsak. Eğer sayıca azınlıkta kalırsak, bizi buzun üzerinde taşıyarak tehlikeden uzaklaştıracak hızlı teknelerimiz var."</p>

  <p class="p62">Harald, merakla Sturm'e baktı. "Sen bir şövalyesin, değil mi?" Reis, Sturm'ün uzun bıyıklarını işaret etti. "Şövalyelerle birlikte yolculuk ediyorsun. Neden onlarla beraber plan ya da artık ne halt ediyorlarsa onu yapmıyorsun?"</p>

  <p class="p62">"Ben onların grubundan değilim efendim," dedi Sturm, bir şövalye olup olmadığıyla ilgili soruya cevap vermekten kaçınarak. "Dostlarım ve ben, Derek ve onun şövalye arkadaşlarıyla Tarsis'te karşılaştık. Şehir, ejderha ordusunun saldırısına uğradı ve yok edildi ve hayatımızı zar zor kurtardık. Beraber yolculuk etmenin daha akıllıca olduğuna karar verdik."</p>

  <p class="p62">Harald sakalını kaşıdı. "Tarsis yok edildi mi diyorsun sen?"</p>

  <p class="p62">Sturm başını salladı.</p>

  <p class="p62">"Bahsettiğiniz bu savaşın Buzsınırı'na bu kadar yakın olduğundan haberim yoktu. Ya Rigitt?" Harald endişelenmiş gibiydi. "Teknelerimiz o sularda yol alıyor. Balıklarımızı onların pazarlarına götürüyoruz."</p>

  <p class="p62">"En son gördüğümüzde şehir saldırıya uğramamıştı efendim," diye yanıtladı Sturm.</p>

  <p class="p62">"Şu an için Rigitt'in güvende olduğuna inanıyorum. Ejderha orduları Tarsis'e saldırdıklarında çok açıldıkları için geri çekilmek zorunda kaldılar. Ama Feal-Thas burada, Buzsınırı'nda güçlenirse, karanlığın ordularına ikmal hatlarını ayakta tutacak korumayı sağlayabilir ve Rigitt düşer, kıyı boyunca sıralanan diğer şehirler de. Sonra da karanlık, Ansalon'un tamamını kaplar."</p>

  <p class="p62">Harald, bunun üzerine hayrete düştü. "Şeytani emellerinde Feal-Thas yalnız değil mi yani? Başkaları da mı var?"</p>

  <p class="p62">''Rahibiniz haklı," dedi Laurana, adama. "Beyaz ejderha bir işaret, Takhisis, Karanlıklar Kraliçesi geri döndü ve yanında şeytani ejderhalarını da getirdi. Karanlık ordularını kurdu. Bütün dünyayı fethetmek ve herkesi kölesi haline getirmek istiyor."</p>

  <p class="p62">Çadırda bulunan Buz Halkı iş yapmayı kesti; ifadesiz yüzlerle, sessizce onları dinliyorlardı.</p>

  <p class="p62">"Kişi karanlığın geldiğini görür ve sadece kendisi için korkar," diye belirtti Harald. "Başkalarını asla düşünmez."</p>

  <p class="p62">"Ve başkalarını düşünse de, '<span class="t21">B</span><span class="t21">ı</span><span class="t21">rak kendi ba</span><span class="t21">ş</span><span class="t21">lar</span><span class="t21">ı</span><span class="t21">n</span><span class="t21">ı</span><span class="t21">n çaresine baks</span><span class="t21">ı</span><span class="t21">nlar</span>' der," diye ekledi Laurana üzüntüyle.</p>

  <p class="p62">Thorbardin'deki cüceleri düşünüyordu; ejderha ordularıyla savaşmaya karar vermişler ama bunu insanlar ve elflerle birlikte yapmayı reddetmişlerdi. Gilthanas, ejderha küresini elfler için almak, insanların almamasını sağlamak amacıyla gelmişti buraya. Eğer ejderha küresini ele geçirenler Derek ve şövalyeler olursa, onlar da kendileri için alacaklardı.</p>

  <p class="p62">"Sizin halkınızın Buz Halkı'na yardım etmeye geldiğini görmedim," dedi Harald öfkelenerek. Kadının sözlerini yanlış anladığından alınmıştı.</p>

  <p class="p62">"Buraya gelme nedenimiz..." diye söze başladı Sturm.</p>

  <p class="p62">Harald homurdandı. "Bunca yol tepmiş olma nedeninizin Buz Halkı'na yardım etmek olduğuna mı inandıracaksın beni? Bir çeşit ejderha bir şeyini aramaya geldiğinizi söyledi kender."</p>

  <p class="p62">"Bir ejderha küresi. Güçlü bir büyüye sahip bir eşya. Feal-Thas'ın ona sahip olduğu söyleniyor. Şövalyelerin küreyi bulmak için geldiği doğru, fakat eğer Feal-Thas öldürülürse, bunun sizin halkınıza da yararı olur."</p>

  <p class="p62">"Onun peşinden gelecek olan büyücü ne olacak?" diye sordu Harald. "Yoksa siz ve şu ejderha küresi burada, Buzsınırı'nda kalıp bir sonraki belayla savaşmamıza yardım edecek misiniz?"</p>

  <p class="p62">Sturm bir şeyler daha söyleyecekmiş gibi gözüküyordu. Kelimelerini iç çekerek yuttu ve bakışlarını indirdi, bilinçsiz bir şekilde paltosundaki beyaz kürkü okşayan ellerine dikti gözlerini.</p>

  <p class="p62">Harald, Sturm'e baktı ve suratını astı. "Bozuk balık yemiş bir adam gibi gözüküyorsun."</p>

  <p class="p62">"Feal-Thas'la savaşmak konusunda," dedi Sturm, "başka seçeneğiniz olmayabilir efendim. Ejderanlar bizi gördüler. Solamniya Şövalyeleri olduğumuzu anlamışlardır. Geri dönünce kara büyücüye bildireceklerdir ve o da Solamnlar'ın evlerinden bu kadar uzakta ne yaptığını düşünecektir. Kurt casuslarının kampınızı gözetlediğini söylediniz. Bizi buyur ettiğinizi söyleyeceklerdir ona "</p>

  <p class="p62">"...ve Feal-Thas da, biz istesek de istemesek de bize saldıracaktır," diyerek tamamladı Harald cümleyi. Sinirle Sturm'e baktı ve homurdandı, "Bu sık bir balık ağı!"</p>

  <p class="p62">"Özür dilerim efendim," dedi Laurana, suçluluk içinde. "Halkınızı tehlikeye sokabileceğimizi fark etmedim! Sturm, yapabileceğimiz bir şey yok mu? Gidebiliriz..." Ayağa kalktı, sanki derhal ayrılmaya hazırlanıyor gibiydi.</p>

  <p class="p62">"Derek ve diğerlerinin şu anda bunu planladıklarına eminim," dedi Sturm.</p>

  <p class="p62">"Ben gitmiyorum," diye mırıldandı Flint sakalının içinden.</p>

  <p class="p62">Harald nefes aldı ama lafı kesildi. Yaşlı adam, rahip Raggart, Elistan ile birlikte otağın içine girdi. Çadırdaki herkes, Harald da dahil, saygıyla ayağa kalktı. Raggart, Harald'a doğru yürüdü. Yaşlı adamın gözleri yaşla doluydu.</p>

  <p class="p62">"Çok sevinçli haberlerim var," dedi Raggart, yabancılara ayıp olmasın diye Ortak Lisan'da konuşarak. "Tanrılar tekrar bizimle birlikte. Bu adam, bir Paladine ermişi. Önerisi üzerine Balıkçı Tanrı'ya dua ettim ve o da dualarımı yanıtladı." Yaşlı adam, Elistan'inkine benzer bir madalyona dokundu; madalyonun üzerinde bazıları tarafından Habakkuk, Buz Halkı tarafından ise Balıkçı Tanrı olarak tanınan tanrının simgesi vardı.</p>

  <p class="p62">Harald, iki eliyle Raggart'ın elini tuttu ve yaşlı adama kendi dilinde bir şeyler söyledi fısıldayarak. Reis, Sturm'e döndü.</p>

  <p class="p62">"Görünen o ki bir elinizle ölüm, diğeriyle de yaşam getiriyorsunuz bayım. Ne yapacağız?"</p>

  <p class="p62">"Bunu Derek'in söyleyeceğine eminim," dedi Sturm tatsız bir şekilde.</p>
</body>
</html>
