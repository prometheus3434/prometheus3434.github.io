<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 5 -</span><span class="t27"><br /></span><span class="t27">Yemin ve Düstur.</span><span class="t27"><br /></span><span class="t27">Görev.</span></h3>

  <p class="pFirst"><span class="drop_caps"><img alt="S" src="../Images/BD_Renaissance_S.png" /></span>ör Derek Crownguard, Wistan Kalesi'nde misafir olmaktan hoşlanmıyordu ama şövalyenin bu konuda pek bir seçeneği yoktu. Kendi evi &ndash;Solanthus'un kuzeyinde bir sınır kalesi&ndash; Kara Kraliçe'nin güçleri tarafından saldırıya uğramış ve, duyduğuna göre, Solamniya'nın doğusunu kontrolü altında bulunduran düşman birlikleri tarafından ele geçirilmiş ve tamir edilmişti. Derek'in kardeşi, kaleye yapılan saldırıda ölmüştü. Kalenin düşeceği kesinleştiğinde Derek'in önünde iki seçenek kalmıştı: umutsuz bir dava için ölmek ya da bir gün geri dönerek ailesinin mallarını ve onurunu geri kazanmak. O da arkadaşları ve hayatta kalan askerleri ile kaçmıştı. Karısını ve çocuklarını, akrabaları ile birlikte yaşamaları için Palanthas'a göndermiş, kendisi ise Sancrist Adası'na gitmiş ve düşmanı ana vatanından kovacak bir gücü nasıl toplayacağını ve örgütleyeceğini şövalye dostları ile tartışarak üç hafta geçirmişti.</p>

  <p class="pSecond">Derek, Palanthas'a daha yeni dönmüştü; planlarının her adımda, kendisine göre yüreksiz, inançsız ve basiretsiz adamlar tarafından reddedilmiş olmasından dolayı öfkeli ve hiddetliydi.</p>

  <p class="p62">"Gunthar yaşlı bir kadın olmuş, Brian," dedi Derek suratsız bir şekilde. "Düşmanın yürüyüşe çıktığını duyunca '<span class="t21">Heyhat!</span>' diye bağırıyor ve yatağının altına saklanıyor!"</p>

  <p class="p62">Brian Donner, bunun saçmalık olduğunu biliyordu ama Derek'in bir gnom aleti gibi buhar bırakması gerektiğini, yoksa patlayarak etrafındakilere zarar vereceğini de biliyordu.</p>

  <p class="p62">İki şövalye yapı ve renk olarak birbirine benziyordu ve bazen kendilerini tanımayanlar tarafından kardeş sanılıyorlardı; Derek, böyle bir ilişkiyi derhal reddediyordu zira Crownguard'lar uzun bir geçmişe sahip soylu bir aileydi ama Donner'lar sıradandı. İkisi de çoğu Solamn gibi sarışın ve mavi gözlüydü. Derek'in saçları daha koyu bir sarıydı ve bıyıkları &ndash;bir Solamniya Şövalyesinin geleneksel uzun ve dalgalanan bıyıkları&ndash; gibi artık grileşmeye başlamıştı çünkü adam otuzlarının sonuna gelmişti. Asıl fark gözlerindeydi. Brian'ın mavi gözleri gülümserdi. Derek'in mavi gözleri ise parıldardı.</p>

  <p class="p62">"Gunthar'ın görüşlerine katılmıyorum ama o bir korkak değil, Derek," dedi Brian yumuşak bir şekilde. "Sadece tedbirli. Belki de çok tedbirli..."</p>

  <p class="p62">"Onun '<span class="t21">tedbiri</span>' yüzünden Crownguard Kalesi'ni kaybettim!" diye tersledi Derek. "Eğer Gunthar istediğim destek kuvvetlerini göndermiş olsaydı, saldırıyı durdurabilirdik."</p>

  <p class="p62">Brian bundan da o kadar emin değildi ama o, Derek'in dostu ve arkadaşı olan bir şövalyeydi, bu yüzden de ısrar etmedi. İstediği birlikler gelmiş olsaydı neler yapacağını Derek'in detaylı bir şekilde anlatmasıyla, ikisi saldırıda yüzlerce kez tekrar savaşmışlardı. Brian sabırla dinledi ve onayladı, Derek'in söylediği her şeyi onayladığı gibi.</p>

  <p class="p62">İkili, Palanthas'ın şehir duvarlarının dışındaki çayırlar ve ormanlarda atlarını hareket ettiriyorlardı. Yalnızlardı, yoksa Derek bu şekilde konuşmazdı. Derek, Lord Gunthar'ı ne kadar küçümsese de Düstur, bir şövalyenin üstünü hem söylediklerinde hem de yaptıklarında desteklemesini emrederdi ve Düstur uyarınca yaşayan Derek, başkalarının önünde Gunthar aleyhine asla konuşmazdı. Ancak Düstur, kişinin özel düşüncelerinde üstüne saygı duymasını ve onu desteklemesini emretmiyordu; böylece Derek de öfkesini sadece bir arkadaşına kusabiliyor ve Solamniya Şövalyeleri'nin hayatlarını yöneten davranış kurallarına uymadığı için suçlu duruma düşmüyordu.</p>

  <p class="p62">Derek ve arkadaşı, şehirden biraz uzakta gezinmeye çıkmışlardı. İkisi, Sancrist Adası'ndaki Şövalye Konseyi toplantısından &ndash;ki sonunda toplantı bir bağırma yarışmasına dönüşmüştü&ndash; dün dönmüştü. Derek ve onu destekleyenler, ejderha ordularına saldırmak için birliklerin derhal savaşa gönderilmesini savunmuşlardı; öte yandan Gunthar ve onu destekleyenler, birlikler eğitimlerini tamamlayana ve daha iyi hazırlanana kadar beklenmesini önermişler, hatta elflerle ittifak kurmak için bir girişimde bulunmayı teklif etmişlerdi.</p>

  <p class="p62">Hiçbir taraf üstün gelecek kadar güçlü değildi. Şövalyeler bölünmüştü; hiçbir karar alınamıyor, hiçbir hareket gerçekleştirilemiyordu. Derek, Lord Gunthar'ın şövalyelerin bölünmesini istediğine inanıyordu; bu durum hiçbir şeyin yapılamayacağı anlamına geldiğinden, öfke içinde toplantıyı terk etmiş, bir erkeğin başka bir şövalyeye asla söylememesi gereken sözleri yutmuştu. Brian, Derek'le aynı fikirde olmasa da arkadaşını sonuna kadar desteklemişti ve birlikte, Sancrist'le Palanthas arasındaki boğazı geçmek için ilk gemiye binmişlerdi.</p>

  <p class="p62">"Eğer Büyük Usta ben olsaydım..." diyerek söze başladı Derek.</p>

  <p class="p62">"...ki değilsin," diye belirtti Brian.</p>

  <p class="p62">"Olmalıyım!" dedi Derek hiddetle.</p>

  <p class="p62">"Lord Alfred öyle düşünüyor ve lordlarım Peterkin ve Malborough da..."</p>

  <p class="p62">"Ama bu şövalyelerden sadece biri Büyük Halka'nın üyesi ve oy verme hakkına sahip; tabii eğer Büyük Halka toplanabilirse ki toplanamaz zira yeterince üyesi yok."</p>

  <p class="p62">"Düstur, şu anda içinde bulunduğumuz gibi zor durumlarda Büyük Halka'nın toplanmasına olanak sağlıyor. Gunthar toplantıyı özellikle engelliyor çünkü biliyor ki eğer Büyük Halka bugün toplanırsa, ben Büyük Usta seçilirim."</p>

  <p class="p62">Brian bundan o kadar emin değildi. Derek'i destekleyenler vardı ama onlar bile Derek hakkında şüphelere sahiplerdi, tıpkı Gunthar hakkında olduğu gibi. Yaşı kendilerininkinden daha büyük olan şövalye, diğer şövalyelerin onayı olmadan Büyük Halka'nın toplanmasını engelleyemezdi. Bunun nedeni neydi? Tedbir. Bugünlerde herkes tedbirliydi. Brian, tedbirin korku yerine kullanılan bir kelime olup olmadığını düşündü.</p>

  <p class="p62">Korku; kokusu, toplantı salonunda kolaylıkla alınabiliyordu. Solamniya'nın ejderha ordularının gücü karşısında düşeceği korkusu. Solamniya'nın hükümdarının, kurucuları olan Vinas Solamnus zamanından beri bu toprakları yöneten Şövalyeler olmayacağı korkusu. Artık kendine "<span class="t21">Ansalon'un</span> <span class="t21">İ</span><span class="t21">mparatoru</span>" diyen adamın korkusu.</p>

  <p class="p62">En çok da ejderha korkusu. Ejderha ordularının şövalyelere karşı bariz ve korkunç bir avantajı vardı; ejderhalar. İki kırmızı ejderha, göz açıp kapayana kadar binlerce silahlı adamdan oluşmuş bir orduyu yok edebilirdi. Brian biliyordu ki, Lord Gunthar destek güç göndermiş olsaydı bile Crownguard Kalesi düşerdi. Bunu muhtemelen Derek de biliyordu ama reddetmek zorundaydı yoksa kasvetli gerçeği kabullenmek zorunda kalacaktı; şövalyeler ne yaparlarsa yapsınlar, Solamniya sonunda düşecekti. Böylesi ezici bir üstünlük karşısında asla kazanamazlardı.</p>

  <p class="p62">İki adam hiç konuşmadan bir süre at sürdüler, atlarının sonbahar otlarında otlamasına izin verdiler; denizden gelen ılık esintiler sayesinde otlar hâlâ yeşildi ama ağaçlar, sonbahar renklerini kaybetmeye başlamışlardı.</p>

  <p class="p62">En sonunda Brian, "Bu savaşla ilgili bir şey bana çok garip geliyor," dedi.</p>

  <p class="p62">"Neymiş o?" diye sordu Derek.</p>

  <p class="p62">"Diyorlar ki, ejderha orduları savaşa girerken kara tanrıçalarına dua ediyorlarmış ve ona ilahiler söylüyorlarmış. Kötülüğün güçleri inanç bayrağı altında saldırırken iyinin tarafında olan bizlerin, tanrıların var olduğunu bile reddetmemizi garip buluyorum."</p>

  <p class="p62">"İnanç!" diyerek dudak büktü Derek. "Batıl itikatlı palavralar demek daha doğru. Sahte '<span class="t21">rahipler</span>' mucize olarak nitelendirdikleri birkaç gösterişli numara yapıyorlar, avanaklar da inliyor, feryat ediyor ve tapınmak için çirkin suratlarının üzerine kapanıyorlar."</p>

  <p class="p62">"Yani tanrıça Takhisis'in dünyaya geri döndüğüne ve bu savaşı başlattığına inanmıyor musun?"</p>

  <p class="p62">"Bu savaşı başlatanların insanlar olduğuna inanıyorum," dedi Derek.</p>

  <p class="p62">"O halde bir zamanlar tanrıların olduğuna da inanmıyorsun," dedi Brian. "Eski günlerde. Paladine ve Kiri-Jolith gibi Işık Tanrıları'na?"</p>

  <p class="p62">"Hayır," dedi Derek kısaca.</p>

  <p class="p62">"Ya Afet?"</p>

  <p class="p62">"Doğal bir felaket," dedi Derek, "deprem veya kasırga gibi. Tanrıların işi değil."</p>

  <p class="p62">"Huma tanrılara inanırdı..."</p>

  <p class="p62">"Bu günlere Huma'ya inanan kim var ki?" diye sordu Derek omuzlarını silkerek. "Benim küçük oğlum, elbette; ama o daha altı yaşında."</p>

  <p class="p62">"Eskiden ejderhalara da inanmazdık," diye belirtti Brian sıkıntıyla.</p>

  <p class="p62">Derek homurdandı ama buna cevap vermedi.</p>

  <p class="p62">"Düstur, inançtan bahseder," diyerek devam etti Brian konuşmaya. "Yüce Ermiş'in görevi, en az Yüce Savaşçı'nınki kadar önemlidir. Senin gibi Gül Şövalyeleri, bir zamanlar ilahi büyüler yapabiliyorlarmış, en azından tarihçeler bunu yazıyor. Düstur, eskinin şövalyelerinin dualarıyla savaşta yaralananları nasıl iyileştirdiklerinden bahseder."</p>

  <p class="p62">Brian, Derek'in bu iddiaya nasıl karşılık vereceğini merak ediyordu. Derek, kendini Düstur'a adamıştı. Çoğu kısmını ezbere bilirdi. Hayatını ona göre yaşardı. İnançsız olduğunu açıkça söylerken bir şövalyenin tanrılara inanması gerektiği konusunda Düstur'un verdiği öğüdü nasıl tutabilirdi?</p>

  <p class="p62">"Düstur'u bu konuda dikkatle okudum," dedi Derek, "ayrıca önde gelen bilginlerden biri olan Sör Adrian Montgomery'nin yazılarını da. O, Düstur'un sadece bir şövalyenin inancı olması gerektiğini söylediğine dikkat çeker. Düstur, bir şövalyenin tanrılara inanması gerektiğini söylemez; hem Düstur'da hiçbir tanrının adı da geçmez ki eğer onu yazanlar tanrıların bir şövalyenin hayatının önemli bir parçası olduğunu düşünselerdi kesinlikle belirtirlerdi. Sör Adrian, Düstur'da bahsi geçen inancın, kişinin kendine inancı olduğunu ileri sürer, her şeyi bilen, ölümsüz bir varlığa değil."</p>

  <p class="p62">"Ya Düstur'da tanrıların isimlerinin olmamasının nedeni yazarların, tanrıların isimlendirilmeye ihtiyaçlarının olmadığını düşünmeleriyse?" diye itiraz etti Brian.</p>

  <p class="p62">Derek kaşlarını çattı. "Saygısızlık ediyorsun."</p>

  <p class="p62">"Hayır, elbette etmiyorum," dedi Brian aceleyle. "Demek istediğim şu; ya tanrılar hakkında bilgi ve tanrılara olan inancın yaygınlığı yüzünden yazarlar günün birinde şövalyelerin tanrılar hakkında hiçbir şey bilmeyeceklerini düşünmedilerse? Tanrılardan isimleriyle bahsetmeye gerek yoktu çünkü onları herkes biliyordu."</p>

  <p class="p62">Derek kafasını salladı. "Bu pek olası gözükmüyor."</p>

  <p class="p62">Brian bundan emin değildi. "Ya şifa? Sör Montgomery..."</p>

  <p class="p62">Sözü, arkalarından gelen bir haykırışla kesildi. "Lordum!"</p>

  <p class="p62">İki adam oturdukları eyerde arkalarına dönünce, kendilerine doğru bağırarak ve şapkasını elinde sallayarak dörtnala gelen atlıyı gördüler.</p>

  <p class="p62">"Silahtarım," dedi Derek ve onu karşılamak için atını sürdü.</p>

  <p class="p62">"Lordum," dedi genç adam. "Bunu vermek için sizi bulmaya gönderildim."</p>

  <p class="p62">Silahtar deri kemerinden katlanmış bir mektup çıkarttı ve efendisine uzattı. Derek notu aldı, hızla okudu ve adama baktı.</p>

  <p class="p62">"Bunu sana kim verdi?"</p>

  <p class="p62">Silahtar kızardı, utanmıştı.</p>

  <p class="p62">"Pek emin değilim, lordum. Bu sabah pazarda yürürken biri aniden elime tutuşturdu. Kimin verdiğini görmek için derhal etrafa bakındım ama her kimse, kalabalığın arasına karışmıştı bile."</p>

  <p class="p21">Derek, okuması için notu Brian'a verdi. İleti kısaydı.</p>

  <p class="p22"><span class="t21">Seni Yüksek Komutan yapabilirim. Güne</span><span class="t21">ş</span> <span class="t21">batarken benimle</span> <span class="t21">Ş</span><span class="t21">övalyenin Mi</span><span class="t21">ğ</span><span class="t21">feri'nde bulu</span><span class="t21">ş</span><span class="t21">. E</span><span class="t21">ğ</span><span class="t21">er bana güvenmiyorsan, yan</span><span class="t21">ı</span><span class="t21">nda bir arkada</span><span class="t21">ş</span><span class="t21">ı</span><span class="t21">n</span><span class="t21">ı</span> <span class="t21">getirebilirsin. Ayr</span><span class="t21">ı</span><span class="t21">ca 100 çelik de getirmelisin. "Sör Uth Matar"</span><span class="t21">ı</span> <span class="t21">sorarsan seni odama yönlendirirler.</span></p>

  <p class="p62">Brian, notu Derek'e geri verince adam tekrar okudu, alnı düşünceyle kırışmıştı.</p>

  <p class="p62">"Uth Matar," dedi Brian'a.</p>

  <p class="p62">"Bu isim bir yerden tanıdık geliyor." Arkadaşına baktı.</p>

  <p class="p62">"Gitmeyi düşünüyor olamazsın!" dedi Brian şaşkınlıkla.</p>

  <p class="p62">Derek notu dikkatle katladı ve eldiveninin içine soktu. Atını, Palanthas yönüne doğru sürmeye başladı. Silahtar arkalarından ilerledi.</p>

  <p class="p62">"Derek," dedi Brian, "bu bir tuzak..."</p>

  <p class="p62">"Ne amaçla?" diye sordu Derek. "Beni öldürmek için mi? Notta buna karşı yanımda bir arkadaşımı getirebileceğim yazıyor. Beni soymak için mi? Cüzdanımı karanlık bir sokak arasında almak çok, kolay ve elverişli olurdu. Şövalyenin Miğferi itibarlı bir işletmedir."</p>

  <p class="p62">"Bir meyhanede görüşmek istemelerinin nedeni ne olabilir, Derek?" diye sordu Brian. "Böylesi bir şeyi nasıl bir şövalye yapar? Eger bu Sör Uth Matar sana namuslu bir şey önerecekse, neden yaşadığın yere gelmiyor?"</p>

  <p class="p62">"Belki de Gunthar'ın casusları tarafından görülmek istemiyordur," dedi Derek.</p>

  <p class="p62">Brian, böylesi bir suçlamanın geçip gitmesine izin veremezdi. Arkalarındaki silahtarın duyamayacağı kadar uzakta olduğundan emin olmak için genç adama bir göz attı, sonra da sert bir şekilde, "Lord Gunthar, onurlu ve soylu bir adamdır, Derek. Seni gizlice gözetlemektense kendi elini keser!"</p>

  <p class="p62">Derek yorum yapmadı. Sadece, "Bu gece bana eşlik edecek misin, Brian; yoksa sırtımı kollayacak gerçek dostu başka bir yerde mi aramalıyım?"</p>

  <p class="p62">"Seninle geleceğimi biliyorsun," dedi Brian.</p>

  <p class="p19">Derek, gülümseme yerine geçen bir ifade ile &ndash;sıkı, gergin dudakların buruşmasından başka bir şey değildi bu, uzun sarı bıyığı altından zorlukla gözüküyordu&ndash; baktı ona. Palanthas'a geri dönerken hiç konuşmadılar.</p>

  <p class="p20"><span class="t30">*****</span></p>

  <p class="p62">Şövalyenin Miğferi, Derek'in de belirtmiş olduğu üzere itibarlı bir işletmeydi ancak eskiden olduğu kadar yüksek değildi itibarı. Meyhane, şehrin Eski Şehir olarak bilinen kısmında kurulmuştu ve şimdiki sahibi, Palanthas'ın sayılı eski binalarından olduğunu söyleyerek övünmekten hoşlanırdı; fakat bu iddianın gerçekliği tartışmalıydı. Meyhane yer altındaydı, dağ eteğine doğru uzanıyordu ve kış aylarında rahat ve sıcak, yaz aylarında ise loş ve serindi.</p>

  <p class="p62">Müşteriler, üçgen çatının altındaki tahta bir kapıdan geçip girerlerdi içeri. Aşağıya uzanan merdiven, dövme demir şamdanlarda yanan yüzlerce mum ve taştan yapılmış muazzam bir şöminede yanan ateş ile aydınlanan büyük bir salona inerdi.</p>

  <p class="p62">Tezgah yoktu. İçecekler ve yiyeceklerin servisi bitişik mutfaktan yapılırdı. Arkada, dağ eteklerinin iyice içine kazılmış bira ve şarap mahzenleri, özel toplantılar için daha küçük odalar ve "<span class="t21">Asil Oda</span>" olarak bilinen büyük bir oda vardı. Bu odada yüksek arkalı otuz iki adet iskemle ile çevrili yekpare, dikdörtgen bir masa vardı; hepsi aynı tahtadan yapılmıştı ve kuşlar ve diğer hayvanlar, güller ve yalıçapkınları &ndash;şövalyeliğin simgeleri&ndash;ile süslenmişti. Meyhanenin sahibi, şövalyeliğin kurucusu olan Vinas Solamnus'un bu odada, bu masada şenlikler düzenlediğini söyleyerek övünürdü. Kimse ona gerçekten inanmasa da, bu odayı kullanan herkes, şövalyenin gölgesi onuruna masada bir iskemleyi boş bırakırdı.</p>

  <p class="p62">Afet'ten önce, Şövalyenin Miğferi şövalyeler ve onların silahtarları için gözde bir buluşma yeriydi ve çok iyi iş yapıyordu. Afet'ten sonra, şövalyelik harabeye döndüğünde ve şövalyeler Palanthas'ta hoş karşılanmadıklarında, Şövalyenin Miğferi dara düşmüştü. Meyhane, faturaları ödeyebilmek için sıradan halka yaltaklanmak zorunda kalmıştı. Ancak sahibi, şövalyeleri hoş karşılamaya devam edince &ndash;ki bunu onun dışında çok azı yapıyordu&ndash; şövalyeler de ellerinden geldiğince sık meyhaneye giderek adamın sadakatinin karşılığını vermişlerdi. Şimdiki sahipleri de bu geleneği devam ettirdiklerinden Solamniya Şövalyeleri bu meyhanede hep onur konuğu olarak ağırlanıyorlardı.</p>

  <p class="p62">Derek ve Brian merdivenden aşağı inerek salona girdiler. Bu gece meyhane ışıl ışıldı, güzel kokular ve kahkahalarla doluydu. İki şövalyeyi gören meyhaneci aceleyle onları karşılamaya geldi ve işletmesine gelme onurunu kendisine bahşettikleri için teşekkür ederek, meyhanedeki en iyi masayı önerdi.</p>

  <p class="p62">"Teşekkürler Efendi; ama bize Sör Uth Matar'ı sormamız söylendi," dedi Derek. Hevesle gözlerini gezdirdi odanın içinde.</p>

  <p class="p62">Brian arkadaşının arkasında duruyordu; eli, kılıcının kabzasındaydı. İkisinin de üstünde bir pelerin vardı, pelerinin altına kalın deri yelek giymişlerdi. Akşam yemeği zamanı olduğundan meyhane kalabalıktı. Müşterilerin çoğu gelişen orta sınıfa mensuptu; dükkan sahipleri, avukatlar, Palanthas Üniversitesi'nden eğitmenler ve alimler, ünlü Kütüphane'den Estetikler. Kalabalığın arasındaki birçok kişi iki şövalyeye dostça gülümsedi ya da başını eğerek selam verdi, sonra da yemeğine, içkisine ve muhabbetine döndü.</p>

  <p class="p62">Ve Derek, Brian'a doğru eğilerek, "Bana bir mağara dolusu hırsız gibi gözüktüler," dedi soğuk bir edayla.</p>

  <p class="p62">Brian gülümsedi ama elini kılıcının üzerinde tutmaya devam etti.</p>

  <p class="p62">"Sör Uth Matar," dedi meyhaneci. "Bu taraftan."</p>

  <p class="p62">Koridorun karanlık olduğunu söyleyerek her birine birer şamdan verdi ve şövalyeleri meyhanenin arka tarafına götürdü. Belirtilen odaya geldiklerinde Derek kapıyı çaldı. Çizmeli ayakların yürüdüğünü duydular ve kapı aralandı. Uzun, koyu renkli kirpiklerle çevrili parlak, kahverengi bir göz aralıktan onlara baktı.</p>

  <p class="p62">"İsimleriniz?" diye sordu.</p>

  <p class="p62">Brian şaşırdı. Bu ses bir kadına aitti. Bu Derek'i şaşırtmış olsa bile, adam hiç göstermedi.</p>

  <p class="p62">"Ben Sör Derek Crownguard'ım, leydim. Bu da Sör Brian Donner."</p>

  <p class="p62">Kahverengi göz pırıldadı. Kadının dudakları çarpık bir gülümsemeyle ayrıldı birbirinden. "İçeri girin, sayın şövalyeler," dedi ve kapıyı ardına kadar açtı.</p>

  <p class="p62">İki şövalye, odaya ihtiyatla girdi. Masanın üzerinde tek bir lamba vardı. Şöminede ufak bir ateş yanıyordu. Özel yemekler için kullanılan bu odada bir yemek masası, iskemleler ve bir servis masası vardı. Brian, kapıyı kapatmadan önce arkasına baktı.</p>

  <p class="p62">"Gördüğünüz gibi yalnızım," dedi kadın.</p>

  <p class="p62">İki adam kadınla yüzleşmek için döndü. İkisi de ne söyleyeceğini şaşırmıştı; zira şimdiye kadar onun gibi bir kadın hiç görmemişlerdi. Öncelikle, üzerinde siyah deri pantolon, siyah deri yelek, uzun kollu kırmızı bir gömlek ve siyah çizmeler olan kadın bir erkek gibi giyinmişti. Bir kılıcı vardı ve kılıç taşımaya alışkın gibi gözüküyordu, muhtemelen onu kullanmakta da ustaydı. Siyah kıvırcık saçları kısa kesilmişti. Kadın, adamlara bir erkek gibi, küstah bir ifadeyle bakıyordu, bir kadın gibi uslu bir ifade ile değil. Elleri kalçasında, adamlara bakmaya devam etti. Ne reverans yaptı ne de utanarak gözlerini indirdi.</p>

  <p class="p62">"Buraya Sör Uth Matar ile buluşmaya geldik hanımefendi," dedi.</p>

  <p class="p62">"Gelirdi," dedi kadın, "ama yapması mümkün değil."</p>

  <p class="p62">"Engellendi mi?" diye sordu Derek.</p>

  <p class="p62">"Sonsuza dek," dedi kadın çarpık gülümsemesi genişleyerek. " ölü."</p>

  <p class="p62">Kadın eldivenlerini çıkarttı ve masaya attı, sonra da ağır hareketlerle bir iskemleye oturup adamlara işaret etti. "Lütfen beyler, oturun. Şarap isteyeceğim..."</p>

  <p class="p62">"Buraya içki alemi yapmaya gelmedik hanımefendi," dedi Derek kaba bir şekilde. "Görünüşe göre, buraya yalanla çağrılmışız. Size iyi geceler diliyorum."</p>

  <p class="p62">Soğuk bir edayla başını eğerek selam verdi ve topuklarının üzerinde döndü. Brian kapıya gitmişti bile. Buna başından beri karşı çıkmıştı ve bu garip kadına güvenmiyordu.</p>

  <p class="p62">"Ay doğarken Lord Gunthar'ın adamları benimle burada buluşacaklar," dedi kadın. Yumuşak ve esnek eldivenini alarak derisini eliyle düzeltti. "O, benim önerimi dinlemekle ilgileniyor."</p>

  <p class="p62">"Derek, haydi gidelim," dedi Brian.</p>

  <p class="p62">Derek bir işaret verdi, arkasına döndü. "Önerecek neyiniz var hanımefendi?"</p>

  <p class="p62">"Oturun, Sör Derek ve benimle içki için," dedi kadın. "Vaktimiz bol. Ayın yükselmesine bir saat daha var."</p>

  <p class="p62">Kadın, ayağıyla bir iskemleyi tuttu ve adama doğru itti. Derek'in dudakları gerildi. Kendisine böyle davranılmasına, kendisiyle bu kadar rahat ve hürmetsiz konuşulmasına alışkın değildi. Kılıcının kabzasını kavrayarak, olduğu yerde dikilmeye devam etti ve kadına sert bir edayla baktı.</p>

  <p class="p62">"Söyleyeceklerinizi dinleyeceğim ama ben sadece arkadaşlarımla içerim. Brian, kapıda nöbet tut. Siz kimsiniz hanımefendi?"</p>

  <p class="p62">Kadın gülümsedi. "Benim adım Kitiara Uth Matar. Babam bir Solamniya Şövalyesi'ydi..."</p>

  <p class="p62">"Gregor Uth Matar," dedi Brian aniden, adın neden tanıdık geldiğini anımsayarak. "Bir şövalyeydi; hatırladığım kadarıyla yiğit bir şövalye hem de."</p>

  <p class="p62">"Şövalyelikten utanç içinde atılmıştı," dedi Derek kaşlarını çatarak. "Olayları anımsamıyorum ama bir kadınla ilgili olduğunu hatırlar gibiyim "</p>

  <p class="p62">"Muhtemelen," dedi Kitiara. "Babam, kadınları asla yalnız bırakamazdı. Yine de şövalyeliği ve Solamniya'yı severdi. Ölümünün üzerinden pek uzun zaman geçmedi; Solanthus'ta ejderha ordularıyla savaşırken öldü. Burada olmamın nedeni o... onun hatırası."</p>

  <p class="p62">"Devam edin," dedi Derek.</p>

  <p class="p62">"İşim gereği, Palanthas'taki en iyi evlere giriyorum." Çizmeli ayaklarını kaldıran Kitiara, ayaklarını önündeki iskemlenin üzerine koydu ve geriye yaslanarak iyice rahat bir pozisyon aldı. "Sizlere dürüst olmam gerekirse beyler, bu evlere davet edilmiyorum, onlara girmemin nedeni de ejderha ordularına karşı yürüttüğünüz savaşta davanıza yardımcı olabilecek bilgiler bulmak değil. Ancak bazen, benim için değerli olan eşyaları ararken, başkaları için değerli olabilecek bilgiler buluyorum."</p>

  <p class="p62">"Başka bir deyişle," dedi Derek soğuk bir tavırla, "bir hırsızsınız."</p>

  <p class="p62">Kitiara sırıttı ve omuzlarını silkti, sonrada masanın üzerindeki bir çantaya uzandı ve hiçbir özelliği olmayan ahşap bir parşömen kutusu çıkarttı. Kapağını açarak içinden çıkarttığı bir kağıt parçasını elinde tuttu.</p>

  <p class="p14">"Bu, öyle bir şey," dedi. "Savaşta sizlere epey yardımcı olacağına inanıyorum. Ben kötü bir insan olabilirim," diye ekledi tevazuyla, "ama babam gibi, iyi bir Solamn'ım."</p>

  <p class="p14">Derek ayağa kalktı. "Zamanınızı boşa harcamışsınız hanımefendi. Çalınmış malları satın almam..."</p>

  <p class="p14">Kitiara alayla gülümsedi. "Elbette almazsınız Sör Derek, o halde kenderlerin dediği gibi, bunu '<span class="t21">bulmu</span><span class="t21">ş</span>' olduğumu farz edelim. Tanınmış bir Siyah Cübbenin evinin önündeki sokakta buldum. Düşmanlarımızla işbirliği içinde olduğunu düşündüklerinden, Palanthaslı yetkililer onu uzun bir süredir izliyorlar. Şehri terk etmeye zorlayacaklardı ama onlardan önce davrandı. Şehirden kovulacağına dair dedikoduları duyunca kendi kendine gitti. Hızla ayrıldığını duyunca, arkasında değerli bir şey bırakıp bırakmadığını görmek için evine girmeye karar verdim."</p>

  <p class="p14">"Bırakmıştı. Bunu..." Kadın, parşömeni masanın üzerine koydu. "Sonunun yanmış olduğunu görebilirsiniz. Gitmeden önce epey bir kağıt yakmış. Maalesef onların kül olup olmadığını kontrol edecek kadar vakti yokmuş."</p>

  <p class="p3">Parşömeni açtı ve ışığa tuttu. "Siz beyefendilerin, malı görmeden satın almayacağını düşündüğümden size bir kısmını okuyacağım. Bu, Neraka'da yaşayan birine yazılmış bir mektup. Mektubun yazım şeklinden, bu kişinin de bir Siyah Cübbe olduğunu tahmin ediyorum. İlginç olan kısım bu:</p>

  <p class="p23">"<span class="t21">Verminaard</span>"<span class="t21">ı</span><span class="t21">n beceriksizli</span><span class="t21">ğ</span><span class="t21">i yüzünden bir süredir, çökü</span><span class="t21">ş</span><span class="t21">ümüze neden olabilecek en büyük s</span><span class="t21">ı</span><span class="t21">rr</span><span class="t21">ı</span><span class="t21">m</span><span class="t21">ı</span><span class="t21">z</span><span class="t21">ı</span> <span class="t21">dü</span><span class="t21">ş</span><span class="t21">manlar</span><span class="t21">ı</span><span class="t21">m</span><span class="t21">ı</span><span class="t21">z</span><span class="t21">ı</span><span class="t21">n ö</span><span class="t21">ğ</span><span class="t21">rendi</span><span class="t21">ğ</span><span class="t21">inden korkuyorum. Bahsetti</span><span class="t21">ğ</span><span class="t21">im korkunç nesneyi biliyorsun. E</span><span class="t21">ğ</span><span class="t21">er I</span><span class="t21">ş</span><span class="t21">ığı</span><span class="t21">n güçleri</span> <span class="t21">&ndash;</span><span class="t21">bo</span><span class="t21">ş</span><span class="t21">luk</span><span class="t21">&ndash;</span> <span class="t21">Afet s</span><span class="t21">ı</span><span class="t21">ras</span><span class="t21">ı</span><span class="t21">nda yok olmad</span><span class="t21">ığı</span><span class="t21">n</span><span class="t21">ı</span><span class="t21">,</span> <span class="t21">&ndash;</span><span class="t21">bo</span><span class="t21">ş</span><span class="t21">luk</span><span class="t21">&ndash;</span> <span class="t21">hâlâ var oldu</span><span class="t21">ğ</span><span class="t21">unu ö</span><span class="t21">ğ</span><span class="t21">renirlerse ve hatta onun&nbsp;</span> <span class="t21">&ndash;</span><span class="t21">bo</span><span class="t21">ş</span><span class="t21">luk</span><span class="t21">&ndash;</span> <span class="t21">elinde oldu</span><span class="t21">ğ</span><span class="t21">unu ortaya ç</span><span class="t21">ı</span><span class="t21">kart</span><span class="t21">ı</span><span class="t21">rlarsa,</span> <span class="t21">ş</span><span class="t21">övalyeler onu ellerine geçirmek için gökleri ve Abyss'i yerle bir ederler.</span>"</p>

  <p class="p62">Kitiara, parşömeni sardı ve cazibeli bir şekilde Derek'e gülümsedi. "Bunun hakkında ne düşünüyorsunuz sayın şövalye?"</p>

  <p class="p62">"Yararsız olduğunu düşünüyorum," dedi Derek, "Ne nesnenin ne olduğunu ne de nerede bulunabileceğini söylüyor."</p>

  <p class="p62">"Ah... ama söylüyor," dedi kadın.</p>

  <p class="p62">"Söylemeyen bendim." Parşömeni sivri çenesine vurdu hafifçe.</p>

  <p class="p62">"Nesnenin ne olduğu burada yazıyor, ona sahip olan kişinin adı da. Yüz çelik, bu mektubu alır."</p>

  <p class="p62">Derek, kadına sert sert baktı. "Onun için para istiyorsun. İyi bir Solamn olduğunu söylediğini sanmıştım."</p>

  <p class="p62">"O kadar da iyi değil," diye karşılık verdi Kitiara sırıtıp bir kaşını kaldırarak. "Bir kızın yemek yemesi lazım."</p>

  <p class="p62">"İlgilenmiyorum," dedi Derek kısaca. Ayağa kalktı ve kapıya doğru yürümeye başladı. Brian zaten oradaydı. Eli kapı kolundaydı ve kapıyı açmaya hazırdı.</p>

  <p class="p62">"İşte bu beni şaşırttı," dedi kadın. Daha rahat bir pozisyona geçmek için iskemlenin üzerindeki ayaklarını hareket ettirdi. "Büyük Usta mevkisi için Lord Gunthar ile acı bir mücadelenin içinde sıkışıp kalmışsınız. Eğer bu ödülü bulup geri getirirseniz, Konsey'deki her şövalyenin sizi destekleyeceğini garanti ederim. Ama öte yandan, eğer bunu bulan Lord Gunthar olursa..."</p>

  <p class="p62">Derek, yolun ortasında durdu. Parmakları, kılıcının kabzasını kavrayıp bıraktı. Yüzünde derin ve sert çizgiler vardı. Brian, arkadaşının bunu ciddi ciddi düşündüğünü gördü ve sarsıldı.</p>

  <p class="p62">"Derek," dedi Brian fısıldayarak, "bu mektubun gerçek olup olmadığı konusunda hiçbir fikrimiz yok. En azından biraz araştırma yapmalı, yetkililere gitmeli, anlattığı hikayenin doğru olup olmadığını öğrenmeliyiz..."</p>

  <p class="p62">"Bu arada Gunthar mektubu almış olur."</p>

  <p class="p62">"Alsa ne olur?" diye sordu Brian. "Eğer mektup gerçekse, bundan şövalyelik kârlı çıkar..."</p>

  <p class="p62">"Gunthar kârlı çıkar," diye tersledi Derek.</p>

  <p class="p62">Para kesesine uzandı. Brian iç çekti ve kafasını salladı.</p>

  <p class="p62">"İşte yüz çeliğiniz hanımefendi," dedi Derek. "Sizi uyarıyorum. Benim kollarım uzundur. Eğer beni aldatmışsanız sizi bulana kadar gözüme uyku girmez."</p>

  <p class="p62">"Anlıyorum Sör Derek," dedi kadın usulca. İçi çelik paralarla dolu keseyi aldı ve kemerinin altına soktu. "Gördünüz mü? Saymaya bile gerek görmedim. Size güveniyorum sayın şövalye ve siz de bana güvenmekle hata etmediniz."</p>

  <p class="p62">Kağıdı adamın eline verdi. "Hayal kırıklığına uğramayacaksınız, sizi temin ederim. Siz beyefendilere iyi akşamlar diliyorum." Çarpık gülümsemesiyle adamlara baktı ve veda etmek için elini kaldırdı. Kapıya geldiğinde durdu ve, "Ah, Lord Gunthar'ın adamları geldiğinde çok geç kaldıklarını söyleyin."</p>

  <p class="p62">Kadın çıkarken kapıyı arkasından kapattı.</p>

  <p class="p62">"Çabuk oku," dedi Brian. "Hâlâ arkasından gidebiliriz."</p>

  <p class="p62">Derek mektubu okumaya başlamıştı bile. Derin bir nefes aldı ve bir ıslık çaldı.</p>

  <p class="p62">"Ee, ne yazıyor?" diye sordu Brian sabırsızca.</p>

  <p class="p62">"Nesnenin Buzsınırı'nda olduğunu söylüyor, Feal-Thas isimli bir büyücünün elindeymiş."</p>

  <p class="p62">"Nesne neymiş?"</p>

  <p class="p62">" '<span class="t21">Ejderha küresi</span>' denen bir şey."</p>

  <p class="p62">"Bir ejderha küresi. Hiç duymadım," dedi Brian. Oturdu. "Burada olduğumuza göre, yemek ısmarlayabiliriz."</p>

  <p class="p62">Derek kağıdı sardı, dikkatle eldiveninin içine koydu. "Gevşeme. Gidiyoruz."</p>

  <p class="p62">"Nereye gidiyoruz?"</p>

  <p class="p62">"Haklı olup olmadığını görmeye, dostum. Bir salak olup olmadığımı öğrenmeye."</p>

  <p class="p62">"Derek, onu demek isteme..."</p>

  <p class="p62">"Biliyorum," dedi Derek ve neredeyse gülümsedi. Arkadaşının omzuna vurdu hafifçe. "Haydi gidelim. Zaman kaybediyoruz."</p>
</body>
</html>
