<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 12 -</span><span class="t27"><br /></span><span class="t27">Feal-Thas tuzak kuruyor.</span><span class="t27"><br /></span><span class="t27">Derek rüyas</span><span class="t27">ı</span><span class="t27">nda ejderhalar görüyor.</span></h3>

  <p class="pFirst"><span class="drop_caps"><img alt="N" src="../Images/BD_Renaissance_N.png" /></span>eraka'dan Buzduvarı Kalesi'ne dönen Feal-Thas, etrafta yabancılar görülüp görülmediğini sormak için ejderanların liderini çağırttı yanına. Ejderanlar, aralarında üç Solamniya Şövalyesi olan bir grup yabancının iki ejderan muhafıza saldırdığını rapor ettiler. Şövalyeler ve yol arkadaşlarının geri kalanları, Buz Halkı'nın kampında saklanıyorlardı. Bu şövalyelerin, Ariakas'ın ejderha küresini Solamn'lar arasına sokma planının bir parçası olarak Kitiara tarafından gönderildiğine Feal-Thas'ın hiç şüphesi yoktu.</p>

  <p class="pSecond">Ariakas, Neraka'dayken planını Feal-Thas'a anlatmıştı. İmparator, salgın hastalıklar savunanlara bulaşsın diye, kuşatan orduların düşman şehrinin duvarlarının üstünden vebadan ölmüş hayvanların leşlerini atmalarını göstermişti örnek olarak. Ariakas burada da aynı şeyi yapıyordu; tek fark, vebalı ineğin yerini ejderha küresinin alacak olmasıydı. Şövalyeler, ejderha küresini Solamniya'ya taşıyacaklar ve böylece, Silvanestili zavallı Kral Lorac gibi yok olacaklardı. Feal-Thas, bu plana uymayı kabul etmişti. Başka hiçbir şey yapamazdı. Güç Tacı'nı Ariakas takıyordu. Takhisis onu seviyordu; Kraliçe ve Feal-Thas'ın konuştukları bile söylenemezdi. Feal-Thas kazalardan medet umuyordu, özellikle de şan peşindeki şövalyelerin başına gelen kazalardan. Bu Solamn'lar ejderhanın midesine inerlerse Ariakas, Feal-Thas'ı suçlayamazdı.</p>

  <p class="p62">Ariakas'ın değerlendirmediği bir sorun daha bulunuyordu çünkü Feal-Thas ona söylememişti. Ejderha küresinin kendi planları vardı.</p>

  <p class="p62">Yüzlerce yıl boyunca, Huma Ejderhafelaketi yüzünden Kara Kraliçe'nin yenilmesinden sonra ejderhalar uykuya çekildiklerinden beri, ejderhaların özünden yapılmış olan ejderha küreleri Kraliçelerinin dönüşünü beklemişlerdi. En nihayetinde Takhisis'in diğer ejderhaları gibi kendilerini de çağıran sesini duymuşlardı. Artık bu küre hapishanesinden kurtulmak ve dünyaya geri dönmek istiyordu. Feal-Thas, onun ayartıcı fısıltılarını duymuştu ama kulaklarını onlara tıkayacak kadar akıllıydı. Başkaları<br />
  &ndash;onu duymak isteyenler, ona inanmak isteyenler&ndash; dinlerdi.</p>

  <p class="p62">Ejderanın raporunu dinleyen Feal-Thas, ejderha küresinin güvende olduğundan emin olmak için hızla Sulusepken'in inine gitti. Beyaz ejderhaya küreyi koruması emredilmişti ve o da elinden geldiğince bu emri yerine getirecekti. Ancak Sulusepken'in yetenekleri büyücünün içini güvenle doldurmuyordu. Beyaz ejderha pek zeki değildi, akıllı ya da kurnaz olduğu da söylenemezdi, lakin ejderha küresi bunların hepsi ve daha fazlasıydı.</p>

  <p class="p62">Feal-Thas, kalenin altındaki donmuş tünellerde yürüdü. Yanında ışık taşımıyordu. Gelişiyle birlikte buzlu bir büyü, tünellerin mavi beyaz bir ışıkla parlamasını sağladı. Bir zamanlar küreye ev sahipliği yapan odayı geçti ve içine şöyle bir göz attı. Muhafızın kurbanlarının bıraktığı izler hâlâ görünüyordu; kan yeri kaplamış ve duvarlara sıçramıştı. Bu korkunç manzaraya bakmak için duraksadı. Kanın bir kısmı Kitiara'ya aitti. Feal-Thas, Neraka'dan ayrılırken, Kitiara'nın idamından kaçmış olduğu konusunda bilgilendirilmişti. Feal-Thas hayal kırıklığına uğramıştı ama şaşırdığı söylenemezdi.</p>

  <p class="p62">Kadın şanslıydı; şanslı, korkusuz ve akıllıydı; tehlikeli bir bileşimdi bu.</p>

  <p class="p62">Ariakas, onun bu kadar uzun yaşamasına asla izin vermemiş olmalıydı. Feal-Thas, ondan kurtularak herkese bir iyilik yapmış olacaktı. Sadece şu şansını alt edecek bir yol bulmalıydı. Feal-Thas, beyaz ejderhanın inine girdi. Ejderha tarafından yaratılmış büyülü bir kar yağıyordu ejderhanın etrafında. Kar onu serin tutuyor, yemek için keyfinin geleceği zamana kadar yiyeceklerinin &ndash;ölü iki thanoi ve bir insan&ndash; bozulmasını önlüyordu. Sulusepken uyukluyordu fakat elfin kokusunu alır almaz derhal uyandı. Burun delikleri seğirdi. Bir gözü, kırmızı kırmızı parlayan bir yarık şeklindeydi. Pençeleri buz zemine battı, beyaz dudakları kıvrılarak sarı sivri dişlerini ortaya çıkarttı. Feal-Thas'tan hoşlanmıyordu ve bu duygu karşılıklıydı.</p>

  <p class="p62">Beyazlar, Karanlık Kraliçe'nin ordusundaki en küçük ve en aptal ejderhalardı. Sadece öldürmek için işe yararlardı. Sadece hevesli olmaları durumunda emirlere uyarlardı.</p>

  <p class="p62">"Ne istiyorsun?" diye homurdandı Sulusepken.</p>

  <p class="p62">Beyaz pulları, büyülü ışığın altında mavi mavi parlıyordu. Kanatları sırtında kıvrılmıştı, uzun kuyruğu iri, karla kaplı gövdesinin etrafına dolanmıştı. Bir kırmızı ejderhayla karşılaştırıldığında küçük kalmasına karşın, dişi ejderha, uzun, uzun zaman önce, muhtemelen Huma'nın döneminde başka bir beyazın olan büyük mağarayı neredeyse tamamen dolduruyordu. Solgun güneş ışığı, mağaranın diğer tarafındaki girişinden parlıyor, kar ve ejderhanın nefesinden çıkan donla kaplı duvarları aydınlatıyordu.</p>

  <p class="p62">"Rahat ve ihtiyacın olan her şeye sahip olduğundan emin olmak için geldim," dedi Feal-Thas teskin edici bir sesle.</p>

  <p class="p62">Ejderha, burnundan don püskürterek homurdandı. "Bana güvenmediğin için değerli ejderha küreni kontrol etmeye geldin. Güvende. Kendi gözlerinle gör. Sonra da gidip kafanı bir buzulun içine sok."</p>

  <p class="p62">Beyaz ejderha, kafasını karın üzerine koydu. Kırmızı gözleri Feal-Thas'ı izledi.</p>

  <p class="p62">Küre, buzdan bir kaidenin üzerinde duruyordu. Renkleri sabit, değişmeyen küre ölmüş gibi gözüküyordu. Feal-Thas küreye yaklaşırken ve düşünceleri onun üzerinde odaklanırken hayata geri döndü. Kürenin içinde renkler dönmeye başladı ve onu, gökkuşaklarıyla parıldayan bir sabun köpüğüne benzetti; mavi, yeşil, siyah, kırmızı ve beyaz... Devamlı değişiyor, birleşiyor ve ayrılıyordu.</p>

  <p class="p62">Feal-Thas yaklaştı. Her zamanki gibi, elleri ona dokunmak için kaşınıyordu. Gücünü ona kabul ettirmek, onu yönetmek, kürenin hakimi olmak istiyordu. Bunu yapabileceğini biliyordu. Çok kolay olacaktı. Kendisi çok güçlüydü, şimdiye kadar yaşamış en kudretli elf başbüyücüydü. Küre kendisinin olunca tacı Ariakas'tan alabilir, Kraliçe Takhisis'in kendisine meydan okuyabilirdi...</p>

  <p class="p62">"Ha, ha," Feal-Thas usulca güldü. Ejderha küresinin yanına gidip durdu, ellerini yenlerinin içinde sıkmıştı. "İyi deneme. Vazgeçebilirsin" diye önerdi küreye. "Seni bırakmayacağım. Ne kadar tehlikeli olduğunu biliyorum. Yaltaklanmalarını başkası üzerinde denemelisin, tıpkı seni kurtarmaya gelen şu Solamniya Şövalyesi gibi."</p>

  <p class="p62">Renkler bir an için parladılar, öfkeyle döndüler, sonra da yavaş, üzülen, amaçsız gözüken bir harekete başladılar.</p>

  <p class="p62">"Bunun ilgini çekebileceğini düşündüm. Eğer kendini verirsen, onu ele geçirebileceğine eminim. Sen, onun tutkususun. Onu ele geçirmek, kendine çekmek, tıpkı kardeş kürenin Lorac'a yaptığı gibi, zor olmasa gerek senin için." Feal-Thas durdu, sonra usulca, sert bir ifade ile, "Senin bana yaptığın gibi," dedi.</p>

  <p class="p62">Küre karardı, renkleri birbirine karışarak öfkeden siyahlaştı.</p>

  <p class="p62">"Benimle başarısız oldun," diyerek devam etti Feal-Thas omuzlarını silkip. "Ama şövalyede başarılı olabilirsin. Onu buraya çağırabilir, sonra da uydurma bir görev için ejderhayı gönderebilirsin. Ama sana söylememe gerek yok." Feal-Thas, bir parmağını küreye doğru salladı. "Benimle oynuyor, beni tuzağına düşürmeye çalışıyorsun."</p>

  <p class="p62">Ellerini tekrar sıktı ve küçük görürcesine, "Kendini sıkıntıya sokma. Baştan çıkarıcı sözlerin üç yüz yıldır işe yaramadı; şimdi de işe yaramayacaklar."</p>

  <p class="p62">Renkler tekrar döndüler, bu sefer üstte yeşil vardı.</p>

  <p class="p62">"Niyetlerimden şüpheleniyorsun ve bunda haklısın. Elbette bu bir tuzak. Sen şövalyeyi getireceksin, ben onu öldüreceğim." Feal-Thas tekrar omuzlarını silkti. "Yine de başarılı olabilirsin. Ben beceremeyebilirim. Restimi gör." Duraksadı, sonra usulca, "Başka ne seçeneğin var ki?" diye sordu.</p>

  <p class="p62">Feal-Thas sırtını dönüp küreden uzaklaştı. Kürenin buz duvarlardan yansıyan ışığının kırmızı, sonra mor, sonra da kasvetli bir yeşilimsi siyaha döndüğünü görebiliyordu. Ancak ayrılırken bütün renklerin muzafferane bir edayla birleştiğini fark etmedi.</p>

  <p class="p20"><span class="t30">*****</span></p>

  <p class="p62">Derek, ejderhalarla dolu bir rüyadan daha uyandı. Soluk soluğa kalmış, zorlukla nefes alıyordu ama bunun nedeni korku değil heyecandı. Uyanık hâlde olduğu yerde yatarak gözlerini karanlığa dikti ve son derece gerçekçi olan rüyasını düşündü.</p>

  <p class="p62">Genelde rüyaları gri ve siyah ve anlamsız olurdu. Rüyaları umursamaz, onları; uyuklayan, disiplinsiz bir zihnin saldırıları olarak addederdi. Derek, rüyalarını asla düşünmez ya da onları hatırlamaya çalışmazdı ve onlar hakkında konuşanlara da tahammül edemezdi.</p>

  <p class="p62">Ancak bu rüyalar farklıydı. Bu rüyalar renkliydi; kırmızılar ve maviler, yeşiller, siyahlar ve beyazın tonları vardı. Bu rüyalar ejderhalarla doluydu, gökyüzünü kaplayan düşman ejderhalarla. Pullarından yansıyan güneş ışığı korkunç gökkuşakları yaratıyordu Herkes ağzı açık bir şekilde korkuyla bağırarak onlardan kaçıyordu. Kan, duman ve alevler etrafına sıçramış, onu sarmış ve çatırdıyordu. Koşmuyordu. Olduğu yerde durup çırpılan kanatlara, açık ağızlara, uçlarından kan damlayan sivri dişlere bakıyordu. Kılıcını tutuyor olmalıydı ama onun yerine elinde kristal bir küre vardı. Küreyi göğe kaldırıyor ve haykırdığı sert bir emir üzerine, öfkeyle feryat atan ejderhalar göklerden düşüyorlar, vurulan yıldızlar gibi arkalarında alevden izler bırakarak ölüyorlardı.</p>

  <p class="p62">Ter içinde kalmış olan Derek, kürk battaniyelerini bir kenara attı. Acı soğuk iyi geldi, onu rüyasından ayıltarak bilincini yerine getirdi.</p>

  <p class="p62">"Küre," dedi adam, usulca, sevinçle.</p>
</body>
</html>
