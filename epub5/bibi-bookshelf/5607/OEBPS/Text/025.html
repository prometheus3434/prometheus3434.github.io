<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 6 -</span><span class="t27"><br /></span><span class="t27">Yanl</span><span class="t27">ı</span><span class="t27">ş</span> <span class="t27">giri</span><span class="t27">ş</span><span class="t27">.</span><span class="t27"><br /></span><span class="t27">Derek'in iste</span><span class="t27">ğ</span><span class="t27">i.</span><span class="t27"><br /></span><span class="t27">Bertrem'in reddi.</span></h3>

  <p class="pFirst"><span class="drop_caps"><img alt="D" src="../Images/BD_Renaissance_D.png" /></span>erek ve Brian, Şövalyenin Miğferi'nden çıktıklarında karanlık çökmüştü. Sokaklar çoğunlukla boşalmıştı çünkü dükkanlar kapanmıştı; tüccarlar ve müşteriler ya evlerinde aileleriyle birlikte ya da meyhanelerde arkadaşlarıyla birlikte eğleniyorlardı. Sokaklarda yürüyen çok az sayıdaki insanın elinde, yollarım aydınlatmak için meşaleler vardı ancak buna pek de gerek yoktu, zira Solinari, gümüş ay, gökte parlıyordu.</p>

  <p class="pSecond">Yeni Şehir'in binaları üzerinde yükselen ay, göğe uzanan parmaklara benzeyen kuleler tarafından yakalanmış ve tutuluyor gibi gözüküyordu; en azından Brian öyle hayal etti. Gümüş rengi bir ışıkla kaplı sokaklarda Derek ile birlikte hızla ilerlerken ayı seyretti adam. Bir hokkabazın parayı parmakları arasında gezdirmesi gibi, parmakların ayla oynamasını izledi, ta ki parmaklar ayı serbest bırakana kadar; sonra serbest kalan ay yıldızlar arasında süzülmeye Haşladı.</p>

  <p class="p62">"Nereye gittiğine dikkat et," dedi Derek, Brian'ı yakalayıp onu at dışkılarından oluşmuş büyük bir yığından uzaklaştırırken.</p>

  <p class="p62">"Bu sokaklar birer yüz karası!" diye ekledi Derek iğrenerek. "Hey, sen, ne yaptığını sanıyorsun? Git de şunu temizle!"</p>

  <p class="p62">İşi sokakları temizlemek olan bir lağım cücesi, büyük süpürgesini kolunun altına sıkıştırmış, bir kapının önüne yerleşip derin bir uykuya dalmıştı. Derek, sefil yaratığı sarsarak aniden uyandırdı ve ittirdi. Lağım cücesi onlara ters ters baktı ve pisliği temizlemeden önce onlara hareket çekti. Brian, görüş alanından çıktıkları anda lağım cücesinin uykusuna döneceğini tahmin etti.</p>

  <p class="p62">"Sen neye bakıyordun ki?" diye sordu Derek.</p>

  <p class="p62">"Aya," diye yanıtladı Brian. "Solinari bu gece çok güzel."</p>

  <p class="p62">Derek homurdandı. "Aya bakmaktan daha önemli işlerimiz var. Ah, işte geldik." Derek, elini uyarırcasına Brian'ın koluna koydu. "Bırak da ben konuşayım."</p>

  <p class="p62">Bir yan yoldan çıkarak, İkinci Halka olarak bilinen caddeye girdiler; caddenin adının bu olmasının nedeni, Eski Şehir'deki caddelerin eş merkezli halkalar şeklinde ve buna göre numaralandırılmış olmasıydı. Palanthas'ın bütün önemli binaları ikinci halka üzerindeydi; bu binaların en büyüğü ve en önemlisi de büyük Palanthas Kütüphanesi'ydi.</p>

  <p class="p62">Göğe doğru yükselen üç katlı binanın beyaz duvarları gümüş renkli bir alevle aydınlatılmış gibi parlıyordu ay ışığı altında. Yarı dairesel mermer merdiven, tunca gömülmüş kalın camdan çift kanatlı kapıyı koruyan sütunlu bir verandaya çıkıyordu. Kütüphanenin üst pencerelerinde ışık vardı. Estetikler, kendilerini Kitap Tanrısı Gilean'a adamış olan keşişlerin tarikatı, burada gece gündüz çalışıyorlardı; yazıyorlar, kopyalıyorlar, kaydediyorlar, dosyalıyorlar, sıraya koyuyorlardı. Kütüphane, engin bir bilgi deposuydu. Her konuya dair bilgi burada bulunurdu. Giriş paralı değildi. Kapılar hemen herkese açıktı; belirli saatlerde gelindiği sürece.</p>

  <p class="p62">"Kütüphane gecenin bu saatinde kapalı olur," diye belirtti Brian merdivenden yukarı çıkarken.</p>

  <p class="p62">"Benim için açarlar," dedi Derek soğukkanlı bir kendine güvenle. Avucunun içiyle kapıya vurdu ve yukarıdaki açık pencerelerden duyulabilmek için sesini yükseltti. "Sör Derek Crownguard!" diye bağırdı. "Şövalyelikle ilgili acil bir iş için geldim. İçeri girmek istiyorum."</p>

  <p class="p62">Bir pencereden bir iki kel kafa çıktı. İşlerine ara vermekten memnun olan çömezler, kıyametin neden koptuğunu anlamak için merakla aşağı baktılar.</p>

  <p class="p62">"Yanlış giriştesiniz, sayın şövalye," diye seslendi biri işaret ederek. "Yan tarafa gidin."</p>

  <p class="p62">"Benim ne olduğumu sanıyor bu? Bir tüccar mı?" dedi Derek sinirle ve elini yumruk yapıp tunç ve cam kapıya vurmaya devam etti.</p>

  <p class="p62">"Sabah geri gelmeliyiz," diye önerdi Brian.</p>

  <p class="p62">"Kadının sana verdiği bilgi yalansa bile, onu yakalamak için zaten çok geç kaldık."</p>

  <p class="p62">"Sabahı beklemeyeceğim," diye tersledi Derek ve bağırarak kapıyı yumruklamaya devam etti.</p>

  <p class="p62">"Geliyorum, geliyorum!" diyen bir ses geldi içeriden.</p>

  <p class="p62">Kelimelerin yanında sandalet sesleri ve oflayıp puflamalar da geldi. Kapının kanatları açıldı ve Estetiklerden biri &ndash;orta yaşlı, kafası kazınmış, Tarikatı'nın gri cübbesini giyen bir adam kapının ardından onlara baktı.</p>

  <p class="p62">"Kütüphane kapalı," dedi adam sert bir şekilde. "Sabah tekrar açılacağız ve tekrar geldiğinizde, yan kapıdan girin. Hey, sen! Buradan giremez..."</p>

  <p class="p62">Hiç umursamayan Derek, tıknaz adamı iterek geçti; adam kızgınlıkla söylendi ve ellerini onlara doğru salladı ama adamı durdurmak için başka bir şey yapmadı. Utanan Brian, Derek ile birlikte içeri girerken mırıldanarak özür diledi ama kimse onu duymadı.</p>

  <p class="p62">"Astinus'u görmek istiyorum, Birader..." Derek, adamın ismini söylemesini bekledi.</p>

  <p class="p62">"Bertrem," dedi Estetik.</p>

  <p class="p62">Öfkeyle Derek'e baktı. "Yanlış kapıdan girdiniz! Ve sesinizi alçaltın!"</p>

  <p class="p62">"Üzgünüm ama bu çok önemli bir konu. Astinus'u görmek istiyorum."</p>

  <p class="p62">"Olanaksız," dedi Bertrem. "Usta kimseyi görmez."</p>

  <p class="p62">"Beni görecek," dedi Derek.</p>

  <p class="p62">"Astinus'a, Gül Şövalyesi Sör Derek Crownguard'ın son derece önemli bir konuda ona danışmak istediğini söyle. Solamn ulusunun kaderinin bu görüşmeye bağlı olduğunu söylemek yanlış olmaz."</p>

  <p class="p62">Bertrem kımıldamadı.</p>

  <p class="p62">"Arkadaşım ve ben, sen mesajımı Astinus'a iletene kadar burada bekleyeceğiz," dedi Derek kaşlarını çatarak. "Neden oyalanıyorsun, birader? Söylediklerimi duymadın mı? Astinus ile konuşmam lazım!"</p>

  <p class="p62">Bertrem onları baştan aşağı süzdü. Bunu onaylamadığı belliydi. "Gidip soracağım," dedi. "Siz burada kalacaksınız ve sessiz olacaksınız!"</p>

  <p class="p62">İçinde durdukları odayı parmağıyla işaret etti, sonra da parmağını dudaklarına götürdü. En sonunda haysiyeti yaralanmış gibi sandaletlerini sürüyerek gitti.</p>

  <p class="p62">Yatıştırıcı ve huzurlu bir sessizlik çöktü üzerlerine. Brian, büyük odalardan birinin içine baktı. Yerden tavana kadar kitaplar sıralanmıştı ve oda masalar ve iskemlelerle doluydu. Birkaç Estetik harıl harıl çalışıyor, mum ışığı altında ya okuyor ya da yazıyordu. Birkaçı şövalyelerin olduğu tarafa baktı ama Bertrem'in durumu kontrol altına aldığını görünce işlerine geri döndüler.</p>

  <p class="p62">"Daha nazik olabilirdin," dedi Brian, Derek'e fısıldayarak. "Tatlı dil ve yılan ve delik hikayesi."</p>

  <p class="p62">"Kurtuluşumuz için savaş halindeyiz," dedi Derek, "ama buraya bakan kimse bunu düşünmez! Şunlara bir bak, yazıp çiziyorlar, hiç şüphesiz iyi insanlar savaşıp ölürken bunlar karıncanın hayat döngüsünü kayda geçiriyorlardır!"</p>

  <p class="p62">"Savaşıp ölmemizin nedeni de bu değil mi zaten?" diye sordu Brian. "Böylece bu zararsız kişiler karınca hakkında yazabilsinler ve bir köle kampında madencilik yapmasınlar diye değil mi?"</p>

  <p class="p62">Derek duyduysa bile Brian'ın sözlerine kulak asmadı. Volta atmaya başlayınca çizmeli ayaklarının mermer üzerinde çıkarttığı ses yankılandı. Estetiklerden birkaçı kafalarını kaldırdılar ve dik dik baktılar; hatta biri, "Şşşşt!" dedi yüksek sesle.</p>

  <p class="p62">Derek öfkelendi ama volta atmayı kesti. Mermere çarpan sandaletlerin sesi, Bertrem'in aceleyle döndüğünü haber verdi.</p>

  <p class="p62">"Üzgünüm Sör Derek; ancak Usta'nın sizinle konuşmak için pek vakti yok."</p>

  <p class="p62">"Benim zamanım değerlidir," dedi Derek sabırsızlıkla. "Daha ne kadar bekleyeceğim?"</p>

  <p class="p62">Bertrem telaşlandı. "Affınıza sığınıyorum, Sör Derek, beni yanlış anladınız. Beklemenize gerek yok. Usta sizinle görüşmeyecek."</p>

  <p class="p62">Derek'in yüzü kızardı, kaşları çatıldı, çenesi kasıldı. Parmaklarını şıklatmaya ve insanların kaçıştığını izlemeye alışkındı ve son zamanlarda parmaklarını şıklattığında insanların ona sırtını döndüğünü görüyordu.</p>

  <p class="p62">"Ona benim kim olduğumu söyledin mi?" diye sordu Derek hırslanarak. "Ona mesajımı verdin mi?"</p>

  <p class="p62">"Gerek yoktu," dedi Bertrem basit bir biçimde. "Usta sizi tanıyor ve neden geldiğinizi biliyor ve sizi görmeyecek. Ancak size bunu vermemi istedi."</p>

  <p class="p62">Bertrem, bir parça kağıdın üzerine çizilmiş kaba bir haritaya benzer bir şey verdi adama.</p>

  <p class="p62">"Bu nedir?" diye sordu Derek.</p>

  <p class="p62">Bertrem kağıda baktı ve üzerindeki yazıyı okudu. "Khrystann Kütüphanesi'ne giden yolun haritası."</p>

  <p class="p62">"Onu görebiliyorum! Demek istediğim, lanet olası bir kütüphaneye giden yolu gösteren bir haritayı ben ne napayım?" diye tersledi Derek.</p>

  <p class="p62">"Bilmiyorum, Lordum," dedi Bertrem, şövalyenin öfkesi karşısında sinerek. "Usta bunu açıklamadı bana. Sadece size vermemi söyledi."</p>

  <p class="p62">"Belki de ejderha küresini bulacağın yer orasıdır," diye önerdi Brian.</p>

  <p class="p62">"Peh! Bir kütüphanede mi?" Derek cüzdanını çıkarttı. "Beni görmesi için Astinus'a kaç para vermem lazım?"</p>

  <p class="p62">Bertrem sırtını dikleştirdi, bu da onun boyunu Derek'in çenesine kadar uzattı. Estetik çok gücenmişti.</p>

  <p class="p62">"Paranızı kaldırın, sayın şövalye. Usta sizi görmeyi reddetti ve onun sözü sondur."</p>

  <p class="p62">"Düstur adına, bana bu şekilde davranamazsınız!" Derek bir adım ilerledi. "Kenara çekil, birader. Sana zarar vermek istemiyorum!"</p>

  <p class="p62">Estetik, sandaletli ayaklarını yere iyice bastırdı. Korktuğu aşikardı ama Bertrem onların yolunu kesmek için cesur bir şekilde yerinde durmaya hazırdı. Brian, bu tıknaz, kansız alimin öfkeli şövalye karşısında durması yüzünden bir anda kahkahalarla gülmek istedi. Ancak bu sadece Derek'i daha da sinirlendirirdi, o yüzden kahkahalarını yuttu ve elini Derek'in koluna koydu.</p>

  <p class="p62">"Ne yaptığını düşün! Seni görmeyi reddeden bu adamın yanına paldır küldür giremezsin. Hatalı duruma düşürüyorsun kendini Eğer tek istediğin ejderha küresi hakkında bilgi almaksa, belki de bu beyefendi sana yardımcı olabilir."</p>

  <p class="p62">"Evet, elbette, sayın şövalye," dedi Bertrem alnında biriken teri silerken. "Size elimden geldiğince yardım etmekten kıvanç duyarım; kütüphane kapalı olsa da ve siz yanlış kapıdan girmiş olsanız da."</p>

  <p class="p62">Derek kolunu çekti. Hâlâ öfkeden köpürüyordu ama kendini kontrol altına aldı. "Sana söyleyeceğim her şey gizli kalmalı."</p>

  <p class="p62">"Elbette, sayın şövalye," dedi Bertrem. "Söylediğiniz her şeyi gizli tutacağıma Gilean adına yemin ederim."</p>

  <p class="p62">"Artık ortalıkta olmayan bir tanrı adına ettiğin yemini kabul etmemi mi bekliyorsun?" dedi Derek sert bir ses tonuyla.</p>

  <p class="p62">Bertrem kayıtsızca gülümsedi ve ellerini tombul karnının üzerinde birleştirdi. "Kutsal Gilean bizimle birlikte, sayın şövalye. Bu konuda hiçbir şüpheniz olmasın."</p>

  <p class="p62">Derek kafasını salladı ama ilahi bir tartışmaya girmeyecekti. "Pekala," dedi istemeye istemeye. " '<span class="t21">Ejderha küresi</span>' olarak bilinen bir nesne hakkında bilgiye ihtiyacım var. Bana onun hakkında ne söyleyebilirsin?"</p>

  <p class="p62">Bertrem düşünürken gözlerini kırpıştırdı. "Korkarım hiçbir şey söyleyemem, lordum. Öyle bir nesne hakkında hiçbir şey duymadım. Ancak konu üzerinde biraz araştırma yapabilirim. Nesneden hangi kapsamda bahsedildiği ya da onu nerede ve nasıl öğrendiğinizi söyleyebilir misiniz bana? Böylesi bilgiler, nereye bakmam gerektiği konusunda bana yardımcı olacaktır."</p>

  <p class="p62">"Çok az şey biliyorum," dedi Derek. "Bir Siyah Cübbeli büyücü onun hakkında konuşurken duydum..."</p>

  <p class="p62">"Ah, o halde büyülü bir nesne," Bertrem bilgece salladı kafasını. "Öylesi şeyler hakkındaki bilgimiz çok az, Sör Derek. Büyücüler, kendi bilgilerini kendilerine saklamayı tercih ederler ama başvurabileceğim birkaç kaynağımız var. Bilgiyi hemen mi istiyorsunuz?"</p>

  <p class="p62">"Sizin için uygunsa, birader," dedi Derek.</p>

  <p class="p62">"O halde rahatınıza bakın beyler. Ne bulabileceğime bir bakacağım. Ah, lütfen sessiz olun!"</p>

  <p class="p62">Bertrem hızlı adımlarla ilerleyerek raflarla dolu büyük bir kısma doğru gitti. Rafların arkasına geçince gözden kayboldu. İki adam da bir masaya oturdu ve beklemeye başladı.</p>

  <p class="p62">"Astinus'la konuşmak istememin nedeni buydu," diye mırıldandı Derek. "Bütün bilgilerin parmaklarının uçlarında olduğu söyleniyor. Acaba benimle görüşmeyi neden kabul etmedi?"</p>

  <p class="p62">"Duyduklarıma göre, o kimseyle görüşmüyor... asla." dedi Brian.</p>

  <p class="p62">"Bütün gün ve gece boyunca masasında oturuyor, dünyadaki her canlının tarihini gözlerinin önünden geçerken kaydediyor. Burada olduğunu da bu sayede bildi."</p>

  <p class="p62">Derek'in yüksek sesle burnundan soluması üzerine başlar yükseldi, kalemler yazmayı bıraktı. Adam özür dilercesine salladı elini ve Estetikler kafalarını sallayarak işlerinin başına döndüler.</p>

  <p class="p62">"Bazıları onun tanrı Gilean olduğunu söylüyor," diye fısıldadı Brian.</p>

  <p class="p62">Derek, adama bezginlikle baktı. "Sen de böyle düşünüyor olamazsın! Böylesi anlamsız inanışları daha fazla bağış toplayabilmek için keşişler teşvik ediyorlar."</p>

  <p class="p62">"Yine de Astinus sana o haritayı verdi."</p>

  <p class="p62">"Bir kütüphanenin yerini gösteriyor sadece! Yararsız. Bir tür şaka olmalı."</p>

  <p class="p62">Derek satın almış olduğu parşömeni tekrar okumak için kemerinden çıkarttı. Brian ise alimlerin öfkesini üzerine çekmemek için hareket bile etmeden sessizce yerinde oturdu. Dışarıda gece bekçisinin bağırarak vakti söylediğini duydu ve başını masaya koyarak uykuya daldı.</p>

  <p class="p62">Derek'in onu sarsması ve yere çarpan sandalet sesiyle uyandı; iki çift sandalet vardı. Bertrem hızla onlara doğru geliyordu, yanında da elinde bir parşömen taşıyan başka bir keşiş vardı.</p>

  <p class="p62">"Umarım sizin için sakıncası yoktur sayın şövalye, zira büyülü nesneler konusunda uzman olan Birader Barnabus'a danıştım."</p>

  <p class="p62">Birader Barnabus &ndash;Birader Bertrem'in daha uzun, daha ince, daha genç hali&ndash; parşömeni açtı ve Derek'in önüne serdi.</p>

  <p class="p62">"Bu, Afet'ten bir yıl önce İstar'da bulunmuş olan keşişlerimizden biri tarafından yazılmış. Onun orada geçirdiği zamanın bir kaydı."</p>

  <p class="p62">Derek parşömene baktı, sonra kafasını kaldırdı. "Bu kargacık burgacık karalamaları okuyamıyorum. Ne yazıyor?"</p>

  <p class="p62">"Birader Michael Ergothlu'ydu," diye açıkladı Birader Barnabus "ve bu yüzden de o dilde yazmış. Kralrahip'in askerlerine büyülü nesnelerin bir listesinin verildiğini ve askerlerin, bu listede olan nesneleri bulmaları için büyü malzemeleri satan dükkanları talan etmeye gönderildiğini yazıyor. Bu listelerden birini eline geçirmiş ve aranan nesneleri kaydetmiş. Bu nesnelerden biri de ejderha küresi. Ne aradıklarını bilsinler diye askerlere tanımlamalar da verilmiş; '<span class="t21">Kristal bir küre, yirmi be</span><span class="t21">ş</span> <span class="t21">santim çap</span><span class="t21">ı</span><span class="t21">nda, garip girdaplar halinde dönen bir sisle dolu.</span>' Birader Michael, askerlere küreye dikkat etmelerinin emredildiğini yazmış; zira kürenin tam olarak ne işe yaradığını kimse bilmiyormuş ama burada yazanı söylüyorum, '<span class="t21">Üçüncü Ejderha Sava</span><span class="t21">ş</span><span class="t21">ı</span> <span class="t21">s</span><span class="t21">ı</span><span class="t21">ras</span><span class="t21">ı</span><span class="t21">nda ejderhalar</span><span class="t21">ı</span> <span class="t21">kontrol etmek için kullan</span><span class="t21">ı</span><span class="t21">ld</span><span class="t21">ığı</span><span class="t21">na inan</span><span class="t21">ı</span><span class="t21">l</span><span class="t21">ı</span><span class="t21">yor.</span>' "</p>

  <p class="p62">"Ejderhaları kontrol etmek," diye tekrarladı Derek usulca. Gözleri parladı ama heyecanlandığını gizledi. "Bulabilmişler mi?" diye sordu umursamaz bir ses tonuyla.</p>

  <p class="p62">"Birader Michael bundan bahsetmemiş."</p>

  <p class="p62">"Ve bu ejderha küreleri hakkında elinizdeki tek bilgi bu mu?" diye sordu Derek.</p>

  <p class="p62">"Kütüphanemizde olanın tamamı bu," dedi Birader Barnabus.</p>

  <p class="p62">"Ama daha fazla bilgi için bakılması gereken yeri gösteren bir not var." Parşömenin kenarına yazılmış ufak bir kaydı gösterdi. "Buna göre, ejderha küreleri hakkında daha fazla bilgi veren kitap, Tarsis'teki kadim kütüphanede bulunuyormuş; Khrystann'ın Kayıp Kütüphanesi'nde. Ancak maalesef, adından da anlaşılabileceği üzere, kütüphanenin yerini artık çok az kişi hatırlıyor. Sadece biz Estetikler biliyoruz ama kimseye..."</p>

  <p class="p62">Derek, keşişe şaşkınlık içinde baktı. Sonra da sinirle buruşturduğu haritayı çıkarttı ve düzelterek masanın üzerine koydu. "Bu mu?" diye sordu parmağıyla göstererek.</p>

  <p class="p62">Birader Barnabus kağıda baktı. "Khrystann'ın Kayıp Kütüphanesi. Evet; bu." Adam şüpheyle baktı Derek'e. "Bu harita elinize nasıl geçti, lordum?"</p>

  <p class="p62">Bertrem, Barnabus'un yenini çekiştirdi ve ona bir şeyler fısıldadı, birader dinledi, rahatladı ve gülümsedi. "Ah, elbette. Usta."</p>

  <p class="p62">"Garip," diye mırıldandı Derek. "Çok garip."</p>

  <p class="p62">Haritayı öncesine göre çok daha özenli bir şekilde katladı ve kemerindeki mektubun yanına yerleştirdi.</p>

  <p class="p62">"Bağışta bulunmak isteyebilirsin," diye önerdi Brian, gülmemek için kendini zorlarken. Derek adama sert sert baktı, sonra para kesesinden birkaç sikke çıkarttı ve Bertrem'e verdi. "İyi bir amaç için kullanın," dedi huysuzca.</p>

  <p class="p62">"Teşekkür ediyorum, lordum," dedi Bertrem. "Siz lord hazretlerine başka bir yardımım dokunabilir mi bu gece?"</p>

  <p class="p62">"Hayır, birader," dedi Derek. "Yardımlarınız için teşekkür ederim." Durdu, sonra gerilerek, "Önceki davranışım için özür diliyorum," dedi.</p>

  <p class="p19">"Hiç gerek yok, lordum," dedi Bertrem nazikçe. "Çoktan unutuldu."</p>

  <p class="p8"><span class="t30">*****</span></p>

  <p class="p62">"Belki Astinus gerçekten de tanrı Gilean'dır," dedi Brian, Derek ile birlikte ay ışığıyla aydınlanan Büyük Kütüphane'nin merdivenlerinden inerken. Derek bir şeyler homurdandı ve sokakta hızla ilerledi.</p>

  <p class="p62">"Derek," dedi Brian, yetişmek için neredeyse koşarken, "sana bir soru sorabilir miyim?"</p>

  <p class="p62">"Zorundaysan," dedi Derek kısaca.</p>

  <p class="p62">"Büyücülerden nefret edersin. Büyücülerle ilgili her şeyden nefret edersin. Bir büyücünün yanından geçmemek için karşı kaldırıma geçersin. Bu ejderha küresi de büyücüler tarafından yapılmış. Küre büyülü, Derek. Onu kullanmak istiyor musun?"</p>

  <p class="p62">Derek yürümeye devam etti.</p>

  <p class="p62">"Bir fikrim var," dedi Brian. "Wayreth Kulesi'ndeki büyücülere haber gönder. Büyülü nesnelerinden biri hakkında bilgin olduğunu söyle. Bırak da onunla ne yapacaklarına onlar karar versin."</p>

  <p class="p62">Derek durdu ve dönerek gözlerini arkadaşına dikti. "Sen deli misin?"</p>

  <p class="p62">"Her zamankinden fazla değil," dedi Brian alayla. Derek'in ne söyleyeceğini tahmin etmişti.</p>

  <p class="p62">"Bu güçlü nesneyi büyücülere vermemizi mi öneriyorsun?"</p>

  <p class="p62">"Onlar tarafından yapıldı, Derek," diye belirtti Brian.</p>

  <p class="p62">"Onların ellerinden uzak tutmak için bir neden daha!" dedi Derek sert bir şekilde. "Bu küreyi büyücülerin yapmış olması, onu kullanmalarına izin verilmesi gerektiği anlamına gelmiyor. Bilmen gerekiyorsa, büyücülere güvenmediğim için ejderha küresini aramaya çıkacağım."</p>

  <p class="p62">"Bulursan sen ne yapacaksın?"</p>

  <p class="p62">Derek pis pis sırıttı. "Onu Sancrist Adası'na götüreceğim ve Lord Gunthar'ın çorbasına atacağım. Sonra, beni Büyük Usta yaptıklarında de çıkıp savaşı kazanacağım."</p>

  <p class="p62">"Elbette," dedi Brian. Bu konuda söyleyecek daha çok şeyi vardı ama tartışmanın nafile olduğunu biliyordu. "Lord Gunthar'a mektup yazmak, bu sefere çıkmayı önerdiğini söylemek ve onun iznini almak zorundasın."</p>

  <p class="p62">Derek suratını astı. Ancak bundan kurtulması mümkün değildi. Düstur'a göre bir şövalye, böylesi uzun bir yolculuğa &ndash;kıtanın neredeyse dörtte üçünü aşması gerekiyordu&ndash; çıkmadan önce üstünün iznini almak zorundaydı ki o kişi de Lord Gunthar'dı.</p>

  <p class="p62">"Basit bir formalite. Beni reddetmeye cüret edemez."</p>

  <p class="p62">"Hayır, yapacağını sanmıyorum," dedi Brian usulca.</p>

  <p class="p62">"Bana göz kulak olması için adamlarından birini gönderecektir," dedi Derek. "Muhtemelen Aran Tallbow."</p>

  <p class="p62">Brian başını salladı. "Umarım öyle olur. Aran iyi bir adam."</p>

  <p class="p62">"Eskiden iyi bir adamdı. Şimdiyse Gunthar'ın sözünden dışarı çıkmayan bir sarhoş. Ama sırtımı korumak için sen varsın," diye belirtti Derek.</p>

  <p class="p62">Brian, bir kere olsun Derek'in ona bir şeyi yapmasını söylemesindense sormasını dilerdi ama bunu yapmış olsaydı bile bir şey değişmezdi. Brian her şekilde arkadaşıyla gidecekti, tıpkı geçmişte yapmış olduğu gibi.</p>

  <p class="p62">"Şunu bir düşün, dostum. Bu seferle parlayabilirsin. Seni Yüce ermiş bile yapabilirler!"</p>

  <p class="p62">"Yüce Ermiş olmak istediğimi sanmıyorum," dedi Brian uysalca.</p>

  <p class="p62">"Saçmalama," dedi Derek. "Elbette istiyorsun."</p>
</body>
</html>
