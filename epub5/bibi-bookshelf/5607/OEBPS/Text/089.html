<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 15 -</span><span class="t27"><br /></span><span class="t27">Ejderha Küresi.</span><span class="t27"><br /></span><span class="t27">Ş</span><span class="t27">övalye.</span></h3>

  <p class="pFirst"><span class="drop_caps"><img alt="E" src="../Images/BD_Renaissance_E.png" /></span>jderha küresi memnundu. Olaylar istediğinden daha iyi gelişmişti. Küreyi tutsak etmiş olan &ndash;aynı zamanda da korumuştu ama artık küre bunu kesinlikle düşünmüyordu&ndash; güçlü başbüyücü ölmüştü. Geçen yüzlerce yıl içinde küre Feal-Thas'tan nefret eder olmuştu. Küre, büyücüyü kontrolü altına alabilmeyi umarak, kendisini kullanması için hiç durmadan kandırmaya çalışmıştı. Feal-Thas buna kanmayacak kadar zeki çıkmıştı ve küre de diş bileyip planlar yaparak bu ıssız yerden kurtulma yolları aramıştı.</p>

  <p class="pSecond">Sonra burası ıssız olmaktan çıkmıştı. Takhisis dönmüş ve kan, ateş ve zaferden bahseden tatlı sözlerle konuşmuştu. Kadını duyan küre onun yeni dünyasının bir parçası olmak istemişti. Fakat Feal-Thas kürenin gitmesine izin vermemişti. Tanrılar arasında güçlü bir danışmanı olan büyücü o kadar güçlüydü ki Takhisis'in sözlerine kulaklarını tıkamayı başarmıştı.</p>

  <p class="p62">Sonra, Solamn'ları yok etmek için küreyi kullanma planıyla Ariakas çıkmıştı ortaya. Adamın planını hayata geçirmek için Kitiara gelmişti. Muhafızı öldürmüş ve Feal-Thas da küreyi kalın kafalı bir ejderhanın gözetimine bırakmak zorunda kalmıştı. Kibirli büyücü, düşmanlarını tuzağa çekmek için küreyi kullanacak kadar salaktı. Küre, Feal-Thas'ın öldürülmesinde etkin bir rol oynamamıştı ama az da olsa faydalı olduğunu düşünmekten memnun oluyordu.</p>

  <p class="p62">Şimdi, muzaffer şövalye, ödülünü almaya geliyordu. Kürenin içine hapsedilmiş beş ejderha özü beklentiyle kıvrandı. Korkunç bir ışıkla parlayan küre, şövalye odaya adımını attığı anda söndü. Küre, güzel bir yaz günündeki kristal bir göl gibi berraklaştı. Durgun yüzünü tek bir dalga bile bozmadı. Temiz ve tehlikesiz bir şekilde kaidesinin üzerinde durdu ve bekledi.</p>

  <p class="p62">Şövalye, saf bir görkem ve cehalet ile girdi ine. Dikkatli bir şekilde topallayarak ilerledi. Kılıcını çekmiş, ejderha ya da başka muhafızların olup olmadığını görmek için etrafına bakıyordu. Kimse yoktu. İn, Sulusepken'in kurbanları dışında &ndash;tembel hayvanın avlanmak istemediği zaman yemek için dondurduğu cesetler&ndash; dışında boştu.</p>

  <p class="p62">Şövalye, küreyi derhal buldu. İçindeki ejderhalar adamın arzusunu hem görebiliyor hem de hissedebiliyorlardı. Ancak adam tedbirli bir şekilde, emekleme hızında ilerledi; mütemadiyen arkasına bakıyor, bir şeyin gizlice sokulup üzerine atlamasından korkuyordu. Küre sabırla bekledi.</p>

  <p class="p62">En sonunda, mağarada yalnız olduğuna kanaat getiren şövalye, kılıcını kınına soktu ve aksaya aksaya küreye doğru ilerledi. Kemerinden, geyik derisinden yapılmış bir kese çıkarttı. Küreye baktı, keseye baktı, kaşlarını çattı. Küre çok büyüktü. Keseye sığmayacaktı.</p>

  <p class="p62">Adamın arkasından bir ses geldi ve torbayı elinden bırakan şövalye derhal kılıcını çekti ve döndü. O anda küre kendini küçülttü, uygun bir boyut aldı. Ses tekrarlanmadı ve şövalye geri döndü. Kürenin daha küçük göründüğünü farkedince şaşırdı. Gözleri kuşkuyla kısıldı. Bir adım geri çekildi.</p>

  <p class="p62">Küre, tamamen masum bir şekilde kaidesinin üzerinde durdu.</p>

  <p class="p62">Şövalye kafasını salladı. Yaralıydı, kan kaybetmişti, bitap düşmüştü. Yanılmış olmalıydı. Kılıcını tekrar kınına soktu, keseyi yerden aldı ve açarak buzla kaplı yere serdi. Küreyi almaya hazırdı. Ellerini uzattı ve kristal kürenin üzerine koyarak onu durduğu yerden kaldırmaya ve keseye koymaya hazırlandı.</p>

  <p class="p62">Ah, şövalye büyü hakkında hiçbir şey bilmiyordu ama pek yakında çok şey öğrenecekti!</p>

  <p class="p62">Sonsuz bir keder hissederek...</p>

  <p class="p62">Küreye dokunan kişinin telaffuz etmesi gereken büyülü kelimeler vardı. Bu kelimeler, kürenin kişinin kontrolü altına girmesini kesinkes sağlamazdı ama içindeki ejderhaların iradesini zayıflatırdı. Ellerini kürenin üzerine koyan kişi güçlü bir iradeye sahip ve tutsak ejderha özlerine hükmetmeye hazır olmalıydı. Kendisine uzanarak sıkıca tutacak ve onu aşağıya çekmeye çalışacak karşılaşmaya hazır olmalıydı.</p>

  <p class="p62">Şövalye, kristal berraklığındaki küreyi kaldırması gerekeceğini düşünmüştü sadece. Bu fikrinin cezasını bir anda ve korkunç bir şekilde ödedi. Küreden bir ışık çıktı ve doğrudan gözlerine çarptı. Şövalye, kristal berraklığı düşünmüştü sadece. Bu fikrinin cezası olarak bir anda ve korkunç ve kör edici parlaklık yüzünden gözlerini kapatan adam, renklerin dönmeye ve dans etmeye başladığını görmedi. Kendisine uzanan elleri görmedi.</p>

  <p class="p62">Şövalyenin nefesi kesildi. Kendini kurtarmaya çalıştı ama yeterince güçlü değildi. İradesi zayıfladı. Cahildi, aklı karışmıştı ve çok korkuyordu. Neler olduğunu anlamıyordu ve küre hiçbir güçlükle karşılaşmadı. Mücadele etmeyi bırakana kadar adamı kendine çekti ve sıkıca tuttu.</p>

  <p class="p62">Ejderhalar ona fısıldamaya başladılar, umudu yok etmeyi amaçlayan keder dolu sözlerdi bunlar.</p>

  <p class="p62">Şövalyeyle işleri bittiğinde gitmesine izin verdiler.</p>

  <p class="p62">Kendisinden memnun, sonsuza dek geceleri ona sadece ölüm fısıldayacak olan sesler duyacağından bihaber olan Derek Crownguard, ejderha küresini Buzduvarı Kalesi'nin dışına çıkarttı.</p>
</body>
</html>
