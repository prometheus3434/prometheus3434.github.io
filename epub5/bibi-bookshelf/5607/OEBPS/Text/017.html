<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 2 -</span><span class="t27"><br /></span><span class="t27">Kitiara'n</span><span class="t27">ı</span><span class="t27">n stratejisi.</span><span class="t27"><br /></span><span class="t27">Ariakas'</span><span class="t27">ı</span><span class="t27">n Plan</span><span class="t27">ı</span><span class="t27">.</span><span class="t27"><br /></span><span class="t27">Cad</span><span class="t27">ı</span><span class="t27">.</span></h3>

  <p class="pFirst"><span class="drop_caps"><img alt="B" src="../Images/BD_Renaissance_B.png" /></span>iliyor musun, şu Grag'ı neredeyse Ejderha Yüceefendiliği'ne terfi ettirecektim." dedi Ariakas, ayrılan ejderanın arkasından bakarken.</p>

  <p class="pSecond">"Bir ejderciği mi?" Kitiara eğlenmişti.</p>

  <p class="p62">"Bu kertenkele-oğlanlar mükemmel savaşçılar, orası kesin, lordum. Her şeyin ötesinde savaşmaları için yaratıldılar ama komuta etmek için gerekli olan zeka ve beyne sahip değiller."</p>

  <p class="p62">"Ben bundan o kadar da emin değilim," dedi Ariakas. "Komutan Grag'ın pullu omuzlarının üzerinde iyi bir kafası var."</p>

  <p class="p62">"En azından Verminaard'dan daha akıllı." diye mırıldandı Kitiara.</p>

  <p class="p62">"Verminaard'a çok değer vermiş olduğumu sana hatırlatırım." diye belirtti Ariakas sinirle. "Doğudaki seferi parlak bir şekilde idare etmişti. Herkes &ndash;ne kadar güçlü olduğuna bakılmaksızın&ndash; kadere kurban düşebilir."</p>

  <p class="p62">Kitiara, omuzlarını silkti ve tekrar esnedi. Önceki gece pek uyumamıştı; uykusu, alevler tarafından harap edilmiş bir kale ve gül işlemeli, kararmış bir zırh giyen bir ölüm şövalyesi ile ilgili rahatsız edici bir rüyayla bölünmüştü. Bu rüyanın ne anlama geldiği ya da neden bunu gördüğü konusunda Kitiara'nın hiçbir fikri yoktu ama isim koyamadığı bir korkuyla dolarak bir anda uyanmış, bir daha da uyuyamamıştı.</p>

  <p class="p62">Ariakas da pek iyi uyumuş gibi gözükmüyordu. Durmadan kırptığı gözlerinin altında koyu renk halkalar vardı. Kit, rüyasının basit bir rüya mı olduğunu, yoksa Takhisis'in ona bir şey mi söylemeye çalıştığını merak etti. Kit bunu Ariakas'a soracakken adamın, "Yoksa gerçekten de kader miydi acaba, ne dersin Kitiara?", sorusuyla irkildi.</p>

  <p class="p62">"Ne kader miydi, lordum?" diye sordu Kitiara şaşırarak. Konuşmalarının ne hakkında olduğunu tamamıyla unutmuştu.</p>

  <p class="p62">Ariakas patladı. "Takhisis adına, Verminaard'ı öldürtenin sen olduğunu düşünmeye başlıyorum! Tesadüfe bak ki, şu suikastçılar senin kasabandan geliyorlar ve biri de büyücü. Hatırladığım kadarıyla senin büyücü olan bir kardeşin vardı."</p>

  <p class="p62">"Lord hazretlerinin benim hakkımda bu kadar çok şey hatırlıyor olmasından şeref duydum." dedi Kitiara istifini bozmadan. "Kardeşim olan büyücüye gelince, Raistlin benim üvey kardeşim ve hep zayıf ve hastalıklı olmuştur. Ejderha Yüceefendilerini öldürmek bir yana, hâlâ hayatta olduğundan bile şüpheliyim."</p>

  <p class="p62">Ariakas dik dik kadına baktı.</p>

  <p class="p62">"Verminaard'ın ölümü konusunda beni mi suçluyorsunuz lordum?" diye sordu Kitiara bir anda parlayarak.</p>

  <p class="p62">"Suçluyorsam ne olur?" diyerek üsteledi Ariakas.</p>

  <p class="p62">İri bedenini fiziksel olarak göz dağı vermek için kullanarak, kadının üzerine doğru ilerledi. Kitiara sarsılmıştı ve bir an için neredeyse paniğe kapılacaktı. Adama gerçeği söylüyordu ama söyledikleri gerçeğin tamamı değildi. Verminaard hakkındaki o şakayı hiç yapmamış olmalıydı. Babasının öğrettiklerini hatırladı bir anda. Gregor uth Matar, bir zamanlar bir Solamniya Şövalyesiydi. Yüz kızartıcı davranışlar nedeniyle şövalyelikten kovulan adam, kılıcını en yüksek fiyatı verene kiralayarak hayatını kazanmıştı. Gregor yakışıklı, çapkın, her zaman borcu olmuş, sık sık başı belaya girmiş bir adamdı ve Kitiara da ona tapıyordu. "<span class="t21">Hep sald</span><span class="t21">ı</span><span class="t21">r, asla savunmaya geçme,</span>" adamın deyişlerinden biriydi.</p>

  <p class="p62">Ariakas'ın beklediği gibi geri çekilmek yerine, Kitiara adama yaklaştı; böylece neredeyse burun buruna kaldılar.</p>

  <p class="p62">"Beni yeterince tanıyor olmanız lazım lordum, Verminaard'ı öldürmek isteseydim bunu kendi ellerimle yapacağımı biliyor olmalısınız. Benim yerime yapması için başkasına para vermezdim."</p>

  <p class="p62">Ariakas, kadını çenesinden yakaladı. Parmaklarını sıktı. Tek bir hareketle kadının boynunu kırabilirdi. Kafasını eğip kadına bakarak inlemesini ve çözülmesini bekledi. Kit gözünü bile kırpmadı ve Ariakas bir anda kasıklarında keskin bir çeliğin dokunuşunu hissetti. Aşağı baktı ve Kitiara'nın elinde, deri eteğinden vücudunun çok hassas bir kısmına sokulmaya hazır bir bıçak olduğunu görünce şaşırdı.</p>

  <p class="p62">Ariakas kahkahalarla gülmeye başladı ve Kitiara'yı iterek kendinden uzaklaştırdı. "Şu benim tembel muhafızlarıma lanet olsun." dedi yarı keyifli, yarı öfkeli bir havada.</p>

  <p class="p62">"Bunun için kafalarını kestirteceğim! Herkesi &ndash;en güvenilir komutanlarımı bile&ndash; aramaları emredildi onlara! Aslında belki de özellikle en güvenilir komutanlarımı demeliyim."</p>

  <p class="p62">"Ogreleri suçlamayın, lordum." dedi Kitiara. "Bunu bulamamaları gerekiyordu."</p>

  <p class="p62">İnce ağızlı bıçağını tuttu ve ejderha zırhı göğüslüğünün süsleri arasına akıllıca yerleştirilmiş kınına yerleştirdi.</p>

  <p class="p62">Ariakas kıkırdadı. "Beni gerçekten de bıçaklar mıydın?"</p>

  <p class="p62">"Peki siz benim boynumu kırar mıydınız?" diye sorarak yanıtladı Kitiara cilveli bir sesle.</p>

  <p class="p62">İkisi de sorularının yanıtının "evet" olduğunu biliyordu. Birbirlerinden başka bir şey de beklemezlerdi zaten.</p>

  <p class="p62">"Artık herhalde ilgimizi Solamniya'da olup bitenlere verebiliriz."</p>

  <p class="p62">Ariakas, üzerine bir harita yaymış olduğu masanın yanına gitti. Haritanın üzerine eğildi. Kitiara, sessizce iç çekti. Güçlü efendisi ile bir yüzleşmeden daha sağ kurtulmuştu. Cüretkarlığı ve atılganlığı adamı etkilemişti. Ancak bir gün gelecekti, işe yaramayacaklardı.</p>

  <p class="p62">"Dün gece garip bir rüya gördünüz mü, lordum?" diye sordu Kitiara.</p>

  <p class="p62">"Konuyu değiştirmeye çalışma," dedi Ariakas ters ters.</p>

  <p class="p62">"Ben gördüm," diyerek devam etti Kitiara konuşmaya. "Rüyamda Kraliçe Takhisis, Dargaard Kalesi'ne gitmem ve orada oturan ölüm şövalyesiyle yüzleşmem için beni ikna etmeye çalışıyordu."</p>

  <p class="p62">"Soth," dedi Ariakas. "Lord Soth. Karanlık Majesteleri'ne ne söyledin?"</p>

  <p class="p62">Adam gelişigüzel konuşmaya çalışıyordu ama Kitiara, onun da aynı rüyayı gördüğünü anladı.</p>

  <p class="p62">"Ona, hayaletlere inanmadığımı söyledim," diyerek cevap verdi Kitiara.</p>

  <p class="p62">Ariakas homurdandı. "Soth, bir hayalet değil. O yaşıyor; tabii üç yüzyılı aşkın bir süredir yaşayan bir adam hakkında böyle bir şey söylenebilirse. Kraliçemiz, onun da bize katılmasını istiyor."</p>

  <p class="p62">"Siz bunu istiyor musunuz, lordum?" diye sordu Kitiara.</p>

  <p class="p62">Ariakas kafasını salladı. "Soth çok değerli bir müttefik olurdu ama ona güvenemem. O çok fazla güçlü. Bir ölüm şövalyesi neden ölümlü bir insana '<span class="t21">efendim</span>' desin ki? Hayır, bırak Soth harabeye dönmüş kalesinde kalarak yaptığı hatalar üzerine düşünsün. Onu istemiyorum."</p>

  <p class="p62">Kitiara, adamın yürüttüğü mantığın doğru olduğunu kabul etmek zorundaydı. Kraliçe Takhisis, insanların zayıflıkları karşısında sabırsız oluyordu çoğu zaman ve ara sıra da olsa mantıksız davranabiliyordu. Kit rüyasını bir kenara bıraktı.</p>

  <p class="p62">"Solamniya için sunduğun son teklifini okudum," dedi Ariakas. Kalın bir deste parşömeni aldı eline. "Mavi Kanat'ın Yüce Ermiş Kulesi'ne saldırmasını, onu almasını ve oradan da Palanthas'a ilerlemesini öneriyorsun. Bu çok cüretkar bir plan, Kitiara."</p>

  <p class="p62">Adam, masanın arkasındaki yerini aldı. "Buna karşıyım. Gücümüzü bölüyor ama söyleyeceklerini dinleyeceğim."</p>

  <p class="p62">Kitiara, kalçasını masanın kenarına yerleştirdi ve fikrini açıklamak için öne eğildi.</p>

  <p class="p62">"Casuslarım, Yüce Ermiş Kulesi'nin sadece birkaç birlik tarafından korunduğunu söylüyor bana, lordum."</p>

  <p class="p62">Parmağını haritanın üzerine koydu.</p>

  <p class="p62">"Kırmızı Kanat burada. Kırmızı Kanat'ın kuzeye gitmesini emredebilirsiniz. Yüce Ermiş Kulesi'ne Kırmızı Kanat ve Mavi Kanat'ın birlikleri ve ejderhalarıyla saldırabiliriz. Onu savunan ufak gücü kolaylıkla ezip geçebilir, Yüce Ermiş Kulesi'ni zapt edebilir ve Solamniya Şövalyeleri kendilerine neyin çarptığını anlamadan onu kontrol altına alabiliriz. Oradan da Palanthas'a ilerler, şehri fetheder ve limanlarını tutarız."</p>

  <p class="p62">"Palanthas'ı almak kolay olmayacaktır," dedi Ariakas. "Şehri kuşatamayız, limanlarını ablukaya alamadan olmaz."</p>

  <p class="p62">"Peh! Palanthaslılar, yumuşak ve şımarık züppeler. Savaşmak istemiyorlar. Tırnaklarını kırabilirler. Göklerinde ejderhaların uçtuğunu gördükleri anda korkudan altlarına edecek ve teslim olacaklardır."</p>

  <p class="p62">"Ya yapmazlarsa?" Ariakas haritayı işaret etti. "Solamniya ovalarını henüz kontrolümüz altına almadık, Elkholm ve Heartland'i de. Ordunun kanatlarını açıkta, düşmanla çevrelenmiş olarak bırakıyorsun. Ya erzak ikmali ne olacak? Kaleyi alabilirsin ama bir kez içeri girdin mi adamların açlıktan öleceklerdir!"</p>

  <p class="p62">"Palanthas bizim olduğunda erzaklarımızı oradan temin ederiz. O sırada da ihtiyaçlarımızı bize kırmızı ejderhalar getirebilir."</p>

  <p class="p62">Ariakas homurdandı. "Kırmızılar, yük katırı olarak kullanılmayacaklardır! Böylesi bir teklifi düşünmezler bile."</p>

  <p class="p62">"Eğer Kara Majesteleri onlara emrederse..."</p>

  <p class="p62">Ariakas kafasını salladı. Kitiara yerine geri oturdu. Dudaklarını birbirine bastırmıştı, kahverengi gözleri parlıyordu.</p>

  <p class="p62">"O halde, lordum, erzağımızı yanımızda taşırız ve onunla idare ederiz."</p>

  <p class="p62">Yumruğunu şevk ve tutkuyla sıktı.</p>

  <p class="p62">"Sizi temin ederim ki, halk sizin bayrağınızın Yüce Ermiş Kulesi'nde dalgalandığını gördüğünde, Palanthas çürük bir meyve gibi elimize düşecektir!"</p>

  <p class="p62">"Çok riskli," diye mırıldandı Ariakas.</p>

  <p class="p62">"Evet, riskli," diyerek onayladı Kitiara heyecanla, "ama şövalyelere örgütlenmeleri ve destek göndermeleri için zaman tanımak daha riskli. Şu anda şövalyelik tam bir karmaşa içinde. Büyük Ustaları yok; zira kimse bu rütbeye sahip çıkabilecek kadar güçlü değil ve iki tane Yüksek Hakim var, çünkü bu mevki üzerinde iki kişi hak iddia etti ve hiçbiri diğerinin haklarını tanımayacak. Yanan bir güvertede, yangını söndürme görevinin kime ait olduğu konusunda kavga eden gemicilere benziyorlar ve bu arada da gemileri batıyor."</p>

  <p class="p62">"Bu doğru olabilir," dedi Ariakas, "ama şövalyelik, Solamniya'da hâlâ etkili bir güç ve şövalyeler ortalıkta olduğu sürece Solamn halkı asla teslim olmayacaktır. Şövalyelerin tamamen yok edilmesi, şövalyeliğin silinmesi gerekiyor. Onların ezilmesini, parçalanmasını ve maneviyatlarının bir daha asla toparlanamayacak kadar kırılmasını istiyorum."</p>

  <p class="p62">"Bu, eğer şövalyeleri Yüce Ermiş Kulesi'nden sökersek olacaktır," diyerek itiraz etti Kitiara. "Eğer Palanthas, şövalyelerin acizliği yüzünden düşerse halk, öfke ve nefret ile onlara sırtını dönecektir. Zaten kimse onlara güvenmiyor. Yüce Ermiş Kulesi'nin kaybı ve Palanthas'ın işgali son darbe olacaktır. Şövalyelik paramparça olup toza dönüşecektir."</p>

  <p class="p62">Ariakas'ın bunu değerlendirdiğini görünce, Kitiara biraz daha bastırdı.</p>

  <p class="p62">"Lordum," dedi, "gökten düşen şimşekler gibi saldırmaları için mavi ejderhaları kullanırız. Şövalyelere darbeyi hızlı ve sert bir şekilde, daha bizim geldiğimizi bile görmeden indiririz. İzin verirseniz ejderhalarım bir hafta içinde saldırmaya hazır olurlar!"</p>

  <p class="p62">Bunu sindirmesi için durdu; sonra da usulca, "İnançlılar tarafından savunulduğu sürece Yüce Ermiş Kulesi'nin asla düşmediği söylenir. Kule'yi savunanlar inançlarını kaybetmiş durumdalar ve geri kazanma fırsatını onlara vermemeliyiz. Aralarından kanlı bıçaklı grupları bir araya getirecek bir kahraman çıkartmadan önce şövalyelere saldırmalıyız."</p>

  <p class="p62">Ariakas konu üzerinde tekrar düşündü. Kadının savları ikna ediciydi. Zayıf bir güçle savunulan kuleye yapılacak hızlı, şiddetli bir saldırı fikri hoşuna gitmişti. Şövalyelerin maneviyatı bozulacaktı. Palanthas hiç şüphesiz teslim olacaktı ve onun zenginliği ile ak kanatlı gemilerden oluşan filosuna ihtiyacı vardı. Sadece köle ticareti bile hazinesine çelik sikkelerin akmasını sağlayacaktı.</p>

  <p class="p62">Ariakas kabul etmek üzereyken Kitiara'nın gözlerine baktı. Komutanlarından birinin gözlerinde görmek istediği şeyi gördü; savaş arzusu. Ama orada başka bir şey daha gördü; duraksamasına neden olan bir şey. Kendini beğenmiş bir özgüven gördü.</p>

  <p class="p62">Kadın övülecek ve şöhret kazanacaktı; Kitiara, Mavi Leydi, Solamniya Fatihi.</p>

  <p class="p62">Kadının elinin Güç Tacı'na uzandığını gördü. Belki de rakiplerinden birini elemişti bile...</p>

  <p class="p62">Ariakas, Kit'ten korkmuyordu. Hiçbir şeyden ve kimseden korkmazdı. Kadının cüretkar planının zafer için tek şansı olduğunu düşünseydi, kadına planını gerçekleştirmesini emrederdi ve onunla kendine meydan okuduğunda ilgilenirdi. Ama kadının planı üzerinde düşündükçe, felaket olasılığını daha yüksek buluyordu.</p>

  <p class="p62">Ariakas, Kit'in ejderhalara olan güvenini doğru bulmuyordu. Kara Kraliçe'nin dönüşünden önce Ariakas ejderhaları savaşa hiç sürmemişti ve onların yıkma ve yıldırma konularındaki faydalarını kabul etse de onlara, Kitiara'nın önerdiği gibi bir savaşta başrolü vermenin akıllıca olduğunu düşünmüyordu. Ejderhalar kibirli hayvanlardı. Güçlü ve zeki olduklarından, insanlardan üstün olduklarını düşünürlerdi, tıpkı insanların pirelerden üstün olduklarım düşündükleri gibi. Ariakas, mesela bir ejderhaya doğrudan emir veremezdi. Ejderhalar sadece Kraliçe Takhisis'e itaat ederlerdi ve tanrıçanın bile onlarla konuşurken diplomatik olması gerekirdi.</p>

  <p class="p62">Kitiara'nın pervasız ve alışılmışın dışında planı, Ariakas'ın bir savaşı düzgün yönetmekle ilgili fikirlerine tamamen karşıydı ve bir kereliğine engellenmek &ndash;komutanın kimde olduğunun hatırlatılması&ndash; kadının canını acıtmazdı.</p>

  <p class="p62">"Hayır," dedi adam kararlı bir ifadeyle. "Güneydeki ve doğudaki durumumuzu güçlendirdikten sonra Yüce Ermiş Kulesi'ne saldıracağız."</p>

  <p class="p62">Kitiara hayal kırıklığına uğramıştı.</p>

  <p class="p62">"Lordum, eğer detayları açıklamama izin verirseniz görebileceğinize..."</p>

  <p class="p62">Ariakas, eliyle sert bir şekilde masaya vurdu.</p>

  <p class="p62">"Şansını zorlama, Mavi Leydi," dedi sert bir şekilde.</p>

  <p class="p62">Kitiara, ne zaman vazgeçmesi gerektiğini biliyordu. Adamı tanıyor ve anlıyordu. Adamın ejderhalara güvenmediğinin farkındaydı. Adamın kendisine güvenmediğini ve kararında bu güvensizliğin payının olduğunu biliyordu, ancak adam bunu asla itiraf etmezdi. Zorlamaya devam etmek tehlikeli olurdu.</p>

  <p class="p62">Ayrıca Kitiara, esrarengiz bir kesinlikte, adamın çok ciddi bir hata yapmış olduğunu da biliyordu. Bu hatayı askerler hayatlarıyla ödeyeceklerdi.</p>

  <p class="p62">Kitiara bütün bunları düşündü ve sonra da siyah lülelerini sallayıp omuzlarını silkerek vazgeçti. Her zaman ileriye bakan, asla geçmişi düşünmeyen pratik bir yapıya sahipti. Hayıflanarak zaman harcamazdı.</p>

  <p class="p62">"Siz nasıl isterseniz, lordum. Lord hazretlerinin planı nedir?"</p>

  <p class="p62">"Seni çağırmamın nedeni bu." Ariakas masadan kalktı ve kapıya yürüdü. Dışarıya uzanarak bağırdı, "İolanthe'yi bulun!"</p>

  <p class="p62">"İolanthe kim?" diye sordu Kitiara.</p>

  <p class="p62">"Bu onun fikri," dedi Ariakas. "O benim yeni cadım."</p>

  <p class="p62">Adamın gözlerindeki şehvet parıltısından, bu yeni cadının aynı zamanda adamın yeni aşığı olduğunu tahmin etti Kitiara anında. Kalçasını tekrar masaya yasladı, Ariakas'ın son oynaşının sevişirken fısıldadığı yarım akıllı planı duymaya hazırlandı ve o bir cadı, bir büyü kullanıcısıydı. Bu da durumu daha kötü bir hale getiriyordu.</p>

  <p class="p62">Kitiara, büyü kullanıcılarının yanında çoğu savaşçıdan daha rahattı. Annesi Rosamun, kanında büyüyle doğmuş, sonunda onu deliye çeviren garip hayaller ve transların esiri olmuştu. Aynı büyü, üvey kardeşi Raistlin'in damarlarında da akıyordu. Oğlanın içindeki yeteneği fark eden, onun bir gün sanatıyla ekmek kazanabileceğini &ndash;onu önce öldürmemesi koşuluyla&ndash; anlayan Kitiara olmuştu.</p>

  <p class="p62">Bütün savaşçılar gibi Kitiara da ne büyü kullanıcılarından hoşlanıyor, ne de onlara güveniyordu. Adilce dövüşmüyorlardı. Kadının karşısında ona kılıcıyla saldıran bir düşman olmalıydı, şarkı söyleyerek ve yarasa pisliği atarak etrafında hoplayıp zıplayan biri değil.</p>

  <p class="p62">Cadı, şehvet dolu bakışlarını ondan ayıramayan bir ogre muhafızın eşliğinde içeri girdi. İolanthe, çağrıya o kadar hızlı cevap vermişti ki Kitiara, cadının yakında bir odada bulunduğundan şüphelendi. Kadın ve Ariakas'ın bakışmasından, Kitiara kadının konuşmalarına kulak misafiri olmasına izin verildiğini tahmin etti.</p>

  <p class="p62">İolanthe; Kitiara'nın, Ariakas'ın aşıklarından birinin olmasını beklediği gibiydi. İnsandı, gençti (muhtemelen yirmilerinin sonlarında) ve Kitiara, eğer genç, kıvrımlı, şehvetli bir güzellikten hoşlanıyorlarsa erkeklerin onu güzel bulacaklarını tahmin etti.</p>

  <p class="p62">Ariakas'ın, Kitiara'nın yağsız ve kaslı güzelliğini beğendiği bir zaman olmuştu ama o zaman çoktan geçmişti. Kitiara, bunun geçmişte kalmasından epey memnundu. Ariakas'la yatmış olmasının tek bir nedeni vardı ve o da Ariakas'ın gözüne girmeye çalışan yüzlerce hevesli ve hırslı komutan arasından sıyrılmaktı.</p>

  <p class="p62">Kit, İolanthe'yi soğuk bir edayla başını eğerek ve dudağını bükerek selamladı; bu da İolanthe'ye neden ve nasıl burada olduğunu Kit'in bildiğini gösterdi.</p>

  <p class="p62">İolanthe, kadının çarpık gülümsemesine kendi büyüleyici gülümsemesi ile karşılık verdi. İolanthe, Kitiara uth Matar hakkında Ariakas'tan çok şey duymuştu ve cadı, kadınla tanışmayı çok istiyordu. İolanthe, Kitiara'yı kıskanmıyordu. Kıskançlık, kişinin kendisini önemsiz ve yetersiz hissettiği anlamına gelirdi ve İolanthe'nin kendi güçlerine &ndash;hem fiziksel, hem de büyüsel&ndash; olan inancı tamdı. Kimseyi kıskanmaya ihtiyacı olduğunu düşünmüyordu.</p>

  <p class="p62">Kitiara'da İolanthe'nin istediği bir şey vardı. Kit, bir Ejderha Yüceefendisiydi. Askerlere ve ejderhalara komuta ediyordu; serveti ve rütbesi vardı. O, Ariakas'ın gözünde adama eşitti ancak İolanthe adamın sadece cadısı ve metresiydi; pek çok metresinden biri. Kapının önünde nöbet tutan ogreler Kitiara'ya saygılı davranıyorlardı. İolanthe'ye ise yiyecek gibi bakıyorlardı.</p>

  <p class="p62">Cadı, Kitiara'nın sahip olduğu şeyi &ndash;güç&ndash; istiyordu ve onu alacaktı, ancak İolanthe bunu nasıl yapacağına henüz karar verememişti. O, Klıur'dan geliyordu, yüzlerce yıldır kan davaları nedeniyle savaşan vahşi, göçebe savaşçıların diyarından. İolanthe, Kitiara'yla dost olabilirdi. Onun en ölümcül düşmanı da olabilirdi. Her şey Kitiara'ya bağlıydı.</p>

  <p class="p62">"Fikrini Mavi Leydi'ye açıkla," dedi Ariakas, İolanthe içeri girerken.</p>

  <p class="p62">İolanthe, zarif bir şekilde eğilerek boyun eğdiğini gösterdi. Gözleri menekşe rengiydi ve sıra dışı rengini iyice belirtmek için gözlerine sürme çekmişti.</p>

  <p class="p62">Bu gözler Kitiara'nınkilerle buluştuğunda, kendisine değer biçen bakışlarla karşılaştı. Kitiara için tanıştığı erkeklerin çoğu, kadınların ise hepsi önemsizdi. Kadınlar, ona göre bebeklere ve sinir krizlerine düşkün yumuşak yaratıklardı. Kit, Ariakas'ın bu kadını neden yatağına aldığını görebiliyordu. İolanthe, Kitiara'nın şimdiye dek gördüğü en etkileyici, egzotik kadınlardan biriydi.</p>

  <p class="p62">"Solamn soyundan geliyorsun diye biliyorum, Kitiara..."</p>

  <p class="p62">"Uygun olan, bana Yüceefendi diyerek hitap etmen," diye belirtti Kitiara.</p>

  <p class="p62">İolanthe'nin siyah kirpikleri titredi. "Affınızı istirham ediyorum, Yüceefendi. Beni bağışlayın."</p>

  <p class="p62">Kitiara, kaba bir ifade ile başını salladı. "Devam et. Zamanım kısa."</p>

  <p class="p62">İolanthe, gizlice Ariakas'a baktı. Tam da beklediği gibi, adam bu durumdan keyif alıyordu. Astlarının birbirlerini boğazlamalarını uygun bulur, en güçlü olanın sağ kalmasını desteklerdi. İolanthe'nin aklına ikisini birden kullanabileceği, kendi gücünün artması için onları birbirine düşürebileceği fikri geldi. Tehlikeli bir oyundu bu ama İolanthe, damarlarında savaşçı kralların kanı ile doğmuştu ve Neraka'ya gelmesinin nedeni Ariakas'ın nasırlı ellerinin dokunuşunu hissetmek değildi.</p>

  <p class="p62">"Babanız bir şövalyeydi," diye ekledi İolanthe, Kitiara'nın babasının şerefsiz bir şövalye olduğunu belirtmeye imtina ederek, "ve bu yüzden de Solamn Şövalyeliği'nin siyasetine aşinasınız..."</p>

  <p class="p62">"Siyaset konuşulduğunda başıma korkunç bir ağrının girdiğini biliyorum," dedi Kitiara küçümseyerek.</p>

  <p class="p62">"Sizin bir faaliyet kadını olduğunuzu duymuştum." İolanthe, Kit'e tatlılıkla gülümsedi. "Derek Crownguard isimli bir şövalye tanıyor musunuz?"</p>

  <p class="p62">"Onu biliyorum. Onunla hiç tanışmadım. Zengin bir aileden gelen bir Gül Şövalyesi ve şövalyeliğin liderliği için Gunthar uth Wistan ile yarışıyor."</p>

  <p class="p62">Siyaset Kitiara'nın başını ağrıtıyor olabilirdi ama fethetmek üzere olduğu diyarda neler olduğu konusunda bilgi sahibi olmaya dikkat ediyordu.</p>

  <p class="p62">"Crownguard hırslı biri. Şan peşinde. Yemin ve Düstur'a sıkı sıkıya bağlı. Doğru yaptığından emin olmak için Düstur'a bakmadan sıçmaya bile gitmez."</p>

  <p class="p62">"Bu biraz kaba oldu ama doğru," dedi İolanthe.</p>

  <p class="p62">"Bu Crownguard, şövalyeliğin yok edilmesinin anahtarı," dedi Ariakas.</p>

  <p class="p62">"Onu öldürtmemi mi istiyorsunuz?" diye sordu Kitiara.</p>

  <p class="p62">Kit, Ariakas ile konuşuyordu ama kafasını sallayarak onu yanıtlayan İolanthe oldu. Omuz hizasındaki uzun siyah saçları ve küt kakülleri, ince bir altın bantla süslenmişti. Gür saçları kadın kafasını hareket ettirdikçe savruluyor, güzel kokulu bir parfüm yayıyordu. Altın ipliklerle süslenmiş siyah ipek cübbesi kat kat dikilmişti; böylece yarı saydam, ince kumaş bazen vücuduna yapışıp bazen de uçuşarak altındaki kahverengi tenin bir görünüp bir kaybolmasına olanak sağlıyordu. Kadının kollarında ve ayak bileklerinde altın bilezikler, ellerinde altın yüzükler vardı. Ayakları ise çıplaktı. Kitiara, onun aksine, ejderha zırhı ve uzun çizmeler giyiyor, ter ve deri kokuyordu.</p>

  <p class="p62">"Suikast, Derek Crownguard'ı bir kahraman yapar," dedi İolanthe. "Şu anda şövalyelerin bir kahramana ihtiyacı var ve bunu onlara ancak bir aptal verir."</p>

  <p class="p62">Sabırsızlanmaya başlayan Ariakas, "Sadece planı anlat, İolanthe," dedi, "ya da daha iyisi, bunu kendim yaparım.</p>

  <p class="p62">"Ejderha kürelerinden bahsedildiğini duydun mu?" diye sordu Kitiara'ya.</p>

  <p class="p62">"Elf kralı Lorac'ı köle eden büyülü nesne mi?"</p>

  <p class="p62">"Onun gibi bir başka küre Buzsınırı'nda bulundu. Görünüşe göre Beyaz Kanat'ın Ejderha Yüceefendisi Feal-Thas, dolabını temizlerken rastlamış ona," dedi Ariakas ifadesiz bir sesle.</p>

  <p class="p62">"Onu gidip almamı istiyorsunuz," dedi Kit.</p>

  <p class="p62">Ariakas, parmak uçlarını birbirine vurdu. "Hayır. Küreyi ele geçiren Derek Crownguard olmalı."</p>

  <p class="p62">Kitiara kaşlarını kaldırdı. Beklediği şey kesinlikle bu değildi.</p>

  <p class="p62">"O neden, lordum?"</p>

  <p class="p62">"Çünkü küre Crownguard'ı ele geçirecek, tıpkı elf kralını eline geçirdiği gibi ve onu kontrolü altına alacak. Derek Crownguard Solamniya'ya geri dönecek; Solamn'ın kuyusunu zehirleyecek. Bizim emrimiz altında, şövalyeleri doğrudan yıkıma sürükleyecek. Bu planın diğer bir avantajı da, kritik bir dönemde Derek'i Solamniya'dan uzaklaştıracak olması. Sen Solamn'ları tanıyorsun. Ne düşünüyorsun?"</p>

  <p class="p62">Kitiara'nın düşündüğü, Yüce Ermiş Kulesi'ne şu anda yapılacak cüretkar bir saldırı sayesinde savaşın kazanılabileceğiydi ama Ariakas bunu duymak istemiyordu ve Kitiara, bir anda bunun nedenini anladı. Adam, düşmanı olan Solamniya Şövalyeleri'nden nefret ederdi ama onlardan nefret ettiği kadar onlara inanırdı da. Onların efsanelerine inanırdı. Şövalye Huma ve onun Kara Kraliçe ve ejderhalarını Abyss'e sürdüğü efsanesine inanırdı. Şövalyelerin cesaretine ve gücüne; ve onların geçmişte kalan şöhretine dair hikayelere inanırdı. Bu ayrıntılı planı tasarlamıştı; zira içten içe, onları askeri bir şekilde yenemeyeceğine inanıyordu.</p>

  <p class="p62">Kitiara böylesi kuruntuların etkisinde değildi. Bu hikayelere inanmıyordu. Ahlaksız babasının şahsında şövalyeleri tanımıştı ve onların parlak gümüş zırhlarının paslı ve delikli olduğunu, yürüdüklerinde gıcırdadığını biliyordu.</p>

  <p class="p62">Bunun apaçık farkındaydı ama bu konuda yapabileceği hiçbir şey yoktu. Bir o kadar açık olan diğer konu da, Ariakas'ın planının başarısız olması durumunda, eğer ejderha orduları Solamniya savaşını kaybederlerse, kendisi &ndash;Mavi Kanat'ın komutanı olarak suçlanacaktı. Kazanmalarını sağlayacak stratejiyi Ariakas'a söylemiş ve onun da reddetmiş olmasının bir önemi yoktu. Zamanı geldiğinde bunu işine geldiği şekilde unutacaktı.</p>

  <p class="p62">O ve cadısı, ne kadar zeki olduklarının kadın tarafından söylenmesini bekliyorlardı.</p>

  <p class="p62">Görevini yerine getirecekti. Her şeyin ötesinde o bir askerdi ve adam da onun komutanıydı.</p>

  <p class="p62">"İlginç bir fikir," dedi Kitiara.</p>

  <p class="p62">"Solamnlar büyülü olan her şeyden şüphelenirler ve hiçbirine güvenmezler ama..." &ndash;İolanthe'ye gülümsedi&ndash; "...güzel bir kadının, Sör Derek'e endişelerini yok etmesinde yardım edebileceğinden hiç şüphem yok. Eğer hepsi bu kadarsa lordum, ordumun başına geri dönmeliyim."</p>

  <p class="p62">Kitiara, Yüce Ermiş Kulesi'ne saldırmasını Ariakas'ın reddetmesini bir şekilde atlatabileceğini düşünüyordu. Kadının kendisine karşı gelmesi yüzünden önce öfkelenecekti ama kazanacağı zafer, adamın öfkesini sakinleştirirdi. Yenilgiden sonra adamın hiddetine katlanmaktansa böylesi daha iyi olurdu...</p>

  <p class="p62">"Mükemmel," dedi Ariakas yumuşak bir sesle. "Plandan hoşlanmana memnun oldum Kitiara, çünkü Crownguard'ı tuzağa düşürmek için seni göndermeye karar verdim."</p>

  <p class="p62">Kelimeleri, iki kadının da şaşırmasına neden oldu. İolanthe, en az Kit kadar, büyük bir hayret içinde baktı adama.</p>

  <p class="p62">"Lordum," diyerek itiraz etti İolanthe öfkeyle, "siz ve ben, gitmesi gerekenin ben olduğu konusunda..."</p>

  <p class="p62">"Lordum," diye konuştu Kitiara aynı anda, siyah kaşlarını sinirle çatarak, "ben Mavi Kanat'ın komutanıyım. Yerim, askerlerimin yanı..."</p>

  <p class="p62">Ariakas memnun olmuştu. Bu güçlü iki Kadın, kendilerine çok güvenmeye başlamışlardı.</p>

  <p class="p62">"Kararımı değiştirdim," dedi sert sesiyle ikisinin sözünü de keserek.</p>

  <p class="p62">"İolanthe, Yüceefendi haklı. Şövalyeler büyüye ve onu kullananlara güvenmezler; senin gitmeni kabul ederken aklıma gelmeyen bir gerçek bu. Kitiara bir savaşçı ve bu görev için çok daha uygun. Sana gelince, Yüceefendi, senin askerlerin kış boyunca hareket etmeyecekler. Bir süre onlardan ayrı kalabilirsin."</p>

  <p class="p62">Kit sırtını döndü, hayal kırıklığına uğradığını göstermemeye kararlıydı. Pencerenin kenarına giderek gözlerini avluya dikti; bir grup esir, ayak bileklerinden birbirlerine zincirlenmiş, bir darağacının ayaklarının dibinde sıralanmıştı. Bugün, hainleri asma günüydü. Celladın, ilmeği genç bir adamın boynuna takmasını izledi tepkisizce; adam dizlerinin üzerine çökmüş masum olduğunu haykırıyor, hayatının bağışlanması için yalvarıyordu. Muhafızlar onu ayağa kaldırarak kafasına bir çuval geçirdiler.</p>

  <p class="p62">"Bizi yalnız bırak, İolanthe," dedi Ariakas kısa bir süre sonra. "Yüceefendi ile konuşmam lazım."</p>

  <p class="p62">İolanthe, Kitiara'ya tehditkar bir ifade ile baktı, sonra da ipek elbisesini savurarak ayrıldı. Kapıyı ardından çarparak kapattı. Kitiara, duygularını tekrar kontrol altına almıştı.</p>

  <p class="p62">"Hanımefendi bundan memnun olmadı. Korkarım bu gece soğuk bir yatakta uyuyacaksınız, lordum."</p>

  <p class="p62">"Hiçbir kadın bana '<span class="t21">hay</span><span class="t21">ı</span><span class="t21">r</span>' diyemez, Kitiara," dedi Ariakas sakince. "Bunu biliyorsun ve şu gizli bıçağınla oynamayı da kes. Crownguard'la olan işi senin halletmen gerektiğine karar verdim. Bu görevi tamamladığında; ki senin pek vaktini almaması lazım, elbette doğru bir şekilde ele alırsan..."</p>

  <p class="p62">"O konuda şimdiden bazı fikirlerim var lordum," dedi Kitiara.</p>

  <p class="p62">"İyi. Ondan sonra Liman'a uçmanı ve Kırmızı Kanat'taki karmaşık durum hakkında bana rapor vermeni istiyorum."</p>

  <p class="p62">Kitiara buna karşı çıkacaktı, zira Kırmızı Kanat'ı gerçekten de hiç umursamıyordu, ama bir anda aklına bir şey geldi. Liman, Solace'a yakındı. Eskiden gezdiği yere yapacağı kısa bir yolculuk çok ilginç olabilirdi.</p>

  <p class="p62">"Emrinizdeyim, lordum," dedi.</p>

  <p class="p62">"Sonra da Buzsınırı'na gideceksin. Bu elf büyücüye güvenmiyorum. Bir ejderha küresine sahip olduğunu bir anda '<span class="t21">hat</span><span class="t21">ı</span><span class="t21">rlam</span><span class="t21">ı</span><span class="t21">ş</span>' olmasını rahatsız edici buluyorum."</p>

  <p class="p62">Ariakas ilerleyerek kadının yanına geldi. Darağacının altındaki kapağın açılmasını ve genç adamın düşerek ölmesini izlediler birlikte. Düşüş, genç adamın boynunu kırmadı ve adam bir süre boyunca ilmeğin ucunda kıvrandı.</p>

  <p class="p62">"Ah, bir tekmeci," diye belirtti Ariakas eğlenerek.</p>

  <p class="p62">Kitiara, adamın bedeni kıpırdanmayı kesip rüzgarda sallanmaya başlayana kadar izledi. Ariakas'ın daha söyleyecekleri vardı. Adamın konuşmasını bekledi.</p>

  <p class="p62">"İolanthe'nin şövalyenin ejderha küresini çalması planını desteklememin asıl nedeni bu. Onun Feal-Thas'ın elinde olmasını istemiyorum."</p>

  <p class="p62">"Küreyi ondan alabilirim," dedi Kitiara.</p>

  <p class="p62">Ariakas, kadına soğuk bir ifadeyle baktı. "Ona senin sahip olmanı da istemiyorum."</p>

  <p class="p62">Kitiara hafifçe gülümsedi. Askerlerin ipi kesip bedeni yere indirmesini ve ilmeği sıradaki bir sonraki adam için hazırlamasını sesini çıkarmadan izledi.</p>

  <p class="p62">"Ancak yine de Feal-Thas'ın ona güvenmediğimi düşünmesini istemiyorum," diyerek devam etti Ariakas konuşmaya. "Bana faydası var; o donmuş çorak arazide yaşamaya ikna edebileceğim başka kimseyi tanımıyorum. Onunla ilgilenirken kurnaz olmalısın."</p>

  <p class="p62">"Elbette, lordum."</p>

  <p class="p62">"Ejderha küresine gelince, bu Crownguard ile işim bittiğinde o öldürülecek ve küreyi kendim alacağım. Bu plandaki dehayı görebiliyor musun?"</p>

  <p class="p62">Kitiara, Yüce Ermiş Kulesi'ne saldırmak olan kendi planındaki dehayı görüyordu. Sessizce iç geçirdi.</p>

  <p class="p62">"Evet, lordum," diye yanıtladı saygıyla.</p>

  <p class="p62">Avluda, muhafızlar sıradaki adamı basamaklardan yukarı çıkartıyorlardı. Kadın pencereye sırtını döndü.</p>

  <p class="p62">"Lord hazretleri, Feal-Thas'a sunmam için bana yazılı bir emir vermeli. Yoksa bana inanmaz."</p>

  <p class="p62">"Elbette. Sabaha elinde olur. Ayrılmadan önce uğra."</p>

  <p class="p62">"Crownguard'ı nerede bulacağımı biliyor musunuz, lordum? Bir süre önce kalesini yıktığımı hatırlar gibiyim..."</p>

  <p class="p62">"Casuslarıma göre Sancrist Adası'nda, Wistan Kalesi'nde kalıyormuş. Ancak Palanthas'a geri dönmek için oradan ayrılacakmış."</p>

  <p class="p62">Kitiara, kuşku içinde Ariakas'a baktı. "Orası düşman toprakları, lordum!"</p>

  <p class="p62">"Tehlikeli bir görev Kit," dedi Ariakas sakin bir şekilde. "Seni seçmemin nedeni de bu."</p>

  <p class="p62">Kitiara, bunun yanında başka nedenler de olduğu hissine kapıldı. Çok kısa bir süre önce Solamniya'ya İolanthe'yi göndermeyi düşünüyordu. Ariakas, anlık hislerle hareket eden biri değildi. Bu değişikliği yapmakta bir nedeni vardı. Kit, huzursuzca bunun ne olduğunu düşündü. Kendisini ele mi vermişti? Ona karşı gelmeyi ve Kule'ye saldırmayı düşündüğünü mü tahmin etmişti? Ağzından çıkan kelimeleri, hareketlerini düşündü ve kendini ele verecek bir şey yapmadığına karar verdi. Hayır, sadece Yüce Ermiş Kulesi'ne saldırma konusunda ona baskı yapmasına sinirlenmiş olmalıydı.</p>

  <p class="p62">İşleri bittiğinden, Kitiara ayrılmak için izin istedi. Görünüşe göre, birbirlerinden ayrılırlarken araları epey iyiydi.</p>

  <p class="p62">"Senin hakkında hoşlandığım şeylerden biri bu, Kitiara," dedi Ariakas kadın kapıya doğru yürürken. "Yenilgiyi bir erkek gibi kabulleniyorsun. İstediğin olmadı diye suratını asmıyorsun, somurtmuyorsun. Gelişmeler hakkında beni haberdar et."</p>

  <p class="p62">Kitiara odadan çıkarken düşüncelerine o kadar dalmıştı ki; ne başka bir odanın kapısının gıcırdayarak açıldığını duydu, ne de uzun siyah kirpiklerin altındaki sürmeli, parlak menekşe gözlerin kendisini izlediğini gördü.</p>

  <p class="p62">Kit, kılıcını ve çizme bıçağını ogrelerden geri aldı. Grag'ın aksine, kadının elleri kılıç kemerini takarken titremiyordu ama benzer bir rahatlama hissi onda da vardı. Rahatlık hissetmeden çok az kişi Ariakas'ın huzurundan canlı ayrılırdı.</p>

  <p class="p62">"En yakın meyhanenin yerini öğrenmek ister misin?" diye sordu kılıcını uzatan ogre.</p>

  <p class="p62">"Sağ ol, biliyorum," dedi Kitiara.</p>
</body>
</html>
