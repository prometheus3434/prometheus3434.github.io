<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p18"><span class="t29">- 6 -</span><span class="t27"><br /></span><span class="t27">Kurtar</span><span class="t27">ı</span><span class="t27">ş</span><span class="t27">.</span><span class="t27"><br /></span><span class="t27">Sturm tart</span><span class="t27">ı</span><span class="t27">ş</span><span class="t27">may</span><span class="t27">ı</span> <span class="t27">tatl</span><span class="t27">ı</span><span class="t27">ya ba</span><span class="t27">ğ</span><span class="t27">l</span><span class="t27">ı</span><span class="t27">yor.</span></h3>

  <p class="pFirst"><span class="drop_caps"><img alt="Ş" src="../Images/BD_Renaissance_Ss.png" /></span>övalyeler ve kender, kütüphanenin gizli girişinden çıktıklarında kendilerini bir kar fırtınasının içinde buldular; havadaki değişiklik şaşırtıcıydı; zira yer altına indiklerinde gün güneşliydi.</p>

  <p class="pSecond">Büyük, ağır kar taneleri gökten yağarak görüşlerini engelliyor ve taş sokakları kayganlaştırıp tehlikeli bir hale getiriyordu. Marcus sadece birkaç dakika önce çıkmış olmasına karşın, hızla yağan kar yüzünden adamın ayak izleri kapanmaya başlamıştı bile. Tas'ın söylediği gibi, kar o kadar çok yağıyordu ki yüzlerindeki burunlarını bile görmekte zorlanıyorlardı ve beyaz perdenin arkasından bir şekil bir anda önlerinde belirdiğinde irkildiler.</p>

  <p class="p62">"Benim, Marcus," dedi adam, çelik şangırtısını duyarak ellerini kaldırırken. "Adalet Sarayı'na gitmek için bir rehbere ihtiyacınız olacağını düşündüm."</p>

  <p class="p62">Derek kılıcını kaldırırken mırıldanarak teşekkür etti ve fırtınanın içinde hızla hareket ettiler; göz kapaklarını kırpıştırarak gözlerindeki karı temizliyorlar ve buzlu yollarda kayıyorlardı. Dünyanın geri kalanı bir kar örtüsünün altında sakinleşmiş ve sessizleşmiş olabilirdi ama onlara ait olan küçük kısım epey hareketliydi, zira kender hiç durmadan konuşuyordu.</p>

  <p class="p62">"Karın her şeyi nasıl farklı gösterdiğini hiç fark ettiniz mi? Bir tipide kaybolmanın çok kolay olmasının nedeni bu sanırım. Kayıp mı olduk? Bu ağacı &ndash;şu yamuk yumuk olanı&ndash; daha önceden gördüğümü hatırlamıyorum. Bence yanlış tarafa döndük..."</p>

  <p class="p62">En sonunda bir sokağın köşesine geldiler ve kender bir binayı tanıdı ama bu onun konuşmasını durdurmadı.</p>

  <p class="p62">"Şu canavar heykellerine bir bakın. Hey, bir tanesinin hareket ettiğini gördüm! Brian, şu vahşi görünüşlü canavarın hareket ettiğini gördün mü? Şu binanın tepesindeki tüneğinden uçsa ve üzerimize saldırsa ve sivri pençeleriyle gözlerimizi oysa heyecanlı olmaz mıydı? Gözlerimin oyulmasını istemiyorum, yanlış anlama, gözlerimi severim. Onlarsız pek bir şey göremezdim. Baksana Marcus, bence yine kaybolduk. Şu kasabın yanından geçtiğimizi hatırlıyorum; ah, bekle, evet, hatırladım..."</p>

  <p class="p62">"Onu susturamaz mısın?" diye homurdandı Derek.</p>

  <p class="p62">"Dilini kesmeden mümkün değil," dedi Aran.</p>

  <p class="p62">Derek, bu öneriyi değerlendiriyor gibi gözüküyordu. Ancak bu sırada &ndash;Tas'ın şansına&ndash; büyük, çirkin, tuğladan yapılma bir bina olan Adalet Sarayı'na vardılar. Fırtınaya rağmen önünde bir kalabalık toplanmıştı ve aralarından bazıları, nefret ettikleri o Solamn'ın, lordun eteklerinin arasına saklanmayı bırakması ve kendisini göstermesi için bağırıyorlardı.</p>

  <p class="p62">"Bu insanlar bizden gerçekten de nefret ediyorlar," dedi Derek.</p>

  <p class="p62">"Bunun için sadece onları suçlayamazsın," dedi Marcus.</p>

  <p class="p62">"Bize sırtlarını çevirenler onlardı," dedi Derek. "Afet'ten sonra bu şehirde pek çok Solamn öldü çetelerin elinde."</p>

  <p class="p62">"Bu bir trajediydi," diye itiraf etti Marcus. "Ve kargaşa bittiğinde, buradaki insanların bazıları kendilerinden gerçekten utandılar. Tarsisliler, barışmak için Solamniya'ya bir heyet gönderdiler. Bunu biliyor muydun?"</p>

  <p class="p62">Derek kafasını salladı.</p>

  <p class="p62">"Barış teklifleri reddedildi. Gemilerinden çıkarak Solamn topraklarına ayak basmalarına bile izin verilmedi. Eğer Solamn'lar kendilerine yapılan yanlışları affetmiş olsalardı, Düstur'un yapmalarını söylediği gibi," diye ekledi Marcus gözünün kenarından Derek'e bakarak, "şövalyeler Tarsis'e buyur edilirlerdi ve belki de şehir, ejderha ordusu tarafından saldırıya uğramak üzere olmazdı."</p>

  <p class="p62">"Solamniya'nın büyük bir kısmı şu anda düşmanın ellerinde, dedi Derek.</p>

  <p class="p62">"Evet, biliyorum," dedi Marcus. "Ailem Vingaard'da yaşıyor. Uzun süredir onlardan haber alamıyorum."</p>

  <p class="p62">Şövalyeler bir an için sessiz kaldılar, sonra Brian, "Sen Solamniya'dansın o halde," dedi usulca.</p>

  <p class="p62">"Evet" dedi Marcus. "Kenderin deyimiyle '<span class="t21">Patetikler</span>'den." Karın arkasından Tasslehoff a gülümsedi. "Buraya Lillith ve birkaç kişiyle birlikte kütüphaneyi korumak için gönderildim."</p>

  <p class="p62">Ve "Onu korumanıza imkan yok!" dedi Brian, aniden ve hiç sebepsiz adama öfkelenerek. "Ejderha ordularından koruyamazsınız. Kütüphane gizli ve güven içinde. Sen ve Lillith onu kilitlemeli ve terk etmelisiniz. Birkaç kitap için hayatlarınızı tehlikeye atıyorsunuz."</p>

  <p class="p62">Kızararak sustu. Bu kadar hiddetle konuşmak istememişti. Herkes şaşkınlık içinde ona bakıyordu.</p>

  <p class="p62">Marcus nazik, cana yakın ama kararlıydı. "Tanrımızın bizimle beraber olduğunu unutuyorsunuz, Sör Şövalye. Eğer dövüşmemiz gerekirse, Gilean bizi yalnız bırakmayacaktır. Bir süre burada bekleyin. Meslektaşlarımdan biriyle görüşeceğim. Ona neler olduğunu soracağım."</p>

  <p class="p62">Saraydan henüz çıkmış bir adamla konuşmak için hızla ilerledi karın altında. Kısa bir süre konuştuktan sonra, Marcus hızla geri döndü.</p>

  <p class="p62">"Arkadaşlarınız hapse atılacaklar..."</p>

  <p class="p62">"Umarım güzel bir hapishanedir," dedi Tasslehoff ortaya. "Bilirsiniz, bazıları güzeldir ve bazıları değildir. Tarsis hapishanesinde hiç bulunmadım şimdiye kadar, bu yüzden de nasıl olduğunu bilmi..."</p>

  <p class="p62">"Sus Burrfoot!" diye emretti Derek sert bir sesle. "Aran, şu lanet olası mataranı kaldır!"</p>

  <p class="p62">Tasslehoff aklındakileri şövalyeye söylemek için ağzını açtı ama bir yığın kar tanesi yuttu ve ondan sonraki birkaç saniyeyi öksürüp onları çıkarmaya çalışarak geçirdi.</p>

  <p class="p62">"Saray nazırı, onları kalabalığın görebileceği bir yerden çıkarmayı göze alamıyor," diyerek devam etti Marcus, "onları tutuklamaya çalışırken olanları gördükten sonra özellikle. Arkadaki bir sokaktan çıkartacak onları."</p>

  <p class="p62">"Şans bir kez olsun bizim yanımızda," dedi Derek.</p>

  <p class="p62">"Şans değil," dedi Marcus ciddiyetle. "Gilean'ın bir lütfu. Acele edin! Bu taraftan."</p>

  <p class="p62">"Belki kenderin tıkanmasını sağlayan da Gilean'dı," dedi Matarasını kemerine koymuş, öksüren Tasslehoff'un sırtına vuruyordu.</p>

  <p class="p19">"Eğer öyleyse, onun takipçisi olabilirim," dedi Derek.</p>

  <p class="p20"><span class="t30">*****</span></p>

  <p class="p62">Marcus, onları Saray'ın etrafından dolandırarak binanın arkasındaki bir sokağa götürdü. Fırtına oyun oynamaktan hoşlanırmışcasına kar yağışı kesildi ve gün ışığı, yeni yağmış karın üzerinde parladı. Sonra gökyüzünde daha çok bulut belirdi ve güneş, kar yağışlarının arasından bir saklanıp bir yüzünü gösterdi; bir an için güneş parıl parıl parıldıyor, sonra kar yağıyordu.</p>

  <p class="p62">Bina, karanlık ve kasvetli sokağın üzerine gölgesini düşürdü. Tam sokağa girdikleri sırada Brian, pelerinli ve kukuletalı iki suretin sokağın diğer ucundaki duvardan ayrıldıklarını ve onların aksi istikamete doğru yürüdüklerini gördü.</p>

  <p class="p62">"Şuraya bakın!" dedi işaret ederek.</p>

  <p class="p62">"Ejderanlar," dedi Aran, Derek'in bakmadığı bir anda gizlice bir yudum içki içerken. "Bizi köprüde durduranlar gibi giyinmişler."</p>

  <p class="p62">"Sence bizi gördüler mi?"</p>

  <p class="p62">"Sanmıyorum. Gölgedeyiz. Ben de onları görmezdim ama güneşin altına yürüdüler. Acaba neden bu kadar çabuk gittiler..."</p>

  <p class="p62">"Susun! Bu gelenler onlar olmalı!" diye uyardı Marcus.</p>

  <p class="p62">Bir kapı açıldı ve bazı sesler duydular.</p>

  <p class="p62">"Kenderi al," dedi Derek, Marcus'a.</p>

  <p class="p62">Tasslehoff, önlerindeki dövüşte yardımına ihtiyaçları olacağı konusunda ısrar etmeye çalıştı ama Marcus, eliyle Tas'ın ağzını kapattı ve tartışmayı kesti.</p>

  <p class="p62">Nazır, Saray'dan çıktı. Arkasında beş tutuklu vardı ki bunlardan birinin kadın olduğunu gördü şövalyeler. Yanlarında üç muhafız yürüyordu. Brian, kadının yanında onu korurcasına yürüyen Sturm'ü tanıdı ve duyduklarının doğru olduğunu gördü; Sturm gerçekten de üzerine şövalyeliğin sembolleri olan gül ve yalı çapkını işli bir göğüs zırhı giyiyordu.</p>

  <p class="p62">Derek, Sturm Brightblade hakkında ne söylerse söylesin, Brian adamın bir Solamniya Şövalyesi'nin olması gerektiği gibi biri olduğunu düşünürdü hep &ndash;nazik, yürekli ve asil&ndash; ki bu yüzden de şövalye olduğu hakkında yalan söylemek, giymeye hakkı olmayan zırhı giymek gibi utanç verici bir şey yapıyor olması çok tuhaftı.</p>

  <p class="p62">Brian, kınından yavaşça ve sessizce çıkartarak, kılıcını çekti. Arkadaşları da silahlarını ellerine almışlardı. Marcus, ağzını tıkayarak kenderi geriye çekerek iyice gölgenin altına soktu.</p>

  <p class="p62">Kapı tutukluların arkasından kapandı. Nazır onları sokakta ilerletti. Brian, Sturm'ün tutuklulardan biriyle bakıştığını gördü ve kurtulmaya çalışacaklarını tahmin etti.</p>

  <p class="p62">"Ben nazırı alırım," dedi Derek. "Siz diğer muhafızlarla ilgilenin."</p>

  <p class="p62">Nazır, binanın önündeki kalabalığın haykırışlarını duyabiliyordu ama arka sokakta güvende olduklarına inanıyordu. Sorun çıkmasını beklemediğinden, etrafa dikkatle bakmıyordu. Çelik üzerinden yansıyan ışığı görünce anladı başının belada olduğunu. Kendisine doğru koşan pelerinli üç suret görünce alarm vermek için düdüğünü ağzına götürdü. Derek, kılıcının kabzasıyla adamın kafasına vurdu ve yardım çağıramadan bayılttı. Aran ve Brian da üç muhafıza kılıçlarıyla saldırdılar ve onları kaçırdılar.</p>

  <p class="p62">Şövalyeler, bu ani kurtuluş karşısında kendilerine şaşkınlık içinde bakan tutuklulara döndüler.</p>

  <p class="p62">"Siz kimsiniz?" diye sordu yarımelf.</p>

  <p class="p62">Brian, merakla adamı inceledi. Uzun boylu ve kaslıydı, deri ve kürkten giysiler giymişti ve muhtemelen yüzündeki elf izlerini gizlemek için sakal bırakmıştı ancak adamın elf yarısı, Brian'ın gördüğü kadarıyla, kulakları dışında pek belli değildi. Otuzlarının ortasında gibi gözüküyordu ama gözlerindeki ifade, dünyada uzun süredir yaşayan, hayatın hem üzüntülerini, hem de sevinçlerini bilen bir adama aitti. Elbette, damarlarındaki elf kanı ona çoğu insandan daha uzun bir ömür veriyordu. Brian, adamın aslında kaç yaşında olduğunu merak etti.</p>

  <p class="p62">"Yağmurdan kaçarken doluya mı tutulduk?" diye sordu yarımelf. "Yüzlerinizi açın."</p>

  <p class="p62">O ana kadar Brian kurtarıcılardan çok katillere benzediklerini farketmemişti. Atkısını indirdi, Sturm'e döndü ve hızla Solamn lisanında konuşarak, "<span class="t21">Oth Tsarthon e Paran,</span>" yani, "Dostluk ile geldik," dedi.</p>

  <p class="p62">Sturm, dişi tutuklunun önüne geçmiş, kadını korurcasına ardında tutuyor, ona kendi vücuduyla siper oluyordu. Kadın peçeliydi ve kalın bir pelerin giyiyordu, bu yüzden Brian onun hakkında bir intibaya sahip değildi. Kadın süzülürcesine hareket ediyordu ve şövalyenin kolundaki eli zarafeti ve beyazlığıyla dikkat çekiyordu. Söylenileni anlayan Sturm'ün ağzı açık kaldı.</p>

  <p class="p62">"<span class="t21">Est Tsarthai en Paranaith</span>" yani, "Yoldaşlarım sizin arkadaşınızdır," diye yanıtladı. Sonra da Ortak Lisan'da, "Bu adamlar Solamniya Şövalyeleri," dedi.</p>

  <p class="p62">Hem yarımelf, hem de cüce, onlara kuşkuyla baktılar. "Şövalyeler mi? Neden..."</p>

  <p class="p62">"Açıklayacak zaman yok Sturm Brightblade," dedi Derek, diğerlerinin Solamnca bilmiyor olduklarını düşünüp nezaketinden Ortak Lisan'da konuşarak. "Muhafızlar birazdan döner. Bizimle gelin."</p>

  <p class="p62">"Bu kadar hızlı olmaz!" dedi Flint ters ters.</p>

  <p class="p62">Uzun sakalındaki gri tellere bakılırsa yaşlı bir cüceydi ve Brian'ın tanıdığı pek çok cüce gibi huysuz, laf anlamaz ve inatçı bir hali vardı. Muhafızlardan birinin kaçarken düşürdüğü halberd'i<a id="a0"></a><a href="../Text/notes.html#a13"><span class="t32">{1}</span></a> aldı ve iri, güçlü elleriyle sapını tutarak, daha rahat kullanabilmek için kıvrık dizinin üzerine vurup kırdı.</p>

  <p class="p62">"Ya açıklamak için zaman bulursunuz ya da ben gelmem," dedi cüce onlara. "Şövalyenin adını nereden biliyorsunuz ve nasıl oldu da bizi burada beklediniz..."</p>

  <p class="p62">Bu sırada Tasslehoff, Marcus'un ellerinden kurtulmayı başarmıştı. "Ah, ezip geçin şunu," diye bağırdı kender neşeyle. "Cesedini de kargalara bırakın. Onlar da ilgilenmezler ya, neyse; bu dünyada bir cüceye dayanabilecek çok az..."</p>

  <p class="p62">Yarımelf rahatladı ve gülümsedi. Yüzü kıpkırmızı kesilmiş olan cüceye döndü. "Tatmin oldun mu?"</p>

  <p class="p62">"Günün birinde bu kenderi geberteceğim," diye mırıldandı cüce sakalının altından.</p>

  <p class="p62">Bütün bu süre boyunca Sturm, atkısını yüzünden çekmiş olan Derek'e bakmıştı.</p>

  <p class="p62">"Brightblade," diyerek selamladı Derek, soğuk bir edayla.</p>

  <p class="p62">Sturm'ün dudakları gerildi, yüzü karardı ve eli, kılıcının kabzasını kavradı. Brian sorun çıkacağını öngörerek gerildi ama sonra Sturm yanındakilere, özellikle de peçeli kadına baktı. Brian, Sturm'ün ne düşündüğünü tahmin edebiliyordu. Yalnız olsaydı, kendisini ve ailesini alenen aşağılamış olan bu adamdan herhangi bir yardım almayı kabul etmezdi.</p>

  <p class="p62">"Lordum," dedi Sturm, en az diğerininki kadar soğuk bir sesle. Eğilerek selam vermedi. Daha çok konuşacaklardıysa bile kendilerine doğru gelen düdük sesleri ve haykırışlar ile engellendiler.</p>

  <p class="p62">"Muhafızlar! Bu taraftan!" diye seslendi Marcus.</p>

  <p class="p62">Sturm'ün arkadaşları ona baktılar ve o da başını salladı. Marcus, sarhoş bir yılan gibi kıvrılıp bükülen caddeler ve sokaklardan oluşan labirente soktu onları. Kısa bir süre içinde muhafızları atlattılar ve düdük seslerini artık duyamadıkları zaman kovalamacadan kurtulduklarını düşündüler ve caddedeki insanların arasına karışmak için yavaşladılar.</p>

  <p class="p62">"Seni kurtardığıma mutlu musun Flint?" diye sordu Tasslehoff, asık suratlı cücenin yanında yürürken.</p>

  <p class="p62">"Hayır," diye yanıtladı cüce dik dik bakarak, "ve beni sen kurtarmadın, seni kapı kulbu kılıklı. Şövalyeler kurtardı." Kenderin yakınında yürüyen Brian'a isteksiz bir minnettarlıkla baktı.</p>

  <p class="p62">Tasslehoff sırıttı ve Brian'a suç ortağıymışcasına göz kırptıktan sonra, "Elindeki halberd çok güzelmiş Flint!" dedi.</p>

  <p class="p62">Flint kırık silahı atmak üzereydi ama kenderin alayı yüzünden sıkıca elinde tuttu. "İşime yarıyor," dedi, "ve ayrıca, o bir halberd değil. Bir hauberk."</p>

  <p class="p62">"Hayır, değil!" Tasslehoff alçak sesle kıkırdadı. "Hauberk, Sör Brian'ın giymiş olduğu gibi zincir zırhlara denir. Halberd bir silahtır."</p>

  <p class="p62">Flint homurdandı. "Bir kender silahlar hakkında ne bilir ki?" Kahkahalarla güldüğü için arkadaşlarına yetişmekte zorlanan Tasslehoff'a doğru salladı silahını. "Bu bir hauberk!"</p>

  <p class="p62">"Ah, evet! Tıpkı başındaki miğferde grifon yelesi olduğu gibi. Onun at kılı olduğunu hepimiz biliyoruz," diyerek karşılık verdi Tasslehoff.</p>

  <p class="p62">Flint zaten koşmaktan kıpkırmızı kesilmiş ve soluk soluğa kalmıştı. Bu suçlama üzerine rengi mora döndü. Elini, miğferinden aşağı sarkan beyaz kuyruğun üzerine koydu. "Hiç de değil! At kılı beni hapşırtır! Bu bir grifonun yelesi!"</p>

  <p class="p62">"Ama grifonların yelesi yoktur ki!" diye itiraz etti Tasslehoff, cücenin yanında sekerek ilerlerken keseleri de zıplıyor ve içindekiler dökülüyordu. "Grifonlar kartal başlı ve aslan vücutlulardır, diğer türlü değil. Tıpkı bunun bir hauberk değil de halberd olması..."</p>

  <p class="p62">"Bu bir hauberk mi değil mi?" diye sordu Flint. Silahını resmen Sturm'ün burnuna sokmuştu.</p>

  <p class="p62">"Bu, biz şövalyelerin bildiği ismiyle bir halberd," dedi Sturm ucunu hâlâ kolunda yürümekte olan kadından uzaklaştırarak.</p>

  <p class="p62">Tasslehoff zaferle çığlık attı.</p>

  <p class="p62">"Ancak," diye ekledi Sturm, Flint'in çok üzüldüğünü görünce, "sanırım Theiwar cüceleri '<span class="t21">halberd</span>' için '<span class="t21">hauberk</span>' kelimesine benzeyen bir kelime kullanıyorlar. Belki de senin aklındaki buydu, Flint."</p>

  <p class="p62">"Bu doğru!" dedi Flint, itibarını tekrar kazanmıştı. "Ben... ıı... bir Theiwar olmadığımdan, şu anda kelimeyi tam olarak hatırlayamıyorum, anlarsın; ama hauberk'e benziyor ki benim demek istediğim de oydu."</p>

  <p class="p62">Tasslehoff sırıttı ve bunun üzerine yorum yapacak gibiydi ama yarımelf, Sturm'e gülümsedikten sonra, kenderi yakalayıp grubun önüne iterek &ndash;o kadar hızlı itti ki kenderin ayakları yerden kesildi&ndash; tartışmayı sonlandırdı.</p>

  <p class="p62">Brian, bu birbirlerine uymayan arkadaşların arasındaki dostluktan etkilenmişti. Özellikle de Sturm'den etkilenmişti. Korumasına aldığı kadını sıkıca tutmaya devam ediyordu ve onun için gerçekten endişelendiği belli olmasına karşın, kender ve cüce arasındaki tartışmayı, cücenin itibarını sarsmadan bitirecek sabra sahipti.</p>

  <p class="p62">Sanki Brian'ın ne düşündüğünün farkındaymışcasına, Sturm adama baktı ve yarım yamalak gülümseyip hafifçe omuzlarını silkti.</p>

  <p class="p62">Caddelerden kaçınarak, ara sokaklarda ilerlemeye devam eden Tanis Yarımelf kenderi tutmuştu ve tutmaya devam ediyordu. Tas arkadaşının kavrayışı altında kıvrandı, tiz sesi ile yalvararak çırpındı. Tas'ın istediği her neyse, belli ki Tanis onu vermiyordu.</p>

  <p class="p62">Kalabalık bir pazara geldiler ve burada, ara sokaklardan ayrılarak meydana çıkıp kütüphaneye uzanan ana caddeye girdiler. Birkaç muhafız halâ onları arıyor olabilirdi ama alışveriş yapan kalabalığın içinde bir avuç adamı bulmak zor olacaktı ve muhafızların da kaçan tutuklularını yakalamakla pek ilgilenmediği belliydi.</p>

  <p class="p62">Brian, Lillith'in şehirde yanlış bir şey olduğu hakkında söylediklerini hatırladı. Görünüşe göre muhafızlar da öyle düşünüyorlardı, zira ters ve mutsuz gözüküyorlardı. Sıradan vatandaşlar işlerini yapmaya devam ediyorlardı ama şimdi dikkatli bakınca, insanların küçük gruplar halinde bir arada durduklarını, kısık sesle konuştuklarını ve gergin bir şekilde omuzlarının üzerinden bakarak arkalarını kolladıklarını gördü. Sturm ve diğerleri başlarını önlerine eğmişler, gözlerini kaldırmadan yürüyorlar, dikkati kendilerine çekecek hiçbir şey yapmıyorlardı. Brian, onların daha önce de buna benzer gergin durumlarda bulunduklarını farketti. Yarımelf, kenderi susturmayı bile başarmıştı.</p>

  <p class="p62">Hiçbir sıkıntı yaşamadan pazardan geçtiler ve en sonunda şehrin eski kısmına ve kütüphaneye uzanan yola ulaştılar. Burada Tanis onları durdurdu. Kenderi yanında sürükleyerek, şövalyelerin yanına gitti.</p>

  <p class="p62">"Bize yardım ettiğiniz için sizlere müteşekkiriz beyler," dedi Tanis. "Ancak sizden ayrılmamız gerekiyor. Kırmızı Ejderha Hanı'nda bizi bekleyen dostlarımızın neler olduğu konusunda hiçbir fikri..."</p>

  <p class="p62">"Yapamazsın Tanis!" diye bağırdı Tasslehoff. "Sana söyleyip duruyorum! Neler bulduğumu görmek için kütüphaneye gelmelisin. Bu çok, çok önemli!"</p>

  <p class="p62">"Tas, taşlaşmış bir kurbağa daha görmeye ihtiyacım yok," dedi Tanis sabırsızca. "Geri dönüp Laurana..."</p>

  <p class="p62">"Ah, Laurana" dedi Tasslehoff bastırmaya çalıştığı kıkırdamasının arasında.</p>

  <p class="p62">"...ve Raistlin, Caramon ve diğerlerine güvende olduğumuzu söylemeliyiz." diyerek devam etti Tanis konuşmasına. "Bizi son gördüklerinde hapishaneye götürülüyorduk. Endişeleneceklerdir." Elini uzattı. "Sör Derek, teşekkür..."</p>

  <p class="p62">Tas fırsattan istifade kıvrıldı ve sıçradı ve Tanis'in elinden kurtulmayı başardı. Derek kenderi yakalamaya çalıştı ama başaramadı ve Tas caddeden aşağı koşmaya başladı.</p>

  <p class="p62">"Kütüphanede buluşuruz!" diye bağırdı kender elini sallarken. "Şövalyeler nerede olduğunu biliyorlar!"</p>

  <p class="p62">"Gidip onu yakalayacağım," diye önerdi Flint ama nefesi o kadar kesilmişti ki eğilerek ellerini dizlerine koydu. Soluk almakta zorlanıyor gibiydi.</p>

  <p class="p62">"Hayır!" dedi Tanis. "Zaten ikiye bölünmüş durumdayız, üç ayrı yöne gitmemize izin veremem. Birlikte kalacağız."</p>

  <p class="p62">Marcus onu takip etmeye gönüllü oldu ve kenderin peşine düştü.</p>

  <p class="p62">"Bence kenderi bırakalım, başının çaresine baksın," dedi Flint.</p>

  <p class="p62">"Aslında gerçekten de son derece önemli bir şey buldu," dedi Derek. "Bence bizimle gelip keşfettiğimiz şeyi görmelisiniz."</p>

  <p class="p62">Brian ve Aran birbirlerine şaşkınlıkla baktılar.</p>

  <p class="p62">"Ne yapıyorsun?" diye sordu Aran, Derek'e, adamı bir kenara çekerek. "Bu ejderha küresinin bir sır olduğunu sanıyordum."</p>

  <p class="p62">"Yarımelfin işbirliğine ihtiyacım olacak," dedi Derek fısıldayarak. "Kenderi yanımızda Buzsınırı'na götürmek niyetindeyim..."</p>

  <p class="p62">"Şaka yapıyorsun!" dedi Aran, dehşete düşmüştü.</p>

  <p class="p62">"Ben asla şaka yapmam," dedi Derek sert bir sesle. "Bu büyülü yazıları bize tercüme edebilecek tek kişi o. Ona ihtiyacımız olacak."</p>

  <p class="p62">"Gelmeyecektir," dedi Brian. "Arkadaşlarını terk etmeyecektir."</p>

  <p class="p62">"O halde Brightblade onu ikna etmek zorunda ya da daha iyisi, Brightblade'e bize eşlik etmesini emredeceğim."</p>

  <p class="p62">"Senin mütemadiyen bize hatırlattığın gibi Derek, o bir şövalye değil," dedi Brian. "Senin emirlerine uymak zorunluluğu yok."</p>

  <p class="p62">"Arkadaşlarına gerçeği anlatmamı istemiyorsa uyacak," dedi Derek ters ters. "Yolculuk süresinde atlar ve kenderle ilgilenerek işe yarayabilir."</p>

  <p class="p62">Seslerini alçak tutmuşlardı ancak Sturm, adının geçtiğini duymuş olmalıydı ki onlara baktı ve Derek'in takbih<a id="a1"></a><a href="../Text/notes.html#a15"><span class="t32">{2}</span></a> dolu bakışlarının zırhında olduğunu gördü. Sturm kızardı ve arkasını döndü.</p>

  <p class="p62">Sessizce, "Derek, bunu yapma," diyerek yalvardı Brian arkadaşına, bırak gitsin. Bırak onlar kendi yollarına, biz de kendi yolumuza gidelim.</p>

  <p class="p62">"Bizimle gel Brightblade," diye bağırdı Derek emir verircesine.</p>

  <p class="p62">Yarımelf ve cüce tedirgin gözlerle baktılar birbirlerine, sonra da Sturm'e döndüler ama Sturm bunu duymamıştı; alçak ve güven verici bir sesle peçeli kadınla konuşuyordu.</p>

  <p class="p62">"Sözlerimi unutma; bunun sonu iyi bitmeyecek," dedi cüce, "ve bu tamamen şu boş kafalı kenderin suçu!"</p>

  <p class="p62">Yarımelf derinden bir iç çekti ve kasvetli bir şekilde başını sallayarak onayladı.</p>

  <p class="p62">"Daha yarısını bile bilmiyorlar!" dedi Aran. Matarasını çıkarttı, ağzına götürdü, boş olduğunu farketti. Salladı. İçinden hiçbir şey akmadı.</p>

  <p class="p62">"Harika," diye mırıldandı. "Artık ayık kafayla katlanmak zorundayım Derek'e."</p>
</body>
</html>
