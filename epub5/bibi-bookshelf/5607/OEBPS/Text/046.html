<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p31"><span class="t29">- 2 -</span><span class="t27"><br /></span><span class="t27">Rahat yolculu</span><span class="t27">ğ</span><span class="t27">un kötü sonu.</span><span class="t27"><br /></span><span class="t27">Düstur gözden geçiriliyor.</span></h3>

  <p class="pFirst"><span class="drop_caps"><img alt="T" src="../Images/BD_Renaissance_T.png" /></span>arsis'e yolculuk uzun, soğuk ve berbattı. Toz Bozkırları boyunca devamlı esen rüzgar hem bir lanet hem de bir nimetti; laneti soğuk parmaklarının pelerinleri açması ve en sıcak kıyafetlerin bile altına girmesi, lütfu da yolda karın birikmesini engellemesiydi.</p>

  <p class="pSecond">Şövalyeler, yollarının üzerinde yakacak bir şey bulamayacaklarını düşünerek, yanlarında ateş yakmak için odun getirmişlerdi. Ancak onları kullanacak vakit bulamadılar zira ilk gecelerinde, bu haşin arazide yaşayan bedeviler tarafından davet edildiler.</p>

  <p class="p62">Bozkırlılar, onlara hayvan derisinden yapılmış bir çadır ile atları ve kendileri için yiyecek verdiler. Bu süre boyunca onlarla tek kelime bile konuşmadılar. Şövalyeler şafağın griliğinde uyandıklarında, Bozkırlılar'ın çadırlarını sökmekte olduğunu gördüler. Şövalyeler sabah temizliklerini yaptıklarında, bedeviler ayrılmaya hazırlardı. Derek, Bozkırlılar'a teşekkürlerini iletmek için dost canlısı Aran'ı gönderdi.</p>

  <p class="p62">"Çok garip," dedi Aran döndüğünde, Brian ve Derek atlarını hazırlarlarken.</p>

  <p class="p62">"Garip olan ne?" diye sordu Derek.</p>

  <p class="p62">"Liderleri olduğunu düşündüğümüz adam, bana bir şey söylemeye çalışıyor gibiydi. Devamlı kuzeyi işaret etti, kaşlarını çattı ve kafasını salladı. Ona ne söylemeye çalıştığını sordum ama Ortak Lisanı ya da denediğim diğer dilleri bilmiyordu. Üç kere kuzeyi işaret etti, sonra da arkasını dönüp yürüdü."</p>

  <p class="p62">"Belki de kuzeye giden yol kardan kapanmıştır," diye önerdi Brian.</p>

  <p class="p62">"Söylemek istediği o olabilir elbette ama ben öyle düşünmüyorum. Bundan daha ciddi bir şey gibiydi, sanki bizi ilerideki kötü bir şeye karşı uyarıyordu."</p>

  <p class="p62">"Bozkırlılar'ın yılın bu zamanında yolculuğa çıkmasının garip olduğunu düşünüyordum dün gece," dedi Brian. "Genelde kış aylarında kalıcı bir kamp kurmazlar mı?"</p>

  <p class="p62">"Belki de bir şeyden kaçıyorlardır," dedi Aran. "Bu sabah acele içindelerdi ve şef de çok suratsızdı."</p>

  <p class="p62">"Böylesi vahşilerin neyi neden yaptığını kim bilebilir ki?" dedi Derek hafife alarak.</p>

  <p class="p62">"Yine de tetikte olmalıyız," diye önerdi Brian.</p>

  <p class="p19">"Ben her zaman tetikteyim," dedi Derek.</p>

  <p class="p20"><span class="t30">*****</span></p>

  <p class="p62">Kar durdu ve ferahlatıcı bir rüzgar eserek bulutları dağıttı. Güneş parlayarak şövalyeleri ısıttı ve yolculuklarını daha hoş bir hale getirdi. Derek'in ısrarı üzerine, hâlâ şövalyeliğin donanımlarını giyiyorlardı; seviyelerine göre gül, taç ya da kılıçla işli kolsuz cübbe, işlemeli miğferler, her birinin kazandığı mahmuzlarla süslü uzun çizmeler ve kaliteli yün pelerinler. Bir önceki gün kilometreler boyunca ilerlemişler ve gece çökmeden Tarsis'e varabilmek için sadece atlarını dinlendirmek için mola vermişlerdi.</p>

  <p class="p62">Gün sorunsuz geçti. Yolun kapandığı hiçbir yere rastlamadılar. Ne birilerine denk geldiler ne de birilerinin bu yoldan geçtiğine işaret eden izler gördüler. Bozkırlı'nın ne anlatmaya çalıştığını çözmeye çabalamaktan vazgeçtiler.</p>

  <p class="p62">Öğleden sonra bulutlar geri döndü ve güneş kayboldu. Kar başladı, bir süre hızla yağdı, sonra fırtına dindi ve güneş geri döndü. Bu durum, öğleden sonra boyunca devam etti; şövalyeler kah kar altında kah güneş altında ilerlediler ve en sonunda hava &ndash;Aran'ın deyimiyle&ndash; o kadar şaşkına döndü ki, kar tanelerinin güneş ışığında parladığını gördüler.</p>

  <p class="p62">Fırtınalardan birinde şövalyeler ufak bir tepeye tırmandılar ve aşağı inerken engin ovanın altlarında uzanmasını seyrettiler. Çorak arazi boyunca süzülen kar kuşaklarını izlediler ve ufak fırtınalardan biri ara verdiğinde, duvarlarla çevrili şehri görebildiler.</p>

  <p class="p62">Şehir, hızla esen karın bir anda bastırması sonucunda, kayboldu ama onun Tarsis olduğuna şüphe yoktu. Manzara onları neşelendirdi, içinde bir ateşin yandığı ve sıcak yemeğin bulunduğu bir hanın düşüncesi de. Aran, tepelerde kamp kurmakla ilgili hiçbir şey söylemedi.</p>

  <p class="p62">"Geminin kaptanı, Kırmızı Ejderha olarak bilinen bir hanı tavsiye etti," dedi Brian.</p>

  <p class="p62">"Pek hayırlı bir isim değil," diye belirtti Aran soğuk bir tavırla. "İçeri girmeden önce omzunun üzerinden tuz atıp on üç kere kendi etrafında dönebilirsin," dedi Derek.</p>

  <p class="p62">Aran, adama şaşkınlık içinde baktı, sonra Derek'in gülümsediğini gördü. Gülümseme sertti, pek kullanılmamış gibiydi ama adam gülümsüyordu.</p>

  <p class="p62">"Yaparım," dedi Aran sırıtarak.</p>

  <p class="p62">Brian rahatlayarak göğüs geçirdi, aralarındaki gerginliğin yumuşamasından memnundu. Başka bir alçak tepeye tırmanarak yollarına devam ettiler. Bunu aşınca, önlerinde derin, kayalık bir yarın üzerinden geçen ahşap bir köprü olduğunu gördüler.</p>

  <p class="p62">Şövalyeler, kendilerini bir anda sararak görüşlerini engelleyen kar fırtınası yüzünden durdular. Kar azalıp da köprüyü tekrar görebildiklerinde Aran, atını ilerlemeye zorladı. Derek, elini uyarırcasına kaldırdı.</p>

  <p class="p62">"Biraz bekle," dedi.</p>

  <p class="p62">"Neden?" Aran durdu. "Bir şey mi gördün?"</p>

  <p class="p62">"Gördüğümü sandım, son fırtınadan önce. Köprünün diğer tarafında hareket eden insanlar gördüm."</p>

  <p class="p62">"Şimdi orada kimse yok," dedi Aran, eyerinde yükselip ileriye bakarken.</p>

  <p class="p62">"Farkındayım," dedi Derek. "Beni endişelendiren de bu."</p>

  <p class="p62">"Burası bir pusu için iyi bir yer," diye belirtti Brian, kınındaki kılıcını hafifçe çekerek.</p>

  <p class="p62">"Geçmek için başka bir yer bulabiliriz," diye önerdi Aran. Okçulukta yetenekli birkaç şövalyeden biriydi ve sırtındaki yayına uzandı.</p>

  <p class="p62">"Bizi gördüler. Eğer geri dönersek, şüphe çeker. Hem," diyerek sakince, "bu köprüde kimin ve neden dolandığını merak ediyorum."</p>

  <p class="p62">"Belki de trollerdir," dedi Aran, eski bir çocuk masalını hatırlatarak, "ve biz de erkek keçilerizdir."</p>

  <p class="p62">Derek duymamış gibi davrandı. "Köprü dar. Tek sıra halinde geçmemiz gerekiyor. Ben önden gideceğim. Yakınımda kalın. Silahları bırak Aran. Bırak da onları görmediğimizi düşünsünler."</p>

  <p class="p62">Derek, bir başka kar fırtınası üzerilerine çökene dek bekledi, sonra da atının sağrısına hafifçe dokundu ve yavaşça ilerlemeye başladı.</p>

  <p class="p62">Atı köprüye ulaştığında Aran, alçak bir sesle, "Ben geldim, Erkek Keçi Gruff!" dedi.</p>

  <p class="p62">Derek, eyerinde arkasına döndü. "Lanet olsun Aran, bir kerecik ciddi ol!"</p>

  <p class="p62">Aran sadece güldü ve atını ilerlemesi için mahmuzlayarak Derek'in arkasına düştü. Brian, omzunun üzerinden arkayı kollayarak en sonda ilerledi.</p>

  <p class="p62">Şövalyeler, köprüden yavaş yavaş geçtiler. Kar tarafından gizleniyor olmalarına rağmen, atlarının kalasların üzerinde takırdayan toynakları, geldiklerini bildiriyordu. Kulaklarını açık tuttular ama hiçbir şey duyamadılar. Aralıklı fırtınalar arasında arkasına bakan Brian, onları izleyen kimse görmedi. Derek'in gölgeler yüzünden zıpladığı sonucuna varabilirdi ama adamı bunu yapmayacak kadar iyi tanıyordu. Derek bazen tam bir eşek olabilirdi ama mükemmel bir askerdi; sezgileri kuvvetliydi ve çok dikkatliydi. Aran bile, erkek keçilerle ilgili şakalar yapmış olmasına karşın artık dalga geçmiyordu; eli kılıcının kabzasındaydı ve pür dikkat kesilmişti.</p>

  <p class="p62">Derek, köprünün ortasına gelmişti. Aran'ın atı tahtaları takırdatarak ilerliyordu ve Brian'ın atı da Aran'ınkinin arkasındaydı. Aniden karın içinden üç yabancı çıktı ve onlara doğru yürümeye başladı. Yabancılar, karlı zemini süpüren uzun pelerinler giymişlerdi, başlıklarını kafalarına geçirerek yüzlerinin görünmesini engellemişlerdi. Büyük deri eldivenler ellerini kaplıyordu ve ayaklarında çizmeler vardı.</p>

  <p class="p62">Her ne iseler, atlar onlardan hoşlanmamışlardı. Derek'inki burnundan soludu ve kulaklarını geriye yatırdı. Aran'ın atı yan yan yürüdü, Brian'ın atıysa gergince geriye çekildi.</p>

  <p class="p62">"Selamlar olsun, dost yolcular!" diye seslendi yabancılardan biri, köprüye doğru ilerlerken. "Böylesi kötü bir havada nereye gidiyorsunuz?"</p>

  <p class="p62">Brian, eyerinde kıpırdandı. Yabancı Ortak Lisanı gayet iyi konuşuyordu ve arkadaşça davranmaya çalışıyordu ama Brian gerildi. "<span class="t21">Selam</span>" kelimesinin başında hafif bir tıslama duymuştu. Ejderanlar bu kelimeyi böyle telaffuz ediyor olabilirlerdi. Ve ejderanların pullu bedenlerini başlıklı uzun pelerinlerle örterek gizledikleri bilinen bir durumdu. Brian, yol arkadaşlarının da bu tıslamayı duyup duymadıklarını ve onların da tetikte olup olmadıklarını merak etti. Dönüp onlara bakmadı ya da garip bir durum olduğunu gösterir hiçbir şey yapmadı.</p>

  <p class="p62">Sonra önündeki Aran, Solamn dilinde, "Troll değil, kertenkeleler," dedi kısaca.</p>

  <p class="p62">Brian, pelerininin altındaki elini hareket ettirerek kılıcının kabzasını kavradı.</p>

  <p class="p62">Derek, yabancılara ihtiyatla baktıktan sonra, "Tarsis yolunda olduğumuza ve şehir tam önümüzde bulunduğuna göre, gittiğimiz yerin Tarsis olduğunu söylemekte bir sakınca görmüyorum," dedi.</p>

  <p class="p62">"Size birkaç soru sorabilir miyiz?" dedi ejderhan, hâlâ arkadaşça konuşuyordu.</p>

  <p class="p62">"Hayır, soramazsınız," dedi Derek. "Şimdi kenara çekilin ve bırakın geçelim."</p>

  <p class="p62">"Bazı insanları arıyoruz," diyerek devam etti ejderan konuşmaya, sanki duymamış gibi. "Efendimizden onlara bir mesaj var."</p>

  <p class="p62">Brian, gözünün kenarıyla bir hareket gördü. Dördüncü bir ejderan yolun kenarında, bir işaret tabelasının arkasına saklanmıştı. Diğerleri gibi başlıklı ve pelerinli olan bu ejderan, diğerlerinden daha kısaydı. Pelerininin içinde kıpırdanıyordu ve Brian, yaratığın silahını çekmek üzere olabileceğini düşündü. Ama ejderan bir çeşit doküman çıkarttı. Dokümanı okuyan yaratık, arkadaşlarına bir şey söyledi ve kafasını salladı.</p>

  <p class="p62">Liderleri elinde kağıt olan ejderana baktı ve sonra, omuzlarını silkti. "Benim hatam. Size iyi yolculuklar dilerim beyler," dedi. Sonra arkasını dönüp uzaklaştı.</p>

  <p class="p62">Ve şövalyeler birbirlerine baktılar. "İlerlemeye devam edin," diye emretti Derek.</p>

  <p class="p62">Şövalyeler ilerlediler. Derek'in atı köprüyü geçti ve Aran'ınki geçecekti ki, yarın içinden hızla esen bir rüzgar, Derek'in pelerininin kenarını yakaladı ve omzunun üzeriden geriye attı. Tarikatının gülü, kolsuz cübbesine işlenmiş olan simge, beyaz, karla kaplı arazideki tek renk olarak kırmızı kırmızı parladı.</p>

  <p class="p62">"Solamn'lar!" Kelime, işaret tabelasının yanındaki kısa boylu bücür ejderandan yükseldi. "Öldürün onları!"</p>

  <p class="p62">Ejderanlar etrafa dağıldılar. Pelerinlerini atarak, ejderha ordusunun piyadeleri olan baaz ejderanlar olduklarını ortaya serdiler. Eldivenlerini çıkartarak uzun, kavisli kılıçlarını çektiler. Vücutları pullarla kaplı olabilirdi, silahlarını pençeli ellerinde tutuyor olabilirlerdi fakat onlar vahşi ve akıllı savaşçılardı ki bunu üç şövalye de biliyordu; zira Vingaard'da ve Crownguard Kalesi'nde onlarla çarpışmışlardı.</p>

  <p class="p62">Elinde kılıcı, Derek atını liderlerinin üzerine sürdü, hayvanın ayakları sayesinde ejderanın çekilmesini ya da ezilmesini sağlayacağını umarak. Ancak Derek'in atı kiralık bir beygirdi, eğitimli bir savaş atı değildi. At, bu garip kokulu kertenkele adamdan korkmuştu ve arka ayakları üzerinde gerileyerek çılgınlar gibi kişneyince neredeyse Derek'i eyerinden düşürecekti.</p>

  <p class="p62">Derek, atı sakinleştirmeye ve yerinde kalmaya çalıştı ve bir an için başka hiçbir şeye dikkat edemedi. Bir şövalyenin zor durumda kaldığını gören bir ejderan, kılıcını kaldırıp ona yaklaştı. Aran, atını Derek'in beygiriyle ona saldıran yaratık arasına soktu. Ejderana kılıcıyla saldıran Aran, canavarın suratını ikiye kesti.</p>

  <p class="p62">Kan fışkırdı. Büyük bir parça kanlı et yaratığın çenesinden koptu. Ejderan acıyla tısladı ama ilerlemeye devam etti ve kavisli kılıcını Aran'ın baldırına saplamaya çalıştı. Aran, çizmeli ayağıyla kılıcı tekmeledi ve ejderanın elinden düşürdü.</p>

  <p class="p62">Brian, atını hızla köprüden indirdi ve diğerlerine katılmak için koşan üçüncü ejderanı engellemeye gitti. Atını sürerken gözünü işaret tabelasının yanında duran kısa, bücür ejderanda tuttu ve şaşkınlık içinde yaratığın irileştiğini gördü! Sonra Brian ejderanın büyümediğini idrak etti; sadece ayağa kalkıyordu. Bir bozak ejderan yere çömelmişti. Şimdi ayağa kalktığında boyu iki metreyi geçiyordu.</p>

  <p class="p62">Bozak, silahına uzanmadı. İlahi okumaya başladı, kaldırdığı elinin parmakları Aran'ı gösteriyordu.</p>

  <p class="p62">Brian haykırdı, "Aran! Eğil!"</p>

  <p class="p62">Aran, bunun nedenini sormakla vakit kaybetmedi ve atının boynuna yattı. Yağan karın arasından tekinsiz bir pembe ışık parladı. Ejderanın parmaklarından ateşler çıkıyordu. Ateşli oklar zarar vermeden Aran'ın sırtının üzerinden geçerken kıvılcımlar saçtılar.</p>

  <p class="p62">Meydan okuyarak haykıran Brian, kılıcını çekti ve atını dörtnala bozak'ın üzerine sürdü, yaratığın bir büyü daha yapmasını engellemeyi umuyordu. Arkasından birbirine çarpan çelik sesi ve Derek'in bir şeyler bağırdığını duydu ama Brian, neler olduğunu görmek için düşmanını gözden kaybetmeye cesaret edemedi.</p>

  <p class="p62">Bozak, sakin bir şekilde Brian'ı görmezden geldi. Ejderan bir tehlikede olduğuna inanmıyordu ve Brian bunun bir nedeninin olması gerektiğini fark etti. Brian etrafına bakındı. Bir ejderan, atının yanında koşuyordu ve saldırarak onu yere çekmeye hazırdı.</p>

  <p class="p62">Brian, kılıcını elinin tersiyle biçimsiz bir şekilde savurdu. Ejderana vurmuş olmalıydı zira kan fışkırdı ve yaratık gözden kayboldu. Brian atının ilerlemesini durdurmaya kalkıştı ama hayvan kan kokusundan, haykırışlardan ve dövüşten o kadar korkmuştu ki tamamen kontrolden çıkmıştı. Gözü dönmüş, tükürükler saçan at, Brian'ı bozağa yaklaştırdı. Ejderan pençeli ellerini kaldırdı, parmakları Brian'ı işaret ediyordu.</p>

  <p class="p62">Brian, kılıcını kara fırlattı ve delirmiş hayvanın üzerinden bozak'ın üzerine atladı. Ejderana çarpan Brian, bozak'ı tamamen gafil avladı. Ateşli oklar dört bir yana dağıldı. Kollarını deliler gibi sallayan bozak, üzerinde Brian'la birlikte sırt üstü devrildi.</p>

  <p class="p62">Brian ayağa kalktı. Düşüşten dolayı sarsılan bozak, kılıcını çekmeye çalışıyordu. Brian kemerindeki bıçağını çekti ve tüm gücüyle bozak'ın gırtlağına sapladı. Ejderan, kanı bıçağın etrafında toplanırken boğazından sesler çıkarttı ve öksürdü ve ölüm onu alırken hızla bir öfkeyle adama baktı.</p>

  <p class="p62">Bozak'ların öldüklerinde de en az yaşarkenki kadar tehlikeli olduklarını zamanında hatırlayan Brian, arkadaşlarını uyarmak için kalktıktan sonra yaratıktan olabildiğince uzaklaşmaya çalıştı. Patlayan sıcaklık dalgası ona çarptığında karla kaplı yere karın üstü düşerek bir kaya yüzünden kaburgalarını zedeledi. Patlama yüzünden sersemlemiş bir halde bir an için olduğu yerde yattı, sonra arkasına baktı.</p>

  <p class="p62">Bozak artık yanmış kemikler, tüten etler ve zırh parçalarından oluşuyordu. Yüksek sesle küfreden Aran ölü düşmanının üzerinde durmuş, eskiden bir baaz olan taş heykelin içinde kalan kılıcını çıkartmaya çalışıyordu. Aran, kılıcını hızla çekti. Taş, küle dönüşünce adam neredeyse sırt üstü düşüyordu. Dengesini sağladı ve küfretmeye devam ederek çenesindeki kesikten akan kanı sildi.</p>

  <p class="p62">"Yaralanan var mı?" diye sordu Derek. Titreyen atının yanında duruyordu. Kılıcı kanla ıslanmıştı. Ayaklarının dibinde bir kül yığını vardı.</p>

  <p class="p62">Aran, homurdanarak cevapladı soruyu.</p>

  <p class="p62">Brian atını arıyordu ki; onun bozkır boyunca dörtnala koşarak evine döndüğünü gördü. Islık çaldı ve bağırdı ama her şey boşaydı. At, adamı umursamadan koşmaya devam etti.</p>

  <p class="p62">"Her şeyim gidiyor!" diye haykırdı umutsuzluk içinde. "Zırhımın geri kalanı, yemeğim, giysilerim..."</p>

  <p class="p62">Göğüs zırhı ve miğferi üzerindeydi ama geri kalanını kaybettiğine üzülmüştü; kollukları, eldivenleri...</p>

  <p class="p62">Kafasını sallayarak, kılıcını almak için eğilen Brian, bozak'ın baktığı dokümanın karın üzerinde durduğunu gördü. Ejderan, büyü yapmaya odaklanmak için onu yere atmış olmalıydı. Meraklanan Brian kağıdı eline aldı.</p>

  <p class="p62">"Ejderanlar karın altında, bir köprünün kenarında ne halt etmeye kamp kurmuşlar?" diye sordu Aran. "Hiç mantıklı değil bu."</p>

  <p class="p62">"Yolculara pusu kurmak onlar için mantıklı," dedi Derek.</p>

  <p class="p62">"Bize saldırmayacaklardı ki. Senin parlak kırmızı gülünü görüp de Solamniya Şövalyeleri olduğumuzu anlayana kadar gitmemize izin vermişlerdi," diye yanıtladı Aran.</p>

  <p class="p62">"Peh! Her durumda bize arkamızdan saldıracaklardı." dedi Derek.</p>

  <p class="p62">"Ben o kadar emin değilim," dedi Brian, elindeki dokümanla ayağa kalkarken. "Bence onlar ödül avcılarıydı. Biz geçerken buna baktığını gördüm. Bizim buradaki tariflere uymadığımızı farketti ve baaz'a geçmemize izin vermesini emretti."</p>

  <p class="p62">Dokümanda isimler vardı, yanlarında da bu kişilerin tanımları ve yakalanmaları halinde verilecek ödül yazıyordu. Tanis Yarımelf listedeki ilk isimdi, Flint Fireforge adının yanında "<span class="t21">cüce</span>" yazıyordu. Bir kender, Tasslehoff Burrfoot; iki elf, bir büyücü, Raistlin Majere ve Paladine ermişi olarak tanımlanmış bir adam vardı.</p>

  <p class="p62">"Ve şuna bir bakın," Brian bir ismi gösterdi. "Eski bir dostumuz."</p>

  <p class="p62"><span class="t21">Sturm Brightblade</span>. İsminin yanına <span class="t21">Solamniya</span> <span class="t21">Ş</span><span class="t21">övalyesi</span> yazılmıştı.</p>

  <p class="p62">"Hah! Brightblade bir şövalye değil," dedi Derek kızgın bir şekilde.</p>

  <p class="p62">Aran, adama şaşkınlıkla baktı. "Bir şövalye olup olmaması kimin umurunda?" Kağıda vurdu. "Ejderanların bu köprüyü gözlemelerinin nedeni bu. Bu adamları arıyorlardı ki bunlardan biri de bizim arkadaşımız ve bir Solamn."</p>

  <p class="p62">"Senin arkadaşın olabilir," dedi Derek. "Brightblade benim arkadaşım değil."</p>

  <p class="p62">"Burada durup tartışmamızın doğru olduğunu sanmıyorum," diye belirtti Brian. "Etrafta daha çok ejderan olabilir. Tarsis düşman eline düşmüş olabilir." Kağıdı dikkatle katlayarak kemerine soktu.</p>

  <p class="p62">"Sanmıyorum," dedi Derek. "Öyle olsaydı Rigitt'te bununla ilgili bir şeyler duyardık ve bu ejderanlar kılık değiştirmişlerdi. Tarsis'in kontrolü onlarda olsaydı, bunu herkesin gözüne sokarlardı. Burada gizlice bulunuyorlar, kendi başlarına hareket ediyorlardı."</p>

  <p class="p62">"Ya da efendilerinin emirleri uyarınca," diyerek fikrini söyledi Aran. "Fark ettiniz mi; bize Solamniya'da saldıran ejderanlar gibi mavi nişanları vardı."</p>

  <p class="p62">"Bak bu garip," dedi Brian. "Raporlara göre, kırmızı ejderha ordusu Tarsis'e maviden daha yakın."</p>

  <p class="p62">"Mavi ya da kırmızı, hepsi bizim düşmanımız ve Brian haklı, "Burada gereğinden fazla kaldık. Brian, sen Aran'ın arkasına bin. Onun atı en iri ve en güçlü olan. Onun eşyalarını da benim atıma yükleyeceğiz."</p>

  <p class="p62">Heybeleri Aran'ın atından Derek'inkine geçirdiler, sonra da binen Aran, Brian'ı arkasına aldı. Brian'ın atı gözden kaybolalı çok olmuştu.</p>

  <p class="p62">Aran ve Brian, yoldan aşağı ilerlemeye başladılar.</p>

  <p class="p62">"Nereye gidiyorsun?" diye sordu Derek.</p>

  <p class="p62">"Tarsis," dedi Aran, atını durdurarak. "Başka nereye olabilir ki?"</p>

  <p class="p62">"Tarsis'e alenen girmememiz gerektiğini düşünüyorum," dedi Derek.</p>

  <p class="p62">"Neler olduğu konusunda daha çok bilgi sahibi olana kadar olmaz."</p>

  <p class="p62">"Yani asil varlığımızı bildirmeyecek miyiz?" Aran sahte bir dehşetle haykırdı. "Dehşete düştüm Derek, böylesi bir şeyi önerebiliyor olmandan dolayı dehşete düştüm! Bir daha asla kendime gelemeyebilirim." Matarasını çıkarttı ve teselli bulmak için bir yudum içki içti.</p>

  <p class="p62">Derek adama öfkeyle baktı ve cevap vermedi. Brian gökyüzüne baktı. Beyaz ve gri renkli bulutlar dönüyorlardı. Arkalarından solgun bir ışık parladı. Bulutlar çekilirse, gece çok soğuk olacaktı.</p>

  <p class="p62">"Nereye gidiyoruz?" diye sordu.</p>

  <p class="p62">"Haritaya göre, Tarsis'in batısında ağaçlık bir alan var. Bu gece orada kamp kurup şehri gözler, ne yapacağımıza yarın sabah karar veririz." Derek, atının başını çevirdi, ovaya doğru ilerledi.</p>

  <p class="p62">Kendi kendine kıkırdayan Aran adamın arkasına düştü.</p>

  <p class="p62">"Brightblade'in adını bir ödül listesinde görmek çok ilginç," dedi Aran, Brian'a. "Ve görünüşe göre kendisine garip arkadaşlar edinmiş; elfler, cüceler ve benzerleri. Sanırım Solace gibi dört yol ağzında bulunan bir kasabada yaşayınca böyle oluyor. Garip bir yer olduğunu duymuştum. Sana oradaki hayatıyla ilgili herhangi bir şey anlatmış mıydı?"</p>

  <p class="p62">"Hayır, hiçbir şey anlatmadı. Ama zaten Sturm içine kapanık biriydi. Kendisinden neredeyse hiç bahsetmezdi. Daha çok babasıyla ilgileniyordu."</p>

  <p class="p62">"Buna çok üzüldüm," diyen Aran iç geçirdi. "Sturm'ün başının nasıl bir belada olduğunu merak ediyorum."</p>

  <p class="p62">"Ne olursa olsun, Ansalon'un bu kısmında; ya öyle ya da biri öyle olduğunu düşünüyor," dedi Brian.</p>

  <p class="p62">"Brightblade'i tekrar görmek isterim. O iyi bir adam, bazıları ne&nbsp; düşünürse düşünsün." Aran, Derek'e ters ters baktı. "Fakat bunun pek mümkün olduğunu sanmıyorum."</p>

  <p class="p62">"Bu günlerde yolda kime rastlayacağını asla bilemezsin," dedi Brian.</p>

  <p class="p19">"Bunda haklısın," dedi Aran gülerek ve hâlâ kanayıp kanamadığını anlamak için çenesine dokundu.</p>

  <p class="p20"><span class="t30">*****</span></p>

  <p class="p62">Üç şövalye, Tarsis'in etrafındaki tepelerde bulunan sığ bir mağarada yaktıkları ateşin çevresinde soğuk ve kasvetli bir gece geçirdi. Kar fırtınası kendini tüketmişti ve gece bulut yoktu, hem Solinari hem de Lunitari gümüş ve kırmızı ışığını yayıyordu.</p>

  <p class="p62">Kamplarından, şövalyeler ana kapılardan birini görebiliyorlardı; sabaha kadar kapatılmış ve sürgülenmişti. Duvarlardaki muhafızlar yavaş ve ölçülü bir hızla gezinerek nöbet tutuyorlardı. Şehir karanlıktı, çoğu insan yataklarındaydı.</p>

  <p class="p62">"Şehir yeterince sakin gözüküyor," dedi Brian, Aran nöbeti ondan almak için yanına geldiğinde.</p>

  <p class="p62">"Evet ve ejderanlar buradan on beş kilometre bile uzakta değiller," dedi Aran kafasını sallarken.</p>

  <p class="p62">Şövalyeler, kapıların açılışını görmek için erken kalktılar. Kimse içeri girmek için beklemiyordu ve sadece birkaç kişi dışarı çıktı (bunların çoğu da şehirden atılan kenderlerdi). Ayrılanlar Rigitt'e giden yolu izlerdiler. Kapı muhafızları kulelerinde kaldılar, sadece içeri girmek isteyen birileri olduğunda soğuğa çıktılar. Burçlardaki muhafızların yürüyüşlerinden sıkıldıkları belliydi, büyük demir mangallarda yanan ateşlerde ellerini ısıtmak ve arkadaşlarıyla muhabbet etmek için sık sık yürüyüşlerini kesiyorlardı. Tarsis, kendisi ve dünyanın geri kalanıyla barış içinde olan bir şehrin resmiydi.</p>

  <p class="p62">"Eğer ejderanlar Tarsis'e uzanan bir köprüden bu adamların geçmesini bekliyorlarsa, Tarsis'in kendisini de göz altında bulundurduklarına iddiaya girebilirsin," dedi Brian. "Kapıların yakınında biri vardır mutlaka."</p>

  <p class="p62">Aran, Brian'a göz kırptı. "Pekala Derek, Tarsis'e gösterişli kıyafetimizi giyip. Yalıçapkını ve gül ile süslü sancaklarımızı taşıyarak gireceğiz?"</p>

  <p class="p62">Derek son derece sinirli gözüküyordu.</p>

  <p class="p62">"Düstur'a baktım," dedi, iyice yıpranmış cildi çıkartarak. "Konsey tarafından tasdik edilerek bir şövalye tarafından üstlenilen bir arayışın, şövalyenin birincil önceliği olması gerektiği yazıyor. Bu arayışın yerine getirilmesi sırasında şövalyenin gerçek kimliğini sizlemesi gerekiyorsa, arayışın başarıyla tamamlanması, şövalyenin gerçek kimliğini gururla ilan etmesine takaddüm ediyor."</p>

  <p class="p62">"Beni öncelik ve takaddüm arasında bir yerde kaybettin," dedi Aran. "Kısaca söylemek gerekirse Derek, kim olduğumuzu gizliyor muyuz yoksa gizlemiyor muyuz?"</p>

  <p class="p62">"Düstur'a göre, şerefimizi feda etmeden kimliğimizi gizleyebiliriz."</p>

  <p class="p62">Aran'ın dudakları seğirdi. Ancak Brian'ın uyaran bakışını gördü ve iğneleyici yorumunu, matarasından aldığı bir yudum içki ile birlikte yuttu. Şövalyeler, günün geri kalanını nişanlarını çıkartmakla geçirdiler. Giysilerindeki işlemeleri kestiler ve zırhlarını, mağaranın dibine sakladılar. Kılıçlarını takacaklardı ve Aran yayını ve oklarını taşıyacaktı. Silahların sorun çıkarması pek muhtemel değildi zira bu günlerde kimse silahsız dolaşmıyordu.</p>

  <p class="p62">"Şövalyeliğimizden geri kalan tek şey bıyıklarımız," dedi Aran, kendisininkini çekiştirirken.</p>

  <p class="p62">"Eh, tıraş olmayacağımız kesin," dedi Derek sert bir şekilde.</p>

  <p class="p62">"Bıyıklarımız tekrar uzar Derek," dedi Aran.</p>

  <p class="p62">"Hayır." Derek kararını vermişti. "Başlıklarımızı iyice aşağıya Çekeceğiz ve kafalarımızın etrafına atkı saracağız. Bu soğukta kimse bizimle ilgilenmeyecektir."</p>

  <p class="p62">Aran gözlerini devirdi ama Derek'i şaşırtarak kararı kabullendi.</p>

  <p class="p62">"Derek'e borçlusun," dedi Brian, Aran'la beraber mağaranın girişini çalılıklarla kapatırken.</p>

  <p class="p62">Aran mahcup bir ifade ile gülümsedi. Şövalyenin uzun, gür sakalı ve bıyığı, onun gurur kaynağıydı. "Sanırım öyle. Dikkatini çekerim, bıyığımı keserdim ama kılıç kolumu kesmek gibi bir şey olurdu. Derek'e söyleme ama. Ağzını bir daha asla kapatamam."</p>

  <p class="p62">Brian omuzlarını silkti. "Üst dudağımızın üzerindeki birkaç tüyü korumak için görevimizi tehlikeye atıyormuşuz gibi geliyor bana."</p>

  <p class="p19">"Buna '<span class="t21">tüy</span>' diye hitap edemezsin," dedi Aran şiddetle, bıyığını sevgiyle düzeltirken. "Hem eğer tıraş olsaydık daha kötü gözükebilirdi. Yüzümüz deniz yolculuğunda yandı ve dudaklarımızdaki beyaz ten şüphe çekerdi, ama eğer tıraş olmazsak... eh... Tarsis'te bıyıkları olan tek adamların biz olmayacağımıza bahse girerim."</p>

  <p class="p20"><span class="t30">*****</span></p>

  <p class="p62">Şehre ayrı ayrı girmeye karar verdiler, bunun nedeni de silahlı bir adamın şehre girmesinin, silahlı üç adamın beraber şehre girmesinden daha az dikkat çekecek olmasıydı. Khrystann kütüphanesinde buluşacaklardı.</p>

  <p class="p62">"Ancak bu kütüphanenin nerede olduğunu ya da onu nasıl bulabileceğimizi bilmiyoruz," diye belirtti Aran. "Oraya vardığımızda ne arayacağımızı da bilmiyoruz. İyi bir şekilde organize edilmiş hezimetten daha çok sevdiğim bir şey yoktur."</p>

  <p class="p62">Pelerinlerine iyice sarılmış, başlıklarını kafalarına geçirmiş ve atkılarını burunlarından boyunlarına kadar sarmış bir halde, Aran ve Brian, Derek'in atını tepeden aşağıya sürerek ana şehir kapısına ilerlemesini izlediler.</p>

  <p class="p62">"Neyi daha farklı yapabileceğimizi bilmiyorum," dedi Brian.</p>

  <p class="p62">Aran, huzursuzca kıpırdandı eyerinde. Her zamanki keyifli hali adamı bir anda terk etmiş, onu aksi ve sinirli bir şekilde bırakmıştı.</p>

  <p class="p62">"Sorun ne?" diye sordu Brian. "Mataran mı boşaldı?"</p>

  <p class="p62">"Evet ama sorun bu değil," diye yanıtladı Aran kasvetle. Etrafına bakarak eyerinde tekrar kıpırdandı. "Havada kötü bir şey var. Sen farketmedin mi?"</p>

  <p class="p62">"Rüzgar yön değiştirdi, eğer söylemek istediğin buysa," dedi Brian.</p>

  <p class="p62">"O değil. Daha çok mezarımın üzerinde bir kaz yürüyor gibi. Bir anda kaz oraya bir yuva kurdu ve yavruladı. Crownguard Kalesi'ne yapılan saldırıdan önce de böyle hissetmiştim. Eğer gideceksen yola çıksan iyi olur," diye ekledi Aran birdenbire.</p>

  <p class="p62">Tereddüt etti. Arkadaşına endişeyle baktı. Aran'ı çılgından&nbsp; neşeliye kadar her ruh halinde görmüştü. Ancak onun bu kadar karamsar olduğunu ilk kez görüyordu.</p>

  <p class="p62">"Hadi." Aran, az önce bahsettiği kazı kışkışlar gibi kolunu salladı. "Muhtemelen üç yüz yıl önce yıkılmış olan kütüphanede buluruz."</p>

  <p class="p62">"Bu hiç komik değil," diye hırladı Brian omzunun üzerinden, Tarsis'in kapılarına ulaşmak için tepeden aşağı inerken.</p>

  <p class="p62">"Bazen komiklik yapmam," dedi Aran usulca.</p>
</body>
</html>
