<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">George R. R. Martin</span></p></h3>

  <p class="p15">George R. R. Martin’in bilimkurgu, fantazi ve korku türlerinde verdiği çeşitli eserler kendisine birden fazla kez Hugo ve Nebula ödüllerinin yanı sıra Korku Yazarları Derneği’nin verdiği Bram Stoker Ödülü’nü de kazandırmıştır. En iyi eserleri genelde novella uzunluğundadır ve bu eserlerde Martin’in hikâye anlatımı türlerin sınırlarını aşan çeşitli tema ve fikirlerin keşfedilmesini sağlar. “Çölkralları” [Sandkings] bir korku klasiği olan <i>Frankenstein</i> kadar eski bir düşünceyi fütürist bir bakış açısıyla sunar: Tanrıyı oynamaya çalışan sorumsuz bir adam ve canavarları kendisine saldırdığında yaşadığı zorluklar. 1987 yılında beyaz perdeye uyarlanan “Nightflyers” isimli öyküsü, perili ev senaryosunu yıldızlararası bir uzay gemisinin içine yerleştirir. “A Song for Lya” isimli öyküsünde Dünya dışı bir kültürün, kendi eşsiz biyolojisinin bir uzantısı olan dini inanışlarını konu alır. “Meathouse Man” Martin’in, klasik bir korku teması olan ‘zombi’ye bilimkurgu öğelerini eklediği birkaç öyküden birisidir. Martin kurmaca eserlerini yayımlamaya 1971 yılında başladı. <i>Dying of the Light</i> isimli ilk romanı bundan altı yıl sonra yayımlandı ve yaşadığı gezegenin özelliklerini taşıyan Dünya dışı bir kültürün kitaptaki ayrıntılı tasviriyle beğeni topladı. Martin’in hemen hemen tüm romanları titizce hazırlanmış altyapıları ile dikkat çekmektedir. <i>Fevre Dream</i> isimli dönemsel vampir öyküsünde, Amerika’nın güneyinde bulunan Missisippi Nehri’ndeki iç savaş öncesi yaşam çok canlı bir şekilde tasvir edilmiştir. <i>The Armageddon Rag</i> isimli eserde 1960’lardaki Amerikan karşıt kültürü ele alınmış, müzikleri ile zamanın yok edici güçlerini ve kaosu yönlendiren bir rock grubunun hikâyesi anlatılmıştır. <i>Taht Oyunları, Kralların Çarpışması</i> ve <i>Kılıçların Fırtınası</i> Martin’in destansı serisi Buz ve Ateşin Şarkısı’nın ilk üç bölümünü oluşturmaktadır. Martin ayrıca Lisa Tuttle ile <i>Windhaven</i> romanını yazmıştır. Öyküleri; <i>A Song for Lya and Other Stories, Songs the Dead Men Sing</i> ve <i>Tuf Voyaging</i> kitaplarında toplanmıştır. İçlerinde <i>Alacakaranlık Kuşağı</i> ve <i>Güzel ve Çirkin</i>’in de bulunduğu pek çok televizyon dizisi için yazmıştır. Martin, yirmiden fazla antolojinin de editörlüğünü yapmıştır; buna Wild Cards serisinden on beş tane mozaik roman da dahildir.</p>
</body>
</html>