<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Robert Silverberg</span></p></h3>

  <p class="p15">Robert Silverberg, profesyonel olarak yazdığı ilk kitabının satışı üzerinden iki yıl geçmeden 1956 yılında En Çok Gelecek Vaat Eden Yazar dalındaki Hugo Ödülü’nü kazanmıştır. Neredeyse on yıl süren ve bu süre zarfında milyonlarca kelimelik ürün verdiği çıraklık döneminin ardından Silverberg, 1960’lı yıllarda döneminin ifade gücü en yüksek ve yaptığı işe en bağlı yazarlarından biri olarak kendini göstermiştir. Kariyerinin bu dönemindeki eserleri, psikolojik açıdan karmaşık karakter incelemeleri, ahlaki bakımdan sert temaları ve bireyin aşmasını gerektiren baskıcı ve kısıtlayıcı ortamların canlı tasvirleriyle bilinir. “To See the Invisible Man”, “Hawksbill Station” ve <i>Thorns</i>, bireyin toplumdan dışlanma, sürgün edilme ve sömürülerek mağdur edilme gibi çeşitli yöntemler aracılığıyla yabancılaştırılmasının fütürist bir incelemesidir. Eşsiz telepati özelliğinden dolayı yabancılaştırılmış bir bireyin, güçlerini ve dolayısıyla normal insanlarla kendini ilişkilendirebildiği tek aracını kaybetmesiyle daha da dışlanmasını dokunaklı biçimde hikâye eden <i>İçeriden Ölmek</i>, Silverberg’ün bu konudaki en parlak başarısıdır. <i>Gece Kanatları</i> ve <i>Downward to Earth</i>; uzaylı türleriyle iletişimi, yeniden dirilme ve arınma motifleri eşliğinde, yenileyici ve tazeleyici bir deneyim olarak sunar. <i>The World Inside</i>; aşırı nüfus artışının, mahremiyet ve samimiyetin hemen hemen imkânsız hale geldiği bir toplumda insani özelliklerin kaybolması potansiyelini ele alır. Silverberg’ün en güçlü öykülerinin çarpıcı noktası, ölümlülük ile yüzleşen bireylerdir. “Born with the Dead,” faniler ve dirilmiş ölülerin paylaştığı bir dünyada hayatın zorluklarını ayrıntısıyla verir. Bir adamın kendisinin aslında gerçek kişiliği silinerek cezalandırılmış eski bir suçlu olduğunu keşfetmesini, hafızasında gerçek kişiliğinin küçücük bir kıvılcımın tekrar çakmasıyla yeni kişiliğinin bastırılma tehdidiyle karşı karşıya kalmasını anlatan <i>The Second Trip</i> ise kimliğin ölümü fikri üzerine kuruludur. Sonsuz hayatın sırrını çözdüğü düşünülen gizli bir tarikatın izini sürme üzerine yazılmış <i>The Book of Skulls</i>’ta ölümsüzlük arayışı, yazarın fanilik üzerine uzun uzadıya kafa yormasının yansımalarını içerir. 1970’lerin sonlarından itibaren Silverberg, <i>Lord Valentine’s Castle, The Majipoor Chronicles</i> ve <i>Valentine Pontifex</i> romanlarını içeren ve epik bir bilimsel fantezi serisi olan Majipoor efsanesi adlı eserini geliştirmeye yoğunlaşmıştır. Ayrıca Sümer mitolojisini temel alarak <i>Gilgamesh the King</i> ve <i>To the Land of the Living</i> isimli iki fantezi roman yazmıştır. <i>Next Stop the Stars, To Worlds Beyond, Dimension Thirteen, Born with the Dead</i> ve <i>The Secret Sharer</i> bilimkurgu öykülerinin yer aldığı çok sayıdaki derlemelerinden bazılarıdır. Birçok roman ve çocuklara yönelik kurmaca olmayan eserler yazmış, yetmişten fazla seçki derlemiş olan Silverberg “Gezginler” isimli öyküsüyle beş Nebula ödülünün ilkini kazanmasının yanı sıra birkaç kez Hugo Ödülü’nün sahibi olmuştur.</p>
</body>
</html>