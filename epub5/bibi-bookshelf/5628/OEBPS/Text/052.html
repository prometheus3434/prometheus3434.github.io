<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">John Crowley</span></p></h3>

  <p class="p15">John Crowley’nin üslûbu, J. R. R. Tolkien’in epik fantazi türü ve Gabriel Garcia Márquez’in büyülü gerçekçiliğiyle karşılaştırılır. Genellikle bilimkurgu unsurlarını kendisinin göndermelerle dolu ve sembolik açıdan zengin kurgusuyla özgürce harmanlayan efsanevi fantazi yazarı olarak bilinir. İlk üç romanı bilimkurguya ait dekorlar içinde yer alan fantastik temalar üzerine kurulmuştur. <i>The Deep</i>, iki feodal ailenin coğrafi olarak uzak ama tarihsel olarak Dünya’ya benzer bir gezegendeki ortaçağ güç çatışmasını konu eder. <i>Beasts</i> bölünmüş bir yakın gelecek Amerika’sında geçer ve genetikleri değiştirilmiş yarı insan yarı hayvan melezlerin öncülük ettiği bağımsızlık savaşının kökünü kazımak isteyen totaliter hükümet yanlılarının verdiği mücadeleyi anlatır. <i>Engine Summer</i> yeni bir karanlık çağa doğru sürüklenen kıyamet sonrası Amerika’sının arka planında, ilkel bir yetişkinliğe geçiş öyküsünü gözler önüne serer. Crowley’nin Dünya Fantazi Ödülü sahibi <i>Little, Big</i> adlı eseri onun insan ve toplumsal yapıların bilimkurgu yönü ağır basan incelemelerinden uzaklaşıp geleneksel yüksek fantazinin modern yaklaşımlarına doğru geçişini gösterir. Klasik romantik edebiyatın izlerini taşıyan öyküde gerçekliği çarpıtılmış modern bir dünyada perilerle uyum içinde yaşayan ama sonunda peri türlerine karşı nefret besleyen bir başkanın başa gelmesi tehdidiyle karşı karşıya kalan tuhaf, çok nesilli bir aile tarihsel olarak anlatılır. Modern fantazinin dönüm noktası olarak görülen bu yaratıcı roman, Crowley’nin tuhaflığın ve büyünün dokunduğu sıradan hayatları ustalıkla tasvir etmesi bakımından sonraki eserlerine bir örnek teşkil eder. <i>Aegypt, Love and Sleep</i> ve <i>Daemonomania</i> romanları; tarihi olguların, hayali dünya fantazisinin, doğaüstü gizemlerin, Rönesans metafiziğinin, alternatif tarihin, efsanevi serüvenlerin ve klasik mitolojinin iç içe geçtiği, tüm bunları bütünüyle kapsamayı amaçlayan tek bir felsefi romans olarak düşünülmüş roman dörtlüsünün ilk <i>üç kitabıdır.</i> Crowley’nin <i>Novelty</i> adlı derlemesi sanatsal yaratıcılıkla ilgili dört kısa romana yer verir. Kurmaca eserleri, <i>Antiquities</i> adlı kitabında da derlenmiştir.</p>
</body>
</html>