<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Ursula K. Le Guin</span></p></h3>

  <p class="p15">Vizyonerlik özelliği çok az yazarda görülür, fakat Ursula K. Le Guin yazdığı kışkırtıcı kurmaca eserleriyle edebiyat çevrelerinde olduğu kadar fantezi ve bilimkurgu çevrelerinde de bu övgüyü hak etmiştir. Geniş bir konu yelpazesine farklı açılardan yaklaşmış olsa da, sıra dışı yazınının köşe taşı, bütün galaksiyi kaplayan bir imparatorluğun farklı gezegenlerinde geçen Hainish romanları serisidir. Bu gezegenlerdeki uzaylı kültürler ortak bir geçmiş paylaşsalar da zaman içerisinde hem göze çarpacak hem de kendini çok belli etmeyecek şekillerde birbirinden farklılaşarak gelişmişlerdir. Le Guin bu öykülerde uzaylı ve dünyalı bakış açılarını karşı karşıya getirmiş ve özellikle ele alınan temalara olası yaklaşımların çokluğuna dikkat çekmiştir. Hugo ve Nebula ödüllerini kazanan romanı <i>Karanlığın Sol Eli</i>, androjen insansıların çiftleşme döneminde istedikleri zaman cinsiyet değiştirebildiği bir gezegende geçer. Bu durum toplumsal cinsiyet farklılıklarından doğan bireysel kimlik önyargılarının tümünü çürütür. Diğer Hainish romanlarında (<i>Rocannon’un Dünyası, Sürgün Gezegeni, Yanılsamalar Kenti, Dünyaya Orman Denir</i> ve <i>The Telling)</i> Le Guin, birbirine zıt medeniyetler kullanarak telepati, anında iletişim ve uzay yolculuğu gibi çeşitli bilimkurgu öğelerinin etkisine bakar. Le Guin’in bir diğer önemli serisi <i>Yerdeniz Büyücüsü, Atuan Mezarları, En Uzak Sahil, Tehanu</i> ve <i>Yerdeniz Öyküleri</i> romanlarını içeren Yerdeniz serisidir. Yetişkin ve genç yetişkin edebiyatı arasındaki çizgiyi ortadan kaldıran bu romanlar, çırak bir büyücü olan Ged’in olgunlaşmasını ve hem insan hem de büyücü olarak karşılaştığı zorlukları anlatır. Le Guin bireylerle toplumları şekillendiren ritüellerin ve efsanelerin önemine yaklaşımı ve uzaylı kültürleri en ince ayrıntılarına kadar betimleyerek canlandırmasıyla övülür. <i>The Lathe of Heaven, Mülksüzler, Malafrena</i> ve <i>Hep Yuvaya Dönmek</i> gibi başka romanları da bulunan Le Guin’in öyküleri ise <i>Rüzgârın On İki Köşesi, Orsinian Tales, Buffalo Gals, Won’t You Come Out Tonight</i> ve <i>Bağışlanmanın Dört Yolu</i> isimli derlemelerde toplanmıştır. Le Guin ayrıca fantezi ve bilimkurgu sanatı üzerine çok sayıda önemli makale yazmıştır. Bu makalelerden bazıları <i>The Language of the Night ve Dancing at the Edge of the World</i> isimli kitaplarında yer almaktadır.</p>
</body>
</html>