<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Arthur C. Clarke</span></p></h3>

  <p class="p15">Arthur C. Clarke’ın kurmaca eserlerinin çoğunun temelinde kozmik bir düşünce yatar ve bu çeşitli şekillerde karşımıza çıkar: “Tanrı’nın Dokuz Milyar Adı” isimli öyküsünde kehaneti gerçekleştirmek için bilgisayar teknolojisinin kullanılmasını, “Dial F for Frankenstein” isimli öyküsünde akıllı bir telekominikasyon ağının yaşam belirtisi göstermesini ve senaryo olarak yazıp daha sonra romanlaştırdığı <i>2001: Bir Uzay Destanı</i>’nda insanın kaderine yön veren esrarengiz dünya dışı varlıkları anlatır. Clarke’ın en çok bilinen eseri <i>2001</i> ve onun devam öyküleri <i>2010: İkinci Destan</i> ve <i>2061: Üçüncü Destan</i>, insanlığın evrendeki yeri hakkındaki fikirlerin ulaştığı doruk noktasını temsil eder. Clarke, bu fikirleri ilk kez 1951 yılında yazdığı “Gözcü” isimli öyküsünde ele almış; insanlığın bir tür olarak gelişimini ve evrensel düzende daha büyük bir hedefe doğru tırmanışını melankolik bir dille anlattığı <i>Çocukluğun Sonu</i> isimli romanında ayrıntılı olarak işlemiştir. Clarke bu öykülerdeki kozmik gizemi pozitif bilime dayandırır. Diplomalı bir matematikçi ve fizikçi olan Clarke, birçok bilimsel dergiye katkıda bulunmuş ve 1945 yılında yere eşzamanlı yörüngeli haberleşme uydusu fikrini ortaya atan ilk kişi olmuştur. En iyi bilinen eserlerinden bazıları bilimsel bir problemin ya da gizemin çözümü üzerinedir. <i>A Fail of Moondust</i>, Ay’ın yüzeyinde olağandışı şartlarda mahsur kalmış bir geminin kurtarılma hikâyesidir. <i>Cennet’in Çeşmeleri</i>’nde ise yörüngedeki uzay istasyonlarına ulaşmak için inşa edilmekte olan asansörün yapımı sırasında karşılaşılan mühendislik sorunları işlenir. <i>Rama’yla Buluşma</i> isimli Hugo ve Nebula ödüllü kitabında, Clarke’ın bilimsel bilgisini yeni ve prokovatif bir alana taşıyarak, insanların terk edilmiş bir uzaylı gemisi bulmasını ve geminin gelişmiş bilimsel özelliklerini anlamaya çalışmalarını işlediğini görürüz. <i>Prelude to Space, The Sands of Mars, Earthlight, İmparator Dünya</i> ve Clarke’ın uzay yolculuğu hakkındaki spekülasyonlarına benzer bir şekilde deniz altı yaşamının fütürist bir keşfini konu alan <i>The Deep Range</i> diğer romanları arasında yer alır. <i>Islands in the Sky</i> ve <i>Yunus Adası</i> romanlarını genç okuyucular için yazmıştır. Öyküleri; <i>Expedition to Earth, Reach for Tomorrow, Tales from the White Heart, The Wind from the Sun</i> ve diğer derlemelerde toplanmıştır. Kurmaca dışındaki eserleri arasında ödüllü kitabı <i>Exploration of Space</i> ve otobiyografik nitelikteki <i>Astounding Days</i> yer alır. Clarke’a 2000 yılında şövalyelik nişanı verilmiştir.</p>
</body>
</html>