<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">William Gibson &amp; Michael Swanwick</span></p></h3>

  <p class="p15">William Gibson 1977 yılında öykülerini yayımlamaya başladı, ancak 1984 yılında çıkan ve çağdaş bilimkurgunun devrim niteliğinde bir eseri haline gelen ilk romanı <i>Neuromancer</i> ile ünlendi. Hugo, Nebula ve Philip K. Dick ödüllerini kazanan kitap, siberpunk alttürünün kutsal kitabı oldu. Siberuzay, sanal gerçeklik, internet, siber suçlar, yapay zekâ gibi, kuramsal fantezi olmaktan su götürmez gerçekliğe hızla geçiş yapan pek çok kavramın incelendiği, kültürel ana akıma sızan önemli bir dönüm noktasıydı. Dedektif anlatısının ve en yeni bilimkurgunun birleşimi olan <i>Neuromancer</i> ile onu takip eden ve onunla bir nevi üçleme oluşturan <i>Sıfır Noktası</i> ve <i>Mona Lisa Aşırıyükleme</i>, daha önce keşfedilmemiş bilgisayar teknolojisi ve mikroçiplere dayalı iletişimin yollarını açtı. İnsan beynini bilgisayar sistemlerinin sinir ağına doğrudan bağlamak için “plugging in” [bağlanmak] kavramını popülerleştirdi. Bu kavramın tasavvur ettiği insan/makine arayüzü, geleneksel bilimkurgu temaları üzerine inşa edilmiş olsa da, bilimkurgunun normalde dışa dönük olan perspektifini içeri çeviren kavramsal bir kaymaya işaret ediyordu. Canlandırdığı karmaşık ve çoğunlukla anlaşılmaz gerçeklik, geleneksel coğrafi ve kültürel sınırların parçalandığı ve bilgisayarların yarattığı verilerin kullanılarak ve suistimal edilerek yeniden yaratıldığı bir gerçekliktir. “Hacker” altkültürü bu romanların içinde geçtiği dünyaya hâkimdir ve çoğunlukla sabıkası bulunan üyeleri, kanun kaçağı kahramanların statüsüne sahiptir. Romanlar, ayrıca Yeni Dalga akımının biçemsel deneylerini çağdaş tekno-jargonla, anlatıdaki video ve bilgisayara özgü kesme ve eklemelerle yenileyen baş döndürücü, hareketli biçemleriyle de hatırlanmaya değerler. Bilgisayar teknolojisinin etkisi, modern dünyada olduğu gibi, Gibson’ın diğer kurmaca eserlerinde de kaçınılmaz olmuştur. Bruce Sterling’le birlikte yazdığı <i>The Difference Engine</i>, Viktorya dönemi İngilteresi’nde Charles Babbage’ın bilgisayar üzerine ilk çalışmaları kök salsaydı dünyanın nasıl bir yer olabileceğini anlatan, tanınmış bir “steampunk” romanıdır. <i>Sanal Işık, Idoru</i> ve <i>Geleceğin Partileri</i> romanları aynı karakterleri paylaşır ve nanoteknoloji, bilgisayar kişilik yapılanmaları ve tarihteki dönüm noktalarının kehanetleri olan, veri akışındaki “nodal noktalar” veya akışlar da dâhil olmak üzere, pek çok bilgisayar odaklı temayı incelerler. Gibson’ın öyküleri <i>Burning Chrome</i>’da. toplanmıştır. Bu derlemeye, Robert Longo’nun aynı isimli filmi için temel aldığı “Johnny Mnemonic” de dâhildir.</p>

  <p class="p19">Michael Swanwick 1980’lerde, fantazi ve bilimkurgu geleneklerinin olduğu kadar, edebi postmodernizmin de etkilerini gösteren üstü kapalı, çok katmanlı öyküleriyle, bilimkurgunun büyüleyici yeni yeteneklerinden biri olarak ortaya çıktı. En iyi öyküleri <i>Gravity’s Angels</i> ve Hugo ödüllü “The Very Pulse of the Machine” öyküsünü de içeren <i>Tales of Old Earth</i> kitaplarında toplandı. Siberpunktan kahramanlık fantazilerine kadar farklı konuları ele alan, yeni bilimin ve eski sosyal yapıların medeniyetleri ve bireyleri biçimlendirirken birbirlerini nasıl etkilediklerine odaklanan romanları da aynı derecede sıradışıdır. İlk romanı <i>In the Drift</i>, kıyamet sonrası Amerika’sında geçer; nükleer bir facia, parçalanmış ve istikrar kazanmak için mücadele eden bir toplum yaratmıştır. <i>Vacuum Flowers, Griffin’s Egg</i> ve Nebula ödüllü <i>Stations of the Tide</i> ise şiddetli doğal afetlerin ve sosyopolitik olayların, yabancı dünyalarda kurulan ve zamanla ana gezegenin etkisinden çıkan insan toplulukları üzerindeki etkilerini ele alır. Swanwick ayrıca Faust temasının modern bir varyasyonu olan <i>Jack Faust</i>’u ve destansı bir ileri teknoloji fantezisi olan <i>The Iron Dragon’s Daughter</i>’ı yazmıştır. Fantazi ve bilimkurgu sanatı üzerine pek çok kışkırtıcı ve tartışmalı denemenin de yazarıdır. Bu denemelerin bir kısmı <i>A Geography of Unknown Lands</i> ve <i>The Postmodern Archipelago</i> kitaplarında toplanmıştır. Swanwick aynı zamanda Theodore Sturgeon Memorial ödülü sahibidir.</p>
</body>
</html>