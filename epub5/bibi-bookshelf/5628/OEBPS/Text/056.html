<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Terry Bisson</span></p></h3>

  <p class="p15">Bilimkurgunun mizah ya da fantazi ile iyi bir şekilde harmanlandığı nadir görülür, ama Terry Bisson romanlarında ve öykülerinde mizahı ve fantaziyi ustalıkla birleştirmeyi başarmıştır. 1981’de yayımlanan ilk romanı <i>Wyrldmaker</i> bilimkurguyu, kılıç ve büyü yazınından alınmış sıradan bir tema ile kullanarak alanına yeni bir boyut kazandırmıştır. <i>Talking Man</i> fantazi ve bilimkurgu unsurlarını, genellikle insanüstü öğeleri içeren uzun ve abartılı öykü formatında işlemiştir. Alternatif tarih romanı <i>Fire on the Mountain</i> Amerika İç Savaşını Güney’in kazandığı bir geleceğin konu alındığı, bilindik bir konunun özgün ve etkili bir şekilde ortaya koyulduğu bir eserdir. Kitapta, başarılı bir köle ayaklanması, asıl tarihin aksine Birleşik Devletler’in yerine, yeni bir cumhuriyet olan Nova Afrika’nın oluşmasıyla sonuçlanır. Bisson’ın öykülerinde mizah, abartılı komediden muzip bir yergiye kadar çeşitlilik gösterir ve insanların üstesinden gelmek için gerekli donanıma sahip olmadığı giderek karmaşıklaşan dünyaların mantıksızlığına dikkat çeker. <i>Voyage to the Red Planet</i> adlı tuhaf macera romanı, azalan servetini, sahnelediği Mars’a yapılan ilk insanlı seyahat uydurmacasıyla gişe rekoru kırarak artıracağına güvenen beceriksiz bir Hollywood yapımcısının hikâyesidir. <i>Pirates of the Universe</i>, Disney-Windows’un her şeye hâkim ana kurumsal şirket olduğu bir gelecekte geçen hicivli bir uzay dizisidir. <i>The Pickup Artist</i> kitabı ise Güzel Sanatlar ve Eğlence Bürosu temsilcilerinin, dünyada yeterince yer kalmadığı için sanatsal eserleri yok etmekle suçlandığı bir geleceği anlatan distopik bir mizah ürünüdür. Bisson, <i>Bears Discover Fire and Other Stories</i> adlı eseriyle Nebula, Hugo ve Theodore Sturgeon ödüllerine lâyık görülmüştür. Yazarın diğer eserleri arasında; <i>öykü</i> derlemesi <i>In the Upper Room</i>; Walter M. Miller Jr.’ın ölümüyle yarım kalan, ancak Miller’in ölümünden sonra Bisson’ın tamamladığı <i>St. Leibowitz and the Wild Horse Woman</i> ve bu çığır açan kitabın devamı olan <i>Leibowitz İçin Bir İlahi</i>; Nat Turner ve Mumia Abu Jamal üzerine yazılmış kurmaca olmayan kitapları; <i>Galaxy Quest</i> ve <i>The Sixth Day</i> filmlerinden romanlaştırılmış kitapları yer alır.</p>
</body>
</html>