<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">C. J. Cherryh</span></p></h3>

  <p class="p15">C. J. Cherryh, binlerce yıldır süregelen galaksiler arası ticaret ve siyaset etkileşimini kronolojik olarak yansıtan kapsamlı Birlik-İttifak gelecek tarihi serisinin yaratıcısıdır. Bu seri, programlanmış hafızalara sahip klonların yaratılmasıyla insan doğasının incelenmesi üzerine yoğunlaşan, <i>Downbelow Station</i> ve <i>Cyteen</i> gibi Hugo ödüllü romanlarını da içerir. Klinik ve sosyal bilimleri yaratıcı biçimde yorumlaması ve teknoloji ile insan merakını ustaca harmanlaması sebebiyle çokça övülen seriler, Faded Sun üçlemesi (<i>Kesrith, Shon’jir, Kutath</i>) gibi bilinen birçok alt seriyi de kapsar. Serinin bölümlerinden olan Chanur dizisi (<i>The Pride of Chanur, Chanur’s Venture, The Kif Strikes Back, Chanur’s Homecoming, Chanur’s Legacy</i>) duygusal ama cesur bir ırkın hikâyesini anlatırken, insan ırkı üzerine uzaylı bakış açısı ve aydınlatıcı görüşleriyle dikkate değerdir. Cherryh’nin kurmaca eserlerinin çoğu aile, siyaset, kültür gibi çevresel unsurların bireylerin değer yargıları ve ideolojilerine etkisiyle ilgilenir. <i>Cuckoo’s Egg</i> adlı eserinde zeki kedigiller ırkı tarafından yetiştirilen bir insanı betimleyerek Tarzan temasının bir çeşitlemesini ortaya koyar. <i>Heavy Time</i>, biri korumacı insanlar arasında büyütülmüş, diğeri ise çıkarcı kurumsal menfaatlerin bozduğu bir yetiştirme sonucu sosyal gelişimi önlenmiş iki ana karakterin kişiliklerini çarpıştırır. <i>Foreigner, Invader, Inheritor</i> ve <i>Precursor</i> adlı romanlarından oluşan son dörtlemesinde, bir insan kolonisinin, gezegenin uzaylı sakinleriyle hassas bir ittifak kurmak üzere üstesinden gelmesi gereken kültürel ve ırksal farklılıkları duyarlılıkla resmetmesi beğeni kazanmıştır. <i>The Gene Wars</i> nanoteknolojinin silah olarak kullanıldığı bir gelecekte geçen epik macera fantazi ve “sert” bilimkurgu karışımı bir romandır. Cherryh ayrıca dört ciltlik Morgaine kahraman fantazi serisi ve <i>Fortress in the Eye of Time, Fortress of Eagles</i> ve <i>Fortress of Owls</i> kitaplarından oluşan epik Galisien kılıç-ve-büyü üçlemesini de yazmıştır. <i>Merovingian Nights</i> ortak dünya serilerinin yaratıcısı ve çok ciltli <i>Heroes in Hell</i> ortak dünya derlemelerinin de eş yaratıcısıdır.</p>
</body>
</html>