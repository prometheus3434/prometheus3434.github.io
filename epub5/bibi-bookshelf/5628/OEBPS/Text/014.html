<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Theodore Sturgeon</span></p></h3>

  <p class="p15">Theodore Sturgeon’ın kurmaca eserleri, son derece insani kusurlarıyla perişan hale gelmiş veya kendi arzularını ve yalnızlık hislerini paylaşan diğer insanları bulmak üzere hoş olmayan ortamlarda mücadele eden sıradan karakterlerle doludur. Sturgeon eserlerini yayımlamaya 1939 yılında başladı ve yayımlandığı zamandan beri klasik halini almış olan öyküleriyle hem fantastik hem bilimkurgu alanında erken dönemde iz bırakmaya başladı. “Microcosmic God” isimli öyküsünde Tanrı’yı oynayan bir bilim insanının yarattığı mikroskobik bir ırkın hayatlarını tehdit etmesini ve onlara tekrar tekrar meydan okurken beklenmedik şekilde komik sonuçlarla karşılaşması yer alır. “It” taşrada, kudurmuş merhametsiz bir canavarla başa çıkmaya çalışan karakterlerin tepkilerine odaklanır. “Yesterday Was Monday”de bir adam her bir günün gerçekliğinin ufak tefek işçiler tarafından kurulan bir tiyatro sahnesi olduğunu keşfeder. Frankenstein temasının bir çeşitlemesi olan “Killdozer” isimli öyküsü, bir buldozerin uzaylı bir yaşam formunun elektrik enerjisiyle dolduğu bir adada kapana kısılan bir inşaat ekibini konu alır. Sturgeon’ın İkinci Dünya Savaşı’ndan sonra yazdığı kurmaca eserler, erken dönem eserlerindeki yumuşak mizahın dokunaklılığa dönüşümünü gösterir. “Memorial” ve “Thunder and Roses” nükleer silahların kötüye kullanımı hakkında yazılmış uyarı niteliğinde öykülerdir. “Yalnızlığın Uçan Dairesi” ve “Maturity” isimli öykülerin her ikisi de yabancılaşma ve yetersizlik hislerini keşfetmek için geleneksel bilimkurgu senaryolarından faydalanmıştır. Sturgeon’ın roman uzunluğundaki eserleri, normal topluma uyum sağlamada başarısızlığa uğramış ancak bunun dayattığı soyutlanmanın üstesinden gelmiş karakterlerin tasviriyle akıllarda yer eder. <i>İnsandan Öte</i>’de bireysel güçlerini insanüstü bir bütünsel bilinç yaratmak için birleştiren psikolojik açıdan sorunlu bir grup birey anlatılır. <i>The Dreaming Jewels</i>’ta, genç bir erkek davranışsal anormalliklerinin aslında insanüstü güçlerin belirtileri olduğunu keşfeder. Sturgeon ayrıca <i>Some of Your Blood</i>, “The World Well Lost” ve “If All Men Were Brothers Would You Let One Marry Your Sister?” gibi öykülerinde cinsellik konusundaki tabuları ve kısıtlayıcı ahlak anlayışını ele almasıyla ünlüdür. Öyküleri; <i>Without Sorcery, E. Pluribus Unicorn, Caviar</i> ve <i>A Touch of Strange</i> isimli eserlerinde toplanmıştır. Paul Williams editörlüğünde hazırlanan <i>The Ultimate Egoist, Thunder and Roses, A Saucer of Loneliness, The Perfect Host, Baby Is Three, The Microcosmic God</i> ve <i>Killdozer</i> derlemeleri, er ya da geç Sturgeon’ın tüm öykülerinin yeniden basılacağı bir serinin ilk yedi cildidir.</p>
</body>
</html>