<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">James Patrick Kelly</span></p></h3>

  <p class="p15">James Patrick Kelly, 1970’lerin sonlarında dergi ve antolojiler için yazmaya başlamış ve değişik temalara farklı açılardan yaklaşan ustalıkla işlenmiş öyküleriyle kısa zamanda ünlenmiştir. Kurmaca eserlerinin çoğu toplumsal konulara getirilen yorumlar üzerine kuruludur. “Death Theraphy” adlı öyküsü gelecekte suçluları rehabilite etmek için onlara ölümlerini yaşatan bir simülasyonun kullanıldığı bir adalet sistemini konu eder. “Still Time” ve “Crow” nükleer savaşın gölgesinde insanların tipik davranışları üzerine zıt bakış açılarını sunar. “Pogrom” da gelecekte yaşanabilecek bir iç savaş bağlamında nesil farkını ele alır. “Big Guy” hızlı iletişim ve sanal gerçekliğin yükselişiyle, kişisel ilişkilerin ve etkileşimlerin yıkılışını inceler. Kelly’nin en iyi öyküleri <i>Think Like a Dinosaur and Other Stories</i> isimli derlemede toplanmıştır. Romanları arasında yer alan <i>Planet of Whispers</i> ve <i>Look Into the Sun</i> ikilemesi, Dünya’nın az gelişmiş ülkelerinde yaşanan zorlukları andıran siyasi ve dini sürtüşmelerin olduğu Aseneshesh adlı bir gezegendeki yaşamla ilgilidir. <i>Wildlife</i> adlı romanı biyogenetik mühendisliği bağlamında ebeveyn ve çocuk ilişkilerindeki sorunları irdeler. Bu romanda babasının biyogenetik mühendisliği sayesinde onun için belirlediği kişilik ve kadere başkaldıran genç bir kadının öyküsü anlatılır. Kelly, aynı zamanda John Kessel ile beraber <i>Freedom Beach</i>’i yazmıştır.</p>
</body>
</html>