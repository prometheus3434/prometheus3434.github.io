<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Karen Joy Fowler</span></p></h3>

  <p class="p15">Bilimkurgu, Karen Joy Fowler’ın renkli, duygusal açıdan yoğun, insan ilişkileri öykülerini anlatmak için kullandığı birçok “lehçeden” biri. Fowler, 1986 yılında bilimkurgu yazmaya başladı. Önceleri öykü yazmaya odaklandı; bu öykülerin çoğu (kendisine En İyi Yeni Yazar dalında John W. Campbell ödülünü kazandıran) <i>Artificial Things</i>’te, içinde Fowler ve Pat Cadigan’dan öyküler bulunan <i>Letters from Home</i>’da ve <i>Black Glass</i>’ta toplandı. Öyküleri, kişisel başarısızlıklarını ve duygusal krizlerini fantastik durumlarda somutlaşmış bulan karakterlerle doludur. “Görünen Yüz” [“Face Value”] sorunlu bir aşk ilişkisini, başka bir gezegendeki esrarengiz bir uzaylı kültürünün araştırılmasıyla yan yana getirir. “Lieserl” isimli öyküsünde Albert Einstein, özel görelilik teorisini formüle ettiği sırada, kızının hayatını “sıkıştırılmış” bir şekilde anlatan bir dizi şifreli mektup alır. “The Lake Was Full of Artificial Things” ise Vietnam Savaşı üzerine güçlü ve derin bir öyküdür. Savaşta ölen erkek arkadaşının anısını geri getirmek için kullandığı doğal olmayan yöntemleri sonucunda, erkek arkadaşına davranışlarındaki eksikliklerle yüzleşmek zorunda kalan bir kadını anlatır. Fowler’ın üç romanı da kişisel ve sosyal ilişkilerin evrenselliğini inceleyen dönem öyküleridir. <i>Sarah Canary</i> uzaylılarla ilk temasın anılmaya değer bir varyasyonudur. Kadın formundaki bir uzaylının 1873’te Kuzeybatı sınırındaki bir Amerikan toplumuna uyum sağlamaya çalışmasını anlatan bu roman, cinsiyet ve ırk nedeniyle haklarından mahrum edilmiş diğer sosyal grupların zor durumuna ışık tutar. Fowler ayrıca <i>The Sweetheart Season</i> ve <i>Sister Noon</i> gibi ana akım romanlar da yazmıştır.</p>
</body>
</html>