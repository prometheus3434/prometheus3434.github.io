<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">James Blish</span></p></h3>

  <p class="p15">James Blish aşina olduğumuz bilimkurgu temalarına entelektüel bir karmaşıklık kazandırmış, saygı duyulan bir yazar. Ünlü bilimkurgu örgütü Futurians’a da üye olan Blish, bilimkurgu eserlerini 1940 yılında yayınlamaya başladı. Kısa bir süre sonra “Sunken Story” adlı kısa öyküsünü yayınladı (daha sonra bu öyküyle beraber pek çok öyküsünü <i>The Seeding Stars</i> romanında bir araya getirecektir). Genetik mühendisliğinin ortaya çıkardığı sonuçları konu edinen ilk eserlerden olan bu öyküde insanlık, yabancı çevrelere uyacak şekilde biyolojik olarak değiştirilen insanları yıldızlara yerleştirir ve insanlığı tanımlayan psikolojik, sosyolojik ve biyolojik standartlarla kaçınılmaz olarak uzlaşmak zorunda kalır. <i>Cities in Flight</i> adlı çalışması dört farklı romandan oluşmaktadır: <i>They Shall Have Stars, Life for the Stars, Earthman Come Home</i> ve <i>The Triumph of Time.</i> Tüm bu romanlar, daha tatminkâr fırsatların arayışı içinde olan insanların kendi kentlerini topluca terk edip galakside göç ettikleri, ama tarihin yinelenen ve kaçınılmaz sorunlarından başka bir şey bulamadıkları bir geleceği yansıtır. Blish’in en bilinen eseri şüphesiz Hugo ödüllü <i>A Case of Conscience</i> isimli romanıdır. Roman, bir misyonerin başka bir gezegene giderek ilk günahı işlememiş ve dolayısıyla Dünya’daki dinin temellerine ters düşen bir uzaylı türünü keşfetmesini konu alan, eskatolojide dönüm noktası sayılabilecek bir eserdir. Genellikle kutsallık, estetik, özel izafiyet ve insan bilincinin doğası gibi ciddi konuları ele alan Blish’in öyküleri; <i>Galactic Cluster, So Close to Home</i> ve <i>Anywhen</i> kitaplarında toplanmıştır. Tarihi romanı <i>Doctor Mirabilis, Black Easter</i> ve onun devam romanı <i>The Day of Judgement</i>’ta karanlık fantezi arkaplanında kaynağını İncilden alan iyi ve kötü çatışmasına yoğunlaşır. Bilimkurgu alanına yaptığı en önemli katkılardan bazıları, William Atheling imzasıyla yayınlanan ve <i>The Issue at Hand, More Issues at Hand</i> ve <i>The Tale That Wags the God</i> derlemelerinde bir araya getirilmiş bilimkurgu incelemeleri ve eleştirel çalışmalarıdır.</p>
</body>
</html>