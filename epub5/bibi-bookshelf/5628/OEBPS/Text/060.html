<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Lisa Goldstein</span></p></h3>

  <p class="p15">Lisa Goldstein’ın kurmaca eserleri; zamanda yolculuk, egzotik uzaylı dünyalara seyahatler ve distopya gibi bilimkurguya özgü motifler içerir. Ancak bu unsurlar Goldstein’ın kaleminde; büyülü gerçekçilik, mitleri kullanan kurmaca ve çağdaş masallar olarak sınıflandırılan edebi amaçlara ulaştıran araçlardır. 1983’te Amerika Kitap Ödülünü kazanan ve Nazizmin yükselişini ve soykırımı alegorik bir şekilde ele alan ilk romanı <i>The Red Magician</i> ile ün kazandı. Sonraki iki romanı, bilimkurgunun en geleneksel tarzında yazılmış romanlardır. <i>The Dream Years</i>, 1920’lerin sürrealist sanat hareketiyle 1968’teki Fransız karşı kültür hareketi arasında bir bağlantı yaratır. Kitabın başkahramanı, zaman yolculuğu sayesinde bu iki çağın birbirinden farksız olduğunu keşfeden bir yazardır. <i>A Mask for the General</i>, diktatör bir askerin yönetiminde olan geleceğin Amerikası’nda geçen ve devrimci alt kültürde değişik hizipler yaratan ideolojik ve sosyal farklılıkları ele alan romanıdır. Aynı isimli novellasının genişletilmiş hâli olan <i>Tourists</i>’te karakterlerin, Goldstein’ın aynı zamanda bazı <i>öykülerinin</i> geçtiği yer olan ve kendi mantık kurallarına sahip, keşfedilmemiş <i>üçüncü dünya ülkesi Amaz</i>’ın yavaşça bir parçası olduklarını ve oraya giderek alıştıklarını görürüz. <i>Strange Devices of the Sun and Moon</i>, Aydınlanma Çağı’ndan hemen önceki tarihî dönemi, fantazi ve mitolojinin hâlâ kabul gördüğü ve dolayısıyla gündelik yaşamın içine işlediği bir dönem olarak sunar. <i>Summer King, Winter Fool</i>, Tanrıların ve fânilerin etkileşim içinde olduğu bir dünyada geçer ve Goldstein’ın en açık <i>şekilde yüksek fanteziye kaydığı</i> romanıdır. <i>Walking the Labyrinth</i>, gerçek büyü uygulayan sahne büyücülerinin soyundan geldiğini ve ona bir miras kaldığını öğrenen genç bir kadının hikâyesini anlatır. <i>Dark Cities Underground</i> ise gerçeklik ve edebi fantezi arasındaki sınırların kaybolması gibi bilindik bir temaya değinir. Her iki kitapta Goldstein, sıradan olayların küçük, genellikle belli belirsiz değişimi yoluyla her gün yaşanması muhtemel büyü hissini okura ustalıkla aktarır. Goldstein’ın öyküleri, <i>Daily Voices</i> ve <i>Travellers in Magic</i> adlı kitaplarda derlenmiştir.</p>
</body>
</html>