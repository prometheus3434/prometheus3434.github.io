<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Edmond Hamilton</span></p></h3>

  <p class="p15">Edmond Hamilton, Altın Çağ’dan önceki dönemin en bilinen ve en üretken bilimkurgu yazarlarından biridir. İlk öyküsü 1926 yılında <i>Weird Tales</i>’de yayımlandı ve ilk olarak bu dergide, “tuhaf bilimsel” öykü denen, ileri teknolojinin pek yer bulmadığı, bilimkurgu ve fanteziyi harmanlayan melez bir türde öyküler yazarak ismini duyurdu. Hamilton’ın, cesur bilim adamları ve uzay kâşiflerinin baş rolü oynadığı sürükleyici ve aksiyon dolu öyküleri; yanlış evrimleşme, yıldızlararası istila, çarpışma rotasındaki gezegenler gibi öylesine muazzam büyüklükteki tehditleri resmetmişti ki, hayranları ona “Dünya’yı Sarsan Hamilton” lakabını taktı. Hamilton’ın o yıllardaki en iyi eserlerinden bazıları, 1936 yılında, ucuz bilimkurgunun kitap formundaki ilk örneklerinden olan <i>The Horror on the Asteroid</i>’de derlenmiştir. Uygarlığa karşı oluşan bir tehditle savaşmak için farklı çağlardan gelmiş en iyi askerlerin oluşturduğu üst düzey bir ordunun zamanda yolculuk hikâyesini anlatan <i>The Time Raiders</i> ve galaktik uygarlığını, varlığını tehdit eden bitmek tükenmek bilmez zorluklardan koruyan pangalaktik uzay ekibini anlatan Interstellar Patrol öykülerinin toplandığı <i>Crashing Suns</i> ile <i>Outside the Universe</i>, bu dönemde göze çarpan başarılı eserleri arasındadır. Hamilton’ın nefes kesici uzay dizileri yazarı olarak ün kazanması, kendi adının yanı sıra Brett Sterling takma adıyla, ucuz bilimkurgu kahramanı <i>Captain Future</i> hakkında önde gelen birçok roman yazmasına olanak sağladı ve bu dergiyle yakın ilişkisi sayesinde Süpermen çizgi romanları için yazdı. Ayrıca polisiyenin yanı sıra nadiren de olsa Hugh Davidson takma adıyla, bazıları <i>The Vampire Master</i> adlı kitapta derlenen korku öyküleri kaleme aldı. Hamilton, İkinci Dünya Savaşı sonrasında değişen bilimkurgu beklentilerine ayak uyduran az sayıdaki yazardan biridir. <i>The Haunted Stars, A Yank at Valhalla, The Star Kings</i> ve <i>City at the World’s End</i> romanları, insan dürtülerine ve ruh hallerine odaklanması ve ustaca çizilmiş karakterleri bakımından kayda değer eserlerdir. Bu dönemde yazdığı en iyi bilimkurgu öykülerinden bir kısmı <i>What’s It Like Out There?</i> adlı kitabında yer almaktadır. Starwolf serisindeki <i>Weapon from Beyond, The Closed World</i> ve <i>World of the Starwolves</i> romanları, savaş sonrası yılların en iyi uzay dizileri arasında gösterilmektedir.</p>
</body>
</html>