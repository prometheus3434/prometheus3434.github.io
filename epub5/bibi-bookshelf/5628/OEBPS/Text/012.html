<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Lloyd Biggle, Jr.</span></p></h3>

  <p class="p15">Lloyd Biggle, bilimkurgu yazarlığına 1956’da başladı ve ilk romanı, gezegenler dışı maceraların anlatıldığı <i>The Angry Espers</i>, 1961’de çıktı. Bunu, beş romandan oluşan Jan Darzek serisinin ilk romanı <i>All the Colors of Darkness</i> takip etti. Eski bir özel detektif olan Darzek, galaksinin kurallarını belirleyen bakanlardan oluşan Yüksek Kurul’un tek insan üyesidir. Serinin diğer romanlarında (<i>Watchers of the Dark, This Darkening Universe, Silence is Deadly</i> ve <i>The Whirligig of Time</i>) Darzek, diğer bakanların insandışı çıkarları, yönetimdeki hükümetin bürokrasisi ve Galaktik Sentez’in asimilasyonuna karşı çıkan uzaylı kültürlerin direnişiyle, kendi zekâsını ve insancıllığını karşı karşıya getirir. Bu seriden ayrı yazılan <i>The World Menders</i> ve <i>The Still, Small Voice of Trumpets</i>, görevi Galaktik Sentez’e dâhil edilecek dünyaları tescil etmek olan Cultural Survey’in [Kültürel Araştırmalar] serüvenlerini anlatır. Bu iki seri birlikte, içinde gerçekçi bir şekilde tasvir edilmiş uzaylı dünyaların canlandırıldığı, insanların amaçlarının ve kibirlerinin uzaylılarınkiyle karşılaştırıldığı ve farklı hayatlarla dünyaların çok hassas bir dengede var olduğu çağdaş bir uzay dizisi yaratmaktadır. Biggle, yarattığı dünyaların ayrıntılarındaki bütünlük, akıllarda yer eden karakterleri ve geleneksel bilimkurgu temaları ve motifleri bağlamında karmaşık sosyal ve politik sorunları ele alış biçimiyle övülmektedir. Öyküleri; <i>The Rule of the Door and Other Fanciful Regulations, The Metallic Muse</i> ve <i>A Galaxy of Strangers</i> isimli kitaplarında derlenmiştir. <i>Alien Main</i> isimli romanı, T.L. Sherred ile birlikte yazmış, aynı zamanda detektif romanları kaleme almıştır. Bunların arasında bir Sherlock Holmes pastişi olan <i>The Quallsford Inheritance</i> ve J. Pletcher ile Raina Lambert adlı detektiflerin maceralarını anlatan <i>Interface for Murder</i> ve <i>Where Dead Soldiers Walk</i> isimli iki çağdaş polisiye romanı bulunur.</p>
</body>
</html>