<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Isaac Asimov</span></p></h3>

  <p class="p15">İnsanlıkla etkileşimde bulunan yapay zekâların davranışsal prensiplerinin gayri resmi bir şekilde özüne inmiş bir kurallar dizisi olan ve günümüzde hâlâ yazarları etkisi altında bırakmaya devam eden “Robot Bilimi’nin Üç Kanunu”nu, sibernetik varlıklarla ilgili birtakım öyküleriyle kazandırdığı 1940’lardan beri, Isaac Asimov’un adı robotlarla ayrılmaz bir bütün olmuştur. Bu öyküler daha sonra <i>Ben, Robot</i> ve <i>The Rest of the Robots</i>’ta toplanmıştır. <i>The Rest of the Robots</i> adlı kitabı, R. Daneel Olivaw ve Lije Baley’nin oluşturduğu robot-insan dedektif takımının suçları çözdükleri ve birlikte insanlara özgü hallere ayrıntısıyla kafa yordukları, bilimkurguyu gizemle harmanlayan <i>The Caves of Steel</i> ve <i>The Naked Sun</i> romanlarını içerir. Bilimkurgunun Altın Çağı’nın en bilinen yazarlarından biri olan Asimov, öykülerindeki bilimsel gelecek tahminlerinin rasyonelliği ile ünlüdür. Neredeyse yarım yüzyıldan daha uzun bir süre zarfında yazılmış altı romandan oluşan başyapıtı Vakıf serisi, Roma İmparatorluğu’nun yükseliş ve düşüşü temel alınarak yazılmış geleceğin galaktik tarihini tasarlar. İmzası haline gelmiş öyküsü “Nightfall” her bin yılda üzerine karanlık çöken bir gezegende koca bir uygarlığı saran kaosu çok etkili bir şekilde anlatır. Asimov’un öyküleri <i>Dünya Hepimize Yeter, Nightfall and Other Stories, The Bicentennial Man and Other Stories</i> ve diğer pek çok kitapta toplanmıştır. <i>Pebble in the Sky, Uzayın Sınırları</i>, Hugo ve Nebula ödüllerini kazanmış <i>İşte Tanrılar, Esrerengiz Yolculuk</i> filminin senaryosundan uyarlayıp yazdığı son derece ünlü romanı <i>Kan Damarlarında Yoculuk</i>, ayrıca birinde uzay muhafızı Lucky Starr’ın (Paul French imzasıyla yazılmış), diğerinde ise Robot Norby’nin (eşi Janet ile birlikte yazılmış) yer aldığı genç okuyuculara yönelik iki seri, Asimov’un romanları arasında yer almaktadır. Beş kez Hugo Ödülü’nü, iki kez de Nebula Ödülü’nü kazanmış olan ve kimya alanında doktora derecesi bulunan Asimov, popüler bilim kitapları ve köşe yazılarının da üretken ve seçkin yazarı olmuştur. Devasa ve çeşitli külliyatı; dedektif romanları ve öyküler, limerikler, Shakespeare ve Kitab-ı Mukaddes’e yönelik kılavuz kitaplar, kişisel hatıra ve mektup derlemelerinin yanı sıra <i>In Joy Still Felt</i> ve <i>In Memory Yet Green</i> isimli iki ciltlik otobiyografisini içerir. Asimov, 1992 yılındaki ölümüne kadar üç yüzden fazla kitaba imza atmıştır.</p>
</body>
</html>