<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Larry Niven</span></p></h3>

  <p class="p15">Larry Niven, Nebula Ödüllü romanı <i>Halka Dünya</i> ile “saltık” bilimkurgu öykücülüğünün usta bir yazarı olarak tescillendi. Roman, yarıçapı bir milyon mil, çevresi ise altı yüz milyon mil olan ve bir kurdeleyi andıran bir gezegen topluluğunun, uzak bir yıldızın etrafını sarıp oradaki insan halkına kaçış ve yön bulma konusunda benzeri görülmemiş teknik sorunlar yaratmasını konu eder. Bu roman ve serinin diğer kitapları olan <i>Halka Dünya Mühendisleri</i> ve <i>Halka Dünya Tahtı</i>, Niven’ın uzaylı kültürler, ölümsüzlük, zamanda yolculuk, gezegen mühendisliği, genetik mühendisliği ve ışınlanma gibi birçok temayı barındıran, yıldızlararası uzayda insan türünün hayat kurduğu bir geleceğin tarihini anlattığı büyük beğeni kazanmış Tales of Known Space efsanesinin parçasıdır. <i>The World of Ptavvs, A Gift from Earth, Protector, The Patchwork Girl, The Integral Trees</i> ve <i>The Smoke Ring</i> adlı romanlarının yanında <i>Neutron Star, The Shape of Space, Crashlander</i> ve <i>Flatlander</i> gibi öykü derlemelerinde, yenilikçi teknolojilerle uzaylı ırkların, insanlığın ve dünya dışı etkileşimlerin renkli gelişmelerini bir araya getiren bir buçuk milyar yıllık efsanevi tarihi incelikle işlemiştir. Niven’ın yaratıcılığının büyüsü, <i>Man-Kzin Wars</i> adlı antoloji serisindeki yedi ciltle açıklanabilir. Bu seri, Niven’ın “saltık” bilimkurgu alanındaki meslektaşlarını, paylaşılan bir dünya duyarlılığı yoluyla serinin inandırıcılığını artıran öyküler yazarak katkıda bulunmaya teşvik etmiştir. Niven’ın ayrıca, insan evriminin ölümsüzlüğe ulaştığı uzak bir gelecek öngörüsünü ele alan <i>Zamansız Dünya</i> isimli bir romanı ve <i>The Long ARM of Gil Hamilton</i> adlı kitapta derlenen bilimkurgu ve gizemin harmanlandığı öykü serisi vardır. Roman uzunluğundaki birçok eserini başka yazarlarla birlikte yazmıştır. Jerry Pournelle ile yazdıkları <i>The Mote in God’s Eye</i>, güneş sistemimizi artan nüfusuyla kolonileştirmeye kararlı olan uzaylı bir ırkın tesadüfen keşfedilmesini konu edinen hafızalara kazınmış bir “uzaylılarla ilk temas” hikâyesidir. Niven ve Pournelle bu kitaba bir devam hikâyesi de yazmışlardır: <i>The Gripping Hand.</i> Öne çıkan diğer kitapları, bir felaket romanı olan <i>Lucifer’s Hammer</i> ve bir bilimkurgu yazarını Dante’ninkine benzer bir cehenneme gönderen <i>Inferno</i>’dur. Steve Barnes’la birlikte kaleme aldığı <i>Dream Park, The Barsoom Project</i> ve <i>The Voodoo Game</i> isimli kitaplar, hayali gerçekliklerin sanal gerçeklikte açığa çıktığı, gelecekteki bir eğlence parkında geçer. Niven, <i>The Magic Goes Away</i> ve <i>Time of the Warlock</i> gibi ilkel büyüyle ilgili fantazi serileri de yazmıştır.</p>
</body>
</html>