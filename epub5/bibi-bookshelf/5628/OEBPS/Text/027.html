<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Harlan Ellison</span></p></h3>

  <p class="p15">Kendisi başlıbaşına bir edebiyat türü olan Harlan Ellison, yirminci yüzyılın ikinci yarısının en çok tartışılan kışkırtıcı bilimkurgu yazarlarından biridir. Mizah, korku, acıma ve öfke öğelerini taklit edilemez biçimde harmanlayarak imzasını attığı coşkulu ve dobra öyküleriyle ünlüdür. Eserleri bilimkurgu dünyası tarafından sevilmesine ve sahiplenilmesine rağmen aslında çok azı bilimkurgu geleneğine uyar. Ellison, bilimkurgunun teamüllerine ve tabularına meydan okuyan kurmaca öykülerini yayınlamaya başladığında on yıldır bilimkurgu, fantezi, suç, çocuk suçları gibi çeşitli pazarlarda hatırı sayılır ticari öyküler yazan görmüş geçirmiş profesyonel bir yazardı. “‘Tövbe et, Harlequin!’ Dedi Tiktakbey” uyumcu bir toplumda bireyselciliğin tehlikelerinden bahseden Kafkavari bir öyküdür. “I Have No Mouth and I Must Scream” bilgisayarların insanların efendileri haline geldiği bir geleceğe dair öngörüsel bir yapıttır. “A Boy and His Dog” ise hayatta kalmanın etik yönlerini cesurca ele aldığı kıyamet sonrası geleceğe dair en iyi bilinen öykülerden biridir. Ellison’ın kurmaca eserleri, bilimkurguyu ana akım edebiyattan ayıran duvarı yıkma arayışında olan Yeni Dalga bilimkurgu yazarlarının eserleriyle birlikte anılmıştır. Öyküleri genellikle tarz olarak deneysel, son derece hümanist ve zamana yenik düşmeyen, ama yazıldığı dönemin toplumsal bilinciyle yoğrulmuş önemli belgelerdir. Bu yıllardan pek çok öykü, <i>Ellison Wonderland, Paingod and Other Delusions, I Have no Mouth and I Must Scream, The Beast That Shouted Love at the Heart of the World</i> ve <i>Alone Against Tomorrow</i> kitaplarında derlenmiştir. Bu eserlerden büyük ölçüde ayrılan <i>Death-bird Stories</i>, çağdaş kültürü tanımlayan tanrılara bildiriler niteliğinde sunulan aydınlık ve karanlık fantezi dünyasının, alaycı macera öyküleri, bilimkurgu alegorileri ve gerçeküstü öykülerin buluştuğu son öykü yapıtıdır. Ellison’ın bir hain olarak ünlenmesi, çok tartışmalı olmaları sebebiyle diğer pazarlarda reddedilen yazar arkadaşlarının öyküleri temeline oturtulmuş ödüllü antolojiler olan <i>Dangerous Visions</i> ve <i>Again, Dangerous Visions</i> üzerine yaptığı editoryal çalışmasını zenginleştirmiştir. 1980’lerde ve 90’larda yazdığı en önemli eserleri, <i>Strange Wine, Shatterday, Angry Candy</i> ve <i>Slippage</i> isimli derlemelerde toplanmıştır. Hugo, Nebula, World Fantasy ve Bram Stoker Ödülleri gibi ödülleri pek çok defa kazanmıştır ve <i>The Outer Limits, Star Trek</i> ve <i>Twilight Zone</i> gibi televizyon programlarının da ödüllü senaristidir. <i>The Glass Teat, The Other Glass Teat, An Edge in My Voice</i> ve <i>Harlan Ellison’s Watching</i> derlemeleri ise film, televizyon ve modern toplum üzerine yazdığı deneme ve eleştirileri içerir.</p>
</body>
</html>