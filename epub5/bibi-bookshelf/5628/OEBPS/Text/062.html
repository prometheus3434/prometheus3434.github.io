<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">George Alec Effinger</span></p></h3>

  <p class="p15">George Alec Effinger, eserlerinde absürt tiyatronun büyük bir etkisi olduğunu söyler ve çok katmanlı, serbest yazım tarzını “gerçeküstü fantazi” olarak tanımlar. İlk olarak 1970’lerde dergilerde ve antolojilerde yayımladığı belirgin bir üslûbu olan zorlayıcı öyküleriyle bir yazar olarak tanınmaya başladı. İlk romanı <i>What Entropy Means to Me</i>, aslında geleneksel macera fantazisi şeklinde başlayıp aile dinamikleri, siyasi güç çatışmaları ve sanatsal yaratı edimi üzerine düşünsel bir sorgu niteliğine bürünen dört bağlantılı hikâyeden oluşur. Daha sonra yazdığı öykülerin olay örgüsü ve anlatım yapısı da benzer derecede cüretkârdır. Başta “The Pinch-Hitters”, “Naked to the Invisible Eye”, “From Downtown at the Buzzer” ve “Breakaway” olmak üzere bazı öyküleri ana metafor olarak sporu ve oyunları kullanır. <i>Death in Florence, Those Gentle Voices: A Promethean Romance</i> ve <i>The Wolves of Memory</i> isimli romanları, öykülerindeki aynı isimli karakterleri farklı kişilikler ve amaçlarla resmederek paralel gerçeklik ve alternatif dünya hissiyatı uyandırır. Effinger, <i>The Nick of Time</i> ve <i>The Bird of Time</i> romanlarında zaman yolculuğunun karmaşık olasılıklarını incelemiş ve <i>Maureen Birnbaum, Barbarian Sword-person</i> romanında kahramanlık fantazisini hicvetmiştir. Başkahraman Marîd Audran ile Orta Doğu’nun geleceğine yolculuk ettiğimiz roman üçlemesi (<i>When Gravity Fails, A Fire in the Sun</i> ve <i>The Exile Kiss)</i>, geleneksel İslam kültürünü sanal suç teknolojilerinin istilasına açık olarak yorumlaması bakımından dikkat çekicidir. Effinger’ın pek çok öyküsü <i>Mixed Feelings, Irrational Numbers, Dirty Tricks</i> ve <i>Idle Pleasures</i> kitaplarında derlenmiştir. Aynı zamanda birkaç filmi romanlaştırmış olan Effinger, <i>The Red Tape War</i> isimli atışma usulü bir romana, Gardner Dozois ile birlikte yazdığı <i>Nightmare Blue</i> isimli kitaba ve <i>Felicia</i> isimli bir ana akım romana imza atmıştır.</p>
</body>
</html>