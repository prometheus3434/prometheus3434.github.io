<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Brian W. Aldiss</span></p></h3>

  <p class="p15">Pek çok kişi tarafından H. G. Wells, Olaf Stapledon ve diğer toplumsal bilimkurgu yazarlarının edebi halefi olarak görülen Brian Aldiss, yirminci yüzyılın önde gelen İngiliz fantezi ve bilimkurgu yazarlarından biri sayılmaktadır. İlk kurmaca eseri 1950’lerde basıldı ve farklı biçemler denemesinin yanında bilindik bilimkurgu temalarına ana akım yaklaşımı, onun 1960’larda Yeni Dalga akımıyla ilişkilendirilmesine sebep oldu. İlk romanı <i>Yıldız Gemisi</i> [ilk adıyla <i>Non-Stop</i>], çoknesilli bir uzay gemisinde yaşamın bilimsel ve felsefi yönlerini inceler. <i>Report on Probability A</i>, postmodern anlatı tekniklerini kullanarak statiz ve entropiden oluşan bir manzara çizer. <i>Greybeard</i>, Dünya’nın radyasyon tarafından tahrip edilişini ve insan soyunun kaçınılmaz tükenişini, Thames nehrinde yolculuk eden bir karakterin deneyimleri aracılığıyla yansıtır. Bu karakterin yolculuğu, hem kendi hayatını hem insan ırkının tarihini temsil eder. Thomas Hardy, James Joyce, Alain Robbe-Grillet ve diğer edebiyat yazarlarının etkileri Aldiss’in eserlerinde bol miktarda görülse de, fantezi ve bilimkurgunun gidişatını etkileyen yazarların etkisi de aynı şekilde mevcuttur. Beğeni kazanmış “The Saliva Tree” öyküsü, Wells’e övgü niteliğindedir. <i>Frankenstein Unbound</i>, bilimsel sorumsuzluğun uzay-zaman sürekliliğinde bir yarığa yol açtığı gelecekten on dokuzuncu yüzyıla fırlatılan bir adamın, burada Mary Shelley’nin romanının gelişimini etkilemesini anlatırken, <i>Frankenstein</i>’ın ihtiyati ruhunu süsler. <i>Dracula Unbound</i> da Bram Stoker’ın klasik korku romanının teması üzerinde benzer, yaratıcı bir değişiklik yapar. Aldiss’in en iddialı kurmaca eserlerinden biri, düşünen-adamın uzay operası Helliconia üçlemesidir. <i>Helliconia Spring, Helliconia Summer</i> ve <i>Helliconia Winter</i> romanlarından bu oluşan üçleme, mevsimlerin binyıllar sürdüğü ve belirli medeniyetlerin yükselişi ve çöküşünün değişen çevreye bağlı olduğu bir gezegen taslağı çizer. Aldiss’in en iyi kurmaca öyküleri; <i>No Time Like Tomorrow, Galaxies Like Grains of Sand, But Who Can Replace a Man?</i> ve <i>The Saliva Tree and Others</i> isimli eski derlemelerinden seçilerek <i>Man in His Time</i> ve <i>A Romance of the Equator</i> derlemelerinde toplanmıştır. Başta <i>The Hand-Reared Boy, A Soldier Erect</i> ve <i>A Rude Awakening</i>’in oluşturduğu yarı-otobiyografik üçleme ve kendi otobiyografisi <i>Bury My Heart at W. H. Smith’s</i> olmak üzere birçok ana akım roman kaleme almıştır. Deneme, eleştiri ve tanıtım yazılarının yer aldığı çok sayıda derlemenin yanı sıra David Wingrove ile <i>The Trillion Year Spree</i> kitabını yazmıştır; bu kitap, Aldiss’in kaleme aldığı ufuk açıcı bir bilimkurgu tarihi olan <i>The Billion Year Spree</i>’nin yeniden gözden geçirilmiş halidir.</p>
</body>
</html>