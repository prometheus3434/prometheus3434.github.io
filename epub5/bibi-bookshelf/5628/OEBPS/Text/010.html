<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Robert A. Heinlein</span></p></h3>

  <p class="p15">Bilimkurgunun Altın Çağ’ının devlerinden biri olan Robert Heinlein, kısa süren bir askerî kariyerin ardından 1939 yılında bilimkurgu yazmaya başladı ve kısa sürede, başta ilk yazılarından en iyilerinin çoğunu yayımlayan <i>Astounding Science Fiction</i> olmak üzere bilimkurgu dergilerine çok sayıda katkıda bulundu. Eserleri, “içinde yaşanmış” bir gelecek yaratması ile tanınıyordu. “The Roads Must Roll”, “We Also Walks Dogs”, “Blowups Happen” ve benzer öykülerde Heinlein, gelecekte bilim ve teknolojideki gelişmelerin kültürü ve medeniyeti her aşamada nasıl etkileyeceğini gösterdi. <i>The Man Who Sold the Moon, The Green Hills of Earth</i> ve <i>The Revolt in 2100</i>’da topladığı öykülerinin çoğu, Heinlein’ın gelecek-tarih serisi tasarısına uyuyordu ve bu seri eksiksiz olarak, roman ile birlikte <i>The Past through Tomorrow</i>’da toplandı. Heinlein’ın roman ve öyküleri, aynı zamanda sosyal ve siyasi temaları incelemesi ve genellikle kişisel çıkarların grup çıkarlarıyla çeliştiği toplumları bilimkurgunun zaman ve mekânlarında betimlemesi ile ünlüdür. <i>Beyond This Horizon</i> soy arıtımının mükemmel toplumu yarattığı gelecekte bir dünya hakkındadır. <i>Methuselah’s Children</i> seçici üreme sonucunda ortaya çıkan ama bu şansa sahip olmayanlar tarafından yok edilme riskiyle karşı karşıya gelen bir grup ölümsüz ile ilgilidir. <i>Ay Zalim Bir Sevgilidir</i> Dünya’daki hükümetin kontrolünden kurtulmaya teşebbüs eden bir Ay kolonisinin başkaldırısını canlı bir biçimde tasvir eder. <i>The Puppet Masters</i> bireysel ve kolektif bilinç hakkındaki en ünlü çalışmasıdır ve Dünya’nın, insanlığı kendi grup zihinlerine özümsemekte kararlı uzaylıların işgaline karşı koyma çabalarını anlatır. İkinci Dünya Savaşı’ndan hemen sonraki yıllarda, Heinlein genç yetişkinler için <i>Space Cadet, The Star Best, Uzay Elbisemle Yolculuğa Hazırım</i> ve özgürlük ile vatandaşlığın silahlı kuvvetler için eğitim almaya dayalı olduğu militarist bir gelecek hakkında tartışmalı bir roman olan <i>Yıldız Gemisi Askerleri</i> dâhil, etkileyici bilimkurgu romanları yazdı. <i>Yaban Diyarlardaki Yabancı</i>, Heinlein’ın 1962’de yazdığı, Dünya’daki medeniyetin yozlaşmışlığını ve ikiyüzlülüğünü ortaya seren, Mars’ta yetişmiş mesihvari bir insan hakkındaki romanı, ulusal en çok satanlar listesine giren ilk bilimkurgu romandı. Heinlein ayrıca <i>Magic, Inc.</i> ve <i>The Unpleasant Profession of Jonathan Hoag</i>’da toplanan öyküler de dâhil olmak üzere çığır açan pek çok modern fantazi eseri yazdı.</p>
</body>
</html>