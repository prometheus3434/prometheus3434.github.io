<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Frederik Pohl</span></p></h3>

  <p class="p15">Frederik Pohl, bilimkurgu yazan olmadan önce; James Blish, Cyril M. Kornbluth, Isaac Asimov, Damon Knight ve fütürist bilimkurgu topluluğuna mensup diğer meslektaşlarına olanaklar sağladığı <i>Astonishing Stories</i> ve <i>Super Science Stories</i> dergilerinde bilimkurgu editörlüğü yaptı. 1980’e kadar kariyerinin büyük bir kısmı, bir tarafta yazarlık, diğer tarafta bilimkurgu yazarları için telif hakları temsilciliği veya yayınevleri ya da bilimkurgu dergilerinin yayın politikasını biçimlendirmek şeklinde ikiye ayrılıyordu. Cyril M. Kornbluth ile birlikte yazdığı ilk romanları, bilimkurguya olan aşinalığının her çeşit seviyede fikir üzerindeki etkisini göz önüne serer. <i>Uzay Tacirleri, Hukuk Gladyatörü</i> ve <i>Wolfbane</i>, yalnızca Amerikan kültürünün saçmalıklarının geleceğe dönük spekülatif değerlendirmeleri sayesinde değil, bilimkurgu araçlarının bu saçmalıkları göz önüne sermek için en uygun yöntem olduğunu göstermesi bakımından da, tüm bilimkurgu külliyatının en zekice yazılmış hicivleridir. Pohl, modern toplumu ve sorunlarını çok iyi kavramış bir gözlemcidir ve İkinci Dünya Savaşı’ndan sonraki senelerde yazdığı birkaç öyküsü sezgi yönünden oldukça güçlü, hatta ön görülü sosyal eleştirilerdir. Bunların başında, tüketimin kontrolden çıkması hakkındaki, “The Midas Plague”; bağımlılık kültürü hakkında bir kara mizah olan “What to Do till the Analyst Comes” ve enerji krizi ile sera etkisini önceden görmüş olan “The Snowmen” adlı öyküleridir. Pohl’un bu dönemde yazdığı öykülerin çoğu, <i>Alternating Current, The Case against Tomorrow, Tomorrow Times Seven, The Man Who Ate the World</i> ve <i>Turn Left at Thursday</i> isimli kitaplarında derlenmiştir. Pohl, roman yazarı olarak başarısını 1970’lerde; <i>Çıkış Kapısı, Mavi Ufkun Ötesinde, Hiçi İle Buluşma, The Annals of Heechee</i> ve <i>The Gateway Trip</i>’ten oluşan Heechee günlükleriyle elde etti. Ana konusu, görünürde terkedilmiş ama zeki bir uzaylı ırk tarafından yaratılmış bir uzay terminalinin, insanlara yıldızlar arası dünyalarda tahmin edilemez maceralara erişim sağlaması olan bu seri, Pohl’a, bilinmeyen karşısında insanların güdüleri ve amaçlarını incelemek için mükemmel bir araç olmuştur. Mars’taki çevreye uyumunu sağlayacak fiziksel bir dönüşüm geçirmeye razı olan bir adamın kazanmaktan çok kaybetmesini konu alan <i>Man-Plus</i> ve dünyalarını yok eden ön yargı ve şiddeti tekrarlamaya mahkûm kalan bir dünyalı koloni hakkındaki <i>Jem</i>, unutulmaz yapıtları arasında yer alır. Çok sayıdaki roman ve öykülerinin yanı sıra, Pohl’un <i>The Way the Future Was</i> isimli bir otobiyografi kitabı ve bilimkurgu sanatı üzerine birçok denemesinin derlendiği <i>Digits and Dastards</i> ve <i>Forbidden Lines</i> isimli kitapları vardır.</p>
</body>
</html>