<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h3><p class="p9"><span class="t5">Poul Anderson</span></p></h3>

  <p class="p15">Hugo ve Nebula ödüllerinin birçok kez sahibi olan Poul Anderson, bilimkurgu alanında ilk çıkışını yaptığı 1947’den bu yana elliden fazla romana ve yüzlerce öyküye imzasını atmıştır. İlk romanı <i>Brain Wave</i>, geleneksel bilimkurgu romanının klasik tekniklerini barındırmaktadır; hızlı ilerleyen teknolojinin yirminci yüzyılda bütün insan uygarlığı üzerindeki etkilerini konu alır. Anderson öykülerini ince ayrıntılarla süsleyen ve bu konuda saygınlık kazanmış bir yazardır. Yıldızlararası keşif ve imparatorluk kurma konularına değinen günlüklerin yer aldığı “Teknik Tarih” adlı kitap serisinde, galaksi federasyonunu oluşturan üç imparatorluğun gelecekteki beş yüz yıl içinde yaşadıkları iniş çıkışlarını anlatır. Bu serinin geniş kapsamlı oluşu Anderson’ın renkli ve oturmuş karakterler yaratmasını ve serbest girişim, militarizm, emperyalizm ve bireysel yönetim biçimleri gibi belirli düşünce ve davranışların, yaratılmış bir dünyanın toplumu ve siyasi yapısı üzerindeki uzun vadeli etkilerini keşfetmesini sağlamıştır. Serinin en göze çarpan bölümlerinde, farklı zamanların ve uygarlıkların ürünü olan iki karakter öne çıkar: <i>The Man Who Counts, Satan’s World</i> ve <i>Mirkheim</i> öykülerinin kahramanı şen şakrak hilekâr tüccar Nicholas van Rijn ile <i>We Claim These Stars, A Knight of Ghosts and Shadows</i> ve <i>Earthman, Go Home!</i> serüvenlerinin ana karakteri Teğmen Dominic Flandry. Anderson öykülerinde, klasik bilimkurgunun birçok temasına yer vermiştir. Bunların arasında <i>Tau Zero</i> adlı kitabındaki ışık hızına yakın yolculuklar, <i>Guardians of Time</i>’daki zaman yolculuğu ve <i>Fire Time</i> eserindeki hızlandırılmış evrim gibi temalar yer alır. Anderson, bilimkurgu ve tarihi ustaca harmanlamasıyla bilinir. Bir ortaçağ ordusunun bir uzay gemisini ele geçirmesini konu alan <i>Uzaya Haçlı Seferi</i> adlı romanı bunun en iyi örneklerinden biridir. Anderson’ın hayal gücü çoğunlukla mitolojinin gizli etkileriyle de zenginleşmiştir. Anderson’ın fantazilerinin çoğu, mitolojisinin etkisiyle zengindir; epik fantazi türündeki <i>Three Hearts and Three Lions</i> ile <i>The Broken Sword</i> bu eserlerin başlıcalarıdır ve <i>Bir Yaz Gecesi Rüyası</i>’nın arka planından hareketle yazılan <i>A Midsummer Night’s Dream</i> adında bir alternatif tarih hikâyesi de vardır. Anderson 1978’de Tolkien Anma Ödülü’ne layık görülmüştür. Eşi Karen ile birlikte the King of Ys Celtic dörtlemesini, Gordon Dickson ile eğlenceli Hoka serisini yazmıştır. Bilimkurgu öyküleri birçok kitapta bir araya toplanmıştır. <i>The Queen of Air and Darkness and Other Stories, All One Universe, Strangers from Earth</i> ve <i>Seven Conquests</i> bunlardan bazılarıdır.</p>
</body>
</html>