<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>DOKUZUNCU BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLİS<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Xar elini Haplo'nun bileğine sardı. Artık içinde can atmadığını hissettiği halde elini bilekten çekmedi. Xar sessizce, karanlığa bakarak ve başta hiçbir şey görmeyerek oturdu. Ve sonra, zaman geçtikçe ve parmaklarının altındaki et soğuyunca, Xar kendini gördü.</p>

  <p>Ölüsüyle yalnız, yaşlı bir adam.</p>

  <p>Kendi mezarı olan bir dünyanın yüzeyinin çok altında, bir zindan hücresinde oturan yaşlı bir adam. Yaşlı bir adam, başı eğik, omuzları çökmüş, kaybına ağlayan. Haplo'ya. Babası olduğu oğullardan daha kıymetli. Ama Haplo'dan da fazlası vardı.</p>

  <p>Acı karanlığa karşı gözlerini kapatan Xar bir başka karanlık gördü, Son Kapı'ya çöken korkunç bir karanlık. Ona umutla bakan halkının yüzlerini gördü. Gemisi onu Ölüm Kapısı'na uçurmadan önce o umudun inanmazlığa, sonra bazılarında korkuya, diğerlerinde öfkeye dönüştüğünü gördü.</p>

  <p>Bir zamanı hatırlıyordu, sayısız zamanı, Labirent'ten yorgun, yaralı ve muzaffer çıkardı. Sert ve suskun halkı fazla konuşmazdı, ama sessizlikleri bile etkileyiciydi. Gözlerinde saygı görürdü, sevgi, hayranlık...</p>

  <p>Xar, Haplo'nun gözlerine baktı -iri iri açılmış, bakan gözler-ve lord yalnızca boşluk gördü.</p>

  <p>Xar, Haplo'nun bileğini bıraktı. ümitsizlikle karanlık hücrede çevresine bakındı.</p>

  <p>"Nasıl bu hale geldim?" diye sordu kendi kendine. "Başladığım yerden, nasıl buraya geldim?"</p>

  <p>Ve karanlığın içinde ıslıklı, tıslayan bir kahkaha işittiğini sandı.</p>

  <p>Xar öfkeyle ayağa fırladı. "Kim var orada?" diye seslendi. Yanıt gelmedi, ama sesler de kesildi.</p>

  <p>Ama kendinden şüphe ettiği an geçmişti. O tıslayan kahkaha boşluğun öfke ile dolmasına sebep olmuştu.</p>

  <p>"Halkım şimdi benim hakkımda hayal kırıklığı içinde," diye mırıldandı Xar kendi kendine. Yavaş yavaş, kararlılıkla cesede döndü. "Ama onlara zaferle, Yedinci Kapı'dan gelerek, yanımda fethedebilecekleri, hükmedecekleri tek bir dünya getirerek katılırsam -o zaman bana eskiden olduğu gibi saygıduyarlar!</p>

  <p>"Yedinci Kapı," diye fısıldadı Xar, nazikçe, sevecenlikle cesedi düzeltirken, gevşek kolları göğüste kavuşturur, bacakları uzatırken. Son olarak boş gözleri kapattı. "Yedinci Kapı, oğlum. Canlı bir adamken, beni oraya götürmek istedin. Şimdi bir şansın var. Ve ben minnettar olacağım, oğlum. Benim için bunu yap ve sana geri kalanı bahşedeceğim."</p>

  <p>Artık parmaklarının altındaki et serindi. Yürek rünü -korkunç, açık yarasıyla- elinin altındaydı. Tek yapması gereken deseni kapatmak, onarmak, sonra Haplo'nun cesedine, bedenine işlenmiş rünlerin geri kalanına ölüçağırma büyüsü yapmaktı. ..</p>

  <p>Xar, dudaklarında onarma sözcükleri, parmaklarını yürek rününün üzerine koydu. Aniden elini geri çekti. Parmakları kanla lekelenmişti. Düşmanlarına karşı savaşırken hep sağlam olan eli titremeye başlamıştı.</p>

  <p>Yine bir ses, hücrenin dışından. Bir tıslama değil, ayak sürüme. Xar dönüp karanlığın içine baktı. "Orada olduğunu biliyorum. Seni duyuyorum. Gizli gizli beni mi gözetliyorsun? Ne istiyorsun?"</p>

  <p>Karşılık olarak bir şekil hücreye yaklaştı. Lazarlardan, Abarrach'taki dehşet verici yaşayan ölülerden biriydi. Xar ayak sürüyen cesede şüpheyle, Kleitus olabileceğini düşünerek baktı. Artık bir lazar olan Abarrach'ın eski hükümdarı kendi halkı tarafından öldürülmüştü. Sartan Kleitus Xar'ı, öldürerek bu iyiliğin karşılığını vermeye can atıyordu. Lazar denemiş ve başarısız olmuştu, ama devamlı yeni bir fırsat kolluyordu.</p>

  <p>Ama bu lazar Kleitus değildi. Xar istemsizce içini çekti. Kleitus'tan korkmuyordu, ama Nexus Lordu'nun şimdi düşünecek başka, daha önemli işleri vardı. Ölü bir adamla savaşarak büyülü yeteneklerini boşa harcamak istemiyordu.</p>

  <p>"Sen kimsin? Burada ne işin var?" diye sordu Xar aksi aksi. Lazarı bir yerden tanıyordu sanki, ama emin olamıyordu. Patryn için bir ölü Sartan tüm diğer ölü Sartanlara benziyordu.</p>

  <p>"Adım Jonathan," dedi lazar.</p>

  <p>"...Jonathan dedi bedenin içinde kısılı kalmış, durmak sızın özgür kalmaya çalışan ruhu.</p>

  <p>"Geldim, ama senin için değil, onun için."</p>

  <p>"...onun için.....</p>

  <p>Lazarın, bazen bir ölünün boş gözleri, bazen işkence içinde yaşayan birinin acı dolu gözleri olan gözleri Haplo'ya dikildi.</p>

  <p>"Ölüler bize sesleniyor," diye devam etti lazar. "Seslerini duyuyoruz... ..</p>

  <p>".. .duyuyoruz..." diye fısıldadı yankı hüzünle.</p>

  <p>"Eh, bu ölünün çağrısına yanıt vermeye zahmet etmeseniz de olur," dedi Xar keskin bir sesle. "Gidebilirsin. Bu cesede benim ihtiyacım var."</p>

  <p>"Belki yardım edebilirim," diye öneride bulundu lazar.</p>

  <p>"...yardım edebilirim..."</p>

  <p>Xar lazarı tersleyecek, gitmesini emredecek oldu. Sonra Samah'ın cesedi üzerinde ölüçağırma büyüsü yaptığı son seferinde büyünün başarısız olduğunu hatırladı. Haplo'ya yaşam vermek, Xar'ın işi şansa bırakması için fazla önemliydi. Lord güvensizce, amacını merak ederek lazara baktı.</p>

  <p>Tek gördüğü, Abarrach'taki tüm diğer lazarlar gibi işkence içinde bir varlık oldu. Xar'ın bildiği kadarıyla bu gulyabanilerin tek bir amacı vardı ve bu da, başka varlıkları kendilerinin korkunç kopyaları haline getirmekti.</p>

  <p>"Pekala," dedi Xar, sırtını lazara dönerek. "Kalabilirsin. Ama yanlış bir şey yaptığımı görmediğin sürece bana karışma."</p>

  <p>Ve bu olmayacaktı. Nexus Lordu kendine güveniyordu. Bu sefer büyü başarılı olacaktı.</p>

  <p>Lord kararlılıkla işine döndü. Hızlı bir şekilde, ellerindeki kanı görmezden gelerek Haplo'nun bedenindeki yürek rününü kapattı. Sonra, büyüyü aklından çıkarmadan, çalışırken rünleri mırıldanarak diğer desenleri çizmeye başladı.</p>

  <p>Lazar sessizce, kıpırdamadan hücre kapısının dışında durdu. Kısa süre sonra, yalnızca büyüsüne yoğunlaşan Xar ölümden dönmüşü tamamen unuttu. Yavaş yavaş, sabırla, acele etmeden hareket etti. Saatler geçti.</p>

  <p>Ve aniden, ölü bedenin üzerinde ürkütücü, mavi bir parıltı yayılmaya başladı. Parıltı yürek rününde başladı, sonra yavaş yavaş yayıldı, desenler birbiri ardına alevaldı. Xar'ın büyüsü her bir desenin bir yaşam taklidi ile yanmasına sebep oldu.</p>

  <p>Lord titrek bir nefes aldı. Heves ve sevinçle titriyordu. Büyü işe yarıyordu! İşe yarıyordu! Kısa süre sonra beden ayağa kalkacak, onu Yedinci Kapı'ya götürecekti.</p>

  <p>Tüm duygularını, acısını, merhametini unuttu. Bir oğul olarak sevdiği adam ölmüştü. Xar artık cesedi tanımıyordu. O yalnızca bir nesneydi. Amacı için bir araç. Bir yöntem. Xar'ın hırsının kapısını açacak bir anahtar. Son desen de hayata döndüğü zaman, Xar o kadar heyecanlandı ki, bir an cesedin adını -büyünün tamamlanması için gerekliydi- hatırlamakta güçlük çekti.</p>

  <p>"Haplo," dedi lazar yumuşak sesle.</p>

  <p>"...Haplo..." diye nefes vardı yankı.</p>

  <p>İsim karanlık tarafından fısıldandı sanki. Xar ismi kimin söylediğini hiç fark etmedi, ne de cesedin yattığı taş yatağın altından gelen tırmalama ve sürtünme seslerini duydu.</p>

  <p>"Haplo!" dedi Xar. "Elbette. Düşündüğümden daha çok yorulmuş olmalıyım. Bu iş bittiği zaman, dinleneceğim. Yedinci Kapı'da büyü yapabilmek için tüm gücüme ihtiyacım olacak."</p>

  <p>Nexus Lordu durdu, içinden, son kez her şeyin üzerinden geçti. Her şey mükemmeldi. Tek bir hata bile yapmamıştı, ölü bedenin üzerinde pırıldayan mavi rünler bunu kanıtlıyordu.</p>

  <p>Xar elini kaldırdı. "Bana ölümde hizmet edeceksin, Haplo, yaşarken olduğu gibi. Ayağa kalk. Yürü. Yaşayanların ülkesine dön."</p>

  <p>Ceset kıpırdamadı.</p>

  <p>Xar kaşlarını çattı, rünleri dikkatle inceledi. Değişiklik yoktu. Hem de hiç. Desenler parlamaya devam ediyordu; ceset yatağın üzerinde yatmaya devam ediyordu.</p>

  <p>Xar, sinirli bir sesle emrini tekrarladı. Haplo'nun şimdi bile ona meydan okumaya devam etmesi imkansız geliyordu.</p>

  <p>"Bana hizmet edeceksin!" diye tekrarladı Xar.</p>

  <p>Karşılık yok. Değişiklik yok. Yalnız, belki, mavi parıltı sönmeye başlamıştı.</p>

  <p>Xar telaşla en kritik rün yapılarını tekrarladı ve mavi parıltı güçlendi.</p>

  <p>Ama ceset yine kıpırdamadı.</p>

  <p>Nexus Lordu sinir içinde, sabırla hücrenin dışında beklemekte olan lazara döndü.</p>

  <p>"Eee, sorun ne" diye sordu Xar. "Hayır, uzun açıklamalara girişme," diye ekledi sinirle, lazar konuşmaya. başlayacak olunca. "Yalnız... her ne ise düzelt!" Elini cesede doğru salladı.</p>

  <p>"Yapamam, Lord," dedi lazar.</p>

  <p>"...yapamam..." dedi yankı.</p>

  <p>"Ne? Neden?" Xar şaşkınlık içinde kaldı, sonra öfkelendi.</p>

  <p>"Bu nasıl bir hile? Seni yokluğa göndereceğim..."</p>

  <p>"Hile yok, Lord Xar," dedi Jonathan. "Bu ceset kaldırılamaz. Ruhu yok."</p>

  <p>Xar şüphe etmeyi isteyerek, ama beyninin arkalarındaki bir şey gerçeği zorla kabul ettirmeye çalışarak lazara dik dik baktı.</p>

  <p>Ruhu yok.</p>

  <p>"Köpek!" diye inledi Xar, öfke ve hayal kırıklığı birleşip, onu neredeyse boğarak.</p>

  <p>Yatağın altından duyduğu ses. Xar yatağın altına eğildi, tüylü bir kuyruğun ön tarafta yok olduğunu gördü.</p>

  <p>Köpek sonuna kadar açık bırakılan hücre kapısına fırladı. Hayvan köşeyi döndü, ıslak taş zeminde kayarak arka bacaklarının üzerine düştü. Xar onu durdurmak için büyüsünü çağırdı, ama ölüçağırıcılık onu zayıflatmıştı. Köpek vahşice tırmalayarak ayağa kalkmayı başardı ve hücreler boyunca koştu.</p>

  <p>Xar, öfkesini lazardan çıkarmayı hedefleyerek hücre kapısına ulaştı. Sonunda bu ölü Sartan'ı nerede gördüğünü hatırlamıştı. Bu “Jonathan” Samah'ın ölümünde vardı. Xar'ın büyüsü o cesedi ölümden döndürmeyi de başaramamıştı. Bu lazar bilerek onu engelliyor muydu? Neden? Ve nasıl?</p>

  <p>Ama Xar'ın soruları yanıtsız kaldı. Lazar gitmişti.</p>

  <p class="whitespace">&nbsp;</p>

  <p>Necropolis zindanları kesişen, kıvrılan, taştan dünyanın yüzeyinin çok altına oyulmuş bir bulmacadır. Xar Haplo'nun hücresinin kapısında durdu ve önce bir koridora, sonra bir başkasına baktı, ta ki titreşen, tüküren meşale ışığının aydınlattığı hücrelerin sonuna gelene kadar.</p>

  <p>Yaşayan -ya da ölü herhangi bir şeyden bir işaret, bir ses yoktu.</p>

  <p>Xar geri döndü, taş yatağın üzerindeki bedene dik dik baktı. Rünler hafifçe parlıyor, büyü eti koruyordu. O aptal köpeği yakalaması yeterli olacaktı.</p>

  <p>"Yaratık fazla uzağa gidemez," diye mantık yürüttü Xar, sonunda mantık yürütecek kadar sakinleştinde. Zindanlarda, sahibinin bedeninin yakınında kalacaktı. Onu arama işine bir Patryn ordusu süreceğim.</p>

  <p>"Lazara gelince, onun için de arama ekipleri çıkaracağım. Kleitus bu Jonathan hakkında birşeyler söylemişti," diye düşündü Xar. "Bir kehanet hakkında. 'Ölülere yaşam... onun için kapı açılacak...' Hepsi saçmalık. Bir kehanet daha büyük bir güce işaret eder, daha büyük bir hükümdar güce ve bu dünyanın, fethetmeye karar verdiğim tüm diğer dünyaların hükümdarı benim."</p>

  <p>Xar, Patrynlere görev vermek üzere ayrılmaya hazırlandı.</p>

  <p>Durup, son bir kez Haplo'nun cesedine baktı.</p>

  <p>Hükümdar güç...</p>

  <p>"Elbette benim," diye tekrarladı Xar ve gitti.</p>

  <p class="whitespace">&nbsp;</p>
</body>
</html>
