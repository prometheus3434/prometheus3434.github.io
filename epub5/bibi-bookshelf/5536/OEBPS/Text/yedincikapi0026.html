<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YİRMİ ALTINCI BÖLüM</h1>
  <hr color="black" size="3" />

  <h3 class="sigil_not_in_toc">YEDİNCİ KAPI</h3>
  <hr color="black" size="3" />

  <p class="whitespace">&nbsp;</p>

  <p>"Alfred!"</p>

  <p>Ses ona engin bir mesafeden, zaman ve uzayın içinden seslendi. Hafifti, ama ısrarlıydı. Onu gitmeye, çekilmeye, geri dönmeye zorluyordu...</p>

  <p>"Alfred!"</p>

  <p>Omzundaki bir el onu sarstı. Alfred ele baktı, sargılı olduğunu gördü. Korktu, kurtulmaya çalıştı, ama yapamadı. El onu sıkıca yakaladı.</p>

  <p>"Hayır, lütfen, beni rahat bırak!" diye sızlandı Alfred. "Ben mezarımdayım. Güvendeyim. Burası huzurlu ve sessiz. Burada kimse beni incitemez. Beni bırak!"</p>

  <p>El onu bırakmadı. Onu sıkı sıkı tuttu ve çekti, güçlü kavrayışı artık korkutucu değildi, hoş, rahatlatıcı, destekleyici ve güven vericiydi. Onu geriye, yaşayanların dünyasına çekiyordu.</p>

  <p>Ve sonra, oraya tam olarak varmadan, el çekildi. Sargılar düştü: Alfred elin kanla kaplı olduğunu gördü. Yüreği acımayla doldu. El ona uzandı.</p>

  <p>"Alfred, sana ihtiyacım var."</p>

  <p>Ve işte, ayaklarının dibinde, köpek ona parlak gözlerle bakıyordu.</p>

  <p>"Sana ihtiyacım var."</p>

  <p>Alfred uzandı, eli yakaladı...</p>

  <p>El acı verici bir şekilde elini sıktı, geriye çekti. Alfred dengesini yitirip yere yuvarlandı.</p>

  <p>"Ve o lanet masadan uzak dur, olmaz mı?" diye emretti Haplo, tepesine dikilip, dik dik bakarak. "Bu sefer seni neredeyse tamamen kaybedecektik." Alfred'e sert sert baktı, ama sessiz gülümsemesinde bir endişe dokunuşu vardı. "Sen iyi misin?"</p>

  <p>Tozlu mermer zemin üzerinde ellerinin ve dizlerinin üzerinde duran Alfred'in verecek yanıtı yoktu. Yalnızca tek bir kelime edemeden, şaşkınlık içinde Haplo'ya bakabiliyordu -Haplo, tam önünde duruyor, sapasağlam, canlı!</p>

  <p>"Tıpkı," dedi Haplo, aniden sırıtmaya başlayarak, "köpek gibi görünüyorsun."</p>

  <p>"Dostum..." Alfred topuklarının üzerine oturdu. Gözleri yaşlarla doldu. "Dostum..."</p>

  <p>"Zırlamaya başlama," diye uyardı Haplo. "Ve ayağa kalk, lanet olsun. Fazla zamanımız yok. Lord Xar..."</p>

  <p>“O burada!" dedi Alfred korkuyla, ayağa kalkarak. Sendeleyerek dönüp masanın başına baktı.</p>

  <p>Alfred gözlerini kırpıştırdı. Samah değil. Xar hiç değil. Masanın başında Jonathan duruyordu. Yanında, sert, gergin, Usta Hugh vardı.</p>

  <p>"Ama... Xar'ı gördüm..." Alfred'in aklına bir başka düşünce geldi. "Sen!" Geri dönüp Haplo'ya baktı. "Sen. Gerçek misin?"</p>

  <p>"Eti ve kanıyla," dedi Haplo.</p>

  <p>Eli -desenlerle kaplı, güçlü, sıcak- Alfred'i yakaladı, son derece solgun ve kararsız Sartan'ın dengesini sağladı.</p>

  <p>Alfred çekinerek kemikli parmağını uzattı, ihtiyatla Haplo'yu dürtükledi. "Gerçek görünüyorsun," dedi, hala şüphe içinde. Çevresine bakındı. "Ya köpek?"</p>

  <p>"İt kaçtı," dedi Haplo. Gülümsedi. "Muhtemelen sosis kokusu aldı."</p>

  <p>"Kaçmadı," dedi Alfred titrek bir sesle. "Senin bir kısmın oldu. Sonunda. Ama bütün bunlar nasıl oldu?"</p>

  <p>"Bu oda," diye yanıt verdi Jonathan. "Lanetli... ve kutsal. Haplo'nun durumunda, 'rün büyüsü bedenini hayatta tuttu. Bu odadaki, Yedinci Kapı'daki büyü ruhunun bedeniyle birleşmesine izin verdi."</p>

  <p>"Prend Edmund buraya girdiğinde," dedi Alfred hatırlayarak, "ruhu bedeninden özgür kalmıştı."</p>

  <p>"O ölüydü," diye yanıt verdi Jonathan. "Ve ölüçağırıcılık aracılığıyla kaldırılmıştı. Ruhu büyü altındaydı. Fark bu."</p>

  <p>"Ah," dedi Alfred, "sanırım anlamaya başlıyorum..."</p>

  <p>"Senin için çok memnun oldum," diye araya girdi Haplo.</p>

  <p>"Acaba tamamen anlaman için kaç yıl geçmesi gerekir? Dediğim gibi, fazla zamanımız yok. Yüksek güçle iletişim kurmamız gerek..."</p>

  <p>"Nasıl yapacağımızı biliyorum! Koparılış sırasında buradaydım! Samah da buradaydı ve Konsey üyeleri masanın çevresinde toplanmıştı. Ve sen de buradaydın... Boşver," diye bitirdi Alfred zayıfça, Haplo'nun sabırsız bakışlarıyla karşılaşınca.</p>

  <p>"Sana daha sonra anlatırım.</p>

  <p>"O dört kapı" -Alfred işaret etti- "hafifçe aralık olanlar dört dünyaya gidiyor. Oradaki kapı Labirent'e gidiyor. O kapı -kapalı olan- hatırlarsan yıkılmış olan Vorteks'e gidiyor olmalı ve o kapı da"-işaret parmağı hafifçe titriyordu- "o kapı, sonuna kadar açık olan, Ölüm Kapısı'na gidiyor."</p>

  <p>Haplo homurdandı. "Sana o lanet masadan uzak durmanı söylemiştim. O kapı koridordan başka hiçbir yere gitmiyor, Eğer unuttuysan, dostum, buraya son geldiğimizde o kapıdan geçmiştik. Ama, hatırladığım kadarıyla, çıkarken sen onu kapatmıştın. Ya da daha doğrusu, neredeyse o senin üzerine kapanmıştı."</p>

  <p>"Ama bu Abarrach'taydı," diye itiraz etti Alfred. Savunmasızca çevresine baktı. Bilgi aniden dehşet verici olmuştu. "Lanetliler Odası'nda değiliz. Abarrach'ta değiliz. Yedinci Kapı'nın içindeyiz. "</p>

  <p>Haplo şüpheyle kaşlarını çattı.</p>

  <p>"Buradasın," dedi Alfred. "Nasıl buraya geldin?"</p>

  <p>Haplo yine omuzlarını silkti. "Yarı donmuş bir durumda bir zindan hücresinde uyandım. Yalnızdım. Çevrede kimse yoktu. Koridora çıktım ve duvarda parlayan mavi rünler gördüm. Onları takip ettim. Sonra senin şarkı söyleyen sesini duydum. Koruyucu rünler geçmeme izin verdi. Buraya geldim, kapıyı açık buldum. İçeri girdim. Sen lanet masanın yanına oturmuş, sızlanıp, özür dileyip duruyordun... Her zamanki gibi."</p>

  <p>Alfred şaşkınlık içinde Jonathan'a baktı. "Hala Abarrach'ta mıyız? Anlamıyorum."</p>

  <p>"Sen Yedinci Kapı'ya gittiğin için, Yedinci Kapı'yı buldun. Sen şimdi Yedinci Kapı'nın içindesin."</p>

  <p>"... Yedinci Kapı'nın içindesin..." dedi yankı ve neşeli bir havası vardı.</p>

  <p>"O kapı”, -Jonathan üzerinde Ölüm Kapısı işareti olan kapıya baktı- "tüm bu 'yüzyıllar boyunca açık durdu. Ölüm Kapısı'nın kapanması için o kapının kapanması gerekir."</p>

  <p>Görevin muazzamlığı Alfred'i boğdu. O kapıyı yaratıp açmak için Yediler Konseyi'nin ve yüzlerce güçlü Sartan'ın çalışması gerekmişti. Kapatmak içinse -yalnızca o.</p>

  <p>"O zaman ben nasıl buraya geldim?" diye sordu Haplo, görünüşe göre hala inanmayarak. "Büyü kullanmadım."</p>

  <p>"Büyü değil," diye yanıt verdi Jonathan. "Bilgi. Kendini bilmek. Yedinci Kapı'nın anahtarı budur. Bu yeri uzun zaman önce bulan halkım kendilerini gerçekten tanısalardı, gücünü keşfedebilirlerdi. Yaklaştılar. Ama yeterince yakına değil. Kendilerini teslim etmediler."</p>

  <p>"...teslim etmediler..."</p>

  <p>"Kanıta ihtiyacım var. Bir kapı aç," dedi Haplo. "O değil!"</p>

  <p>Aralık kapının yakınına gitmekten özellikle kaçındı. "Başka bir kapı aç, kapalı olan bir kapı. Bakalım orada ne varmış."</p>

  <p>"Hangi kapı?" diye sordu Alfred yutkunarak.</p>

  <p>Haplo bir an sessiz kaldı, sonra konuştu, "Labirent'e gittiğini iddia ettiğin."</p>

  <p>Alfred yavaş yavaş başını salladı. Odayı, Koparılış'tan hemen önce gördüğü haliyle düşündü. Üzerinde alev alev kırmızı desen olan kapıyı gördü yine.</p>

  <p>Doğru kapıyı buldu. Masanın kenarından geçerek -beyaz ahşabın üzerindeki rünlere dokunmamaya özen gösteriyordu, gelip kapının önünde durdu.</p>

  <p>Elini uzattı, nazikçe mermere oyulmuş desene dokundu. Yumuşak sesle şarkı söylemeye başladı; sonra şarkısı güçlendi. Parmaklarıyla deseni çizdi ve desen hayata döndü, kırmızı kırmızı parladı.</p>

  <p>Şarkı Alfred'in' boğazında takıldı. Öksürdü, yutkundu, şarkı söylemeye devam etmeye çalıştı, ama artık şarkı çatlak, ahenksiz çıkıyordu. Kapıyı ittirdi.</p>

  <p>Kapı sessizce açıldı.</p>

  <p>Ve Labirent'in içindeydiler.</p>

  <p class="whitespace">&nbsp;</p>
</body>
</html>
