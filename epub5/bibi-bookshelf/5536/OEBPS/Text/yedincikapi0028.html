<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YİRMİ SEKİZİNCİ BÖLÜM</h1>
  <hr color="black" size="3" />

  <h3 class="sigil_not_in_toc">YEDİNCİ KAPI</h3>
  <hr color="black" size="3" />

  <p class="whitespace">&nbsp;</p>

  <p>"Neler olduğunu görüyor musun?" dedi Haplo.</p>

  <p>Alfred başını salladı. "Umutsuz. Asla öğrenemeyeceğiz.</p>

  <p>Halkımız birbirini yok edecek..." Omuzları ümitsizlik içinde çöktü.</p>

  <p>Haplo elini onun koluna koydu. "O kadar kötü olmayabilir, dostum. Eğer senin halkın ve benim halkım barış içinde bir araya gelmenin bir yolunu bulursa, yılanların kötülüğünü görürler. İki taraf bir arada dururken ejderyılanlar çift taraflı davranmaya devam edemez. Marit, Balthazar ve Vasu gibileri var... Onlar bizim umudumuz. Ama Kapı kapanmalı!"</p>

  <p>"Evet." Alfred başını kaldırdı, gri yanaklarına biraz renk geldi. Kapıya, Ölüm Kapısı olarak işaretlenene baktı. "Evet, haklısın. Kapı kapanmalı ve mühürlenmeli. En azından kötülüğü içeride tutsak edebilir, yayılmasını engelleyebiliriz."</p>

  <p>"Bunu yapabilir misin?"</p>

  <p>Alfred kızardı. "Evet, sanırım yapabilirim. Büyü o kadar zor değil. İçerdiği olasılık..."</p>

  <p>"Açıklamana gerek yok," diye sözünü kesti Haplo. "Zaman yok."</p>

  <p>"Ah, mmm, evet." Alfred gözlerini kırpıştırdı. Kapıya yaklaşarak, özlemle, hüzünle baktı. "Keşke başıma bu hiç gelmeseydi. Kapı kapandığı zaman ne olacağından emin değilim, biliyorsun." Elini salladı. "Bu odada yani. Odanın yok olacağı olasılığı da var, biliyorsun."</p>

  <p>"Ve biz de beraber," dedi Haplo sessizce.</p>

  <p>Alfred başını salladı. .</p>

  <p>"O zaman sanırım göze almamız gereken bir risk."</p>

  <p>Alfred Labirent'e giden kapıya baktı. Yılanlar Nexus'un yıkıntıları arasında dolanıyor, dev bedenleri kararmış taşların ve kırık, kömürleşmiş kirişlerin üzerinde kıvrılıyordu. Kırmızı gözler parlıyordu. Alfred kahkahalarını duyabiliyordu.</p>

  <p>"Evet," dedi Alfred yumuşak sesle, aldığı nefesi bırakarak.</p>

  <p>"Ve şimdi..."</p>

  <p>"Biraz bekle!" Usta Hugh, içeri girerken kullandıkları kapının yanında bekliyordu. "Bir sorum var. Bu beni de ilgilendiriyor," diye ekledi sertçe.</p>

  <p>"Elbette, Sör Hugh," dedi Alfred şaşırıp özür dileyerek.</p>

  <p>"Lütfen affet beni... üzgünüm... Düşünmüyordum..."</p>

  <p>Usta Hugh sabırsız bir hareket yaptı, Alfred'in gevezeliklerini kesti.</p>

  <p>"Kapı'yı kapattıktan sonra, dört mensch dünyasına ne olacak"</p>

  <p>"Bunu düşünüyordum," dedi Alfred. "Eski çalışmalarıma dayanarak, sanırım dünyaları birbirine bağlayan kanallar, Kapı kapalı olsa bile çalışmaya devam edecek. Böylece Arianus'taki Yıksı-Diksi Pryan'ın kalelerine enerji göndermeye devam edecek, kaleler de Abarrach'ın kanallarına enerji ışınlayacak ve bu da..."</p>

  <p>"Demek tüm dünyalar işlev göstermeye devam edecek."</p>

  <p>"Emin değilim, elbette, ama olasılık..."</p>

  <p>"Ama kimse aralarında yolculuk edemeyecek."</p>

  <p>"Hayır. Bundan eminim," dedi Alfred ciddiyetle. "Ölüm Kapısı kapandıktan sonra dünyadan dünyaya gitmenin tek yolu uzayda uçmak olacak. Bu -menschlerin mevcut büyüsel gelişim düzeyine bakarak-bir dünyadan diğerine gitmenin tek yolu. Bildiğimiz kadarıyla, Ölüm Kapısı'na giren tek mensch çocuk Bane idi ve bunu yalnızca..."</p>

  <p>Bir dirsek Alfred'in kaburgalarını şiddetle dürtükledi. "Seninle biraz konuşmak istiyorum." Haplo, Alfred'in gelip masanın yanında durmasını işaret etti.</p>

  <p>"Elbette," diye yanıt verdi, "Hugh'ya açıklamayı bitirir bitirmez..."</p>

  <p>"Şimdi," dedi Haplo. "Bu soruyu tuhaf bulmuyor musun?" diye sordu alçak sesle.</p>

  <p>"Neden, tuhaf," dedi Alfred, parlak öğrencisini savunarak.</p>

  <p>"Aslında, oldukça iyi bir soru olduğunu düşünüyorum. Hatırlarsan, sen ve ben bunu Arianus üzerinde konuşmuştuk."</p>

  <p>"Kesinlikle," dedi Haplo alçak sesle, Usta Hugh'ya kısık gözlerle bakarak. "Biz konuşmuştuk. Arianuslu bir katil Pryan'daki menschlerin Chelestra'daki kuzenlerini ziyaret edip etmemesi ile niye ilgilensin ki? Neden aldırış etsin?"</p>

  <p>“Anlamıyorum." Alfred'in kafası karışmıştı.</p>

  <p>Haplo sessiz kaldı, Usta Hugh'yu süzdü. Hugh kapılardan birini itip açmış, bakıyordu. Haplo uzakta, süzülen kıta Drevlin'i gördü. Bir zamanlar fırtına bulutlarıyla örtülü olan Drevlin şimdi güneş ışığıyla yıkanıyordu. Olağanüstü Yıksı-Diksi'nin altın, gümüş ve pirinç parçalarının üzerinde ışık pırıldıyor, çakıyordu.</p>

  <p>"Ben de anladığımdan emin değilim," dedi Haplo sonunda. "Ama bence akademik açıklamaları kısa kesip büyüne başlasan iyi olacak."</p>

  <p>"Pekala," diye yanıt verdi Alfred endişe içinde. "Ama zamanda geri dönmem gerekecek."</p>

  <p>"Geri mi? Geriye nereye?"</p>

  <p>"Koparılış'a." Alfred beyaz masaya baktı, ürperdi. "İstemiyorum, ama tek yol bu. Samah'ın büyüyü nasıl yaptığını bilmeliyim."</p>

  <p>"Yap, o zaman," dedi Haplo. "Ama geri dönmeyi unutma. Ve bu arada kendini koparttırmayı başarma."</p>

  <p>Alfred solgun solgun gülümsedi. "Yapmam," dedi kızararak. "Hayır, dikkatli olurum..."</p>

  <p>Yavaş yavaş, gönülsüzce, parmakları titreyerek ellerini beyaz masanın üzerine koydu...</p>

  <p class="softbreak">&nbsp;</p>

  <p>...Çevrelerinde kaos girdaplandı. Alfred dehşet içinde büyü fırtınasının içinde durdu. Uluyan rüzgarlar onu dövdü, duvara çarptı, kemiklerini kırdı. Şiddetli dalgalar üzerinden aştı. Boğuluyordu, nefes alamıyordu. Şimşekler alevlendi, çatırdadı, körleştirdi; gökgürültüsü kafasının içinde gürledi. Alevler kükredi, etini yaktı, tüketti. Korku ve acı içinde ağlıyordu; ölüyordu.</p>

  <p>"Okyanus'a düşen tek damla bile dalga yaratır. Hepinize ihtiyacım var! Pes etmeyin. Büyü!" Samah sesini duyurmak için kargaşanın üzerinden bağırıyordu. "Büyünüzü kullanın, aksi halde hiçbirimiz hayatta kalamayız!"</p>

  <p>Büyü Alfred'e doğru, fırtınaya tutulmuş denizin üzerinde yüzen bir parça gibi süzüldü. Ellerin ona uzandığını gördü; bazılarının yakaladığını, bazılarının kaçırıp kaybolduğunu gördü. ümitsizce kavradı.</p>

  <p>Parmakları katı bir şeyin üzerinde kapandı. Gürültü ve dehşet bir anlığına dindi ve dünyayı gördü -bütün, güzel, uzayın karanlığı üzerinde parlak mavi-yeşil. Dünyayı parçalamalıydı, yoksa kaos dolu büyünün gücü onu parçalayacaktı.</p>

  <p>"Üzgünüm!" diye ağladı ve sözcükleri defalarca tekrarladı.</p>

  <p>“üzgünüm. üzgünüm..."</p>

  <p>Tek bir damla...</p>

  <p>Dünya patladı.</p>

  <p>Alfred ümitsizce tekrar oluşturulabildiği olasılığına uzandı ve yüzlerce Sartan'ın zihinlerinin aynı hedefe doğru uzandığını hissetti. Ama yine de, yaratırken bile ağlıyordu ve gözyaşları nazikçe kabaran dalgalara doğru aktı...</p>

  <p class="whitespace">&nbsp;</p>

  <p>Alfred başını kaldırdı. Karşısında, masanın karşı tarafında Jonathan oturuyordu. Lazar hiçbir şey söylemedi, gözleri bazen canlı, bazen ölü oluyordu. Ama Alfred o gözlerin gördüğünü biliyordu.</p>

  <p>"Onca kişi öldü!" diye haykırdı Alfred, sarsılarak. Nefes alamıyordu; hıçkırıklar onu boğacak gibi oluyordu. "Onca kişi!"</p>

  <p>"Alfred!" Haplo onu sarstı. "Bırak! Geride bırak!"</p>

  <p>Alfred sırtını kamburlaştırarak oturdu, başını ellerinin arasına aldı, omuzları inip kalktı.</p>

  <p>"Alfred..." diye ısrar etti Haplo sessizce. "Zamanı geldi..."</p>

  <p>"Evet," dedi Alfred, titrek bir nefes alarak. "Evet, ben iyiyim. Ve... nasıl yapacağımı biliyorum. Ölüm Kapısı'nı nasıl kapatacağımı biliyorum."</p>

  <p>Haplo'ya baktı. "En iyisi bu olacak. Artık kuşkum yok. Dünyayı koparmak büyük bir kötülüktü. Ama bir kötülüğü bir başkasıyla düzeltmeye kalkışmak -dünyaları bir araya getirmeye çalışmak- daha da yıkıcı olur. Ve Lord Xar başaramayabilir. Büyünün tamamen başarısız olması ihtimali var. Dünya parçalanır ve bir daha oluşturulamaz. Dünyalarda yaşayanların hepsi ölür. Xar'ın elinde toz zerreleri, su damlaları, bulut iplikçikleri ve kandan başka bir şey kalmaz..."</p>

  <p>Haplo sessizce gülümsedi.</p>

  <p>"Bir şey daha biliyorum." Alfred dimdik, vakur, zarif ayağa kalktı. "Büyüyü ben yapabilirim. Yardımına ihtiyacım yok, dostum. Sen geri dönebilirsin." Labirent'i işaret eden kapıyı gösterdi. "Orada sana ihtiyaçları var. Senin halkın. Benim halkım."</p>

  <p>Haplo o yöne baktı, bir zamanlar horgördüğü topraklara, şimdi onun için değerli olan her şeyi barındıran topraklara baktı. Başını salladı.</p>

  <p>Buna hazırlıklı olan Alfred tartışmaya başladı. "Orada sana ihtiyaç duyuyorlar. Yapılması gerekeni ben yaparım. Bu en iyisi. Korkmuyorum. Eh, o kadar da değil," diye değiştirdi. "Asıl konu, burada senin yapacağın hiçbir şey olmaması. Sana ihtiyacım yok. Ama onların var."</p>

  <p>Haplo hiçbir şey söylemedi, başını sallamaya devam etti.</p>

  <p>"Marit seni seviyor!" Alfred, Haplo'nun zırhındaki zayıf noktayı dürtükledi. "Sen de onu seviyorsun. Ona dön. Dostum," diye devam etti içtenlikle, "ikinizin bir arada olduğunu bilmek benim için... şey... yapmam gerekeni yapmamı kolaylaştırırdı. . . : "</p>

  <p>Haplo hala başını sallıyordu.</p>

  <p>Alfred acı içinde gibi görünüyordu. "Bana güvenmiyorsun. Seni suçlamıyorum. Geçmişte seni hayal kırıklığına uğrattığımı biliyorum, ama gerçekten de şimdi güçlüyüm. Gerçekten..."</p>

  <p>"Öyle olduğunu biliyorum," dedi Haplo. "Sana güveniyorum. Senin de bana güvenmeni istiyorum."</p>

  <p>Alfred önce bakakaldı, sonra gözlerini kırpıştırdı.</p>

  <p>"Beni dinle. Büyüyü yapmak için bu odayı terk etmen, Ölüm Kapısı'na girmen gerekiyor. Değil mi?"</p>

  <p>"Evet, ama..."</p>

  <p>"O zaman burada kalıyorum." Haplo kararlıydı.</p>

  <p>"Neden Benim..."</p>

  <p>"Nöbet tutmak için," dedi Haplo.</p>

  <p>Alfred'in parlak umutları aniden soldu; güneşinin önüne karanlık bir bulut geçti. "Lord Xar. Unutmuşum. Ama kuşkusuz, eğer bizi durdurmaya çalışıyorsa, şimdiye kadar yapmış olmalıydı... "</p>

  <p>"Büyünü yap artık," dedi Haplo keskin bir sesle.</p>

  <p>Alfred ona endişeyle, hüzünle baktı. "Bir şey biliyorsun. Bana söylemediğin bir şey. Bir sorun var. Tehlikedesin. Belki gitmemeliyim. . . "</p>

  <p>"Senin ve benim önemimiz yok. Onları düşün," dedi Haplo sessizce.</p>

  <p>"Salıver," dedi Jonathan. "Ve yakala."</p>

  <p>"...salıver... yakala..." Hayaletin sesi güçlüydü; hatta bedeninkinden daha güçlü.</p>

  <p>"Büyüyü yap," dedi Usta Hugh. "Beni serbest bırak." Okyanusa düşen tek bir damla, yine de dalga yaratır.</p>

  <p>"Yapacağım," dedi Alfred aniden, başını kaldırarak. "Yapabilirim." .</p>

  <p>Alfred, Haplo'ya dönerek elini uzattı.</p>

  <p>"Hoşçakal, dostum," dedi. "Teşekkür ederim. Beni hayata döndürdüğün için."</p>

  <p>Haplo, Alfred'in elini tuttu, sonra utanç içinde, irkilen Sartan'ı kucakladı. "Teşekkür ederim," dedi Haplo boğuk bir sesle, "bana yaşam verdiğin için. Hoşçakal, dostum."</p>

  <p>Alfred kıpkırmızı kesilmişti. Haplo'nun sırtını beceriksizce okşadı, sonra sırtını döndü, gözlerini ve burnunu kol yenine sildi.</p>

  <p>"Biliyor musun," dedi Alfred boğuk bir sesle, yüzünü çevirerek, "ben... ben köpeği özlüyorum."</p>

  <p>"Biliyor musun," dedi Haplo sırıtarak, "ben de öyle."</p>

  <p>Alfred son bir sevgi dolu bakıştan sonra döndü ve "ölüm" anlamına gelen desenle işaretlenmiş kapıya yürüdü.</p>

  <p>Bir kez bile ayağı takılmadı.</p>

  <p class="whitespace">&nbsp;</p>
</body>
</html>
