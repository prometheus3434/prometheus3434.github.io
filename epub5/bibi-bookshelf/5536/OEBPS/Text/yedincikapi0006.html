<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ALTINCI BÖLÜM</h1>
  <hr color="black" size="3" />

  <h3 class="sigil_not_in_toc">KADEH<br />
  CHELESTRA</h3>
  <hr color="black" size="3" />

  <p class="whitespace">&nbsp;</p>

  <p>Chelestra dünyası, uzayın soğuk karanlığında asılı bir su küresidir. Dışı buzdur; içi -Chelestra'nın serbestçe yüzen güneşinin ısıttığı- sudur. Bu su ılıktır, hava gibi solunabilir, Sartan ve Patryn büyüsünü yok eder. Buraya Sartanlar tarafından getirilen Chelestra menschleri denizuydularında yaşar, suda sürüklenen, Chelestra'nın istikrarsız güneşini takip eden yaşayan organizmaların üzerinde. Denizuyduları kendi atmosferlerini yaratırlar, kendilerini bir hava kabarcığı ile çevrelerler. Bu uyduların üzerinde, menschler şehirler kurar, ürünler yetiştirir ve suyun içinde büyülü denizaltılarla yolculuk yaparlar.</p>

  <p>Arianus ve Pryan dünyalarının aksine, Chelestra'da menschler barış içinde, birlikte yaşarlar. Dünyaları ve yaşamları, Alfred'in Ölüm Kapısı'ndan gelişine kadar<a href="../Text/dipnotlar.xhtml#a3" id="k3"><sup>[3]</sup></a> yüzyıllarca huzurlu kalmıştı... Alfred kazayla bir grup Sartan'ı yüzyıllar süren uykudan uyandırdı -dünyayı koparan aynı Sartanları. Bir zamanlar menschlerin yan-tanrı saydığı Sartanlar, bir kez daha aşağı gördüklerine hükmetmeye çalıştılar.</p>

  <p>Konsey Başı Samah -Koparılış'ı emreden adam- önderliğindeki Sartanlar, öfke ve şaşkınlık içinde, menschlerin yalnızca eğilip kendilerine tapınmayı reddetmediklerini, aynı zamanda bu sözde tanrılara meydan okuyacak ve Sartanları kendi kentlerine kapatacak, büyü yok eden deniz suyu ile kenti kaplayarak onları tutsak edecek cesarete sahip olduklarını gördüler.</p>

  <p>Chelestra'da aynı zamanda, dünyalardaki kötülüğün alameti yaşıyordu. Dev yılanlara dönüşen, cücelerin deyişi ile kötü ejderyılanlar, uzun zamandır Chelestra'dan diğer üç dünyaya gitmenin yolunu arıyordu. Samah bilmeden bu yolu sağladı onlara. Menschlere öfkelenen, korkan, artık adamlarını ya da olayları kontrol edemeyen Samah bilmeden ejder-yılanlara kurban düştü. Bunu yapmaması için uyarılmış olmasına rağmen Ölüm Kapısı'nı açtı.<a href="../Text/dipnotlar.xhtml#a4" id="k4"><sup>[4]</sup></a> Böylece kötü ejderyılanlar diğer dünyalara girebildi ve buralarda, onların eti ve suyu olan kaos ve uyumsuzluk çıkardılar.</p>

  <p>Samah içten içe yaptığı şey karşısında şaşırarak Chelestra'yı terk etti, Abarrach'a gitti. Alfred'den burada Sartanların kadim ve yasak ölüçağırıcılık sanatını uyguladıklarını öğrenmişti.</p>

  <p>"Eğer," diye mantık yürüttü Samah, "ölüleri yaşama döndürebilirsem, ejder-yılanları altedebilecek kadar güçlü bir ordumuz olur ve bir kez daha dört dünyaya hükmederiz."</p>

  <p>Samah ölüleri kaldırma sanatını öğrenecek kadar yaşamadı. Kendine Zifnab diyen yaşlı Sartan ile birlikte, Lord Xar'la Abarrach'a gelen kadim düşmanları Patrynler tarafından yakalandı. Xar da oraya ölüçağırıcılık sanatını öğrenmek için gitmişti. Samah'ın öldürülmesini emretti, sonra Sartan'ın bedenini büyülü yöntemlerle kaldırmaya teşebbüs etti.</p>

  <p>Xar'ın planları engellendi. Samah'ın ruhu Jonathan isimli ölümden dönmüş bir Sartan tarafından özgür bırakıldı. Kehanet Jonathan hakkında şöyle diyordu, "O ölülere yaşam, yaşayanlara umut getirecek ve onun için Kapı açılacak."</p>

  <p>Samah'ın Chelestra'dan ayrılmasından sonra Kadeh'te -bu su dünyasındaki tek sabit toprak parçasında- kalan diğer Sartanlar sabırsızca, gittikçe artan bir endişe ile onun dönüşünü bekliyorlardı.</p>

  <p class="whitespace">&nbsp;</p>

  <p>"Konsey üyesi gideli, kendi planladığı süreden daha fazla oldu. Artık öndersiz işlev gösteremeyiz. Yediler Konseyinin Başı olarak babanın yerini alman konusunda ısrar ediyorum, Ramu." Ramu altı üyenin her birine teker teker baktı. "Böyle mi düşünüyorsunuz. Hepiniz aynı fikirde misiniz"</p>

  <p>"Evet." Başlarını sallayarak ve sözcüklerle konuştular.<a href="../Text/dipnotlar.xhtml#a5" id="k5"><sup>[5]</sup></a></p>

  <p>Ramu babası Samah ile aynı soğuk taştan oyulmuştu. İki adamı da hiçbir şey kolay kolay ısıtamazdı. Sert ve pes etmez Ramu eğilmeden önce kırılmayı tercih ederdi. Ramu'nun bakış açısı asla alacakaranlık olmazdı -ya gece ya da gündüz olurdu. Ya güneş parlak bir şekilde yanar, ya da karanlık dünyayı ele geçirirdi. Ve güneş parladığı zaman bile, gölgeler düşürürdü.</p>

  <p>Ama temelde iyi ve onurlu bir adam, sadık bir baba, dost ve kocaydı. Ve kendi babasının yok olmasına dair duyduğu endişe yüzünün kaya gibi sert yüzeyine işlenmemişse bile, içinin derinliklerinde yanıyordu.</p>

  <p>"O zaman kabul ediyorum," dedi Ramu. Topluluğa göz gezdirerek ekledi, "babam dönene kadar."</p>

  <p>Tüm Konsey hemfikirdi. Aksi, Samah'ı küçük düşürmek olurdu.</p>

  <p>Ayağa kalkan, beyaz cüppesi yerin yüzeyini -sel suları çekilmiş olmasına rağmen hala soğuk ve nemli olan bir yüzey hafifçe süpüren Ramu masanın sonundaki yerinden ortadaki sandalyeye gitti.</p>

  <p>Yediler Konseyi'nin diğer üyeleri kendi yerlerini uygun şekilde değiştirdiler, üçü Ramu'nun soluna, üçü sağına oturdu.</p>

  <p>"Bugün Konsey'in önünde ne işler var?" diye sordu Ramu.</p>

  <p>Üyelerden biri ayağa kalktı. "Menschler üçüncü kezdir barış talep etmek için geldiler, Konsey üyesi. Konsey ile görüşmek istediler."</p>

  <p>"Onlarla görüşmemize gerek yok. Barışçıl bir anlaşma için, babamın bildirdiği, bizim şartlarımıza uymaları gerek. Bunların ne olduğunu bildiklerini düşünüyorum."</p>

  <p>"Evet, Konsey üyesi. Menschler ya kadehten taşınacaklar, güç kullanarak gaspettikleri topraklarımızı terk edecekler, ya da bize sadakatlerini bildirecekler ve tarafımızdan yönetilmeyi kabul edecekler."</p>

  <p>"Peki bu şartlara yanıtları ne oldu?"</p>

  <p>"Ele geçirdikleri toprakları terk etmeyecekler, Konsey üyesi. Adil olmak gerekirse, gidecek başka yerleri yok. Eski yuvaları, denizuyduları artık buzun içinde kısılı kaldı."</p>

  <p>"Teknelerine binip güneşin ardından gidebilir, kendilerine yeni yuvalar bulabilirler."</p>

  <p>"Yaşamlarında böylesine sarsıcı bir karışıklık istemiyorlar, Konsey üyesi. Burada, Kadeh'te herkese yetecek kadar toprak var. Neden burada yerleşmelerine izin verilmediğini anlayamıyorlar."</p>

  <p>Sartan'ın ses tonu, onun da pek anlayamadığını ifade ediyordu. Ramu kaşlarını çattı, ama o anda bir başka Konsey üyesi kalktı ve konuşmak için izin istedi.</p>

  <p>"Menschlere karşı adil olmak gerekirse, Konsey üyesi," dedi kadın saygıyla, "geçmiş eylemlerinden utanıyorlar ve bizden af dileyip dostlarımız olmayı çok istiyorlar. Topraklar üzerinde gelişmeler yarattılar, evlerini inşa edip işlerini kurdular. Bunları bizzat gördüm."</p>

  <p>"Gerçekten mi, Kardeşim?" Ramu'nun yüzü karardı. "Aralarında mı bulundun?"</p>

  <p>"Evet, Konsey üyesi. Davet ettiler. Bir sakınca görmedim ve diğer üyeler de benimle aynı fikirdeydi. Sen yoktun..."</p>

  <p>"Olan olmuştur, Kardeşim." Ramu soğuk bir sesle tartışmayı bitirdi. "Lütfen devam et. Menschler bizim topraklarımızda neler yapmış?"</p>

  <p>Sözcüğün nasıl vurgulandığı kimsenin gözünden kaçmamıştı.</p>

  <p>Sartan endişeyle boğazını temizledi. "Elfler kıyı yakınlarına yerleştiler. Şehirleri, mercandan konutları ile sıradışı bir güzelliğe sahip olacak, Konsey üyesi. İnsanlar daha iç kesimlere, sevdikleri ormanlara yerleştiler, ama elfler onlara denizden faydalanma hakkı verdiler. Cüceler daha iç kesimlerde, dağlardaki mağaralara yerleştiler. Mineral çıkarıyor, keçi ve koyun besliyorlar. Demirhaneler kurdular..."</p>

  <p>"Yeter!" Ramu'nun yüzü öfkeden solmuştu. "Yeterince dinledim. Demirhaneler kurdular, diyorsun. Bize ya da kendi komşularına saldırmak için çelikten silahlar yapmak için kullanacakları demirhaneler. Yaşamlarınızdaki huzur yok olacak, tıpkı uzun zaman önce olduğu gibi. Menschler kavgacıdır, bizim yönlendirmemize ve kontrolümüze ihtiyaç duyan vahşi çocuklar gibidir."</p>

  <p>Konsey üyesi itiraz edecek oldu. "Ama oldukça huzurlu yaşıyor gibiler..."</p>

  <p>Ramu elini salladı, kadının sözcüklerini bir kenara süpürdü. "Menschler bir süre, özellikle de onları meşgul edecek yeni bir oyuncakları varken geçinebilir. Ama kendi tarihleri onlara güvenilemeyeceğini gösteriyor. Ya bizim kurallarımızia, bizim yasalarımız altında yaşarlar, ya da giderler."</p>

  <p>Sartan kararsızca Konsey'e göz gezdirdi. Diğer üyeler başlarını sallayarak devam etmesini söylediler. "Sonra... ee... menschler barış için kendi koşullarını bildirdiler, Konsey üyesi."</p>

  <p>"Onların koşulları!" Ramu şaşakalmıştı. "Neden onların koşullarını dinlemeye zahmet edelim ki"</p>

  <p>"Bize karşı bir zafer kazandıklarını düşünüyorlar, Konsey üyesi," dedi Sartan. Ramu'mın kötü bakışları altında kızardı. "Ve itiraf etmek gerekir ki, bize aynı şeyi yine yapabilirler. Bent kapakları onların kontrolü altında. İstedikleri zaman onları açabilir, bizi sele boğabilirler. Denizsuyu büyümüzü harap ediyor. Bazılarımız güçlerinin kontrolünü daha yeni kazandı. Büyümüz olmadan, menschlerden de savunmasızız..."</p>

  <p>"Ne söylediğine dikkat et, Kardeşim!" diye uyardı Ramu. "Gerçeği söylüyorum, Konsey üyesi," diye karşılık verdi Sartan sessizce. "İnkar edemezsin."</p>

  <p>Ramu tartışmadı. Masanın üzerinde düz duran elleri içe çekildi; parmakları boşluğun üzerine kapandı. Taş masa soğuktu, ıslak ve küflü kokuyordu. "Ya babamın önerileri? O sel kapaklarını yok edip mühürlernek için herhangi bir girişimde bulunduk mu?"</p>

  <p>"Sel kapakları su seviyesinin çok altında, Konsey üyesi. Onlara ulaşamıyoruz ve ulaşabilsek bile, büyümüz su tarafından etkisiz kılınır. Dahası," -sesini alçalttı- "kötü ejder yılanların hala orada gizlenip beklemediğini kim bilebilir?"</p>

  <p>"Belki," dedi Ramu, ama başka bir şey eklemedi. Ejder-yılanların Ölüm Kapısı'na girdiğini, Chelestra'yı terk ettiğini, kötülüklerini diğer dünyalara götürdüklerini biliyordu, çünkü babası söylemişti...</p>

  <p class="whitespace">&nbsp;</p>

  <p>... "Bu benim hatam, oğlum," dedi Samah. "Abarrach'a, gitmemin bir sebebi, telafi etmeyi, korkunç yılanları yok etmenin bir yolunu bulmayı ummam. Baştan beri," -tereddüt etti, oğluna indirdiği gözkapaklarının altından baktı- "Baştan beri Alfred'in haklı olduğunu düşünmeye başlıyorum. Gerçek kötülük burada, Onu biz yarattık."</p>

  <p>Babası elini kendi yüreğinin üzerine koymuştu,</p>

  <p>Ramu anlamadı. "Baba, bunu nasıl söylersin Yarattıklarına bak! Bunlar kötü değil."</p>

  <p>Ramu, yalnızca Kadeh'in binalarını, topraklarını, ağaçlarını ve bahçelerini değil, su dünyasının kendisini, hatta onun da ötesinde hava, ateş ve taş dünyalarını içeren geniş bir süpürme hareketi yaptı.</p>

  <p>Samah oğlunun gösterdiği yere baktı. "Yalnızca yok ettiklerimizi görüyorum," dedi.</p>

  <p>Bunlar, Ölüm Kapısı'na yürümeden önceki son sözleriydi.</p>

  <p>"Hoşçakal, baba," diye seslendi Ramu arkasından. "Arkanda yürüyen alaylarla muzaffer döndüğün zaman moralin düzelecektir."...</p>

  <p class="whitespace">&nbsp;</p>

  <p>Ama Samah dönmedi. Ve ondan haber alınmadı.</p>

  <p>Ve şimdi Ramu bunu kabullenmekten nefret etse de, menschler aslında tanrılarını altetmişlerdi. Bizi altettiler! Üstlerini! Ramu mevcut güçlükten çıkış yolu göremiyordu. Sel kapakları büyü yok eden suyun altında olduğundan, Sartanlar sel kapaklarını büyüleri ile yok edemiyorlardı. Mekanik yöntemlere başvurabiliriz. Sartan kütüphanesinde, kadim günlerde patlayıcı nesnelerin nasıl yapıldığını anlatan kitaplar var.</p>

  <p>Ama Ramu kendi kendini kandıramazdı. Ellerini kaldırdı, avuçlarını açtı, onlara baktı. Avuçları yumuşak ve pürüzsüzdü, parmakları uzun ve biçimliydi. Hayali olan şeylerle ilgilenmesi öğretilmiş, bir yaratıcının elleri. Bir zanaatkarın değil. En beceriksiz cüce bile, Ramu'nun yalnızca ellerini kullanarak yapmasının saatler alacağı bir şeyi göz açıp kapayana kadar imal edebilirdi.</p>

  <p>"Devirlerden sonra sel kapaklarını kapatacak ya da tıkayacak mekanik bir yöntem üretebiliriz. Ama o noktada mensch oluruz," dedi Ramu kendi kendine. "Sel kapaklarını açıp suyun içeri akmasına izin vermek daha iyi!"</p>

  <p>O zaman aklına bir fikir geldi. Belki biz gitmeliyiz. Bırak bu dünya menschlerin olsun. Bırak kendi kendilerine baksınlar. Bırak, Alfred'in diğer dünyalardaki menschlerin yaptığını söylediği gibi birbirlerini yok etsinler.</p>

  <p>Bırak ele avuca sığmaz, nankör çocuklar eve döndüklerinde, kahırlarını çeken ebeveynlerinin gitmiş olduğunu görsün.</p>

  <p>Aniden diğer Konsey üyeleri'nin endişeli ifadelerle bakıştıklarını fark etti. Karanlık düşüncelerinin yüzüne yansıdığını çok geç fark etti. İfadesi sertleşti. Şimdi gitmek teslim olmak; yenildiklerini itiraf etmek olurdu. Bunu yapmaktansa, o mavi-yeşil suda boğulmayı tercih ederdi.</p>

  <p>"Ya menschler Kadeh'i terk ederler, ya da kontrolümüz altında yaşamayı kabul ederler. Yalnızca bu iki seçenekleri var. Sanırım Konsey'in geri kalanı da onaylıyor." Ramu çevresine bakındı.</p>

  <p>Konsey'in geri kalanı onayladı, en azından sesli olarak. Herhangi bir anlaşmazlık yüksek sesle ifade edilmedi. Bu, ayrılık zamanı değildi.</p>

  <p>"Eğer menschler bu şartları kabul etmeyi reddederlerse," diye devam etti Ramu kaşlarını çatarak, yavaş yavaş, açıkça konuşarak ve bakışları odadaki her kişinin üze!ine teker teker dikilerek, "bunun sonuçları olur. Kötü sonuçlar. Onlara bunu söyleyebilirsiniz. "</p>

  <p>Konsey üyeleri daha umutlu, rahatlamış görünüyordu. Konsey üyesi'nin bir planı olduğu açıktı. İçlerinden birini menschlerle konuşmak üzere seçtiler, sonra sel sularının yarattığı zararları temizlemek gibi başka işlere döndüler. Değerlendirecek başka konu kalmadığında, Konsey oturuma son vermeye karar verdi. Çoğu işlerini halletmeye gitti, ama birkaçı arkada kaldı, Konsey üyesi'nin aklında ne olduğuna ilişkin bir ipucu yakalamayı umarak Ramu ile konuştular.</p>

  <p>Ramu sır saklamak konusunda ustaydı. Hiçbir şey belli etmedi ve sonunda diğer Konsey üyeleri gitti. Ramu düşünceleriyle başbaşa kalmaktan memnun, masada kalmıştı. Aniden yalnız olmadığını fark etti.</p>

  <p>Odaya yabancı bir Sartan girmişti.</p>

  <p>Adam tanıdık geliyordu, ama hemen hatırlamadı. Ramu, nereden tanıdığını çıkarabilmek için adama dikkatle baktı. Kadeh'te yüzlerce Sartan yaşıyordu. İyi bir politikacı olan Ramu her birinin yüzünü tanıyordu ve genellikle isimlerini de hatırlıyordu. Bu adamı tanımaması onu rahatsız etmişti. Yine de adamı daha önce gördüğünden emindi.</p>

  <p>Ramu nazikçe ayağa kalktı. "İyi günler, bayım. Eğer Konsey'e başvurmak için geldiysen, geç kaldın. Dağıldık."</p>

  <p>Sartan gülümsedi ve başını salladı. Orta yaşlı, yakışıklı, saç çizgisi gerilemekte olan, güçlü çeneli ve burunlu, hüzünlü ve düşünceli gözleri olan bir adamdı.</p>

  <p>"Demek tam zamanında gelmişim," dedi Sartan, "çünkü seninle konuşmak istiyorum, Konsey üyesi. Eğer Samah ile Orla'nın oğlu Ramu isen."</p>

  <p>Ramu kaşlarını çattı, annesinden bu şekilde bahsedilmesine sinirlenmişti. Annesi halkına karşı işlediği suçlardan ötürü sürgüne gönderilmişti; adı bir daha asla söylenmeyecekti. Tam bu konuda bir yorum yapacaktı ki, belki de bu yabancı Sartan'ın (adı neydi) Orla'nın sapkın Alfred ile birlikte Labirent'e sürüldüğünü bilmediği geldi. Kuşkusuz dedikodular haberi yaymıştı, ama, Ramu itiraf etmek zorundaydı, bu vakur yabancı bahçe duvarı üzerinden dedikodu yapacak bir tipe benzemiyordu.</p>

  <p>Ramu sinirini bastırdı, yorum yapmadı. Soruyu, yabancıya bir ipucu verebilecek hafif bir vurguyla yanıtladı. "Ben Ramu'yum, Samah'ın oğlu."</p>

  <p>Bu noktada, Ramu bir sorunla karşı karşıya kaldı. Adamın ismini sormak politik açıdan iyi bir hareket olmayacaktı, Ramu'nun onu hatırlamadığını açığa çıkaracaktı. Bunu aşmak için diplomatik yöntemler vardı, ama -genellikle açıksözlü ve içten bir adam olan-Ramu'nun aklına o anda hiçbiri gelmiyordu.</p>

  <p>Ama yabancı Sartan sorunu çözdü. "Beni hatırlamıyorsun, değil mi, Ramu?"</p>

  <p>Ramu kızardı, nazik bir yanıt verecek oldu, ama Sartan devam etti.</p>

  <p>"Şaşırtıcı değil. Uzun, çok uzun zaman önce karşılaşmıştık.</p>

  <p>Koparılış'tan önce. Ben baştaki Konsey'in bir üyesiydim. Babanın iyi bir dostuydum."</p>

  <p>Ramu'nun ağzı açık kaldı. Şimdi hatırlıyordu... bir açıdan. Bu adamla ilgili huzursuz edici birşeyler hatırlıyordu. Ama daha da önemlisi, bu Sartan'ın bir Chelestra vatandaşı olmadığının açık olmasıydı. Bu da bir başka dünyadan geldiği anlamına geliyordu.</p>

  <p>"Arianus," dedi Sartan gülümseyerek. "Hava dünyası. Büyülü uyku. Tıpkı sen ve halkın gibi, sanırım."</p>

  <p>"Seninle tekrar karşılaştığımız için memnun oldum, bayım," dedi Ramu, karışan kafasını düzenlemeye, bu adam hakkında bildiklerini hatırlamaya çalışarak. Aynı zamanda, bu yabancının getirdiği yeni umuda seviniyordu. Demek Arianus'ta hayatta kalan Sartanlar vardı!</p>

  <p>"Umarım alınmazsın, ama dediğin gibi uzun zaman oldu. Adın..."</p>

  <p>"Bana James diyebilirsin," dedi Sartan.</p>

  <p>Ramu ona güvensizce baktı. "James bir Sartan ismi değil."</p>

  <p>"Evet, haklısın. Ama bir yurttaşım Arianus'ta gerçek Sartan isimlerimizi kullanmaya alışık olmadığımızı söylemiş olmalı. Alfred'le tanıştın sanırım."</p>

  <p>"Sapkın mı? Evet, onunla tanıştım." Ramu sertti. "Sürgüne gönderildiği konusunda seni uyarmam adil olur sanırım..."</p>

  <p>Ramu'nun içinde birşeyler kıpırdandı, uzak bir anı, ama Alfred hakkında değildi. Daha eski, çok daha geride.</p>

  <p>Neredeyse yakalayacaktı, ama ellerini alnının üzerine koyamadan, yabancı Sartan bozdu onu.</p>

  <p>James kasvetle başını sallıyordu. "Alfred hep sorun çıkarırdı. Bu düşüşünü duymak beni şaşırtmadı. Ama ben ondan bahsetmeye gelmedim. Daha üzücü bir görev için geldim. Mutsuz haberler ve kötü gelişmeler getiriyorum."</p>

  <p>"Babam," dedi Ramu,geri kalan her şeyi unutarak. "Babamdan haber getirdin."</p>

  <p>"Sana bunu söylemek beni üzüyor." James Ramu'ya yaklaştı, elini genç adamın koluna koydu. "Baban öldü."</p>

  <p>Ramu başını eğdi. Bir an bile yabancının sözlerinden kuşku duymamıştı. Bir süredir yüreğinde biliyordu zaten.</p>

  <p>"Nasıl öldü?"</p>

  <p>Sartan daha da ciddileşti, hüzünlendi. "Abarrach zindanlarında, kendine Xar diyen, Patrynlerin Lordu'nun ellerinde öldü."</p>

  <p>Ramu kaskatı kesildi. Uzun dakikalar boyunca konuşamadı; sonra alçak sesle sordu, "Bunu nereden biliyorsun?"</p>

  <p>"Yanındaydım," dedi James yumuşak sesle, genç adamı dikkatle süzerek. "Lord Xar beni de yakaladı."</p>

  <p>"Ve kaçtın, öyle mi? Ama babam kaçamadı." Ramu dik dik baktı ona.</p>

  <p>"Üzgünüm, Konsey üyesi. Benim kaçmama bir arkadaşım yardım etti. Baban için yardım çok geç geldi. Biz ona ulaşana kadar..." James içini çekti.</p>

  <p>Ramu karanlıklara boğuldu. Ama öfke kısa sürede acısını yakıp yok etti -öfke, nefret ve intikam arzusu.</p>

  <p>"Bir arkadaşın sana yardım etti. O zaman Abarrach'ta yaşayan Sartanlar var."</p>

  <p>"Ah, evet," diye yanıt verdi James kurnaz bir bakışla.</p>

  <p>"Abarrach'ta pek çok Sartan var. Önderlerinin adı Balthazar. Bunun bir Sartan ismi olmadığını biliyorum," diye ekledi çabucak, "ama bu Sartanların on ikinci nesil olduğunu hatırlamalısın. Eski adetlerin çoğunu unutmuşlar."</p>

  <p>"Evet, elbette," diye mırıldandı Ramu, konuyu daha fazla düşünmeden. "Ve bu Lord Xar'ın da Abarrach'ta yaşadığını söylüyorsun. Bu ancak bir şeye işaret eder."</p>

  <p>James kasvetle başını. salladı. "Patrynler Labirent'ten kaçmaya çalışıyor -bahsettiğim kötü gelişmeler bunlar. Son Kapı'ya saldırı düzenliyorlar."</p>

  <p>Ramu şaşakalmıştı. "Ama onlardan binlercesi olmalı..."</p>

  <p>"En azından," diye karşılık verdi James kendinden hoşnut bir biçimde. "Tüm halkın ve Abarrach Sartanları birleşmeli..."</p>

  <p>"... ve bu kötülüğü durdurmalı!" diye bitirdi Ramu, yumruklarını sıkarak.</p>

  <p>"Bu kötülüğü durdurmalı," diye tekrarladı James, sonra ciddiyetle ekledi. "Bir an önce Labirent'e gitmelisin. Bence babanda bunu isterdi."</p>

  <p>"Kesinlikle." Ramu'nun aklı hızla çalışıyordu. Bu adamı nerede, hangi şartlar altında gördüğünü düşünmeyi tamamen unuttu. "Ve bu sefer, düşmanımıza merhamet göstermeyeceğiz. Babamın hatası buydu."</p>

  <p>"Samah hatalarının bedelini ödedi," dedi James sessizce, "ve affedildi."</p>

  <p>Ramu onu dinlemedi. "Bu sefer, Patrynleri bir zindana kapatmayacağız. Bu sefer, onları yok edeceğiz -tamamen."</p>

  <p>Topuklarının üzerinde döndü, tam çıkacaktı ki, görgü kurallarını hatırladı. Yaşlı Sartan'a döndü. "Bu haberi getirdiğin için sana teşekkür ederim, bayım. Babamın intikamının alınacağından emin olabilirsin. Şimdi gitmeli, konuyu diğer Konsey üyeleri ile tartışmalıyım, ama hizmetkarlardan birini sana göndereceğim. Benim evimde konuk olacaksın. Rahatını sağlayabilmek için yapabileceğim başka şey var mı..."</p>

  <p>"Gerekli değil," dedi James, elinin bir hareketiyle. "Sen Labirent'e git. Ben idare edebilirim."</p>

  <p>Ramu yine aynı huzursuzluk ve rahatsızlık duygusunu hissetti. Yabancı Sartan’ın getirdiği bilgiden kuşku duymuyordu. Bir Sartan bir diğerine yalan söyleyemezdi. Ama yolunda olmayan birşeyler vardı... Bu adamda ne vardı?</p>

  <p>James Ramu'nun bakışları altında kıpırdamadan, gülümseyerek durdu.</p>

  <p>Ramu hatırlamaya çalışmaktan vazgeçti. Muhtemelen önemli değildi zaten. Hiçbir şey. Dahası, üzerinden uzun zaman geçmişti. Şimdi daha acil sorunlar vardı. Eğilerek Konsey Odası'ndan çıktı.</p>

  <p>Yabancı Sartan odada kaldı, giden adamın arkasından baktı. "Evet, beni hatırlıyorsun, Ramu. O gün, Koparılış günü beni tutuklamaya gelen muhafızların arasında sen de vardın. Beni Yedinci Kapı'ya sürüklemeye geldin. Samah'a onu durduracağımı söylemiştim. Benden korkuyordu. Şaşırtıcı değil. O sıralar her şeyden korkuyordu."</p>

  <p>James içini çekti.</p>

  <p>Taş masaya yürüdü, parmağını tozların üzerinde gezdirdi.</p>

  <p>Sele rağmen tavandan toz dökülmeye, Kadeh'teki her şeyi ince, beyaz bir tozla kaplamaya devam ediyordu.</p>

  <p>"Ama siz geldiğiniz zaman ben çoktan gitmiştim Ramu. Arkada kalmayı tercih ettim. Koparılış'ı durduramazdım ve bu yüzden arkada bıraktıklarınızı korumaya çalıştım. Ama onlara yardım etmek için hiçbir şey yapamadım. Ölen çok fazla kişi vardı. Hiç kimseye fazla faydam olmadı.</p>

  <p>"Ama şimdi oluyor."</p>

  <p>Sartan'ın görünüşü değişti. Yakışıklı, orta yaşlı adam değişti, bir anda uzun, dağınık sakalları olan, fare grisi cüppe giyen ve perişan, şekilsiz bir şapka takan yaşlı bir adama dönüştü. Yaşlı adam kendisiyle gurur duyarmış gibi görünerek sakalını sıvazladı.</p>

  <p>"Domuz kahvaltısı demek! Neler yaptığımı duyana kadar bekle! Tam da olması gerektiği gibi hallettim. Tıpkı bana söylediğin gibi yaptım, seni fazla uzamış ejder kurbağası...</p>

  <p>"Yani" -Zifnab sakalını düşünceli düşünceli çekiştirdi- "sanırım söylediğin gibi yaptım. 'Ne pahasına olursa olsun, Ramu'yu Labirent'e gönder.' Evet, sözlerin tam olarak böyleydi.. .</p>

  <p>"Sanırım sözlerin tam olarak böyleydi. Ama, şimdi düşünüyorum da..." Yaşlı adam sakalını düğüm düğüm bükmeye başladı. "Belki de, 'Ne pahasına olursa olsun, Ramu'yu Labirent'ten uzak tut' idi...</p>

  <p>"'Ne pahasına olursa olsun' kısmını tam olarak doğru yaptım," Zifnab bu gerçek karşısında rahatlamış gibiydi. "Daha sonraki kısmı biraz karıştırmışım. Belki... Belki geri dönüp senaryoyu kontrol etsem iyi olacak."</p>

  <p>Yaşlı adam kendi kendine mırıldanarak bir duvara yürüdü ve yok oldu.</p>

  <p>Tam o sırada Konsey Odası'na giren bir Sartan, sert bir sesin kasvetle, "Bu sefer ne yaptınız, efendim" dediğini duyunca irkildi.</p>

  <p class="whitespace">&nbsp;</p>
</body>
</html>
