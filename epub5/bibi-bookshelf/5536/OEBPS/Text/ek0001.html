<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <p class="whitespace">&nbsp;</p>

  <p class="whitespace">&nbsp;</p>

  <p class="whitespace">&nbsp;</p>

  <p class="whitespace">&nbsp;</p>
  <hr color="black" size="3" />

  <h3>EK I</h3>
  <hr color="black" size="3" />

  <p class="whitespace">&nbsp;</p>

  <p><b><i>Yedinci Kapı'nın, Koparılış'ın ve Sartanlar’ın Yeni Dünyalar'daki Trajik Düşüşünün Kısa Tarihi</i></b></p>

  <p style="text-align: right;"><i><b>Derleyen Alfred Montbank</b></i></p>

  <p class="whitespace">&nbsp;</p>

  <p><i>Yazarın Notu: Bu metinde kaydetmeye çalıştığım olaylara tanık olan Sartanların yardımı için minnettarım. Yardımları ve içtenliklerinin kıymeti ölçülemez.</i></p>

  <p class="whitespace">&nbsp;</p>

  <p class="whitespace">&nbsp;</p>

  <h4 class="calibre7 sigil_not_in_toc">SUDAMLALARI</h4>

  <p>"Her birimizin içinde, kendi kaderlerimizi şekillendirme yeteneği vardır. Bu kadarını biliyoruz. Ama, daha da önemlisi, her birimizde, evrenin kaderini şekillendirecek aynı yetenek vardır. Ah, buna inanmayı daha güç buluyorsunuz. Ama ben size bunun böyle olduğunu söylüyorum. Yediler Konseyi'nin önderi olmanıza gerek yok. Çevrenizdeki dünya üzerinde önemli bir etkiniz olması için elf kralı, insan hükümdarı, cüce klanının başı olmanız gerekmiyor.</p>

  <p>"Okyanusun enginliği içinde herhangi bir damla diğerinden daha büyük müdür?</p>

  <p>" 'Hayır,' diyorsunuz, ve ‘tek bir damla bir dalga da oluşturamaz.'</p>

  <p>" 'Ama,' diye itiraz ediyorum size, 'eğer okyanusa tek bir damla düşerse, dalgacıklar yaratır. Ve bu dalgacıklar yayılır. Ve belki -kim bilir- bu dalgacıklar büyüyebilir, yükselebilir ve bir süre sonra köpüklenerek kıyıya vurabilir.'</p>

  <p>"Engin okyanustaki bir damla gibi, her birimiz, kendi yaşamlarımızda hareket ederken dalgacıklar yaratırız. Yaptıklarımızın etkileri -ne kadar önemsiz görünse de- bizden öteye yayılır. En basit eylemimizin bile diğer ölümlüler üzerinde ne kadar etkili olabileceğini hiç bilemeyebiliriz. Bu yüzden daima bilinçli olmalıyız. Okyanustaki yerimizin, dünyadaki yerimizin, diğer yaratıklar arasındaki yerimizin bilincinde olmalıyız.</p>

  <p>"Çünkü eğer yeteri kadarımız güçlerini birleştirirse, olay dalgaları yaratabiliriz - iyilik veya kötülük yolunda."</p>

  <p class="whitespace">&nbsp;</p>

  <p>Yukarıdaki, Koparılış'tan önceki günlerde, Yedinci Kapı'nın yaratılmasından kısa süre sonra Yediler Konseyi'nde yapılan bir konuşmanın parçası. Konuşmacı, büyük bilgeliğe sahip yaşlı bir Sartandı. Gerçek Sartan isminin burada verilmeyecektir, çünkü hala hayatta ve adını açıklamak için iznini almadım. (İznini alamadım, çünkü ne olduğuna ilişkin anılarının tamamını kaybetmiş.) Biz onu artık Zifnab olarak tanıyoruz.</p>

  <p>Konuşmasının kalanında, yaşlı Sartan -Samah'tan önce Konsey üyesiydi- dünyayı koparma önerisinin aleyhinde tutkuyla konuşmuş. O gün onu dinleyen konsey üyelerinin çoğu derinden etkilendiklerini ve aralarından bazılarının daha önce verdikleri kararda tereddüt ettiklerini hatırlıyor.</p>

  <p>Konsey Başı Samah -soğuk bir nezaketle dinledikten sonra-bir konuşma yapmış. Samah canlı ayrıntılarla Patrynlerin yükselen güçlerini, mensch krallıklarını nasıl ele geçirdiklerini, nasıl Sartanları altetmek için ordular kurduklarını tasvir etmiş.</p>

  <p>Konsey üyeleri yaşlı Sartan'ın dünya imgesi ile coşku duyduklarını, Samah'ın tasvirleri ile fena halde korktuklarını hatırlıyor. Söylemeye bile gerek yok, korku, Samah'ın "kıymetli ama pratik olmayan idealizm" diye adlandırdığı fikirleri altetti. Konsey Koparılış'ın yapılması, düşmanlarının ele geçirilmesi ve hapsedilmesine karar verdi.</p>

  <p class="whitespace">&nbsp;</p>

  <h4 class="sigil_not_in_toc">YEDİNCİ KAPI'NIN YARATILMASI</h4>

  <p>Patrynler gerçekten dünyayı fethetmeyi planlıyor muydu?</p>

  <p>Kesin olarak bilmemizin yolu yok, çünkü -Sartanların aksine-o zamandan hayatta kalan Patryn yok. Sezgi yeteneğine sahip doğalarını bildiğimden, Samah'ın Patryn tarafında bir kopyası olmasının muhtemel olduğunu düşünüyorum. Yaşlı Sartan'ın konuşmasının daha sonraki kısımlarından bu konuda fikir sahibi oluyoruz. Şimdi unutulmuş bir Patryn önderinin ismini veriyor ve savaşmak yerine bu kişi ile pazarlığa oturmayı düşünmesi için Konsey'e ısrar ediyor.</p>

  <p>Belki de pazarlık imkansız olacaktı. Belki iki güç arasında savaş kaçınılmazdı. Belki böyle bir savaş, en az Koparılış kadar çok yıkım ve acı yaratacaktı. Bunlar, yanıtlarını hiç bilemeyeceğimiz sanılar.</p>

  <p>Konsey karar verdikten sonra muazzam bir işle karşı karşıya kaldı, benzerlerinin daha önce evrende görülmediği büyüler yapmak.</p>

  <p>İlk önce, Konsey bir karargah yarattı, dünya üzerinde fiziksel bir varlığı olan gerçek bir yapı. Bu, benim daha sonra Lanetliler Odası olarak bildiğim yer. Samah, dünyanın yeniden yaratılması için kendi önerdiği plan, çok sonraları anlamsız bir tekerlemeye dönüşecek plan kabul edildikten sonra bu odaya Yedinci Kapı adını vermişti.</p>

  <p><i>Yeryüzü yok edildi.</i></p>

  <p><i>Harabelerden dört dünya yaratıldı. Bizim için ve menschler için dünyalar: Gök, Ateş, Taş, Su.</i></p>

  <p><i>Her dünyayı bir diğerine dört Kapı bağlar: Arianus'u Pryan'a, Abarrach'a, Chelestra’ya.</i></p>

  <p><i>Düşmanlarımız için bir ıslahevi yapıldı: Labirent.</i></p>

  <p><i>Labirent diğer dünyalara Beşinci Kapı ile bağlanır: Nexus.</i></p>

  <p><i>Altıncı Kapı ortadadır, giriş sağlar: Vorteks.</i></p>

  <p><i>Ve her şey Yedinci Kapı aracılığı ile yapıldı.</i></p>

  <p><i>Son başlangıçtı.</i></p>

  <p class="softbreak">&nbsp;</p>

  <p>Yedinci Kapı fiziksel bir varlık kazanınca, Sartanlar ona büyü düzleminde de bir varlık verdiler ve onu, Abri'deki Patrynyerin inşa ettiğine benzer bir "kuyu" yaptılar -büyü dokusunda, hiçbir olasılığın olmadığı olasılığının olduğu bir delik.</p>

  <p>Tabiri caizse, bu büyülü tahta silinip temizlendikten sonra, Sartanlar içeri girip, bu odaya özel bir rün büyüsü aşıladılar. Bunu, (1)düşmanlarını altedip hapsetrnek, (2)kurtarılmaya değer buldukları menschleri kurtarmak, (3)dünyanın yok edilmesi, (4)dört yeni dünyanın yaratılması için yaptılar. Muazzam bir girişimdi. Ama Sartanların büyüsü güçlü, korkuları büyüktü. Yedinci Kapı'yı yaratmak yıllarca çalışılmasını gerektirdi, bu süre boyunca, onlar eyleme geçmek için hazır olmadan Patrynlerin ne yaptıklarını keşfedecekleri korkusu ile yaşadılar.</p>

  <p>Ama sonunda Yedinci Kapı tamamlandı, büyü hazırlandı. Sartanlar içine girdiler ve şaşkınlık, dehşet ve utanç içinde, yalnız olmadıklarını anladılar. Daha önce hiç akıllarına gelmeyen bir olasılık vardı -evrenin efendileri olmadıkları olasılığı. Onlardan çok daha büyük bir güç vardı.</p>

  <p class="softbreak">&nbsp;</p>

  <h4 class="sigil_not_in_toc">ACI SAVAŞ</h4>

  <p>Bu güç nasıl ortaya çıkmıştı? Sartanlar onu nasıl keşfetmişlerdi? Ruh paralayıcı olarak tasvir edilen bu deneyim hakkında konuşmak isteyen tek bir Sartan bulamadım. Lanetliler Odası'na ilk girdiğim zamanki kendi deneyimime dayanarak, yüksek güce ilişkin algıların çok çeşitli ve son derece kişisel olduğu sonucuna varabilirim. Ben, hayatımda ilk defa sevildiğimi, kabul gördüğümü, kendimle barış halinde olduğumu hissettim. Ama diğer Sartanlar için bu aydınlanmanın o kadar hoş olmadığını anlıyorum.</p>

  <p>(Kuşkusuz, Haplo'nun tahmin ettiği gibi, Pryan Sartanları'nı korunakIı kalelerinden dışarı, yarattıkları, ama sorumluluğunu kabul etmedikleri ormanlara süren de bu oldu. Bu konuya daha sonra döneceğim.)</p>

  <p>Ne yazık ki, evrende kendininkinden daha büyük bir güç olduğu bilgisi Samah'ı planlarından vazgeçirmedi. Tam tersine, korkularını besledi. Ya Patrynler bu gücü keşfederse? Bir şekilde ondan faydalanabilirler miydi? Belki çoktan faydalanmaya başlamışlardı! Samah, Konsey üyeleri ve Sartanların çoğunluğu korkularına teslim oldular. Acı su damlaları birleşerek korkunç bir güce sahip, dünyanın üzerine yıkılan bir dalga oldu.</p>

  <p>Konsey'in kararına itiraz eden ve onlara katılmayı reddeden Zifnab gibi Sartanlar hain sayıldı. Bu ihanetin yayılması ve Yedinci Kapı'nın büyüsünü zayıftamasını engellemek için, bu hain Sartanlar toplandı ve Patrynlerle birlikte Labirent'e gönderildi.</p>

  <p class="softbreak">&nbsp;</p>

  <h4 class="sigil_not_in_toc">PATRYNLERİN DÜŞÜŞÜ</h4>

  <p>Patrynlerin yakalanması ve hapsedilmesinin oldukça zor olduğu, muazzam büyüklükte büyülü savaşlara yol açtığı düşünülebilir. Sartanların bundan korktuğu, Lanetli Hançer gibi büyülü silahlar yapmalarından ve Sartan "ülküsü" için menschleri silahlandırıp eğitmelerinden anlaşılabilir.</p>

  <p>Ama, sonunda, konuştuğum Sartanlara göre, Patrynlerin yakalanması göreceli olarak kolay oldu ve Patrynlerin doğası bunu sağladı.</p>

  <p>Sosyal Sartanların aksine, Patrynler çoğunlukla yalnız veya küçük aile toplulukları içinde yaşamayı tercih ediyorlardı. Bencil, kibirli, mağrur bir halktılar, birbirlerine karşı pek az sevgi besler, başkalarını ise hiç sevmezlerdi. Kıskançlıkları ve rekabetleri öyle büyüktü ki, ortak bir düşmana karşı bile birleşmeyi imkansız buldular. (Sindirip kontrol edebildikleri menschlerin arasında yaşamayı 'tercih etmelerinin sebebi buydu,) Böylece, Patrynler birer birer toplandılar ve Sartanların birleşik güçleri için kolay av oldular.</p>

  <p class="whitespace">&nbsp;</p>

  <h4 class="sigil_not_in_toc">SONUN BAŞLANGICI</h4>

  <p>Bizim şimdi Zifnab olarak bildiğimiz yaşlı Sartan dünyayı terk etmeyi reddetti. Sartan muhafızlar (ki Ramu aralarındaydı) onu tutuklamaya geldiklerinde, yaşlı Sartan'ı bulamadılar. Haber almış, önceden uyarılmıştı. (Onu uyaran Orla mıydı? O da hiç söylemedi, ama ben sık sık merak ediyorum) Sartanlar onu aradı. Haklarını vermek gerekirse, içlerinden birinin yaklaşan dehşetleri yaşamasını istemiyorlardı. Ama Zifnab onları atlattı. Dünyada kaldı ve Koparılış'a tanık oldu.</p>

  <p>Manzara onu çıldırttı ve kuşkusuz ölecekti, ama -bir şekilde-Vorteks'e ulaşmayı başardı ve oradan Labirent'e girdi. Bunu nasıl başardığı bilinmiyor, çünkü Zifnab hiç hatırlamıyor. Pryan ejderlerinin -yüksek gücün iyicil formu-kurtuluşu ile ilgisi olabilir, ama böyleyse bile, bu konuda konuşmayı reddediyorlar.</p>

  <p>Kalan Sartanlar kıymetli gördükleri menschleri yeni dünyalarda yaşamak üzere aldılar ve güvenli bir yere -Vorteks'e naklettiler. Sonra Sartanlar kendilerini Yedinci Kapı'ya kapattılar ve büyülerini yaptılar. (Burada bu konuya girmeyeceğim. Büyüyle zamanda geriye gittiğim zaman gördüklerimin ve yaşadıklarımın tasvirini, Haplo'nun konu üzerinde, Yedinci Kapı adı altında derlediği daha detaylı notlarında bulacaksınız.)</p>

  <p class="whitespace">&nbsp;</p>

  <h4 class="sigil_not_in_toc">BAŞLANGICIN SONU</h4>

  <p>Koparılış tamamlandıktan ve yeni dünyalar yaratıldıktan sonra, Sartanlar -kendilerinin salıverdiği dehşet verici güçlerden sonra hayatta kalanlar-yeni dünyalarda yeni yaşamlara başlamak üzere gönderildiler. Koyun gibi gütmeyi planlayarak menschleri de yanlarında götürdüler.</p>

  <p>Samah ve Konsey üyeleri operasyon üsleri olarak Chelestra'yı seçtiler. Bu noktada Samah Yedinci Kapı'yı yok etmeliydi. (Aslında Konsey'in ona bunu yapmasını emrettiğine inanıyorum ve Kapı'yı sağlam bıraktığı için, dolaylı bir şekilde Konsey'in emirlerine itaatsizlik etmiş oldu. Ama bu konuda kanıtım yok. Konuştuğum Konsey üyelerinin tamamı bu konuda kaçamaklı yanıtlar verdi. Hala Samah'm anısını onurlandırmaya kararlılar. Ah, pekala, o aslında kötü bir adam değildi, yalnızca korkmuştu.)</p>

  <p>Sanırım Samah'ın Yedinci Kapı'yı yok etmeye niyetli olduğu, ama koşulların birleşerek onu açık bırakmaya ikna etmiş olması olası. Neredeyse hemen yeni dünyasında sorun yaşamaya başladı. Tuhaf ve öngörülemeyen olaylar oluyordu -Sartanların hiçbir kontrolünün olmadığı olaylar.</p>

  <p class="whitespace">&nbsp;</p>

  <h4 class="calibre7 sigil_not_in_toc">YILANLAR</h4>

  <p>Chelestra'nın deniz suyunun Sartan büyüsü üzerinde yok edici bir etkisi olduğu, büyüyü faydasız, Sartanları güçsüz kıldığı anlaşıldı. Sartanlar şaşkınlık içindeydi. Böyle büyü yok eden bir okyanus yaratmadıkları kesindi. Kim yaratmıştı Ve nasıl, neden?</p>

  <p>Ama en kötüsü bu değildi.</p>

  <p>Muazzam büyü patlaması yaratımın -Chelestra'daki cücelerin daha sonra "Dalga" dedikleri şeyin-hassas dengesini bozmuştu. Dalga'yı sakin bir gündeki deniz gibi düşünün; dalgalar birbiri ardına kıyıya yuvarlanır, yükselir ve alçalır, yükselir ve alçalır. Dalga doğal olarak kendini düzeltmeye çalışır ve bu durumda da öyle oldu. Koparılış'tan önce dünyada zaten var olan kötülük fiziksel şekil alarak güç kazandı. Kötülük yılanlar ya da ejderyılanlar ile ortaya çıktı.</p>

  <p>Yılanlar kuşkusuz, aniden kendilerini içinde buldukları bu yeni dünya hakkında daha çok şey öğrenmek için Samah'ı Chelestra'ya kadar takip ettiler. Ölüm Kapısı'nın varlığını biliyorlardı, ama nasıl işlediğini bilmiyorlardı. Ancak Sartanlar onlar için açarsa içine girebilirlerdi. Belki de Yedinci Kapı'yı da arıyorlardı, ama bu yalnızca bir tahmin. Her durumda, ortaya çıkmaları Sartanlar için acı bir şok oldu. Böylesine tiksinti verici yaratıkların nasıl var olduklarını hayal edemiyorlardı. Heyhat, onları var eden Sartanların kendileriydi.</p>

  <p>Yılanlar Samah'a, "Bizi siz yarattınız," dediler ve bir anlamda bu doğruydu. Hepimiz yarattık onları. Korkumuz, nefretimiz ve hoşgörüsüzlüğümüz ile yaratıyoruz.</p>

  <p class="softbreak">&nbsp;</p>

  <h4 class="sigil_not_in_toc">PRYAN'IN İYİ EJDERLERİ</h4>

  <p>Menschlerin ve Sartanların şansına -ama onlar o sırada bilmiyordu-Dalga kendini düzeltmeye çalışmaya devam etti, Ejder-yılanların kötülüğü, iyiliğin Pryan ejderleri biçiminde maddeleşmesi ile dengelendi. Hedeflendiği gibi Ölüm Kapısı açık kalsaydı, iyi ve kötü birbirini dengeleyecekti -Dalga kendini düzeltmeyi başaracaktı.</p>

  <p>Ama yine korku Samah'ın yaşamına hükmetti. Ejder-yılanlardan ve şimdi menschlerden de -önemsiz büyü güçleri deniz suyundan etkilenmiyordu-korkarak, Samah diğer dünyalardaki Sartanlara çağrılar gönderdi ve bu yeni düşmanlarla savaşmak ve altetmek için yardımlarını istedi.</p>

  <p>Çağrılan yanıtsız kaldı, ya da en azından Samah halkına böyle dedi. Orla'ya, Samah'ın karısına göre, çağrıları aslında yanıtlanmıştı. Diğer dünyalardaki Sartanlar Samah'a yardımına gelemeyeceklerini, çünkü kendi başlarında da ciddi sorunlar olduğunu söylediler, Samah korkunç gerçekle halkını üzmemek için yalan söyledi -bazılarının bu diğer dünyalarda akrabaları ve dostları vardı. Büyük tasarı parçalanmaya başlamıştı.</p>

  <p class="whitespace">&nbsp;</p>

  <h4 class="sigil_not_in_toc">ÖLÜM KAPISI'NIN KAPANMASI</h4>

  <p>Orla'ya göre, o zaman Samah, şaşırdı, öfkelendi. Olayların kontrolünü kaybetmişti ve bunun nasıl, neden olduğu hakkında hiçbir fikri yoktu. Plan işe yaramalıydı. O kadar mantıklı, o kadar sağduyuluydu ki. Suçu menschlere attı. Suçu zayıf Sartanlara attı. Ama bu acil sorunlarını çözmedi.</p>

  <p>Yılanlar Kadeh'e -Sartanların üssüne-saldırsaydı, Sartanların kendilerini savunmalarının yolu yoktu. Yılanların tek yapması gereken, Sartanların üzerine bir kova büyü yok eden deniz suyundan dökmekti ve Sartanların işi biterdi. Menschler kendi aralarında tartışıyor, yılanların ortaya çıkması konusunda Sartanları suçluyorlardı. Daha da kötüsü, menschler Sartanların yılanlar tarafından küçük düşürüldüğünü, utandırıldığını, bozguna uğratıldığını görmüşlerdi. Samah menschleri Kadeh'ten uzaklaştırdı, dünyada kendi başlarına yaşamaları için denize gönderdi.</p>

  <p>Bazıları bunu şaşırtıcı bir eylem olarak görebilir. Hem, Samah menschleri yılanların dişsiz ağızlarına gönderiyor da olabilirdi. Ama Orla'ya göre, Samah -haklı olarak-yılanların menschlerle ilgilenmediklerini tahmin etti. Yılanların asıl hedefi Ölüm Kapısı'na girmekti ve bunun için Sartanlara güveniyorlardı.</p>

  <p>Kötü yılanların Chelestra'dan diğer üç dünyaya yayılacağından korkan Samah, Ölüm Kapısı'nın kapatmaktan başka seçeneği olmadığını hissetti. O sırada Yedinci Kapı'yı yok etmeliydi, ama belki, güçlü büyüsüne bir kez daha ihtiyaç duyabileceğini düşündü. Yedinci Kapı'yı bilinmezliğe yolladı.</p>

  <p>Bunu başardıktan sonra, Samah ve halkı, yüz yıl sonra uyanmayı planlayarak büyülü uykuya daldılar. O zamana kadar, diye mantık yürütüyordu Samah, diğer dünyalarda olaylar yatışmış olacaktı. Yıksı-Diksi çalışmaya başlayacak, kaleler işliyor olacaktı. Uyandığı zaman yaşam daha iyi olacaktı.</p>

  <p>Ama böyle olmadı.</p>

  <p class="softbreak">&nbsp;</p>

  <h4 class="sigil_not_in_toc">YILANLARIN DÖNÜŞÜ</h4>

  <p>Yine Dalga'nın kendini düzeltmesine ilişkin bir örnek buluyorum.</p>

  <p>Sartan büyüsünün Chelestra okyanusu üzerinde bir etkisi olmadığı gerçeği yüzünden, güneş istikrarsız kaldı. Güneşin su dünyasının merkezinde sabitlenmesi, kürenin içini ısıtması, dış kısmı buzdan bir kabuk olarak bırakması gerekiyordu. Ama güneş engellenemedi ve bu yüzden yavaş yavaş suyun içinde sürüklendi, o dünyanın bir kısmını ısıtırken, geri kalanı buzun içinde kısılı kaldı.</p>

  <p>Sartanlar Chelestra'ya ilk taşındığı zaman, güneş dünyanın o kısmını ısıtıyordu -Kadeh olarak bilinen kısmını. (Daha ayrıntılı bir tasvir için, Haplo'nun -itirazlarıma rağmen-Yılan Büyücüsü adını verdiği cilde bakınız.) Ama zaman geçerken ve Sartanlar uyumaya devam ederken güneş uzağa sürüklenmeye başladı.</p>

  <p>Kötü yılanlar sonlarını çok geç gördüler. Ölüm Kapısı'ndan kaçamayan ve uyanmaları ihtimaline karşı Sartanları da bırakamayan yılanlar kaçmak için fazla beklediler. Güneş uzaklaştığı zaman, yılanlar onu takip etmediler ve bu yüzden buz kesen okyanusun içinde dondular.</p>

  <p>Dalga neredeyse normale dönmüştü. Pryan'ın iyi yılanları, dengeyi bozmamak için yeraltına indiler, menschler ve Sartanlarla karşılaşmamak için ellerinden geleni yaptılar.</p>

  <p class="whitespace">&nbsp;</p>

  <h4 class="sigil_not_in_toc">DALGA YUVARLANMAYA DEVAM EDİYOR</h4>

  <p><b>Arianus</b></p>

  <p>Sartanlar uyurken zaman geçti. Samah'ın ihtişam dolu, dört dünyanın bağlantı kurması ve bir arada çalışması hayalleri gerçekleşmedi. Sartan nüfusu azaldı. Menschlerin sayıları -artık, Abarrach hariç, yeni dünyalarda gelişiyorlardı- arttı. Nüfusları, geride kalan birkaç Sartan'ın kontrol edemeyeceği kadar büyüdü. Sartanlar, gerileyip tekrar toplanmayı, bu arada diğer dünyalardaki kardeşleri ile iletişim kurmayı bekleyerek çekildi -ama bu iletişim hiç gerçekleşmedi.</p>

  <p>Arianus'ta, büyük Yıksı-Diksi çalışmaya başladı, ama yönlendirmeden yoksundu. Makinenin ne yapması gerektiği konusunda menschlerin en ufak bir fikri bile yoktu. Sartanlar Kenkari elflerine -Sartanların çok güvenilir buldukları bir ırk. Yıksı-Diksi'nin nasıl işletileceği konusunda talimatlar bıraktılar.</p>

  <p>Ama Arianus'taki elfler sert bir güç mücadelesi ile kendi aralarında bölünmüşlerdi. Elfler insanlardan korkuyor, onları horgörüyorlardı. Buna karşılık insanlar elflerden hiç hoşlanmıyordu. Yıksı-Diksi hakkındaki kitabı okuyan Kenkariler, makinenin elf ve insan topraklarını bir araya getireceğini, cücelerin makine üzerinde kontrol sahibi olacağını fark ettiler. Elfler bunu kabul edilemez buldular. Kenkariler kitabı Albedo Katedrali'nin kütüphanelerine sakladılar ve kitap orada yüzyıllar boyunca unutulup, kaldı.</p>

  <p>Kitabı teslim ettikten sonra Arianus Sartanları yeraltında inşa ettikleri tünellere saklandılar. Gençlerini büyülü uykuya yatırdılar, uyandıkları zaman her şeyi iyileştiğini görmeyi umuyorlardı. Ne yazık ki, Arianus'taki genç Sartanların çoğu uykularında öldü. (Bu gizemli ölümlerin Abarrach'taki ölüçağırıcılık uygulamaları ile ilişkisininin olabileceğini düşünüyorum, çünkü bir yaşam zamansız olarak geri getirilince, bir başkasının zamansız olarak öleceği yazılmıştır. Ama bu yalnızca bir spekülasyon. Umarım teorim hiç kanıtlanmaz!)</p>

  <p>Pryan'daki Sartanlar, bu dünyaya getirdikleri menschlerle birlikte kalelerde yaşıyorlardı. Sartanlar, Yıksı-Diksi ile birlikte çalışarak diğer dünyalara enerji aktaracak yıldız odalarını işletiyorlardı. Sartanlar yıldız odalarının çalışması için uğraşıyorlardı ve aynı zamanda, sayıları hızla artan menschleri kontrol etmeye çalışıyorlardı.</p>

  <p>Kalelerde kapalı kalan mensch ırkları kendi aralarında savaşmaya başladılar. Menschleri kavgacı çocuklar kadar can sıkıcı sayan Sartanlar onlara böyle davranıyordu. Sorunlarını çözmek için onlarla pazarlık yapmak yerine, "dadılar" yarattılar. Titanlar böyle doğdu. Titanların (çalışmaya başlarlarsa) yıldız odalarını işletmeleri ve menschlere dadılık etmeleri düşünülmüştü. Korku ve kör önyargılarla hareket eden Sartanlar olayları iyiye değil kötüye götürdüler. Titanlar'ın çok güçlü bir yaratım olduğu ortaya çıktı; yaratıcılarına saldırdılar.</p>

  <p>Pryan Sartanları'nın nasıl ya da neden yüksek güçle iletişime geçtikleri ancak tahmin edilebilir. Pryan'a yaptığı ziyaret sırasında, Haplo kalelerden birine girdi ve orada Yedinci Kapı'nın tam bir kopyası olarak tasvir ettiği bir oda buldu. Pryan Sartanları'nın, belki de diğer dünyalardaki kardeşleri ile iletişim kurmayı umarak, hatta çaresizce Ölüm Kapısı'nı açmaya çalışarak Yedinci Kapı'nın küçük bir kopyasını yarattıklarını tahmin edebiliyorum ancak.</p>

  <p>Pryan Sartanları bu yüksek güç tarafından kaleleri terk etmeye zorlandıklarını belirtiyorlar. Bence sorunlarına çözüm aramak yerine kaçmayı daha kolay buldular. Suçu, asıl ait olduğu yere -yani kendilerine-değil, yüksek güce attılar.</p>

  <p class="whitespace">&nbsp;</p>

  <p><b>Abarrach</b></p>

  <p>Abarrach'taki Sartanlara gelince, onların durumları hepsinin arasında en ümitsiz olanıydı. Abarrach'a getirdikleri menschler zehirli atmosfer yüzünden neredeyse hemen öldüler. Sartanlar, en kısa zamanda yardım almazlarsa onların da sonunun geleceği bilgisi ile karşı karşıya kaldılar. Yedinci Kapı'yı bulan, kaybolan kardeşleri ile iletişim kurmaya çalışan bir grup Abarrach Sartanı oldu.</p>

  <p>Sartanlar muazzam bir güç kaynağı bulduklarını biliyorlardı, ama -Sartan büyüsü kullanma yeteneklerini kaybettiklerinden- keşfettiklerinin ne olduğu konusunda en ufak bir fikirleri bile yoktu. Yüksek gücü anlamaya en çok yaklaşan bu Sartanlar oldu. Ama kendi kötülükleri -güç hırsları yüzünden ortaya çıkmış ve tiksinti verici ölüçağırıcılık uygulaması ile daha da vurgulanmıştı- düşüşlerinin sebebi oldu. Kutsal odaya şiddet girdi ve içindeki her şey yok edildi.</p>

  <p>Hayatta kalan şaşkın, dehşet içindeki Sartanlar artık Lanetliler Odası dedikleri yerin dışına koruyucu rünler işlediler. Kimse içeri girmeye cesaret edemedi ve zaman içinde Yedinci Kapı'nın nerede olduğuna ilişkin tüm bilgi unutuldu.</p>

  <p class="whitespace">&nbsp;</p>

  <p><b>Labirent</b></p>

  <p>Labirent bir dehşet zindanı oldu. Orla'ya göre, Samah Sartanların zindanın gardiyanları olarak görev yapmasını, hem zindana hem de tutsakların ıslahı yolundaki gelişmelerine gözkulak olmasını planlamıştı. Sartanlar kendi yaşamlarının kontrolünü yitirdikleri zaman, Labirent'i de kontrol edemediler. Labirent'in karanlık büyüsü Sartanların nefretinden ve korkularından beslendi. Ve Labirent'ten, içindeki nefretten doğarak Lord Xar ortaya çıktı.</p>

  <p class="whitespace">&nbsp;</p>

  <h4 class="sigil_not_in_toc">XAR, NEXUS LORDU</h4>

  <p>Xar'ın yaşamının ilk zamanlarının tarihi bilinmemektedir, ama kuşkusuz o dehşet verici zindanda doğan Patryn'in tarihlerine benzemektedir. Xar, Labirent'le savaşarak Son Kapı'dan geçen ilk Patryn olduğu için farklıydı. Nexus'u gören ilk Patryn'di.<a href="../Text/dipnotlar.xhtml#a9" id="k9"><sup>[9]</sup></a></p>

  <p>Hakkını vermek gerekirse, Xar bencilce hareket etmedi, kendi yaşamını büyük tehlikelere atarak diğer Patrynleri Labirent'ten kurtarmak için çalıştı. Bugüne dek lordun anısının, aralarında hala onurlandırıldığına şaşmamak gerekir.</p>

  <p>Xar'ın hırsı düşüşünün sebebi oldu. Halkının önderi olmakla tatmin olmadı, dört dünya var olduğunu öğrenince onlara da hükmetmek istedi. Ölüm Kapısı'nı nasıl açacağını -tamamen değil, yalnızca aralamayı-öğrendi. Ama bu yeterliydi. İçine girdi ve bu felakete yol açan bir değişim getirdi. Xar'ın yükselmesi Dalga'nın dengesini bozdu.</p>

  <p>Zifnab dahil hiçkimse Nexus'tan ayrılmayı nasıl başardığından emin değil. Daha aklıbaşında anlarında, Pryan'ın iyi ejderlerinin Nexus'a geldiğini ve onu orada bulduklarını söylüyor. Büyük ve güçlü bir sihirbaz olarak yeteneklerinden etkilenerek, önderlik ve rehberlik için ona başvurmuşlar,</p>

  <p>Pryan ejderleri oldukça farklı bir hikaye anlatıyorlar, Yaşlı adamın duygularını incitmemek için tekrarlamaktan kaçınıyorum.</p>

  <p>Ölüm Kapısı açıldı. İlk Patryn, Haplo, Nexus'tan ayrıldı ve Arianus'a girdi. Aynı anda, Chelestra'nın güneşi tekrar Kadeh'e yaklaştı. Sıcaklık buzun erimesine, yılanların serbest kalmasına yol açtı. Kuzenlerinin uyandığını öğrenen Pryan'ın iyi ejderleri saklandıkları yerden çıktılar. Bu olayların aynı anda gerçekleşmesi tesadüf olarak kabul edilebilir. Ben onları Dalga'nın, bir kez daha, dengeyi sağlamak üzere harekete geçmesi olarak görmeyi tercih ediyorum.</p>

  <p>Ondan sonra ne olduğunu burada anlatmayacağım. İlgi çekici bir dizi olay sonucunda Haplo ve olağanüstü köpeği ile tanıştığımı söylemem yeterli.</p>

  <p>Haplo'nun heyecan verici maceraları ve benim daha alçakgönüllü maceralarım hakkında daha fazlasını okumak isteyenler, artık <i>Ölüm Kapısı Serisi</i> olarak bilinen çalışmalarda bulabilirler.</p>

  <p>Kapatırken, ilgi duyabilecekleri için şunu eklemek istiyorum: Dalga kabarıp çekilmeye devam ediyor. Patrynler ve Sartanlar artık huzursuz bir barış içinde yaşıyor. Sartanlar iki hizbe ayrıldı: biri, Patrynlerle ittifak isteyen Balthazar tarafından yönetiliyor; diğeri ise -talihsiz yarası yüzünden hala rahatsızlık hissetse de-Patrynlere kesinlikle güvenmemeyi tercih eden Ramu tarafından.</p>

  <p>Patrynlerin önderi Reis Yasu. O, Haplo ve Marit Kurtarıcılar olarak adlandırılan ekipler kurdular, Labirent'in içlerine girerek orada kısılı kalanları kurtarmak için canlarını tehlikeye atan cesur Patryn ve Sartan erkekleri ve kadınları. Ben de bir Kurtarıcı olduğumu belirtmekten gurur duyuyorum.</p>

  <p>Kötü yılanların gücü azaldı, ama hala varlar ve sanırım, sonsuza dek olacaklar. Ama Pryan ejderleri ile Kurtarıcılar'ın ortak çabaları sonucunda kontrol altında tutuluyorlar.</p>

  <p>Mensch dünyalarında neler olup bittiği konusunda bilgimiz yok, ama her şeyin yolunda olduğunu umuyorum. Onları, umut ve merak dürtüleriyle, fantastik gemileri ile dünyalar arasında yolculuk ederken hayal etmek hoşuma gidiyor.</p>

  <p>Haplo ve Marit kızlarını aramaya gittiler -ve sayısız kızlarla döndüler, hepsi Labirent'ten kurtardıkları öksüzler. Haplo gururla, herhangi birinin kızı olabileceğini söylüyor ve Marit hep onaylıyor. Şimdi sayısız oğulları da var. Hepsi bana "Büyükbaba Alfred" diyor ve büyük ayaklarım konusunda merhametsizce takılıyorlar.</p>

  <p>Haplo'nun artık bir köpeği var. Gerçek bir köpek.</p>

  <p>Deli ihtiyar, Sartan Zifnab mutluluk içinde, ejderinin gözetimi altında Labirent'te dolanıyor. Kötü zamanları hemen hemen hiç hatırlamıyor ve biz de ona hatırlatmamaya dikkat ediyoruz.</p>

  <p>Artık, gerçekten de Tanrı olduğuna karar verdi. Biz kimiz de ona itiraz edeceğiz?</p>
</body>
</html>
