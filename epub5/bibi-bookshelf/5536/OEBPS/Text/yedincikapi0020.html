<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YİRMİNCİ BÖLÜM</h1>
  <hr color="black" size="3" />

  <h3 class="sigil_not_in_toc">EMİN LİMAN<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Ateş Denizi'nin karşısında, Xar, Nexus Lordu, dikkatle yaptığı planların burgaça kapılan kaya parçaları gibi kaosa kapıldığını gördü.</p>

  <p>Sartan gemisi yoktan var olmuş, Ateş Denizi'nin üzerinde pırıldayan mavi rünlerin üzerinde maddeleşmişti. Dev bir yapıydı, uzun ve inceydi, kuğuya benziyordu, sanki dokunmaya tiksiniyormuş gibi magma denizinin üzerinde süzülüyordu, Gemidekiler kenarlardan büyü merdivenleri sarkıttılar ve rün yapıları onları aşağıdaki rıhtıma taşıdı.</p>

  <p>Xar, Marit'in kulakları aracılığıyla, sanki yanlarında duruyormuş gibi açıkça Ramu'nun sözlerini duydu, Son Kapıyı kapatacağız. Düşmanımızın bir daha asla kaçmayacağından emin olacağız.</p>

  <p>Sartan, gemisi, aşağıdaki eriyik lav koyunun üzerinde süzülen kendi ejder gemilerinde bekleyen Patrynler tarafından da görülebiliyordu. Aralarından bir grup kayalara tırmanarak lordlarına katılmak için seğirtiyordu.</p>

  <p>Xar ayakta, sessiz, kıpırtısız kaldı.</p>

  <p>Eyleme hazırlanarak burna gelen pek çok Patryn, Xar'ın sessizliğinin buz gibi duvarı ile karşı karşıya kaldı. Xar onlara, gelişlerine dikkat etmedi. Patrynler kararsızca birbirlerine baktılar. Bir süre sonra, içlerinden biri -aralarında en yaşlı olanı öne çıktı.</p>

  <p>"Sartanlar, Lordum!" demeyi göze aldı.</p>

  <p>Xar yüksek sesle yanıt vermedi. Sertçe başını salladı, düşündü, Dörde bir üstün durumdalar.</p>

  <p>"Savaşacağız, Lordum," dedi Patryn hevesle. "Emret yeter..."</p>

  <p>Savaş! Mücadele! Sonunda kadim düşmandan intikam almak. Beklenti ve arzu Xar'ın midesini burktu, ciğerlerindeki nefesi yakıp yok etti, yüreğini patlatacak gibi oldu. Tekrar genç olmak, sevgilisini beklemek gibiydi.</p>

  <p>Mantığın buzlu suları ateşi hızla söndürdü.</p>

  <p>"Ramu yalan söylüyor," dedi Xar dedi kendi kendine. "Bu Labirent'e gitme meselesi bir hile, bir şaşırtmaca. Abarrach'tan ayrılacağımızı umuyor. Bu dünyayı kendine istiyor. Buraya Yedinci Kapı'yı bulmak için geldi."</p>

  <p>"Lordum!" diye haykırdı Ateş Denizi'nin karşı tarafına bakan bir Patryn. "Marit'i ele geçirdiler! Onu tutsak alıyorlar!"</p>

  <p>"Emrin nedir, Lordum?" Halkı kana susamış bir biçimde bağrışıyordu.</p>

  <p>Dörde karşı bir. Ama halkım güçlü. Ben de yanlarında olursam...</p>

  <p>"Hayır." Xar sertçe konuşmuştu. "Sartanları gözleyin. Ne yaptıklarını, nereye gittiklerini izleyin. Labirent'e gideceklerini söylüyorlar. "</p>

  <p>"Labirent mi, Lordum?" Halkı oradaki savaş söylentilerini duymuş olmalıydı.</p>

  <p>"Bu sefer işimizi kesin olarak bitirmek istiyorlar," dedi biri.</p>

  <p>"Cesedimi çiğnemeleri gerekir, " dedi bir diğeri.</p>

  <p>Çok, pek çok cesedi çiğnemeleri gerekir, diye düşündü Xar. "Onlara güvenmiyorum," dedi yüksek sesle. "Gerçekten Labirent'e gitmeyi planladıklarını sanmıyorum. Yine de, hazırlıklı olmak iyidir. İşlerine karışmayın. Yelken açmaya hazır olun. Eğer Ölüm Kapısı'na girerlerse, onları takip edin. Tüm halkımızı alacak mıyız, Lordum?"</p>

  <p>Xar bir an düşündü. "Evet," dedi sonunda. Eğer Ramu Labirent'e kendi güçlerini gönderiyorsa, Patrynlerin toplayabildiği tüm güçlerine ihtiyaçları olacaktı. "Evet, herkesi alın. Yetkiyi sana veriyorum, Sadet. Benim yokluğumda."</p>

  <p>"Ama, Lordum..." Patryn itiraz edecek, sorgulayacak oldu. Xar'ın bakışları adamın dudaklarındaki sözcükleri durdurdu. "Peki, Lordum."</p>

  <p>Xar emirlerinin yerine getirilmesini bekledi. Patrynler Örs'ten ayrıldı, kayalardan kayarak aşağıdaki gemilerine gittiler. Onlar gittikten ve yalnız kaldıktan sonra, Nexus Lordu havada alev alev rünlerden bir çember çizdi. Çember tamamlandığı zaman, içine adım attı ve yok oldu.</p>

  <p>Arkada kalan Patrynler desenlerin Örs'ün tepesinde parladığını gördüler. Rün çemberi titreşip solana kadar beklediler. Sonra yavaşça, ihtiyatla demirden ejder gemisini koydan çıkardılar, düşmanı izlemek için pozisyon aldılar, Ölüm Kapısı'na uçmaya hazırlandılar.</p>

  <p class="whitespace">&nbsp;</p>

  <p>"Aptal Sartan, her şeyi yanlış anladın!"</p>

  <p>Kendini savunan rünlerin koruyucu mavi ve kırmızı ışıklarından bir kabuk ile çevrelenen Marit meydan okurcasına Ramu ile yüzleşti. Bir elinde rün kaplı kılıcını tutuyordu. "Bana inanmıyorsan kendi halkından birine sor. Alfred'e sor. O Labirent'te bulundu! Neler olup bittiğini biliyor!"</p>

  <p>“Doğru söylüyor," dedi Alfred içtenlikle. "Yılanlar -sizin ejderyılan olarak bildikleriniz- Son Kapı'yı kapatmaya çalışıyorlar. Patrynler bu korkunç kötülüğe karşı kendilerini savunuyorlar. Biliyorum! Oradaydım!"</p>

  <p>"Evet, oradaydın." Ramu alayetti. "İşte bu yüzden sana inanmıyorum. Babamın dediği gibi, sen Sartan'dan çok Patryn'sin."</p>

  <p>"Sözlerimdeki gerçeği görebiliyorsun... "<a href="../Text/dipnotlar.xhtml#a8" id="k8"><sup>[8]</sup></a></p>

  <p>Ramu karşılık verdi. "Son Kapı'nın çevresinde toplanan Patrynler görüyorum. Onlar için inşa ettiğimiz şehrin alevler içinde olduğunu görüyorum. Yardımlarına koşan kötü yaratık sürüleri görüyorum ve ejderyılanlar onların arasında... Bütün bunları inkar mı ediyorsun?"</p>

  <p>"Evet," dedi Alfred, ümitsizce sakin kalmaya, durumun kötüleşmesini engellemeye çalışarak. "Görüyorsun, Ramu, ama görmüyorsun!"</p>

  <p>Marit Alfred'e zaman harcadığını söyleyebilirdi.</p>

  <p>Ramu ona zaman harcadığını söyleyebilirdi.</p>

  <p>Alfred ümitsiz, yalvaran bakışlarına ikisini de dahil etti. Marit onu görmezden geldi.</p>

  <p>Ramu tiksinti içinde sırtını döndü. "Birkaçınız -kadının silahlarını alın." Marit'e işaret etti. "Onu tutsak alın, kendi gemisine çıkarın. Abarrach'taki kardeşlerimizi nakletmek için o gemiyi kullanacağız."</p>

  <p>Sartanlar Marit'i çevirmek için ilerlediler.</p>

  <p>"Çoğunuz benimle gelsin," diye devam etti. "Rün yapısını kırma işini tamamlayacağız."</p>

  <p>Durum Marit'in aleyhineydi. Zehrin etkisi yüzünden zayıf düşmüştü ve tamamen iyileşmemişti. Ama Ramu ile savaşmaya, onu altetmeye ve yok etmeye kararlıydı. Bu zarif, kendinden memnun Sartan'ın, zaten canları için savaşmakta olan halkına daha fazla işkence etmekten böylesine serinkanlılıkla bahsetmesi onu deli ediyordu.</p>

  <p>Onu öldürmek hayatına malolsa da öldürecekti, çünkü diğer Sartanlar karşılık vermekte geç kalmayacaklardı.</p>

  <p>Zaten hiçbir önemi yok, dedi kendi kendine.- Haplo'yu kaybettim. Asla Yedinci Kapı'yı bulamayacağız. Bir daha asla onu canlı göremeyeceğim. Ama son dileğinin gerçekleşmesini, halkımızın güvende olmasını sağlayacağım. Bu Sartan'ın Labirent'e ulaşmamasını sağlayacağım.</p>

  <p>Marit'in yapacağı büyü güçlüydü, ölümcüldü ve Ramu'yu tamamen hazırlıksız yakalayacaktı.</p>

  <p>Aptal adam ona sırtını dönmüştü.</p>

  <p class="whitespace">&nbsp;</p>

  <p>Daha önce bir Patrynle hiç savaşmayan Ramu onları yalnızca ünlerinden tanıyordu ve Marit'in onu öldürmek için kendi hayatını feda edebileceğini asla hayal edemezdi.</p>

  <p>Ama Alfred, daha Haplo'nun sesi onu uyarmadan Marit'in ne planladığını anlamıştı.</p>

  <p>"Onu ben durdururum," dedi Haplo ona. "Sen Ramu'yu hallet."</p>

  <p>Lazarla korkunç karşılaşması yüzünden hala titreyen Alfred büyü yapmaya hazırlandı. Sersem sersem olasılıklara baktı -ve onları o kadar karışık buldu ki, içlerinden birini seçemedi. Paniğe kapıldı. Marit ölecekti. Çoktan rünleri söylemeye başlamıştı; ses çıkmasa da dudaklarının kıpırdadığını görebiliyordu. Ramu uzaklaşıyordu -ama asla yeterince uzağa gidemeyecekti. Köpek kendini büyük bir sıçrayış için hazırlıyordu...</p>

  <p>Ve bu Alfred'e bir fikir verdi. O da büyük bir sıçrayış için hazırlandı.</p>

  <p>Köpek Marit'in üzerine sıçradı.</p>

  <p>Alfred -kolları ve bacakları çılgınca sallanarak-doğrudan Ramu'nun üzerine atladı.</p>

  <p>Köpek kendini Marit'in koruyucu rün kabuğuna fırlattı. Desenler çatırdadı ve alevlendi. Hayvan acı içinde haykırdı ve cansız, ahşap rıhtımın üzerine düştü.</p>

  <p>Marit sinirle bağırdı. Büyü, konsantrasyonu, iradesi paramparça olmuştu. Hayvanın yanına çöktü, gevşek başını kollarına aldı ve üzerine eğildi.</p>

  <p>Alfred Ramu'nun sırtına atladı ve onu dümdüz yere yıktı.</p>

  <p>Bir an her şey karman çorman oldu. Konsey üyesi kemik kıran bir gümlemeyle yüzüstü yere düştü. Ciğerleri boşaldı ve bir korkunç an boyunca nefes alamadı. Gözlerinin önünde alevler patladı; bir ağırlık onu yere yapıştırdı, nefes almasını engelledi.</p>

  <p>Ve sonra aniden ağırlık yok oldu. Eller ayağa kalkmasına yardım etti. Ramu, hayatında hiç olmadığı kadar öfkeli, saldırgana döndü.</p>

  <p>Alfred tutarsızca birşeyler geveleyerek, boşuna açıklamaya çalıştı.</p>

  <p>Ramu ilgilenmedi. "Hain! Onu Patryn dostu ile beraber hapsedin!"</p>

  <p>"Hayır, Konsey üyesi," diye haykırdı pek çok Sartan. "Kardeşimiz hayatını kurtardı."</p>

  <p>Ramu tek söz edemeden, inanamayarak, inanmak istemeyerek bakakaldı.</p>

  <p>Marit'e işaret ettiler.</p>

  <p>Marit köpeği kollarına almış, rıhtımda oturuyordu. Desenler derisinde hafifçe parlıyordu.</p>

  <p>"Sana saldıracaktı," diye açıkladı Sartanlardan biri. "Kardeşimiz kendini senin üzerine fırlattı, seni kendi bedeniyle korudu, Eğer kadın büyüsünü yapabilseydi, onu öldürecekti, Konsey üyesi, seni değil."</p>

  <p>Ramu aniden konuşmayı bırakan Alfred'e dik dik, dikkatle baktı. Adam masum ya da suçlu görünmüyordu, yalnızca son derece aptal ve fena halde kafası karışmış görünüyordu. Ramu, Sartan'ın bir tür şeytani planı olduğundan kuşkulandı, ama bunun ne, olabileceğini hayal dahi edemiyordu. Kuşkusuz her şey açıklığa kavuşacaktı.</p>

  <p>Patryn gemisini çevreleyen Patryn rünleri neredeyse tamamen yok olmuştu. Halkı hızla, iyi çalışmıştı. Ramu, Marit ile Alfred'in gemiye götürülmesini emretti. Tahmin edilebileceği gibi Patryn kadın direnecek oldu, ama o kadar zayıftı ki, zar zor yürüyebiliyordu. Köpeği bırakmayı reddetti.</p>

  <p>Sonunda onu gelmeye ikna eden Alfred oldu.</p>

  <p>Kolunu ona doladı, birşeyler fısıldadı -muhtemelen bir başka plan. Kadın gemiye götürülmesine razı oldu, ama dönüp dönüp köpeğe bakmaya devam ediyordu.</p>

  <p>Ramu hayvanın öldüğünü sanmıştı, ama yanına gidince yanıldığını anladı.</p>

  <p>Kapanan çeneler ayak bileklerini santimetrelerle kaçırdı. "Köpek! Buraya, köpek!" Sefil Alfred hayvana ıslık çaldı. Ramu köpeği Ateş Denizi'ne fırlatıp atmak isterdi, ama bu saçma görünürdü -kızgınlığını aptal bir hayvandan çıkarmak. Soğuk soğuk onu görmezden geldi ve işine baktı.</p>

  <p>Köpek sallanarak ayağa kalktı, silkindi ve sendeleyerek -hafifçe bir yana yatıyordu- Sartan ile Marit'in peşinden gitti.</p>

  <p>Ramu rıhtımdan ayrıldı, terk edilmiş kasabanın ana caddesine girdi. Abarrach Sartanları'nın önderi ile bir görüşme ayarlatmıştı ve adamın bir ölüçağıran olduğunu öğrenmişti. Ramu solgun, zayıf ve hasta görünüşlü adamı görünce şok geçirmişti. Abarrach'ta yaşayan Sartanlar hakkında bildiklerini hatırlayınca (Alfred'in sağladığı bilgiler), Ramu kardeşine merhamet ve merakla baktı.</p>

  <p>"Adım Balthazar," dedi siyah cüppeli Sartan. "Abarrach'a, Taş Dünyası'na hoşgeldiniz, kardeşim."</p>

  <p>Ramu o gülümsemeden hoşlanmadı, adamın karanlık, delici bakışlarından hoşlanmadı. Siyah gözler Ramu'nun kafasını bıçak gibi dürtüklemişti.</p>

  <p>"Selamın bana pek içten gelmiyor, Kardeşim," dedi Ramu.</p>

  <p>"Beni affet, kardeşim." Balthazar sertçe eğildi. "Bu selamı verebilmek için bin yıldan fazla zamandır bekliyoruz."</p>

  <p>Ramu kaşlarını çattı.</p>

  <p>Balthazar kardeşini hançer-bakışlarla sabitledi. "Sizi görmek için ölüyorduk."</p>

  <p>Ramu'nun kaşları daha fena çatıldı. Dudaklarına öfkeli sözler geldi, ama o anda Balthazar bakışlarını büzülmüş, perişan, açlıktan ölecek durumdaki halkına çevirdi, sonra da Ramu'nun iyi beslenmiş, iyi giyimli, sağlıkları mükemmel durumda olan halkına., Ramu öfkesini yuttu, ince davranabilecek kadar etkilendi.</p>

  <p>"Durumunuz için üzgünüm, kardeşim. Gerçekten üzgünüm. Kendine Alfred diyen birinden bir süre önce duyduk. Yardımınıza gelirdik, ama koşullar..."</p>

  <p>Ramu'nun sesi sönüp gitti. Sartanlar birbirine yalan söyleyemezdi ve söylemek üzere olduğu şey bir yalandı. Samah Abarrach'a gelmişti, ama çaresiz kardeşlerine yardım etmek için değil. Ölüçağırıcılığı öğrenmek için gelmişti.</p>

  <p>Ramu utanç hissedecek ve bunu gösterecek inceliğe sahipti.</p>

  <p>"Ama bizim de sorunlarımız vardı, ama, itiraf etmeliyim, sizinki kadar acil değildi. Eğer bilseydik... ama o sahte Sartan'a güvenemezdim. "</p>

  <p>Ramu'nun sert bakışları, Marit'in gemiye binmesine yardımcı olan Alfred'e kaydı. Ramu'nun bakışlarını takip eden Balthazar tekrar Konsey üyesi'ne baktı.</p>

  <p>"Böylesine horgörerek konuştuğun kişi halkımız arasında, bize yardım eden tek kişi oldu," diye karşılık verdi Balthazar. "Kendi kendinize, bu dünyaya yaptıklarımız karşısında şok geçirmiş ve şaşırmış olsa da -ki bu konuda son derece haklıydı-yaşamlarımızı kurtarmak için elinden geleni yaptı."</p>

  <p>"Kendine has sebepleri vardı, bundan emin olabilirsin," dedi Ramu alayla.</p>

  <p>"Evet, öyle sanırım," diye yanıt verdi Balthazar. "Acıma, merhamet, insaf. Peki şimdi neden yardımımıza koştunuz?" diye sordu serinkanlılıkla, Ramu'yu hazırlıksız yakalayarak.</p>

  <p>Konsey üyesi böyle küstahça sorgulanmaya alışık değildi, ne de bu Sartan'dan hoşlanmıştı. Söylediği sözcükler Sartan sözcükleriydi, ama -Alfred'in ilk Abarrach ziyaretinde keşfettiği gibi-Ramu'nun oldukça tatsız bulduğu ölüm ve acı imgeleri yaratıyordu. Ama gerçeği itiraf etmeye zorunluydu. Yardım sunmaya değil, yardım dilenmeye gelmişti.</p>

  <p>Kısaca Labirent'te neler olduğunu, Patrynlerin nasıl zindanlarından kaçmaya çalıştığını, nasıl -kuşkusuz- dört dünyaya hükmetmeye çalışacaklarını açıkladı.</p>

  <p>"Ama yalnızca bizim hükmetmemiz gerekirdi," dedi Balthazar. "Burada hükmettiğimiz gibi. Çevrene bak. Ne kadar harika işler çıkarmışız, gör."</p>

  <p>Ramu çok öfkelenmişti, ama kızgınlığının belli olmaması için büyük çaba gösterdi. Bu siyah cüppeli Sartan'da gizli bir, güç hissediyordu, belki Ramu'nunki kadar büyük bir güç. Geleceğe, Sartanların dört dünyaya hükmettiği geleceğe baktığında, Konsey üyesi bir potansiyel rakip görüyordu. Ölüçağırıcılığı bilen biri. Zayıflığını göstermek hiç işine yaramazdı.</p>

  <p>"Halkını gemilerimize bindir," dedi Ramu. "Onlara yardım sağlayacağız. Bu dünyayı terk etmek istiyorsunuz, sanırım," diye ekledi, kendi alaycılığını ekleyerek.</p>

  <p>Balthazar soldu; karanlık gözleri kısıldı. "Evet," dedi, sessizce, "gitmek istiyoruz. Bunu mümkün kıldığın için sana minnettarız, kardeşim. Bize sunabileceğin her tür yardım için minnettarız."</p>

  <p>"Ve karşılığında, ben de sizin sunabileceğiniz her tür yardım için minnettar olacağım," diye yanıt verdi Ramu.</p>

  <p>Birbirlerini anladıklarını tahmin ediyordu, ama ölüçağıranın ne düşünüyor olabileceği, bu cehennem mağarasının zehirli havası kadar bulanıktı.</p>

  <p>Ramu eğildi ve oradan ayrıldı. Konuşmayı sürdürmeyi anlamlı bulmamıştı. Zaman kısalıyordu; geçen her an, Patrynler serbest kalmaya daha yakın olacaktı.</p>

  <p>Balthazar iyileşip, beslenip dinlendiğinde, Nexus'a ulaşıp vahşi Patrynlerle yüz yüze geldiğinde, anlayacaktı. Savaşacaktı. Ramu bundan emindi. Balthazar savaşı kazanmak için elindeki tüm güçleri kullanacaktı. Ölüçağırıcılık dahil. Ve diğerlerine öğretmekten de memnun olacaktı. Ramu bunu sağlayacaktı.</p>

  <p>Abarrach Sartanları'nın eski Patryn gemisine nakledilmesi için hazırlık yapmak üzere rıhtımlara döndü. Gemiye binince hızlı bir denetim yaptı ve stratejisi üzerinde çalışmaya başladı.</p>

  <p>Ölüm Kapısı'ndan Nexus'a gitmek normalde kısa sürerdi. Ama şimdi, etkili bir savaş gücü olacaklarsa, Abarrach Sartanları'nın iyileşmesi için zaman ayırması gerekiyordu.</p>

  <p>Bunu düşünürken, iyileştirmenin ne kadar süreceğini hesaplamaya çalışırken, Ramu Alfred'le karşılaştı, Sartan kederle, geminin küpeştesine yaslanmıştı. Köpek gerginlik ve endişe içinde yanına çökmüştü. Patryn kadın keyifsizce güvertede büzülmüştü. Sartanlar yanında nöbet bekliyordu.</p>

  <p>Ramu kaşlarını çattı. Patryn kadın bütün bunları fazla sakin karşılıyordu. Aşırı kolay teslim olmuştu. Alfred de öyle. Birşeyler planlıyor olmalıydılar...</p>

  <p>Güçlü bir kol Ramu'yu arkadan yakaladı, boğazına sarıldı. Keskin bir nesne kaburgalarını dürtükledi.</p>

  <p>"Kim olduğunu biliyorum, seni piç, ya da neden burada olduğunu" diye gıcırdadı sert bir ses -bir mench sesi- Ramu'nun kulağına. "Umurumda değil. Ama eğer kılını kıpırdatırsan bu hançeri yüreğine saplarım. Marit ile Alfred'i serbest bırak,"</p>

  <p class="whitespace">&nbsp;</p>
</body>
</html>
