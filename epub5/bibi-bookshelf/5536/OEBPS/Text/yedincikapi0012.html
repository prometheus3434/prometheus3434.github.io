<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON İKİNCİ BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLİS<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Senden öldürmeni istemiyorum! Alfred şaşkınlıkla anladı. Etkisiz kıl. Elbette. Söylediği buydu. Etkisiz kıl.</p>

  <p>O ne düşünüyordu iliklerinden başlayan bir ürperti Alfred'in bedenini sarstı. Aklına gelen tek şey öldürmek olmuştu.</p>

  <p>Hatta bunu yapmayı düşünmüştü!</p>

  <p>Bu dünya yüzünden, diye karar verdi, kendi kendinden korkarak. Hiçbir şeyin ölmesine izin verilmeyen bu ölüm dünyası yüzünden. O ve Labirent'teki savaş. Ve endişesi, Haplo için hissettiği ruhunu paralayan endişe yüzünden. Alfred arkadaşını bulmaya o kadar yakındı ve bunlar -düşmanları- yolunu kapatıyordu. Korku, öfke...</p>

  <p>"İstediğin kadar bahane bul," diye kendi kendini suçladı Alfred. "Ama işin doğrusu bu -bir an için, bunu yapmaya can attım! Marit bana bir büyü yapmamı söylediği zaman, o Patrynlerin bedenlerini ayaklarımın dibinde yatarken gördüm ve öldükleri için memnundum!"</p>

  <p>İçini çekti. "'Bizi siz yarattınız,' dedi ejderyılanlar. Ve şimdi nasıl olduğunu görebiliyorum..."</p>

  <p>Marit'in dirseği kaburgalarına saplandı. Alfred şiddetle irkilerek kendine geldi, Patrynler ona tuhaf tuhaf bakıyordu.</p>

  <p>"Ben -ben burayı tanıyorum," dedi, sırf konuşmuş olmak için.</p>

  <p>Ve ne yazık ki, gerçekten tanıyordu. Patrynlerin, orada değil burada oldukları olasılığından yaratılan büyülü tünelinden çıkmışlardı. Necropoliste duruyorlardı.</p>

  <p>Taş dünyasının yüzeyinin derinliklerine oyulmuş bir tüneller ve koridorlar kenti olan Necropolis, Alfred kıvrılan sokaklarında son durduğunda moral bozucu, baskın bir yerdi. Ama o zaman, en azından kalabalıktı -öyle olmadıklarını çok geç anlayan bir yarı tanrı ırkı ile dolu.</p>

  <p>Artık sokakları boştu, boş ve kan lekeli. Çünkü ölü Sartanlar yaşayanlardan öfkelerini burada, bu sokaklarda, bu evlerde, sarayda çıkarmışlardı. Koridorlarda artık ölüler dolaşıyordu. Korkunç lazarlar devamlı kayan gözlerle gölgelerden izliyorlardı -nefret ederek, ümitsizlik içinde, intikam peşinde.</p>

  <p>Patrynler tutsaklarını boş, yankılı sokaklardan saraya götürdüler. Lazarlardan biri onlara katıldı, ayaklarını sürüyerek, soğuk sesi ve ürkütücü yankısı onlara ne yapmak istediğini anlatarak arkalarından geldi.</p>

  <p>Alfred baştan ayağa titredi ve sinirleri çelik gibi sağlam Patrynler bile sarsılmış göründü. Yüzleri gerildi; kollarındaki dövmeler savunma içgüdüsü ile alevlendi. Marit fena halde solmuştu çenesi kasılmıştı. Lazara bakmadı, sert bir kararlılıkla yürümeye devam etti.</p>

  <p>Onun Haplo'yu düşündüğünü fark etti Alfred ve kendisi de dehşete kapıldı. Ya Haplo... ya o da şimdi onlardan biriyse...</p>

  <p>Alfred buz gibi terler dökmeye başladı; midesi kasıldı. Bayılacak gibi hissetti -gerçekten bayılacak gibi, midesi bulandı, başı döndü.</p>

  <p>Durdu, destek olması için bir duvara yaslandı.</p>

  <p>Patrynler de durup döndüler. "Neyi var?"</p>

  <p>"O bir Sartan," diye yanıt verdi Marit, horgörü dolu bir sesle. "Zayıf. Ne bekliyordunuz ki? Ben onunla ilgilenirim."</p>

  <p>Döndüğü zaman Alfred gözlerinde heves ve beklenti gördü.</p>

  <p>Kutsal Sartan! Numara yaptığımı sanıyor! Büyüyü yapmaya hazırlandığımı sanıyor!</p>

  <p>Hayır! diye haykırmak istedi Alfred. Hayır, yanlış anladın. Şimdi değil.. düşünmüyordum... düşünemiyorum...</p>

  <p>Ama yapmak zorunda olduğunu biliyordu. Patrynler şimdilik şüphelenmemişlerdi, yarım saniye sonra -orada durup kekelemeye başlayınca- şüpheleneceklerdi.</p>

  <p>Ne yapabilirim diye merak etti çılgınca. Hiç bir Patrynle savaşmamıştı, büyüsü kendisininki ile aynı şekilde -yalnız zıt yönde- çalışan birisi ile savaşmamıştı. İşin daha da kötüsü, Patrynlerin büyülü savunmalan işlevseldi, onları lazarlardan koruyordu. Alfred'in kafasında sersemletici, şaşırtıcı, dehşet verici olasılıklar döndü.</p>

  <p>Mağara tavanının yıkılmasını sağlarım.</p>

  <p>(Hayır, bu hepimizin ölmesine yol açar!)</p>

  <p>Yerden bir ateş ejderi çıkarırım.</p>

  <p>(Hayır, sonuç aynı olur!)</p>

  <p>Aniden yoktan bir çiçek bahçesi ortaya çıkar.</p>

  <p>(Bunun ne faydası olur ki!)</p>

  <p>Lazarlar saldırır.</p>

  <p>(Birisi incinebilir...)</p>

  <p>Yer yarılsa da içine girsem...</p>

  <p>(Evet! İşte bu!)</p>

  <p>"Bekle!" Alfred Marit'i yakaladı.</p>

  <p>Bir ayaktan diğerine sıçrayarak, gittikçe hızlanarak dans etti.</p>

  <p>Marit ona tutundu. Alfred'in dansı gittikçe çılgınlaştı, ayakları taş zemini dövdü.</p>

  <p>Başta Alfred'in çıldırdığını düşünen Patrynler aniden şüphelendiler. Ona doğru atıldılar.</p>

  <p>Büyü kıvılcımlandı, olasılık gerçekleşti. Alfred'in ayaklarının altındaki zemin ufalandı. Kayada bir delik oluştu. Alfred içine atladı, Marit'i de yanında çekti. İkisi kayaların ve boğucu toz bulutunun içinde düşüp, karanlığa gömüldüler.</p>

  <p>Kısa bir düşüş oldu. Alfred'in son ziyaretinden bildiği gibi, Necropolis üstüste yığılmış bir tüneller kompleksidir. Üzerinde durdukları sokağın altında bir koridor uzanıyor olacağını tahmin etmişti (ya da en azından çaresizce ümit etmişti). Kentin altında dev lav havuzları olduğu ancak büyüyü yaptıktan sonra aklına gelmişti...</p>

  <p>Neyse ki, karanlık bir tünele indiler. Tavandaki delikten ışık dökülüyordu. Patryn muhafızlar deliği çevirmiş, içine bakıyor, telaşlı seslerle konuşuyorlardı.</p>

  <p>"Kapat şunu!" diye haykırdı Marit, Alfred'i sarsarak. "Peşimizden gelecekler!"</p>

  <p>Nasıl, kendilerini bir lav havuzuna düşürmüş olabileceğini hayal eden Alfred'in beyni bir anlığına donmuştu. Şimdi, içinde bulundukları tehlikeyi fark ederek, o deliğin hiç olmadığı olasılığını canlandırdı.</p>

  <p>Delik yok oldu. Karanlık -yoğun ve ağır- üstlerinde kapandı. Kısa süre sonra Marit'in bedenine işlenmiş desenlerin parıltısı ile aydınlandı.</p>

  <p>"Sen... sen iyi misin?" diye sordu Alfred titrek sesle. Marit yanıt vermek yerine onu iteledi. "Koş!"</p>

  <p>"Ne taraftan?" diye inledi Alfred.</p>

  <p>"Fark etmez!" Tavana işaret etti. "Onlar da büyü kullanabilir, unuttun mu?"</p>

  <p>Marit'in rünlerinin parıltısı arttı, görmelerine yetecek kadar ışık sağladı. Nereye gittiklerini bilmeden, aldırmadan, yalnızca takip edenleri atlatmayı umarak koridordan aşağı koştular.</p>

  <p>Sonunda durup dinlediler.</p>

  <p>"Sanırım izimizi kaybettirdik," diye tahminde bulundu Alfred.</p>

  <p>"Evet, kaybolarak. Ama biliyor musun, bizi takip etmeye çalıştıklarını sanmıyorum." Marit kaşlarını çattı. "Bu tuhaf."</p>

  <p>"Belki Lord Xar'a raporlamaya gitmişlerdir."</p>

  <p>"Muhtemelen." Karanlık tünelin iki yanına baktı. "Nerede olduğumuzu öğrenmemiz gerek. Benim hiçbir fikrim yok. Ya senin?"</p>

  <p>"Hayır," dedi Alfred, başını sallayarak. "Ama nasıl öğreneceğimizi biliyorum."</p>

  <p>Diz çöktü, koridorun dibine dokundu, alçak sesle şarkı söyledi. Parmaklarının altında bir desen pırıldadı. Parıltısı bir başka desene geçti, sonra bir başkasına, ta ki rünler duvarın dibi boyunca yumuşak, yatıştırıcı bir ışıkla yanana kadar.</p>

  <p>Marit içini çekti. "Sartan rünleri. Burada olduklarını unutmuştum. Bizi nereye götürecekler?"</p>

  <p>"Biz nereye istersek," dedi Alfred kısaca.</p>

  <p>"Haplo'ya," dedi Marit.</p>

  <p>Alfred sesindeki umudu işitti. Kendisi hiç umutlu değildi. Ne bulacaklarından korkuyordu.</p>

  <p>"Xar Haplo'yu nereye götürmüş olabilir? Lordun kendi odasına değil, herhalde, değil mi?"</p>

  <p>"Zindanlara," dedi Marit. "Samah ve... ve diğerlerini..." Sesi sönüp gitti. Döndü. -"Acele etsek iyi olacak. nereye gittiğimizi anlamaları uzun sürmez. O zaman peşimizden gelirler." "Neden bizi takip etmediler acaba?" diye sordu Alfred. Marit yanıt vermedi. Yanıt vermesine gerek yoktu.</p>

  <p>Alfred zaten iyi biliyordu.</p>

  <p>Çünkü Xar nereye gittiklerini biliyordu!</p>

  <p>Bir tuzağın içine yürüyorlardı. Alfred mutsuzlukla, baştan beri öyle olduğunu fark etti. Patryn muhafızlar onun ve Marit'in kaçmasına göz yummakla kalmamışlardı, aslında fırsatı da onlar sağlamıştı.</p>

  <p>Büyüleri bizi doğrudan Xar'a götürebilirdi. Tam da kapısının eşiğine, diye düşündü Alfred. Ama hayır. Patrynler bizi Necropolis'e, boş sokaklara götürüyor. Kaçmamıza göz yumuyorlar ve kovalamaya zahmet bile etmiyorlar.</p>

  <p>Ve tam her şey çok karanlık göründüğünde, Alfred içinde minik bir umut alevinin titreşerek yandığını fark edip irkildi.</p>

  <p>Eğer Haplo ölmüş olsaydı ve Lord Xar üzerinde ölüçağırıcılık yapsaydı, o zaman lord Yedinci Kapı'da olurdu. Bize ihtiyaç duymazdı.</p>

  <p>Bir şey yolunda gitmedi... ya da çok yolunda gitti.</p>

  <p>Desenler çalı yangını hızıyla yayılarak duvarı aydınlattı. Bazı yerlerde, duvardaki çatlaklar desenleri kırmıştı ve rünler karanlık kalmıştı. Abarrach'ta yaşayan Sartanlar büyülerini nasıl onaracaklarını unutmuşlardı. Ama kırıklar akımı tamamen durduramamıştı. Büyülü ışık bir kırık desenden sıçrıyor, bir sonrakini ateşe veriyordu. Alfred'in tek yapması gereken zindanların imgesini aklında tutmaktı, desenler onları oraya götürecekti.</p>

  <p>Neye, diye merak etti Alfred korkuyla.</p>

  <p>O anda, oracıkta bir karar verdi. Eğer ben yanılmışsam ve Xar, Haplo'yu sefil ölümden dönmüşlerden birine çevirmişse, onun bu korkunç varlığını sona erdireceğim. Ona huzur bahşedeceğim. Kim ne derse derin ya da durdurmaya çalışırsa çalışsın.</p>

  <p>Desenler aşağı inmeye devam ediyordu. Alfred daha önce de zindanlarda bulunmuştu, doğru yönde ilerlediklerini biliyordu. Marit de öyle. Önden yürüyor, hızla, hevesle ilerliyordu. İkisi de çevrelerine dikkat ediyorlardı, ama hiçbir şey görmediler. Bu koridorlarda ölüler bile gezinmiyordu.</p>

  <p>Duvardaki Sartan rünleri ve Marit'in bedenindeki Patryn rünleri dışında hiçbir şey görmeden o kadar uzun süre yürüdüler ki, Alfred uyanık gördüğü bir tür korkunç kabusa dalmış gibi hissetti.</p>

  <p>Marit aniden durduğunda, transta yürüyen Alfred ona çarptı.</p>

  <p>Marit susmasını işaret ederek duvara doğru ittirdi. "İleride ışık görüyorum," dedi alçak sesle. "Meşale ışığı. Ve şimdi nerede olduğumuzu biliyorum. Hücreler ileride. Muhtemelen Haplo içlerinden birinde tutuluyor."</p>

  <p>"Burası çok sessiz," diye fısıldadı Alfred. "Çok sessiz." Marit onu duymazdan gelerek, meşale ışığına doğru yürümeye başladı.</p>

  <p>Doğru hücreyi bulmak Alfred'in fazla zamanını almadı. Artık duvarlardaki desenler yol göstermiyordu; zindanlarda, Sartan rünlerinin çoğu ya kırılmış, ya da bilerek silinmişti. Ama, yüreğinde var olan görünmez rünler gözlerinin önünde alev almış gibi hata yapmadan doğru yere doğru ilerledi.</p>

  <p>Alfred ilk önce hücrenin içine baktı ve bunun için minnet duydu. Haplo taştan bir yatağın üzerinde yatıyordu. Gözleri kapalıydı, elleri göğsünün üzerinde kavuşturulmuştu. Kıpırdamıyor, nefes almıyordu.</p>

  <p>Marit arkasına gözkulak olarak onu takip ediyordu. O Sartan'ın durduğunu görüp, ne bulduğunu tahmin edene kadar, Alfred'in kendi duyguları ile başa çıkmak için bir anı oldu.</p>

  <p>Marit'i yakalamak istedi, ama elinden kurtuldu, koşarak yanından geçti. Alfred telaşla bir büyü sözcüğü söyleyerek hücre parmaklıklarını yok etti, aksi halde Marit onları yırtıp geçecekti.</p>

  <p>Bir an taş yatağın yanında durdu, sonra hıçkırarak dizlerinin üzerine çöktü. Haplo'nun soğuk ve cansız elini kaldırarak, sanki ısıtabilirmiş gibi ovalamaya başladı. Haplo'nun bedenine işlenmiş rünler hafifçe parladı, ama soğuk ette can yoktu.</p>

  <p>"Marit," diye başladı Alfred beceriksizce, yumuşak sesle. "Yapabileceğin hiçbir şey yok."</p>

  <p>Yakıcı yaşlar gözlerini acıtıyordu; acı ve üzüntü gözyaşları, ama aynı zamanda rahatlama gözyaşları. Haplo ölmüştü, evet. Ama ölmüştü! İçinde, kafatasındaki bir mum gibi korkunç büyülü yaşam yanmıyordu. Bedeni yatağın üzerine uzanmıştı.</p>

  <p>Gözleri kapalı, yüzü kıpırtısız, acısızdı.</p>

  <p>"Artık huzur içinde," diye mırıldandı Alfred.</p>

  <p>Yavaşça hücreye girdi, gelip düşmanının, dostunun yanında durdu.</p>

  <p>Marit gevşek eli Haplo'nun göğsüne, yürek rününün üzerine koymuştu. Şimdi kamburunu çıkararak yere oturmuş, vahşi, acı dolu bir sessizlik içinde yas tutuyordu.</p>

  <p>Alfred bir şey söylemesi, saygısını, takdirini göstermesi gerektiğini biliyordu. Ama sözcükler yetersizdi. İçinize bakıp, sizi orada olan halinizle değil, ne olabileceğinizle gören bir adama ne söyleyebilirsiniz? İçinizde saklanan diğer, daha iyi kişiyi çekip dışarı çıkartan bir adama ne söyleyebilirsiniz? Size, ölmeyi tercih ettiğiniz bir sırada nasıl yaşayacağınızı öğreten bir adama ne diyebilirsiniz?</p>

  <p>Haplo bütün bunları yapmıştı. Ve Haplo artık ölmüştü. Yaşamını benim için, menchler için, halkı için verdi. Her birimiz onun gücünden güç aldık ve belki, bilmeden, her birimiz onun yaşamından birazını kullandık.</p>

  <p>"Sevgili dostum," diye fısıldadı Alfred boğuk sesle. Eğildi, elini Haplo'nun elinin üzerine, yürek rününün üzerine koydu. "Sana söz veriyorum. Savaşa devam edeceğim. Bıraktığın yerden alıp, elimden geleni yapacağım. Sen huzur içinde yat. Artık endişelenme. Elveda, dostum. Elve..."</p>

  <p>O anda, bir hırlama sesi Alfred'in sözünü kesti.</p>

  <p class="whitespace">&nbsp;</p>
</body>
</html>
