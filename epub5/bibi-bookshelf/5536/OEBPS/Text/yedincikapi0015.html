<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON BEŞİNCİ BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLİS<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Sartan büyüsü tarafından tabuta kapatılmış Xar öfkesini bastırdı, serbest kalmak için sabrına ve sakinliğine güvendi. Beyni keskin bir bıçak gibi Sartan rünlerindeki aralara kaydı, zayıflık aradı. Buldu ve sabırla çalışarak deseni kırdı, büyüyü bozdu. Bir çatlak ve telaşla tasarlanan yapının geri kalanı ufalandı.</p>

  <p>Xar, Alfred'e hakkını teslim etti; Yılan Büyücüsü iyiydi. Daha önce hiçbir büyü Nexus Lordu'nu tamamen durdurmamış, şaşırtmamıştı. Durum bu kadar acil, bu kadar kritik olmasa, Xar zihinsel egzersizden zevk alabilirdi.</p>

  <p>Zindan hücresinde, Kleitus, o kemik ve çürüyen et yığını sayılmazsa yalnızdı. Lazar Xar'ın büyüsü altındaydı ve kıpırdamadı. Xar onu görmezden geldi. Gidip, Sartan büyülü tabutunun içinde yatan Haplo'nun bedeninin, yanında durdu.</p>

  <p>Cenaze ateşi sönmüştü. Xar onu tekrar yakabilirdi. Kendini tutsak eden büyüyü kırdığı gibi, Haplo'yu koruyan büyüyü de kırabilirdi.</p>

  <p>Ama yapmadı.</p>

  <p>Bedene baktı ve gülümsedi.</p>

  <p>"Seni terk etmeyecekler, oğlum. Onları aksine ne kadar ikna etmeye çalışırsan çalış. Senin sayende, Alfred beni Yedinci Kapı'ya götürecek!"</p>

  <p>Xar alnındaki desene, Marit'in alnına çizdiği, yok ettiği, sonra yine çizdiği desene götürdü. Bir kez daha birleşmişlerdi. Bir kez daha, onun düşüncelerini paylaşabilir, sözlerini işitebilirdi. Ama bu sefer dikkatli olması şartıyla, Marit varlığından habersiz olacaktı.</p>

  <p>Xar zindanları terk etti, takibe başladı.</p>

  <p class="whitespace">&nbsp;</p>

  <p>Yollarını aydınlatan desen yoktu. Alfred bunun, kafasındaki karışıklığın sonucu olduğunu düşündü -nereye gitmek istediğine karar veremiyordu. Ve sonra, rehberlik olmadan ilerlemenin daha güvenli olacağına karar verdi. Eğer nereye gittiğini o bilmiyorsa, başka kimse de bilmeyecekti. Ya da böyle mantık yürütüyordu.</p>

  <p>Bir desen söyledi, önünde, havada yumuşak bir ışıkla yanmasını, yürümelerine yetecek kadar aydınlatmasını sağladı. Ellerinden geldiğince hızlı ilerlediler, ta ki Marit daha fazla yürüyemeyecek duruma gelene kadar.</p>

  <p>Çok hastaydı. Alfred derisinde zehrin ısısını hissedebiliyordu. Marit'in bedeni soğukla sarsılıyordu; acı onu ele geçirmiş, büküyordu. Ayak uydurmak için cesurca çaba göstermişti, ama son birkaç yüz adım boyunca Alfred'in onu neredeyse taşıması gerekmişti. Şimdi bedeni ölü gibi ağırdı. Alfred'in kolları titriyordu ve yorgunluktan gevşemiş, sarkıyordu. Marit'i bıraktı. Kadın yere çöktü. .</p>

  <p>Alfred yanında diz çöktü. Köpek sızlandı, gevşek elini burnuyla dürtükledi.</p>

  <p>"Bana kendimi... iyileştirmek için zaman ver." Kesik kesik nefes aldı.</p>

  <p>"Sana yardım edebilirim." Alfred tepesinde süzüldü, karanlıkta ona baktı. Derisindeki desenler çok az parlıyordu.</p>

  <p>"Hayır. Sen nöbet tut," diye emretti Marit. "Büyün Xar'ı... fazla oyalamaz."</p>

  <p>Top gibi kıvrıldı, başını dizlerine dayadı. Kollarını bacaklarına dolayarak gözlerini kapattı, varlığının çemberini tamamladı. Kollarındaki desenler daha sıcak parladı. Titremesi, üşümesi azaldı. Karanlıkta, sıcaklığa sarınarak büzüldü.</p>

  <p>Alfred endişeyle izliyordu. Genelde Patrynleri tam anlamıyla iyileştirmek için iyileştirici bir uyku gerekliydi. Marit’in uykuya dalıp dalmadığını, o zaman ne yapacağını merak etti. Xar'ın onları izlediğine dair herhangi bir işaret görmemişti.</p>

  <p>Çekinerek, alnındaki ıslak saçları geriye atmak için elini uzattı. Ve aniden, acıyla, Xar'ın alnına yaptığı, onları birbirine bağlayan desenin tamam olduğunu gördü. Alfred elini hızla çekti.</p>

  <p>"Ne?" Onun soğuk dokunuşu üzerine irkilen Marit başını kaldırdı. "Ne oldu? Sorun ne?"</p>

  <p>"H -hiçbir şey," diye kekeledi. "Ben... uyumak isteyebileceğini düşündüm..."</p>

  <p>"Uyumak mı? Sen deli misin?"</p>

  <p>Marit Alfred'in yardımını reddederek yavaşça ayağa kalktı. Artık ateşi yoktu, ama boğazındaki izler hala açıkça görülebiliyordu -rün ışığını kesen siyah yarıklar. Marit yaralara tereddüde dokundu, sanki yanıyormuş gibi irkildi. "Nereye gidiyoruz?"</p>

  <p>"Buradan dışarıya!" diye emretti Haplo. "Abarrach'tan uzağa. Ölüm Kapısı'na git."</p>

  <p>Alfred nasıl karşılık vereceğini bilemeden köpeğe baktı.</p>

  <p>Marit bakışını gördü, anladı. Başını salladı.</p>

  <p>"Haplo'yu bırakmam."</p>

  <p>"Hayatım, onun için yapabileceğimiz hiçbir şey yok.,,"</p>

  <p>Alfred'in yalanı sessizliğe doğru süzüldü. Yapabileceği birşey vardı aslında. Kleitus gerçeği söylemişti. Alfred bu zamana kadar Yedinci Kapı hakkında epey düşünmüştü, Samah ile Konsey'in Yedinci Kapı'nın büyüsünü kullanarak dünyayı nasıl kopardıklarını tasvir eden Orla'dan duyduklarının üzerinden geçmişti. Alfred kendi hafızasının derinliklerini araştırmış, Sartanların kitaplarında okuduğu pasajları anımsamıştı... Araştırması sonucunda, içeri girince Kapı'nın güçlü büyüsünün inanılmaz harikalar yaratabileceğini tahmin etmeye başlamıştı. Haplo'yu yaşama döndürebilirdi. Usta Hugh'ya ölümün huzurunu bahşedebilirdi. Hatta belki Labirent'te canları için savaşanlara yardım edebilirdi.</p>

  <p>Ama dört dünya üzerinde Alfred'in gitmeye cesaret edemeyeceği tek yer Yedinci Kapı'ydı. Xar izlerken, tam da bunu yapmasını beklerken değil.</p>

  <p>Köpek endişeyle koridorda bir o yana, bir bu yana yürüdü.</p>

  <p>"Buradan git, Sartan!" dedi Haplo Alfred'e, her zamanki gibi düşüncelerini okuyarak. "Xar'ın istediği sensin."</p>

  <p>"Ama seni bırakamam," diye itiraz etti Alfred,</p>

  <p>"Bırakmıyorsun," Marit ona şaşkın şaşkın baktı. "Kimse bırakacağını söylemedi,"</p>

  <p>"Tamam o zaman," Haplo aynı anda konuşmuştu, "Beni bırakma, Lanet köpeği yanında götür! Köpek güvende olduğu sürece, Xar bana herhangi bir şey yapamaz,"</p>

  <p>Aynı anda konuşan iki sesi dinleyen Alfred umutsuz bir şaşkınlık içinde ağzını açıp kapattı. "Köpek..." diye mırıldandı, bu tuhaf sohbetteki tek sağlam noktayı yakalamaya çalışarak,</p>

  <p>"Sen ve Marit köpeği güvende olacağı bir dünyaya götürün," diye tekrarladı Haplo sabırla, ısrarla, "Xar'ın onu bulamayacağı bir yere, Pryan belki.,,"</p>

  <p>Öneri güzel geliyordu, mantıklı gibiydi -köpeği ve kendilerini tehlikeden uzaklaştırmak. Ama bir şey doğru değil gibiydi. Alfred durup biraz daha, derin derin düşünürse, öneride neyin yanlış olduğunu anlayacağını biliyordu. Ama korku, şaşkınlık ve Haplo ile iletişim kurabilmesine hayret etmek arasında, Alfred'in kafası tamamen karışmıştı.</p>

  <p>Marit gözlerini kapatmış, duvara yaslanıyordu. Görünüşe göre büyüsü, onu destekleyemeyecek kadar zayıflamıştı. Bir kez daha titremeye başlamıştı ve acı çektiği açıktı, Köpek ayaklarının dibine çökmüş, ona üzgün üzgün bakıyordu.</p>

  <p>"Eğer kendini iyileştirmezse -ya da sen onu iyileştirmezsen, Sartan- ölecek!" dedi Haplo telaşla,</p>

  <p>"Evet, haklısın,"</p>

  <p>Alfred kararını verdi. Kolunu Marit'e doladı. Marit dokunuşu üzerine katılaştı, ama sonra gevşeyerek ona yaslandı.</p>

  <p>Çok kötü bir işaret.</p>

  <p>"Kiminle konuşuyorsun" diye mırıldandı.</p>

  <p>"Boşver," dedi Alfred sessizce. "Hadi gel..."</p>

  <p>Marit'in gözleri iri iri açıldı, Bir an, güç bedenine doldu, umut acılarını yatıştırdı. "Haplo! Haplo'yla konuşuyorsun! Bu nasıl mümkün olabilir"</p>

  <p>"Bir zamanlar bilinçlerimizi paylaşmıştık. Ölüm Kapısı'nda, Zihinlerimiz beden değiştirdi." En azından" -Alfred içini çekti- "aklıma gelen tek açıklama bu,"</p>

  <p>Marit uzun dakikalar boyunca sessiz kaldı; sonra alçak sesle konuştu, "Şimdi Yedinci Kapı'ya gidebiliriz, Lordum hala büyünün esiriyken."</p>

  <p>Alfred tereddüt etti. Ve düşünce aklına gelirken, duvardaki desenler aniden hayata döndü, karanlık koridoru aydınlattı. O kadar karanlıktı ki, daha önce desenlerin varlığını tahmin edememişlerdi.</p>

  <p>"İşte bu," dedi Marit huşu içinde. "Yol buraya uzanıyor..." Alfred yutkundu. Heyecanlanmıştı, baştan çıkmıştı... korkuyordu.</p>

  <p>Ama zaten, hayatında ne zaman korku duymamıştı ki "Gitmeyin!" diye uyardı Haplo. "Bundan hoşlanmıyorum. Xar şimdiye dek büyünü çözmüştür."</p>

  <p>Alfred soldu. "Nerede olduğunu biliyor musun? Onu görebiliyor musun?"</p>

  <p>"Yalnızca köpeğin gözleri aracılığıyla görebiliyorum. İt sizinle birlikte olduğu sürece sizinleyim, bu ne işe yarayacaksa. Yedinci Kapı'yı unut. Hala fırsatın varken Abarrach'ı terk et."</p>

  <p>"Alfred, lütfen!" diye yalvardı Marit. Onu ittirdi, kendi başına ayakta durmaya çalıştı. "Bak, ben yeterince iyiyim..." Köpek keskin bir sesle havladı, ayağa fırladı.</p>

  <p>Alfred'in yüreği yerinden fırladı.</p>

  <p>"Ama ben... Haplo haklı. Xar bizi arıyor. Abarrach'tan ayrılmamız gerek! Köpeği de yanımızda götüreceğiz," dedi Alfred, rünler gözlerinin içinde parlayarak kendisine dik dik bakan Marit'e. "Dinlenebileceğimiz, senin kendini iyileştirebileceğin bir yere gideriz. Sonra geri döneriz. Söz veriyorum..."</p>

  <p>Marit onu yolundan ittirdi, çevresinden dolanmaya, üzerinden geçmeye, hangisi gerekliyse onu yapmaya hazırlandı. "Eğer beni Yedinci Kapı'ya sen götürmüyorsan, ben bulurum..." nefes almaya çalıştı. İki büklüm olarak elleri ve dizleri üzeri~ ne düştü.</p>

  <p>"Marit!" Alfred onu kollarına aldı. "Haplo'yu kurtarmadan önce senin kendini kurtarman gerek."</p>

  <p>"Pekala," diye fısıldadı Marit boğuk bir sesle. "Ama... onun için geri döneceğiz."</p>

  <p>"Söz veriyorum," dedi Alfred, içinde kuşku kalmayarak.</p>

  <p>"Gemiye gideceğiz."</p>

  <p>Yedinci Kapı'nın yolunu gösteren desenler titreşerek söndü.</p>

  <p>Alfred yumuşak, gür bir sesle rünleri söylemeye aşladı. Kıvılcımlanan, pırıldayan rünler onu, Marit'i ve köpeği sardı. Alfred rünleri, güven içinde gemide oldukları olasılığını yaratan rünleri söylemeye başladı...</p>

  <p>Ve bir yürek atımı kadar süre sonra, Alfred Marit ve köpek güvertede duruyorlardı.</p>

  <p>Ve orada, Lord Xar onları bekliyordu.</p>

  <p>Sözleri kesildi. Bir sancı bedenini sarstı. Boğazını yakaladı.</p>

  <p class="whitespace">&nbsp;</p>
</body>
</html>
