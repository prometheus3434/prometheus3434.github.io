<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ONUNCU BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLİS<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Köpeğin tek tesellisi -ve hiç de iç açıcı olmayan bir teselliydi bu- sahibinin sesinden onun da mutsuz, kafası karışmış ve korkmuş olduğunu hissetmesiydi. O da neler olup bittiğini bilemez gibiydi. Ve eğer sahibi korkuyorsa...</p>

  <p>Burnunu patilerinin üzerine koyan köpek bedenini ıslak taş zemine yaslayarak, ne yapacağını merak ederek, titreyerek yattı.</p>

  <p>Köpeğin kafası karışmıştı, sahibinin sesini açıkça duyabiliyordu, ama sahibi ortalarda yoktu. Haplo köpeğin saklandığı yerden uzakta, bir hücrede yatıyordu. Köpek Haplo'ya korkunç birşeylerin olduğunu biliyordu, ama ne zaman köpek yardımcı olmak için geri dönmek istese, keskin ve kesin bir ses -sanki Haplo tam yanındaymış gibi gelen sesi- köpeğe kıpırdamadan yatmasını, yerinde kalmasını emrediyordu.</p>

  <p>Ama Haplo orada değildi. Neredeydi?</p>

  <p>Köpeğin bir köşeye büzülüp saklandığı karanlık hücrenin önünden birileri -başkaları- geçip duruyordu. Bütün bu kişiler köpeği arıyor, ıslık çalıyor, sesleniyor, tatlı sözlerle kandırmaya çalışıyordu. Köpek sosyal bir ruh hali içinde değildi, ama bu kişilerin sahibine yardım edebileceğini düşünüyordu.</p>

  <p>Hem, aynı türden kişilerdi. Ve daha önce, bazıları dostuydu.</p>

  <p>Ama artık değil, anlaşılan.</p>

  <p>Mutsuz hayvan, bedbaht, yalnız ve üzgün olduğunu göstermek için birazcık sızlandı. Haplo'nun keskin sesi köpeğe sessiz kalmasını emretti. Ve emrin sertliğini hafifletecek bir kafa okşama yoktu. Bir okşama, "Anlamadığını biliyorum, ama itaat etmek zorundasın," anlamına gelirdi.</p>

  <p class="whitespace">&nbsp;</p>

  <p>Xar, yakındaki bir masada Sartan ölüçağırıcılık kitabı, açılmamış, okunmamış, kütüphanede oturuyordu. Neden zahmet edecekti ki? Ezbere biliyordu, uykusunda bile tekrarlayabilirdi.</p>

  <p>Lord masanın üzerinde duran dikdörtgen rün taşlarından birini aldı. Tembel tembel, düşünceler içinde rün taşını ritmik bir şekilde kaim otundan masa tablasına vurdu, taşın bir köşesini vurdu, parmaklarının arasında kaydırdı, bir sonraki köşesini vurdu, sonra tekrar kaydırdı, vs. Vur, kaydır. Vur, kaydır. O kadar uzun süredir böyle oturuyordu ki, transa girmişti. Bedeni -rün taşını tutan eli hariç- hissizleşmiş, ağırlaşmıştı, uykudaymış gibi kıpırdayamıyordu: Ama uyanık olduğunun farkındaydı.</p>

  <p>Xar şaşkındı, tamamen, kesinlikle şaşkındı. Daha önce böyle aşılmaz bir engelle karşı karşıya kaldığı hiç olmamıştı. Ne yapacağı, nereye döneceği konusunda en ufak bir fikri bile yoktu. Başta öfkeliydi, köpürüyordu. Öfke yerini hayal kırıklığına bıraktı Ve şimdi... şaşkındı.</p>

  <p>Köpek herhangi bir yerde olabilirdi. Bırak tek bir önemsiz hayvanı, tünellerin oluşturduğu o sıçan yuvasında bir titan alayı saklanabilirdi ve kimse onları göremeyebilirdi. Köpeği bulsa ne olacaktı? Rün taşını vurarak, parmaklarının arasında kaydırarak merak etti Xar. O zaman ne yapacaktı? Öldürecek miydi? Haplo'nun ruhunu bedenine girmesi için zorlayacak mıydı? Yoksa ruhu da mı öldürecekti? Haplo'nun, Samah gibi ölmesine mi sebep olacaktı? Xar'a faydası olmadan.</p>

  <p>Peki o olmadan Yedinci Kapı'yı nasıl bulacaktı Yedinci Kapı'yı bulmak zorundayım! Bir an önce. Halkım Labirent'te savaşıyor, ölüyor. Onlara söz verdim... Döneceğime dair söz verdim. . .</p>

  <p>Vur, kaydır. Vur, kaydır. Vur, kaydır.</p>

  <p>Xar gözlerini kapattı. Karşı karşıya kaldığı her düşmanla savaşan ve muzaffer çıkan bir eylem adamıydı ve şimdi masanın başında oturup, hiçbir şey yapmamaya zorlanmıştı. Çünkü yapabileceği hiçbir şey yoktu. Parmaklarının arasındaki rün taşı gibi, sorunu zihninde kaydırdı. Onu her açıdan inceledi.</p>

  <p>Hiçbir şey. Vur, kaydır. Hiçbir şey. Vur, kaydır. Hiçbir şey. Başladığı yerden, buraya nasıl gelmişti</p>

  <p>Başarısızlık... başaramayacaktı...</p>

  <p>"Lordum!"</p>

  <p>Xar kendine geldi. Rün taşı elinden uçtu, masaya düştü. "Evet, ne oldu?" diye sordu sertçe. Kitabı telaşla açtı, okuyor gibi yaptı.</p>

  <p>Kütüphaneye bir Patryn girdi, saygılı bir sessizlik içinde, Xar'ın elindeki işi bitirmesini bekledi.</p>

  <p>Lord dağınık zihinsel becerilerini toplamak için bir an daha durdu; sonra başını kaldırdı.</p>

  <p>"Haber var mı? Köpeği buldunuz mu?"</p>

  <p>"Hayır, Lordum. Abamich'taki Ölüm Kapısı'nın açıldığı haberini getirmek üzere gönderildim."</p>

  <p>"Birisi girdi," dedi Xar, ilgisi çekilerek. Şimdi işitecekleri hakkında bir sezgi doğdu içine. Artık tamamen uyanmıştı. "Marit!"</p>

  <p>"Evet, Lordum!" Patryn ona hayranlık içinde baktı. "Yalnız mı geldi? Yanında kim var?"</p>

  <p>"Gemiyle geldi -bizimkilerden biriyle, Lordum. Nexus'tan. Rünleri tanıdım. Yanında iki adam var. İçlerinden biri bir mensch."</p>

  <p>Xar menschlerle ilgilenmiyordu.</p>

  <p>Patryn devam etti, "Diğeri bir Sartan."</p>

  <p>"Ah!" Bu adamın kim olduğu hakkında Xar'ın bir fikri vardı. "Uzun boylu, kel, sakar görünüşlü bir Sartan mı?"</p>

  <p>"Evet, lordum."</p>

  <p>Xar ellerini ovuşturdu. Şimdi planını görebiliyordu, onun sıradışı bir açıklıkla karanlıktan fırladığını, fırtına sırasında, şimşek çaktığında aniden, parlak bir şekilde aydınlanan bir nesne gibi durduğunu görebiliyordu.</p>

  <p>"Ne yaptınız?" Xar kısık gözlerle Patryn'e baktı. "Yaklaştınız mı?"</p>

  <p>"Hayır, Lordum. Sana haber vermek için hemen geldim. Diğerleri üçünü gözetliyor. Ben yanlarından ayrılırken, hala gemide, birbirleri ile konuşuyorlardı. Emirlerin neler, Lordum? Onları sana getirelim mi?"</p>

  <p>Xar planını bir an daha düşündü. Rün taşını aldı, hızla parmaklarının arasında kaydırdı.</p>

  <p>Vur. Vur. Vur. Vur. Tüm köşelerden geçti. Mükemmel.</p>

  <p>"Yapacaklarınız şunlar..."</p>

  <p class="whitespace">&nbsp;</p>
</body>
</html>
