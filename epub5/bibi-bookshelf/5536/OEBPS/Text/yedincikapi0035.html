<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>OTUZ BEŞİNCİ BÖLÜM</h1>
  <hr color="black" size="3" />

  <h3 class="sigil_not_in_toc">LABİRENT</h3>
  <hr color="black" size="3" />

  <p class="whitespace">&nbsp;</p>

  <p>Haplo yaralanmış ve bitkin düşmüştü. Günü düşmanlarından kaçarak, köşeye sıkıştığı zaman dönüp savaşarak geçirmişti. Sonunda onları atlatmıştı. Ama zayıftı, sersemlemişti, çaresizce durup kendini iyileştirmeye ihtiyaç duyuyordu. Ama buna cesaret edemiyordu. Labirent'te yalnızdı. Uzanıp uyumak, uzanıp ölmekle eş anlamlıydı.</p>

  <p>Yalnız. Hem, adının anlamı buydu. Haplo. Tek. Yalnız. Ve sonra yumuşak bir ses konuştu, "Yalnız değilsin." Haplo bulanık bakışlarını kaldırdı. "Marit" İnanamıyordu.</p>

  <p>Bu bir yanılsamaydı, acısının sonucu, korkunç özleminin ve ümitsizliğinin sonucu.</p>

  <p>Sıcak ve destek veren güçlü kollar omuzlarına dolandı, düşmesini engelledi. Minnetle ona dayandı. Marit nazikçe onu yere uzattı, acılı bedenini yapraklardan bir yastığın üzerine yatırdı. Haplo bakışlarını kaldırdı. Marit yanında diz çöktü.</p>

  <p>"Seni arıyordum," dedi Haplo.</p>

  <p>"Buldun," diye yanıt verdi Marit.</p>

  <p>Gülümseyerek, elini Haplo'nun yırtık yürek rününün üzerine koydu. Dokunuşu acıyı azalttı. Şimdi onu açıkça görebiliyordu.</p>

  <p>"Korkarım hiç tamamen iyileşmeyecek," dedi Marit. Haplo elini uzattı, Marit'in saçlarını arkaya taradı. Derisindeki desen, Xar'ın deseni solmaya başlamıştı. Ama o da hiç iyileşmeyecekti. Marit dokunuşu üzerine irkildi, ama gülümsemeye devam etti. Haplo'nun elini tutarak, avucunu dudaklarına bastırdı.</p>

  <p>Bilincinin tamamen yerine gelmesi farkındalık getirdi, tehlikeyi hatırlattı...</p>

  <p>"Burada kalamayız," dedi, doğrulup oturarak.</p>

  <p>Marit ellerini omuzlarına koyarak onu durdurdu. "Güvendeyiz. En azından şimdilik. Salıver, Haplo. Korkuyu ve nefreti salıver gitsin. Artık hepsi sona erdi."</p>

  <p>Kısmen haksızdı. Yeni başlamıştı.</p>

  <p>Haplo yaprakların üzerine uzandı, Marit'i de yanına çekti. “Seni bırakmayacağım," dedi.</p>

  <p>Marit başını onun göğsüne, yürek rününün, isim rününün üzerine koydu.</p>

  <p>Tek bir desen, ikiye ayrılmış.</p>

  <p>Kırıldığı için daha güçlü.</p>

  <p class="whitespace">&nbsp;</p>
</body>
</html>
