<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <p class="whitespace">&nbsp;</p>

  <p class="whitespace">&nbsp;</p>

  <p class="whitespace">&nbsp;</p>

  <p class="whitespace">&nbsp;</p>

  <p class="whitespace">&nbsp;</p>

  <p class="whitespace">&nbsp;</p>
  <hr color="black" size="3" />

  <h3>EK II</h3>
  <hr color="black" size="3" />

  <p class="whitespace">&nbsp;</p>

  <p><b><i>Kaos, Düzen ve Büyü Gücü Teorisi ve Uygulaması Hakkında</i></b></p>

  <p class="whitespace">&nbsp;</p>

  <p><i>Yazarın Notu: Başka bir yerde Yedinci Kapı ve Koparılış'ın tarihi ile bizi bu çağa getiren olayların kronolojisini yazdım (bkz. Ek. 1) Ama aklıma, büyü sanatları öğrencileri arasında Kopanlış'ta yolunda gitmeyenin ne olduğunu, Koparılmış Alemler hakkındaki Sartan öngörüsünün neden umdukları gibi işlemediğini merak edenler olabileceği geldi. Şimdi bunu açıklamak için yazıyorum.</i></p>

  <p><i>Tarihleri kaydederken, Sartan ve Patryn büyü yapılarının birlikte kullanıldığı yalnızca bir olaya ilişkin kayıt olduğunu fark ettim -bu da Haplo ve ben son mücadelemizi verirken oldu. Bu tarihçeyi -ve şimdi inanılmaz görünen, olaylarda oynadığımız rolü-aydınlatmak için yapılan muhtelif büyü tezleri üzerinde düşünürken şu izlenimleri yazmak zorunda hissettim.</i></p>

  <p><i>Rün büyüsünden daha büyük güç var mı? Kesinlikle. Fiziksel dünyamızın ötesindeki ruh aleminde iyicil bir zihin mi bu, yoksa bizim ruhlarımızın birleşik özü mü? Bu düşünceler nereden geldiğimiz ve mevcut duruma nasıl ulaştığımız konusuna açılan bir pencere mi? Bunlar gelecek umudumuzun anahtarı mı? Bilemiyorum. Bu soruları tam olarak yanıtlamak çocuklarımıza ve onların çocuklarına düşüyor. Bana gelince, ben inançlarımla mutluyum.</i></p>

  <p class="whitespace"><i>&nbsp;</i></p>

  <p style="text-align: right;"><i>Alfred Montbank</i></p>

  <p class="whitespace">&nbsp;</p>

  <h4 class="sigil_not_in_toc">BÜYÜNÜN TANIMI</h4>

  <p>Büyü gücü arayışı, yüzyıllar boyunca, bir tanım arayışı olmuştur. Bu hem Sartan, hem de Patryn rün büyüsü için geçerlidir. Her iki büyü türü, Mutlakdalga'ya bakarak rün sihirbazının gerçekliğe getirmeyi dilediği olasılığı arar. Olasılık bulununca, sihirbaz rün yapılarını kullanarak Dalga'da bulduğu olasılığı varoluşun gerçekliğine örer. Bu temel prensipler tüm büyülerin temelini oluşturur. Bu prensipler sayısız çağ boyunca tamamen incelenmiştir<a href="../Text/dipnotlar.xhtml#a10" id="k10"><sup>[10]</sup></a>. Ama tanım sorunu -rün büyüsünün kafasında olan olasılığı tam olarak tanımlamayı başarmak- asla tam olarak çözülememiştir.</p>

  <p>Bu konuda, Patryn büyüsü anlaşılmaya Sartan büyüsünden daha fazla yaklaşmıştır. Sartan büyüsü bakmak, "Olasılık Dalga'sına yoğunlaşmak"tan bahsederken, Patynler nesnenin "gerçek ismi"nden bahsederler. Patryn büyüsü kendini bir olasılığın gerçek ismini aramak ve o gerçek ismi gerçekliğe çağırmak olarak görür. Bir nesneyi tam anlamıyla isimlendirmek Patryn büyüsünün nihai hedefidir<a href="../Text/dipnotlar.xhtml#a11" id="k11"><sup>[11]</sup></a>. Sartan büyüsü bu süreci daha belirsiz tasvir ederken, tüm büyülerin özü, istenilen olasılığı tam anlamıyla tanımlama sürecidir.</p>

  <p class="whitespace">&nbsp;</p>

  <h4 class="sigil_not_in_toc">BÜYÜ ZERRESİ</h4>

  <p>Büyü teorisi ve uygulamasının tüm çağlarımızdaki hatası tek bir deyişe indirgenebilir: tümüyle. Sendric Klausten'in<a href="../Text/dipnotlar.xhtml#a12" id="k12"><sup>[12]</sup></a> anlayışı sayesinde, kendi rün yapılarının sınırlarını ilk anlayanlar Patrynler oldu. Rün büyüsü, rünlerin içinde rünler olarak inşa edilir. Klausten'den önce, bu dizilimin sonsuz olabileceği düşünülürdü -bir elmayı ikiye bölmek, sonra yarımları yarıya bölmek, sonra yarımların yarısını yarıya bölmek ve bu şekilde sonsuza dek sürdürmek gibi. Ama Klausten tanımları yazarken, rünün kendi varlığının tanımı etkilediği bir nokta geldiğini fark etti -ve bunun ötesinde büyü* rün yapıları devam edemiyordu.</p>

  <p>Abarrach Sartanları da bu sınırlamayı Ölüçağıncılık<a href="../Text/dipnotlar.xhtml#a13" id="k13"><sup>[13]</sup></a>&nbsp;araştırmaları sırasında fark etti. Ölüçağırıcılık yazmalarında rünlerin sınırını "Ründurumu Sınırı" olarak adlandırdılar. Patryn büyüsünde başka ileri araştırma yazmaları "Belirsizlik Sınırı"ndan bahseder. Bu sınırın ötesinde rünlerin yapısı, geçerli olamayacak kadar kabadır. Bu terimlerin ikisi de Patryn Klausten'in yazdığı aynı sınırdan bahseder: rünlerin zerrelerinin ötesinde büyü tanımlamanın olanaksızlığı.</p>

  <p class="whitespace">&nbsp;</p>

  <h4 class="sigil_not_in_toc">SINIRIN ÖTESİ: İNCE VE KABA YAPILAR</h4>

  <p>Her iki büyü de bu Ründurumu Sınırı ya da Belirsizlik Sınırı'nı anlamak ve değişik sebeplerden, değişik yollarla onun ötesine geçmek için çaba gösterdiler.</p>

  <p class="softbreak">&nbsp;</p>

  <p><b>Patryn Büyüsü ve BelirsizIik Sınırı</b></p>

  <p>Bilge Rethis<a href="../Text/dipnotlar.xhtml#a14" id="k14"><sup>[14]</sup></a>&nbsp;Patryn rün büyüsünün kurallarını belirledi.</p>

  <p>Rethis'ten önce de Patryn büyüsü var olsa da, onun büyünün kendisini tanımlama çabaları Patryn büyü düşünceleri için çağlar boyunca mihenktaşı oldu ve tanımlarına Klausten'in yazmalarını dahil etti. Düşünceleri, o andan sonra Patyrnlerin sınıra yaklaşımını şekillendirdi. Temel kuralları şunlardır:</p>

  <p class="softbreak">&nbsp;</p>

  <p><br /></p>

  <p class="softbreak">&nbsp;</p>

  <p><i>Rethis'in İlk Yasası: Bir nesnenin ismi dengededir.</i> Patryn rün büyüsünün -ve aynı sebepten Sartan rün büyüsünün-işlemesi için, rün yapısı dengeli olmalıdır. Kaidesi kenarları ile aynı hizada olmayan bir sütun dik durmaz. Ne de, bir yanı diğerinden ağırsa durur. Bu rün yapıları için de doğrudur.</p>

  <p>Sorun, nesnenin "gerçek ismi" -tam olarak dengeli olan isim-Belirsizlik Sınırı'nın ötesine uzandığında ve rün yapısı onu artık tam olarak tanımlayamadığında ortaya çıkar. Rün ne kadar dikkatli inşa edilirse edilsin, gerçek isim rünlerin verebileceğinden daha ince tanım zerreleri gerektirdiğinden dengesiz kalır.</p>

  <p>Rethis, yalnızca bu doğru olsaydı, tüm ileri ve karmaşık büyülerin dengesiz olacağını ve bu yüzden işlemeyeceği sonucuna vardı. Deneyimlerinden, bunun doğru olmadığını biliyordu. Bu noktada araştırmaları, bazı diğer Patrynler tarafından saçma, diğerleri tarafından sapkınlığa yakın bulundu: Patryn büyüsü neden çalışıyordu? Araştırmaları şaşkınlık verici sonuçlar çıkardı ve onu ikinci ve üçüncü yasalarına götürdü.</p>

  <p class="whitespace">&nbsp;</p>

  <p><i>Rethis'in İkinci Yasası: Dengesiz bir isim kendini dengelemeye çalışır.</i> Buna Denge Faktörü adı da verilir. Rethis, tün büyülerin doğduğu Dalga olasılıklarının bir durağan durum varlığı olmadığın, Belirsizlik Sınırı'nın ötesinde kendi yasalarına uyan dinamik bir güç olduğunu keşfetti. Dalga'nın kendisi -bu sınırın ötesinden-rün yapısındaki her tür küçük dengesizlikleri ve kusurları düzeltmek için eyleme geçiyordu.<br /></p>

  <p class="whitespace">&nbsp;</p>

  <p><i>Rethis'in Üçüncü Yasası: Hiçbir ründe sonsuz denge yoktur.</i> Sonunda, sanırım Rethis üçüncü yasasında omuzlarını ilkmiş oldu. Özünde, hiçbir ründe sonsuz denge olmadığından ve Dalga her tür küçük kusurları düzelttiğinden -eh, neden endişelenecektik ki? Büyülerinizi yapın, Dalga'nın dengesindeki ufak kusurları düzelteceğine inanın ve Labirent'ten çıkmaya çalışmaya devam edin.</p>

  <p class="whitespace">&nbsp;</p>

  <p>Patryn araştırmacıların ve popüler düşünce akımlarının övgülerini kazanan bu üçüncü Rethis Yasası oldu. O zamandan itibaren Patrynler, istedikleri olasılığı tam olarak gerçekleştirebilmek için sınıra yaklaşarak Dalga'yı etkilemenin yollarını araştırdılar.</p>

  <p>Üçüncü yasa üzerinde kopan gökgürültüsü gibi alkışlar arasında, ikinci yasanın şaşkınlık verici sonuçları unutuldu, yani Dalga'nın da tüm yaratımın kaderi hakkında söyleyecek bir şeyi olabileceği.</p>

  <p>Sartan Ölüçağırıcılığı ve Ründurumu Sınırı</p>

  <p>Ölüçağırıcılık teşebbüsleri sırasında Abarrach Sartanları, Ründurumu Sınırı'nı aşmak konusunda Patrynlerin kendi Belirsizlik Sınırları hakkında kazandıklarından daha fazla başarı kazandılar -her ikisi de aynı şey olduğu halde.</p>

  <p>İlk önemli anlayış, Delsart Sparangal isimli yaşlı bir Sartan bilgesinden geldi. Bu bilge Delsart Yakın Durumu ya da Delsart Benzerliği'ni keşfetti. Delsart şöyle diyordu, "tüm varlıkların ruhani durumu, fiziksel durumun çok daha ince yansımasıdır. Fiziksel düzlemde var olan her şey bu ruhani durumda da ifade edilir. Delsart, ruhani durumda varlığı olmayan hiçbir şeyin kaba fiziksel durumda varlığının olamayacağını öğretir.*</p>

  <p>Bu, her şeyin ruhani yansımasının Ründurumu Sınırı’nın ötesinde var olduğu düşünülüyordu; böylece her şey kaba fiziksel durumda (rünler aracılığı ile ulaşılan) ve ruhani durumda (rünlerin ötesi) varlık gösteriyordu.</p>

  <p>Menschler tüm o harika ve çeşitli topraklarında pek çok tanrı sahibi olmuştu. Onlar ruhani duruma hep inanmıştı. Biz -Sartanlar ve Patrynler-bu fısıldaşmaların aptalca ve çocuksu hayaller olduğunu düşündük. Böyle şeyler konusundaki aldırmazlığımızın, böylesine görülmemiş ölçekte acılara sebep olabileceğini nasıl bilebilirdik?</p>

  <p class="whitespace">&nbsp;</p>

  <h4 class="sigil_not_in_toc">KAOSUN DOĞASI</h4>

  <p>Hem Sartanlar hem de Patrynler evrenin işleyişini, bir Geg makinesinin işleyişi gibi görüyordu: Eğer tekerleği çevirirsen kaldıran-kol Yükselir. Evren kesinlikle öngörülebilirdi. Tekerleği ne kadar sık çevirirseniz çevirin, kaldıran-kol hep yükselirdi.</p>

  <p>Kaba durumda bütün bunlar iyiydi -rünlerin hükümranlık alanı olarak gördüğümüz o kaba dünyada. Ama, rünlerin gücü Ründurumu Sınırı'nın ötesinde tamamen yok oluyordu. Onun ötesinde, entropik güçlerin işlediği Kaos alemi vardı. Bu kesinlikle bir "Belirsizlik Sınırı"ydı, ötesinde gerçekleşen hiçbir şey kesin olarak öngörülemiyordu.</p>

  <p>Ama, bu kaos imgesi Delsart'ın fiziksel durumun ince yansıması olarak Yakın Durum öğretisi ve İkinci Rethis Yasası ile uyuşmuyordu. Eğer sınırın ötesinde kaos hüküm sürüyorsa, neden Ölüçağırıcılığın tinsel etkileri görülüyordu? Dahası, sınırın ötesinde kaos ve entropi kabullenilmiş kural iken, tanımı gereği sınırın her iki tarafında var olan Mutlakdalga neden dinamik olarak dengeli olan, düzenli duruma doğru hareket ediyordu?</p>

  <p>Tinsel öz sorunları yalnızca rün büyüsü alemleriyle sınırlı değildi, menschlerin daha düşük büyülerine de yansıyordu. Kenkari elflerinin, kendi kaba büyülerini güçlendirmek için atalarının ruhlarını kıstırmaları<a href="../Text/dipnotlar.xhtml#a15" id="k15"><sup>[15]</sup></a> ötedeki tinsel aleme dokunuyordu. Onlar da keşiflerini herhangi bir şeye bağlayamıyorlardı ve Sartanlar ve Patrynler gibi, cahilliklerini gerçeği ya maskeleyen, ya da gerçek için mazeret uyduran derme çatma bir teori ile açıklıyorlardı.</p>

  <p class="whitespace">&nbsp;</p>

  <h4 class="sigil_not_in_toc">ÖLÜM KAPISI</h4>

  <p>Koparılış, o zamandan sonra edindiğimiz bilgiler ışığında, eşi görülmemiş büyüklükte bir küstahça aptallıktı. Yaratımı alemlere ayırmak için karmaşık rünler inşa ederken, büyünün her ayrıntısının mükemmel olacağını varsaydık. Ama Belirsizlik Sınırı'na gelindiğinde büyü, en ince detayında bile kabaydı.</p>

  <p>Büyüsünün kendini o sınırın ötesine, tinsel alemlere uzatmak dışında seçeneği yoktu. Bunu yaparken, Dalga elinden geldiğince böylesine felaketlere yol açabilecek olayları düzeltmeye çalıştı.</p>

  <p>İnanıyorum ki, bu düzeltmenin bir kısmı Ölüm Kapısı'na ismini veren rün yapıları ile ilgiliydi. Ne kadar kusurlu olsa da ve daha ince tinsel yapıların alemine zorla müdahale etse de, Ölüm Kapısı'nın gerçekliğe çağrılması baştaki tasarımcıların düşündüğünden daha. uygun oldu.</p>

  <p>Ölüm gerçekten de bir kapı olarak düşünülebilir: daha ince benliklerimizin diğer alemlere, başka gerçekliklere geçtikleri tinsel bir kapı. Gerçekten de varlığımızın o tinsel durumda, bu fiziksel durumdan daha mı gerçek olduğunu merak ediyorum. Hangisinin gerçek, hangisinin geçici olduğunu kim bilebilir?</p>

  <p>Koparılış Ölüm Kapısı'nı fiziksel, kaba gerçeklikte açtığında, inanıyorum ki Belirsizlik Sınırı'nın ötesindeki tinsel kapıyı kapattı. Eylemlerimiz yalnızca fiziksel alemlere acı ve dehşet getirmedi, sayısız ölünün ruhunu da lanetledi, bizi bu fiziksel alemin ötesinde hangi yüksek varoluş varsa ondan ve o mekanda zaten var olan diğer mekandan kopardı.</p>

  <p>Ama yine de tam olarak kopmuş değildik, çünkü Dalga kendini düzeltmeye devam ediyordu. Tekneyi alabora etmiş olabilirdik, ama kendi aptallığımızın dalgaları dinecek ve havuz bir kez daha durgun, barış içinde olacaktı.</p>

  <p class="whitespace">&nbsp;</p>

  <h4 class="sigil_not_in_toc">ÖTEDEKİ DÜZEN</h4>

  <p>Ötedeki alemlerde Dalga'yı kim ya da ne izliyor? Bizimkinden daha yüksek ruhların tanrıları var mı? Menschler bu konuda, sahip olduğumuz onca güce rağmen bizden daha mı bilgeydi?</p>

  <p>Artık, amacını ancak tahmin edebileceğimiz, fizikselin ötesinde bir varoluş olduğuna inanıyorum. O ruh aleminde her şeyden daha yüksek bir güç bulunuyor, düzeltilen Dalga'nın içinde bir yerde. Bu yaşamın ötesinde bir şey ya da birisi varsa, zamanı geldiğinde onu bulacağımı biliyorum. Fiziksel kapıyı kapattık; tinsel kapı bir kez daha açıldı.</p>

  <p>Ancak kendi zindanımızın kapısını kapatarak gerçekten özgür olabiliyoruz.</p>

  <p class="softbreak">&nbsp;</p>

  <p><br /></p>
</body>
</html>
