<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>OTUZ DÖRDÜNCÜ BÖLÜM</h1>
  <hr color="black" size="3" />

  <h3 class="sigil_not_in_toc">YEDİNCİ KAPI</h3>
  <hr color="black" size="3" />

  <p class="whitespace">&nbsp;</p>

  <p>"Ne haltlar oluyor?" diye haykırdı Haplo, tutunmak için çevresini tırnaklayarak. Elleri kaygan, eğimli zeminde tutunacak yer bulamadı. "Neler oluyor?"</p>

  <p>Alfred de aşağı kayıyordu. Ölüm Kapısı olan koridor bir siklona dönüşmüş, dönüyor, sarmallar çiziyordu; yüreği Lanetliler Odası olan, Yedinci Kapı olan bir anafor olmuştu.</p>

  <p>"Merhametli Sartan!" diye inledi Alfred şok içinde. "Yedinci Kapı yıkılıyor ve yaratımın geri kalanını da yanında götürüyor!"</p>

  <p>Lanetliler Odası'na geri kayıyorlardı; Ölüm Kapısı odaya doğru kayıyordu ve ondan sonra, başka her şey de arkasından gidecekti. Sartan çılgınca düşüşünü durdurmaya çalıştı, ama tutunabileceği hiçbir şey yoktu; zemin aşırı kaygandı.</p>

  <p>"Ne yapacağız?" diye bağırdı Haplo.</p>

  <p>"Aklıma yalnızca tek bir şey geliyor! Ve bu doğru şey de olabilir, yanlış şey de. Görüyorsun..."</p>

  <p>"Yap şunu!" diye böğürdü Haplo. Kapıya çok yaklaşmıştı. "Ölüm Kapısı'nı... kapatmamız gerek!"</p>

  <p>İzlerken Alfred'in midesini bulandıran bir hızla yıkılmış odaya düşüyorlardı. Yılanın açık ağzına kayıyormuş gibi korkunç bir izlenime kapıldı. Açlıkla yanan iki kırmızı göz gördüğüne yemin edebilirdi...</p>

  <p>"Büyü, lanet olsun!" diye bağırdı Haplo, düşüşünü boşuna durdurmaya çalışarak.</p>

  <p>Hayatım boyunca korktuğum an buydu, diye düşündü Alfred. Tüm hayatım boyunca kaçınmaya çalıştığım an. Her şey bana bağlı.</p>

  <p>Gözlerini kapattı, yoğunlaşmaya çalıştı, olasılıklara uzandı. Yakındı, çok yakın. Titrek bir sesle rünleri söylemeye başladı. Eli kapıya dokundu. İttirdi...</p>

  <p>Daha büyük bir kuvvetle ittirdi...</p>

  <p>Kapı kıpırdamıyordu.</p>

  <p>Alfred korkuyla gözlerini açtı. Her ne yaptıysa, en azından düşüşünü yavaşlatmıştı. Ama Ölüm Kapısı açık kalmıştı; evren hala içine yuvarlanıyordu.</p>

  <p>"Haplo! Yardımına ihtiyacım var!" dedi Alfred titrek bir sesle.</p>

  <p>"Sen deli misin Patryn büyüsü ve Sartan büyüsü bir arada işlemez!"</p>

  <p>"Nereden biliyoruz" diye karşılık verdi Alfred çaresizce. "Sırf daha önce yapılmadı diye, en azından bildiğimiz kadarıyla. Kim bilir, belki geçmişte, bir yerlerde..."</p>

  <p>"Tamam! Tamam!" Ölüm Kapısı'nı kapatacağız. Bu mu? Bunu mu yapmamız gerekiyor?"</p>

  <p>"Buna yoğunlaş! diye haykırdı Alfred. Düşme hızları bir kez daha artmıştı.</p>

  <p>Haplo rünleri söyledi. Alfred de öyle. Desenler bir tarafa yatan koridorun ortasında alevlendi. Rün yapıları benzerdi, ama farklılıkları açıktı -şaşırtıcı derecede açık. İki büyü birbirinden uzakta asılı kaldılar, kısa süre sonra titreşip ölecek zayıf, asıksuratlı alevlerle parladılar. Alfred ümitsizlik içinde onlara baktı.</p>

  <p>"Eh, denedik..."</p>

  <p>Haplo sinirle bir küfür salladı. "Böyle bitmeyecek! Bir daha dene. Şarkı söyle, lanet olası! Şarkı söyle!"</p>

  <p>Alfred derin bir nefes aldı, şarkı söylemeye başladı. Haplo şaşkınlık içinde ona katıldı. Patryn'in bariton sesi Alfred'in tiz tenorunun altına kaydı, onu kaldırdı, destekledi.</p>

  <p>Alfred'in içini bir sıcaklık kapladı. Sesi güçlendi; daha yüksek sesle, daha büyük bir güvenle şarkı söyledi. Ezgiden emin olamayan Haplo notaların çevresinde dolandı, elinden geldiğince yaklaşmaya çalıştı, doğruluktan çok yüksekliğe güvendi.</p>

  <p>Desenler daha parlak yanmaya başladı. Rünler birbirine yaklaştı ve kısa süre sonra, Alfred yapılardaki farklılıkların birbirini tamamlaması için tasarlandığını anladı. Tıpkı bir anahtardaki oyukların kilittekileri tamamlaması gibi.</p>

  <p>Bir parlaklık alevlendi, Pryan yüreğindeki, beyaz ışıklı dört güneşten daha büyük bir şiddetle yandı, Alfred'in gözlerini dağladı. Gözlerini kapattı, ama ışık onları yakıp geçti, kafasının içinde patladı.</p>

  <p>Uzaklarda bir yerde, bir kapı çarpılarak kapanmış gibi boğuk bir gümleme duydu.</p>

  <p>Ve sonra her şey karardı. Yüzüyordu, ama mide bulandırıcı bir sarmalla değil, nazikçe, sanki bedeni devedikeni iplikçikleriymiş de, bir dalganın üzerinde yuvarlanırmış gibi.</p>

  <p>"Sanırım işe yaradı," dedi kendi kendine.</p>

  <p>Ve aklına artık, özür dilemeden ölebileceği düşüncesi geldi</p>

  <p class="whitespace">&nbsp;</p>
</body>
</html>
