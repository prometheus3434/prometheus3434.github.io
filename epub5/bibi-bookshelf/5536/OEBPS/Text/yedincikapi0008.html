<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>SEKİZİNCİ BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLİS ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Abarrach -ateş dünyası, taş dünyası, ölülerin dünyası. Ve ölümün.</p>

  <p>Necropolis'in zindanlarında, ölü bir dünyanın ölü bir şehrinde, Haplo ölüyordu.</p>

  <p>Taştan bir yatağa uzanmış, başını taştan bir yastığa dayamıştı. Rahat değildi, ama Haplo rahat arayacak durumu aşmıştı. Korkunç acılar içindeydi, ama acıların en kötüsü artık gitmişti. Perişan nefesinin yakıcılığı dışında hiçbir şey hissetmiyordu ve her nefesi, bir öncekinden daha güç çıkıyordu. O son nefesten, yaşamını desteklemeyecek o son nefesten biraz korkuyordu; boğulma, hırıldama. Hayal ediyor, Chelestra'da, boğulduğunu sandığı zaman gibi olacağından korkuyordu.</p>

  <p>Sonra ciğerlerine su çekmiş ve su ona yaşam vermişti. Şimdi içine hiçbir şey çekmeyecekti. Karanlığı uzakta tutmak için mücadele edecekti, dehşet verici, ama kısa bir mücadele.</p>

  <p>Ve lordu yanındaydı. Haplo yalnız değildi.</p>

  <p>"Bu benim için kolay değil, oğlum," dedi Xar.</p>

  <p>Alaycı değildi. Gerçekten de üzülüyordu. Haplo'nun sert yatağının yanına oturan lordun omuzları çökmüş, başı eğilmişti. Olduğundan çok daha yaşlı görünüyordu. Haplo'nun ölmesini seyreden gözleri akıtamadığı yaşlarla parlıyordu.</p>

  <p>Xar Haplo'yu öldürebilirdi, ama öldürmedi.</p>

  <p>Xar Haplo'nun hayatını kurtarabilirdi, ama kurtarmadı da.</p>

  <p>"Ölmelisin, oğlum," dedi Xar. "Yaşamana izin vermeye cesaret edemem. Sana güvenemem. Benim için ölüyken, canlıyken olduğundan daha kıymetlisin. Ve bu yüzden ölmene izin vermeliyim. Ama seni öldüremem. Sana yaşam verdim. Evet, sanırım bu bana o yaşamı alma hakkını veriyor. Ama yapamam. Sen en iyilerden biriydin. Ve seni seviyordum. Hala seviyorum. Elimden gelse... elimden gelse seni kurtarırdım..."</p>

  <p>Xar bitirmedi.</p>

  <p>Haplo hiçbir şey söylemedi, itiraz etmedi, yaşamak için yalvarmadı. Bunun lorduna çektirdiği acıyı biliyordu ve eğer bir yol olsaydı, Xar'ın onu kurtaracağını da biliyordu. Ama yoktu. Xar haklıydı. Nexus Lordu artık "oğluna" güvenemezdi. Haplo onunla savaşırdı ve şimdi olduğu gibi, gücü tükenene kadar savaşmaya devam ederdi.</p>

  <p>Xar, Haplo'ya gücünü geri vermekle aptallık etmiş olurdu. Haplo öldükten sonra cesedi -zavallı, akılsız, ruhsuz kabuk Xar'ın emrinde olacaktı. Haplo -yaşayan, nefes alan, düşünen Haplo- ise asla.</p>

  <p>"Başka yolu yok," dedi Xar, düşünceleri, sık sık olduğu gibi Haplo'nunkilerle paralel akarak. "Ölmene izin vermeliyim. Anlıyorsun, oğlum. Anladığını biliyorum. Yaşamda olduğu gibi ölümde de bana hizmet edeceksin. Ama bu daha iyi. Daha iyi."</p>

  <p>Nexus Lordu içini çekti. "Ama bu yine de benim için kolay değil. Bunu da anlıyorsun, değil mi, oğlum?"</p>

  <p>"Evet," diye fısıldadı Haplo. "Anlıyorum."</p>

  <p>Ve ikisi zindanın karanlığında, birlikte beklediler. Sessizdi; çok, çok sessiz. Xar tüm diğer Patrynlerin onları yalnız bırakmasını emretmişti. İşitilen tek ses Haplo'nun titrek solumasıydı; Xar'ın zaman zaman sorduğu sorular; Haplo'nun fısıldayarak verdiği yanıtlar.</p>

  <p>"Konuşmanın sakıncası var mı?" diye sordu Xar. "Eğer sana acı veriyorsa, ısrar etmeyeceğim."</p>

  <p>"Hayır, Lordum. Acı hissetmiyorum. Artık değil."</p>

  <p>"Bir yudum su, ağzının kumluğunu gidermek için."</p>

  <p>"Evet, Lordum. Teşekkür ederim."</p>

  <p>Xar'ın dokunuşu serindi. Eli Haplo'nun terle ıslanmış saçlarını ateşli alnından geriye itti. Haplo'nun başını kaldırdı, ölmekte olan adamın dudaklarına bir su kabı tuttu. Lord Haplo'nun başını nazikçe taşın üzerine koydu.</p>

  <p>"Seni bulduğum o şehir, Abri şehri. Labirent'te bir şehir. Ve orada olduğunu hiç bilmiyordum. Labirent'in yüreğinde olduğuna göre, şaşırtıcı değil, elbette. Büyüklüğüne bakılırsa, sanırım Abri uzun, çok uzun zamandır oradaydı."</p>

  <p>Haplo başını salladı. Çok yorgundu, ama lordunun sesini duymak rahatlatıcıydı. Haplo babasının sırtına bindiği zamanları hatırlar gibi oldu. Oğlanın küçük kolları kaslı omuzlara sarılır, küçük başı uykuyla eğilirdi. Babasının sesini duyabilir aynı zamanda göğsünde gürlemesini hissederdi. Şimdi lordunun sesini de işitiyor ve hissediyordu -tuhaf bir duygu, sanki soğuk, sert taştan gelir gibi.</p>

  <p>"Halkımız şehir inşa etmez," diye yorum yaptı Xar. "Sartanlar," diye fısıldadı Haplo.</p>

  <p>"Evet, ben de öyle düşünmüştüm. Uzun zaman önce Samah ile Yediler Konseyi'ne meydan okuyan Sartanlar. Meydan okumaları yüzünden cezalandırıldılar, düşmanları ile birlikte Labirent'e gönderildiler. Ve biz dönüp onları öldürmedik. Bunu tuhaf buluyorum."</p>

  <p>"O kadar tuhaf değil," dedi Haplo, Alfred'i düşünerek.</p>

  <p>İkisini de yok etmeye kararlı korkunç topraklarda hayatta kalmak için savaşan iki halk için değil. O ve Alfred, ancak birbirlerine yardım ederek hayatta kalmışlardı. Şimdi Alfred Labirent'teydi, Abri'de, belki Haplo'nun halkının hayatta kalmasına yardım ediyordu.</p>

  <p>"Bu Vasu, Abri önderi, bir Sartan, değil mi?" diye devam etti Xar. "En azından kısmen Sartan. Evet, ben de öyle düşünmüştüm. Onunla tanışmadım, ama zihnimin kıyısında gördüm. Çok güçlü, çok becerikli. İyi bir önder. Ama hırslı, kuşkusuz. Özellikle de artık dünyanın Abri'nin duvarları ile sınırlı olmadığını bildiğine göre. Korkarım kendi payını isteyecek. Belki de bütününü. Bu içindeki Sartan. Buna izin veremem. Yok edilmesi gerek. Ve onun gibi başkaları da olabilir. Kanları Sartan kanıyla kirlenmiş olan o halk. Korkarım benim hükümdarlığımı yıkmak isteyecekler."</p>

  <p>Korkarım...</p>

  <p>Yanılıyorsun, Lordum, dedi Haplo sessizce. Vasu yalnızca halkını düşünüyor, güç elde etmeyi değil. O korkmuyor. O senin eskiden olduğun kişi, Lordum. Senin şimdi olduğun kişi olmayacak -korkan biri. Vasu'dan kurtulacaksın, çünkü ondan korkuyorsun. Sonra Sartan ataları olan tüm Patrynyeri yok edeceksin. Sonra yok edilenlerin dostu olan Patrynleri yok edeceksin. Ve sonunda, senden başka hiç kimse kalmayacak -en çok korktuğun kişiden başka.</p>

  <p>"Son başlangıçtır," diye mırıldandı Haplo.</p>

  <p>"Ne?" Xar keskin kulaklarla eğildi. "Ne dedin, oğlum?" Haplo hatırlamıyordu. Chelestra'daydı, su dünyasında, deniz suyu içinde süzülüyor, yavaş yavaş dalgalarının altına batıyordu. Tıpkı daha önce olduğu gibi. Ama artık korkmuyordu. Yalnız biraz hüzünlüydü, biraz pişman. İşleri bitirmeden, yarım bırakmıştı.</p>

  <p>Ama onun bıraktığı yerden başkaları devam edecekti. Alfred, sakar, beceriksiz... altın, süzülen ejder. Marit, sevgili, güçlü. Çocukları... bilinmeyen. Hayır, bu tam olarak doğru değildi. Onu tanıyordu. Yüzünü görmüştü... çocuklarının yüzü... Labirent'te. Bunların hepsi... dalgaların üzerinde yüzüyordu.</p>

  <p>Dalga onu taşıdı, kucakladı, salladı. Ama eskiden olduğu haliyle gördü -korkunç bir zirveye yükselen, yükselen, sonra aşağı çağlayarak dünyayı kaplayan, parçalara ayıran bir dalga.</p>

  <p>Samah.</p>

  <p>Ve sonra dalganın çekilmesi. Enkaz, döküntüler, suyun üzerinde yüzen. Hayatta kalanlar parçalara tutunarak yabancı kıyılarda güvenli bir sığınak bulmuştu. Bir süre geliştiler. Ama dalga kendini düzeltmeli.</p>

  <p>Dalga yavaş yavaş yine yükseldi, bu sefer karşı yönde. Dev bir su dağı olarak, yine aşağı dökülüp dünyayı boğmakla tehdit ediyordu.</p>

  <p>Xar.</p>

  <p>Haplo kısa bir süre çabaladı. Zordu -gitmek zordu. Özellikle de sonunda anlamaya başladığında...</p>

  <p>Başlangıç. Xar onunla konuşuyor, tatlı sözler döküyordu. Yedinci Kapı hakkında bir şey. Bir çocuk şiiri. Son başlangıçtır.</p>

  <p>Taş yatağın altından, Xar'ın sesinden daha yüksek bir inleme geldi. Haplo elini kıpırdatacak kadar güç buldu. Islak bir yalama hissetti. Gülümsedi, köpeğin ipeksi kulaklarını okşadı.</p>

  <p>"Birlikte son yolculuğumuz, oğlum," dedi. "Ama sosis yok... "</p>

  <p>Acı geri dönmüştü. Kötü. Çok kötü.</p>

  <p>Bir el elini tuttu. Boğum boğum ve yaşlı, güçlü ve destekleyici bir el.</p>

  <p>"Sakin ol, oğlum," dedi Xar, sıkı sıkı tutarak. "Sakin yat. Çabalamayı bırak. Bırak, gitsin..."</p>

  <p>Acı korkunçtu.</p>

  <p>"Bırak, gitsin..."</p>

  <p>Haplo gözlerini kapatarak son nefesini verdi ve dalgaların altına battı.</p>

  <p class="whitespace">&nbsp;</p>
</body>
</html>
