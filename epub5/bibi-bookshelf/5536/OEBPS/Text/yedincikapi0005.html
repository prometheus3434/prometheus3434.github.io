<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>BEŞİNCİ BÖLÜM</h1>
  <hr color="black" size="3" />

  <h3 class="sigil_not_in_toc">LABİRENT</h3>
  <hr color="black" size="3" />

  <p class="whitespace">&nbsp;</p>

  <p>"Ben... devam edemeyeceğim." Alfred öne yuvarlandı, kıpırdamadan yattı.</p>

  <p>Marit ona sinirle baktı. Zaman harcıyorlardı. Ama, itiraf etmek istemese de, o da daha fazla devam edemezdi. Düşününce, en son ne zaman uyuduğunu hatırlayamıyordu.</p>

  <p>"Dinlenebilirsin," dedi ters ters, bir ağaç kütüğüne oturarak. "Ama yalnızca birkaç dakika, nefes almak için."</p>

  <p>Alfred gözlerini kapatmış, yüzü çamurların içine yarı gömülmüş, yatıyordu. Yaşlı görünüyordu -yaşlı ve küçülmüş.</p>

  <p>Marit bu leylek gibi, kırılgan Sartan'ın Abri'nin üzerinde gördüğü yeşil ve altın rengi ejder kadar güzel bir yaratık olduğuna inanamıyordu.</p>

  <p>"Şimdi nesi var?" diye sordu Usta Hugh, durdukları küçük açıklığa gelerek. Usta biraz arkadan geliyor, onları izleyen hiçbir şey olmadığından emin olmak için nöbet tutuyordu.</p>

  <p>Marit yanıt veremeyecek kadar yorgun, omuzlarını silkti. Alfred'in nesi olduğunu biliyordu: Marit'in nesi varsa ondan. Ne faydası vardı? Neden mücadele etmeye devam edecekler?</p>

  <p>"Biraz su buldum," dedi Hugh işaret ederek. "Buradan uzak değil."</p>

  <p>Marit başını salladı. Alfred hiç kıpırdamadı.</p>

  <p>Hugh huzursuz, rahatsız, oturdu. Birkaç dakika sabırla bekledi, sonra yine ayağa kalktı. "Abri'de daha güvende oluruz..."</p>

  <p>"Ne kadar?" diye karşılık verdi Marit acı acı. "Bak. Şuraya bak."</p>

  <p>Hugh ağaçların dolaşık dallarının arasından baktı. Daha önce gri olan gökyüzü şimdi hafif, pembemsi portakal rengi bir parıltıyla lekelenmişti.</p>

  <p>Derisindeki rünler hemen hemen hiç karıncalanmıyordu. Yakınlarında düşman yoktu. Ama gökyüzündeki parıltı umutlarını yakıp yok ediyordu sanki.</p>

  <p>Bitkinlik içinde gözlerini kapattı.</p>

  <p>Ve bir kez daha, dünyayı ejderin gözlerinden gördü. Abri üzerinde uçuyordu, binalarını ve halkını gördü, koruyucu duvarlarını, toprağın kollarının toprağın çocuklarına dolanmak için uzanmasını gördü.</p>

  <p>Çocukları. Çocuğu. Onun ve Haplo'nun.</p>

  <p>Bir kız çocuğu. Adı -Rue. Şimdi sekiz kapı yaşındaydı, ya da o civarlarda. Marit onu görür gibi oluyordu -zayıf ve kaslı, yaşına göre uzun, annesininki gibi kestane saçları ve babasınınki gibi sessiz bir gülümsemesi var.</p>

  <p>Marit açıkça görebiliyordu.</p>

  <p>"Rue'ya küçük hayvanları avlamayı, nasıl tavşan yüzüleceğini, elleriyle nasıl balık yakalayabileceğini öğrettik," diyordu Marit, açıklanamaz bir biçimde ortaya çıkan Reis Vasu'ya. "Artık bize yardımcı olabilecek kadar büyüdü. Onu bir Konakçı kabilesinin yanına bırakmak yerine yanımızda tuttuğumuz için memnunum."</p>

  <p>Rue gerektiğinde hızlı koşabiliyordu ve köşeye sıkışırsa savaşabilirdi. Kendi rün kaplı hançeri vardı -annesinin hediyesi.</p>

  <p>"Onu nasıl kullanacağını öğrettim," diyordu Marit reise. "Kısa süre önce, hançeriyle bir canavarla yüz yüze geldi. Babası ve ben onu kurtarana kadar yaratığı uzak tutmayı başardı. Korkmadığını söyledi, ama onu kollarıma aldığımda titriyordu. Sonra Haplo geldi ve onu güldürene kadar takıldı, sonra üçümüz birden gülmeye başladık..."</p>

  <p>"Hey!"</p>

  <p>Marit aniden kendine geldi. Hugh'nun eli omzundaydı.</p>

  <p>Tam devrilecekken onu yakalamıştı.</p>

  <p>Marit kıpkırmızı kesildi. "Üzgünüm. Uyuyakalmış olmalıyım."</p>

  <p>Gözlerini ovuşturarak ayağa kalktı. O tatlı uykuya tekrar daima arzusu baştan çıkarıcıydı. Bir an kendine inanma izni verdi, batıl inançla, rüyanın onun için bir anlamı olduğuna inandı. Haplo hayattaydı. Ona dönecekti. Birlikte, kayıp çocuklarını bulacaklardı.</p>

  <p>Rüyanın sıcaklığı onunla kaldı; sevgiyle çevrelendiğini hissetti.</p>

  <p>Öfkeyle bu duyguyu kovaladı.</p>

  <p>Bir rüya, dedi kendi kendine soğuk bir şekilde, kararlılıkla. O kadar. Elde edebileceğim bir şey değil. Hepsini çöpe attım.</p>

  <p>"Ne?" Alfred doğrulup oturdu. "Ne dedin? Haplo hakkında bir şey miydi?"</p>

  <p>Marit yüksek sesle konuştuğunu düşünmemişti, ama o kadar yorgundu ki, ne yaptığını bilmiyordu.</p>

  <p>"Yola çıksak iyi olacak," dedi, konuyu kapatarak.</p>

  <p>Alfred zorlukla ayağa kalktı, ona tuhaf, hüzünlü bir ifadeyle bakmaya devam etti.</p>

  <p>"Haplo nerede Onu Lord Xar ile gördüm. Abri'deler mi?" Marit ona sırtını döndü "Abarrach'a gittiler."</p>

  <p>"Abarrach... ölüçağırıcılık." Alfred ümitsizlikle bir ağaç kütüğüne çöktü. "Ölüçağırıcılık." İçini çekti. "Demek Haplo öl...</p>

  <p>"Hayır, ölmedi!" diye haykırdı Marit, öfkeyle Alfred'e dönerek. "Lordum ölmesine izin vermez!"</p>

  <p>"Vermez, değil mi!" Usta Hugh alayla iç geçirdi. "Haplo'yu öldürmeye çalıştın -lordunun emriyle!"</p>

  <p>"O zaman Haplo'nun hain olduğunu sanıyordu!" diye alevlendi Marit. "Lordum şimdi gerçeği biliyor! Haplo'nun ejderyılanlar hakkında söylediklerinin doğru olduğunu biliyor. Lordum Haplo'nun ölmesine izin vermeyecek! Vermeyecek... vermeyecek..."</p>

  <p>O kadar yorgundu ki, korkmuş bir çocuk gibi ağlamaya başladı. Utanarak ağlamayı kesmeye çalıştı, ama içindeki acı çok büyüktü. O kadar uzun süredir besleyip büyüttüğü boşluk yok olmuştu, yalnızca ağlamanın giderebildiği korkunç, yakıcı bir acıyla dolmuştu. Alfred'in ona doğru bir adım attığını duydu. Körcesine ona sırtını döndü, yalnız kalmak istediğini belli etti.</p>

  <p>Alfred'in ayak sesleri durdu.</p>

  <p>Sonunda Marit kendini topladı, burnunu temizledi, gözyaşlarını sildi. Ağlamaktan midesi acıyordu; boğazındaki kaslar kasılmaya devam ediyordu. Yutkundu, öksürdü.</p>

  <p>Usta Hugh sertçe boşluğa bakıyor, dalgın dalgın otları tekmeliyordu. Alfred sırtını kamburlaştırmış, omuzları çökmüş, ince kolları kemikli dizlerinin arasından sarkıyordu. Bakışları dalgındı; derin düşüncelere dalmış gibiydi.</p>

  <p>"Üzgünüm," dedi Marit, sesinin sert çıkması için çaba göstererek. "Kendimi bırakmak istemedim. Yorgunum, o kadar. Abri'ye dönsek iyi olacak..."</p>

  <p>"Marit," diye sözünü kesti Alfred çekinerek, "Lord Xar Labirent'e nasıl girdi?"</p>

  <p>"Bilmiyorum. Söylemedi. Ne fark eder ki?"</p>

  <p>"Vorteks'ten gelmiş olmalı," diye mantık yürüttü Alfred. "O yönden geldiğimizi biliyordu. Sanırım ona sen söyledin, değil mi?"</p>

  <p>Marit’in derisi yanmaya başladı. Alnındaki desene dokunmak için istemsizce elini kaldırdı. Xar'ın yırttığı, bir zamanlar onu ve lordunu bağlayan desene. Alfred'in onu izlediğini görünce elini çekti.</p>

  <p>"Ama Vorteks yok oldu..."</p>

  <p>"Orası asla yok olamaz," diye düzeltti Alfred. "Dağüzerine düştü. İçeri girmek kolay olmayacaktır, ama başarılabilir. Bununla beraber..." Düşünceler içinde durdu.</p>

  <p>"O taraftan çıkamaz!" diye haykırdı Marit. "'Kapı yalnızca tek yöne açılır.' Haplo'ya bunu söylemiştin!"</p>

  <p>"Eğer Alfred'in söylediği doğruysa," diye hırladı Usta Hugh.</p>

  <p>"Unutma, gitmek istemeyen oydu."</p>

  <p>"Doğruyu söyledim," dedi Alfred kızararak. "Durup düşünürsen, mantıklı geliyor. Eğer Kapı her iki yönde açılsaydı, Labirent'e gönderilen tüm Patrynler geldikleri yönden kaçabilirdi.</p>

  <p>Marit artık yorgun değildi. İçinde yenilenmiş bir enerji kabarıyordu. "Xar Son Kapı'dan gitmek zorunda! Tek çıkış yolu orası. Oraya varınca, içinde bulunduğumuz tehlikeyi görecek! Halkımız ondan yardım isteyecek. Onları yalnız savaşmaya terk edemez. Lordumu orada, Son Kapı'da bulacağız. Ve Haplo da yanında olacak."</p>

  <p>"Belki," dedi Alfred. Şimdi gözlerini kaçırma sırası ondaydı.</p>

  <p>"Elbette olacak," dedi Marit kararlılıkla. "Şimdi oraya ulaşmalıyız. Hızla. Büyümü kullanabilirim. Beni Xar'a..."</p>

  <p>Götürür demek üzereydi, ama sonra hatırladı -alnındaki yara. Acı acı yanıyor olmasına rağmen ona dokunmaktan kaçındı.</p>

  <p>"Son Kapı'ya götürür," diye bitirdi zayıfça. "Orada bulundum. Zihnimde görebiliyorum."</p>

  <p>"Gidebilirsin," dedi Alfred. "Ama bizi yanında götüremezsin."</p>

  <p>"Ne fark eder ki?" dedi Marit, umutla canlanarak. "Sana artık neden ihtiyacım olsun, Sartan Lordum düşmanlarıyla savaşacak, muzaffer çıkacaktır. Ve Haplo da iyileşecek..."</p>

  <p>Rün çemberini çizip içine girmeye hazırlandı. Alfred birşeyler geveleyerek ayağa kalkmıştı, anlaşılan onu durdurmaya çalışacaktı. Marit onu görmezden geldi. Çok yaklaşırsa...</p>

  <p>"Yardımcı olabilir miyim, beyler, hanımefendi?"</p>

  <p>Bir centilmen -etkileyici, tamamen siyahlara bürünmüş: siyah diz boyu pantolon, siyah kadife ceket, siyah ipek çorap; arkada siyah bir kurdele ile bağlanmış beyaz saçlar- ormandan dışarı adım attı. Yanında uzun sakalı ve saçları olan, fare grisi cüppe, giymiş, hepsinin tepesine perişan görünüşlü, sivri bir şapka takmış yaşlı bir adam vardı.</p>

  <p>Yaşlı adam şarkı söylüyordu.</p>

  <p>'Birdirbir... ve bir başına... ve bundan böyle daima.’</p>

  <p>Nazikçe, hüzünle gülümsedi, içini çekti ve yine başladı. "Büyüdüğüm her gün -oo, sana bir tane- oo. Seninki kimdir -oo Birdirbir. . . "</p>

  <p>"Afedersiniz, efendim," dedi centilmen alçak sesle, "ama yalnız değiliz."</p>

  <p>"Hı" Yaşlı adam şiddetle irkildi. Şapkası başından düştü. Ona bakan üç şaşkın kişiyi derin bir şüpheyle süzdü. "Siz burada ne yapıyorsunuz? Dışarı çıkın!"</p>

  <p>Siyahlı centilmen sabırla içini çekti. "Bunun hiç akıllıca olduğunu sanmıyorum. Bunlar bulmak için geldiğimiz kişiler, efendim. "</p>

  <p>"Emin misin?" Yaşlı adam kuşkulu görünüyordu.</p>

  <p>Marit gözlerini yaşlı adama dikti. "Seni tanıyorum! Abarrach'tan. Sen bir Sartansın, lordumun tutsağıydın."</p>

  <p>Marit, yaşlı adamın Abarrach'ın hücrelerinden birinde ettiği gevezelikleri, saçma sohbetini hatırlayabiliyordu. Onun deli olduğunu düşünmüştü.</p>

  <p>"Şimdi ben mi öyleyim diye merak ediyorum," diye mırıldandı.</p>

  <p>Yaşlı adam gerçekten orada mıydı? Yoksa kendi yorgun zihninden mi fırlamıştı? Uzun zaman uyumayanlar aslında olmayan şeyler görmeye başlardı. Usta Hugh'ya baktı, onun ve Alfred'in yaşlı adama baktığını görünce rahatladı. Ya sıradışı bir büyü ile uykuya dalmışlardı, ya da yaşlı adam gerçekten önünde duruyordu.</p>

  <p>Marit kılıcını çekti.</p>

  <p>Yaşlı adam ona eşit bir şaşkınlıkla bakıyordu. "Bu bana neyi hatırlatıyor? Ormanda kaybolmuş üç çaresiz görünüşlü karakter. Hayır, sen söyleme. Ben bulurum. Büyükhala Elm'in hayaleti! Korkuluk." Öne fırlayan yaşlı adam Alfred'in elini yakaladı ve içtenlikle sallamaya başladı.”</p>

  <p>Sonra Hugh'ya döndü. "Ve Aslan. Nasılsınız, bayım Ve Teneke adam!" Marit'e doğru atıldı, ama Marit kılıcının ucunu yaşlı adamın boğazına çevirmişti.</p>

  <p>"Benden uzak dur, ihtiyar aptal. Buraya nasıl geldin?"</p>

  <p>"Ah." Yaşlı adam bir adım geriledi, ona kurnaz bakışlarla baktı. "Henüz Oz'a varmamışsınız, gördüğüm kadarıyla. Orada yürekler özgürdür, hayatım. Elbette, yüreği içeri koyabilmek için senin kendini açabilmen gerekir. Bazıları bunu oldukça rahatsız edici bulur. Yine de..."</p>

  <p>Marit kılıçla tehditkar bir hareket yaptı. "Sen kimsin? Buraya nasıl geldin?"</p>

  <p>"Kim olduğum konusunda..." Yaşlı adam düşüncelere daldı. "İyi bir noktaya değindin. Eğer sen Korkuluk, sen Aslan, sen de Teneke Adam'san, o zaman benim de şey olmam gerek... Dorothyl"</p>

  <p>Yaşlı adam sırıttı, reverans yapıp elini uzattı. "Benim adım Dorothy. Topeka'nın batısındaki küçük bir kasabadan gelen kasabalı kız. Ayakkabılarımı beğendiniz mi?"</p>

  <p>"Beni affedin, efendim," diye sözünü kesti centilmen. "Ama siz şey değilsiniz..."</p>

  <p>"Ve bu," diye haykırdı yaşlı adam zaferle, kollarını siyahlı centilmenin boynuna dolayarak, "benim küçük köpeğim Toto!"</p>

  <p>Bu fikir centilmene büyük acı vermiş gibiydi. "Korkarım değilim, efendim." Yaşlı adamın kollarından kurtulmaya çalıştı. "Beni affedin, beyler, hanımefendi," diye ekledi. "Bu tamamen benim hatam. Ona gözkulak olmam gerekirdi."</p>

  <p>"Buldum! Sen Zifnab'sın!" diye haykırdı Alfred.</p>

  <p>"Çok yaşa," diye karşılık verdi yaşlı adam nazikçe. "Mendil ister misin?"</p>

  <p>"Sizi kastediyor, efendim," dedi centilmen pes etmiş bir sesle.</p>

  <p>"Öyle mi?" Yaşlı adam fena halde şaşırmıştı.</p>

  <p>"Evet, efendim. Siz bugün Zifnab'sınız."</p>

  <p>"Dorothy değil miyim?"</p>

  <p>"Hayır, efendim. Ve eklemeliyim, efendim, ben ondan hiç hoşlanmadım aslında," diye ekledi centilmen biraz bozularak. "Belki şeyden bahsetmiştir, Bay Bond'dan"</p>

  <p>"Korkarım hayır, efendim. Bugün değil. Siz Zifnab'sınız, efendim. Büyük ve güçlü bir sihirbaz."</p>

  <p>"Eh, elbette öyleyim! Duş perdesinin arkasındaki adama önem vermeyin. Kötü kabuslardan yeni uyandı. Labirent'e gelmek için büyük ve güçlü bir sihirbaz olmak gerekir, değil mi? Ve ben -Hey, bak hele, ihtiyar dostum. Seni tekrar görmek de çok güzel."</p>

  <p>Alfred ciddiyetle Zifnab'ın elini sıkıyordu. "Sizi tanıdığım için çok memnun oldum, bayım. Haplo bana sizinle karşılaşmasını anlattı. Pryan'daydı, değil mi?"</p>

  <p>"Evet, işte buydu! Hatırladım!" Zifnab'ın yüzü parladı, sonra karardı. Hüzünlendi. "Haplo. Evet, hatırlıyorum." İçini çekti. "Çok üzgünüm..."</p>

  <p>"Bu kadarı yeterli, efendim," diye sözünü kesti centilmen sert bir sesle.</p>

  <p>"Ne demek istiyor?" diye sordu Marit. "Haplo'ya ne olmuş?"</p>

  <p>"Hiçbir şey demek istemiyor," dedi centilmen. "Öyle değil mi, bayım?"</p>

  <p>"Ah, evet. Bu doğru. Hiçbir şey. Nada. Zip." Zifnab sinirli sinirli sakalıyla oynamaya başladı.</p>

  <p>"Sizin Son Kapı hakkında konuştuğunuzu duyduk," diye devam etti centilmen. "Sanırım ben ve kardeşlerim size yardımcı olabiliriz. Biz de o tarafa gidiyoruz."</p>

  <p>Bakışlarını gökyüzüne çevirdi. Marit bakışlarını güvensizlikle takip ederek yukarı baktı. üzerinden bir gölge aktı. Sonra bir tane daha, bir tane daha. Sersemlemiş bir şekilde, Pryan gökleri gibi mavi-yeşil, pulları Pryan'ın dört güneşi gibi parlayan yüzlerce ejdere bakakaldı.</p>

  <p>Ve şimdi, dev bir ejder tepesine dikilmiş, Labirent'in gri güneşini kapatıyordu. Mavi-yeşil pulları parlıyordu. Siyahlı centilmen yok olmuştu.</p>

  <p>Marit korkuyla titredi, kendi güvenliği ve iyiliği için değil. Korkmuştu, çünkü aniden dünyası, evreni, lordunun derisindeki desene yaptığı gibi paramparça olmuştu. Yırtıkların içinden parlak bir ışığın parladığını gördü, aniden korkunç bir karanlığa boğuldu. Labirent'in gri gökyüzünü, alevler içindeki Nexus'tu, son bir ümitsiz savaş veren halkını -karanlıkla aydınlığın arasında kısılı kalmış küçük, zayıf yaratıklar-gördü.</p>

  <p>Neye, neden saldırdığını bilmeden, yalnızca ümitsizliğe boğulduğunu bilerek ejdere kılıcıyla vurdu.</p>

  <p>"Dur!" Alfred kolunu yakaladı. "Savaşma!" Bakışlarını ejdere kaldırdı. "Bu ejderler bize yardım etmek için burada, Marit. Halkına yardım etmek için. Onlar yılanların düşmanı. Bu doğru, değil mi?"</p>

  <p>"Dalga kendini düzeltmek için harekete geçer," dedi Pryan ejderi. "Zamanın başlangıcından beri böyle olmuştur. Sizi Son Kapı'ya götürebiliriz. Diğerlerini götürüyoruz."</p>

  <p>Ejderlerin sırtında Patrynler vardı. Ellerinde silah taşıyan erkekler ve kadınlar. Marit önde giden Reis Vasu'yu tanıdı ve anladı. Halkı duvarlı kentlerinin güvenliğini terk ediyor, Son Kapı'da düşmanla savaşmaya gidiyordu.</p>

  <p>Usta Hugh çoktan ejderin geniş sırtına binmiş, Alfred'in -güçlükle- arkasına tırmanmasına yardımcı oluyordu.</p>

  <p>Marit büyüsüne güvenmeyi tercih ederek tereddüt etti.</p>

  <p>Sonra başaramayabileceğini fark etti. Yorgundu. Çok yorgun. Son Kapı'ya ulaştıklarında tüm gücüne ihtiyaç duyacaktı.</p>

  <p>Marit ejdere tırmandı, hayvanın geniş sırtına, dev, güçlü kanatların çıktığı kürek kemiklerinin arasına oturdu.<a href="../Text/dipnotlar.xhtml#a2" id="k2"><sup>[2]</sup></a> Kanatlar havayı dövmeye başladı. Operasyonu yönetmekte olan Zifnab, ona kimsenin dikkat etmediğinin farkında değildi. Aniden boğuluyormuş gibi haykırdı. "Durun! Ben nereye oturacağım"</p>

  <p>"Siz gitmiyorsunuz, efendim," dedi ejder. "Sizin için çok tehlikeli olur."</p>

  <p>"Ama buraya yeni gelmiştim!" diye sızlandı Zifnab.</p>

  <p>"Ve bu kadar kısa sürede mümkün olabileceğine inandığımdan çok daha fazla zarar verdiniz," diye yorum yaptı ejder kasvetle. "Ama daha önce konuştuğumuz o küçük mesele var. Chelestra'da. Sanırım o konuyu olay çıkarmadan halledebilirsiniz, değil mi?"</p>

  <p>"Bay Bond yapabilir," dedi Zifnab kurnaz kurnaz.</p>

  <p>"Söz konusu bile olamaz!" Ejder sinirle kuyruğunu savurdu.</p>

  <p>Zifnab omuzlarını silkti, şapkasını çevirdi. "Diğer yandan, Dorothy olabilirim." Topuklarını birbirine vurdu. “Ev gibisi yoktur. Hiçbir yer...”</p>

  <p>"Ah, pekala," diye terslendi ejder. "Eğer başka bir şey bulamıyorsanız. Bunu domuz kahvaltısına çevirmeyin, olmaz mı?"</p>

  <p>Sözüm söz," dedi Zifnab ciddiyetle, selam vererek, "Majes'teleri'nin Gizli Servisi'nin bir üyesi olarak."</p>

  <p>Ejder derin bir göğüs geçirdi. Pençesini salladı ve Zifnab kayboldu.</p>

  <p>Kanatlarını vurdu, toz bulutları kaldırdı ve Marit'in manzarasını kapattı. Marit ele metal gibi sert gelen parlak pullara sıkı sıkı tutundu. Ejder gökyüzünde yükseldi. Ağaç tepeleri altında uzaklaştı. Işık -işaret ateşi kadar sıcak ve parlak-yüzüne dokundu.</p>

  <p>"Bu ışık nedir?" diye haykırdı korkuyla.</p>

  <p>"Güneş ışığı," dedi Alfred huşuyla.</p>

  <p>"Işık nereden geliyor?" diye sordu Marit, çevresine bakınarak. "Labirent'te güneş yoktur."</p>

  <p>"Kaleler," diye yanıt verdi Alfred. Gözlerinde yaşlar parlıyordu. "Işık Pryan'ın kalelerinden geliyor. Umut var, Marit. Umut var!"</p>

  <p>"Onu yüreklerinizden çıkarmayın," dedi ejder sertçe. "Çünkü eğer tüm umutlar ölürse, o zaman biz de ölürüz."</p>

  <p>Yüzlerini ışıktan çevirerek kırmızı lekeli karanlığa doğru uçtular.</p>

  <p class="whitespace">&nbsp;</p>
</body>
</html>
