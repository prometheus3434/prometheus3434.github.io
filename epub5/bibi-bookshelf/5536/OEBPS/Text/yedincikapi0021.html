<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YİRMİ BİRİNCİ BÖLÜM</h1>
  <hr color="black" size="3" />

  <h3 class="sigil_not_in_toc">EMİN LİMAN<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Alfred geminin küpeştesine yaslanmış, boşluğa bakarak ümitsizce ne yapacağını merak ediyordu. Diğer yandan, Ramu ile birlikte Labirente gitmesi çok önemli geliyordu.</p>

  <p>Konsey üyesinin gerçek durumu anlaması için uğraşmaya devam etmeliyim. Gerçek düşmanımızın yılanlar olduğunu, bu kötülüğe karşı Patrynler ile Sartanlar güçlerini birleştirmezlerse sonunda bizi tüketeceklerini anlamasını sağlamalıyım.</p>

  <p>"Yalnızca bizi değil," dedi Alfred kendi kendine, "menschleri de. Onları bu dünyalara biz getirdik, onlar bizim sorumluluğumuz altında."</p>

  <p>Evet, bu konuda görevi açıktı, ama Ramu'yu tehlikeye karşı nasıl uyaracağı o anda aklında oldukça bulanıktı.</p>

  <p>Ama, diğer yandan, Haplo vardı.</p>

  <p>"Seni bırakamam," diye itiraz etti Alfred ve endişeyle Haplo'nun itirazına direnmesini bekledi. Ama dostu son zamanlarda tuhaf bir şekilde sessizdi, köpeğe Marit'i durdurmasını emrettiğinden beri. Bu sessizlik uğursuzdu, Alfred'i huzursuz ediyordu. Bunun, Haplo'nun onları gitmeye zorlama yöntemi olup olmadığını merak etti. Haplo, bunu yaparak halkına yardımcı olacağını düşünse o an kendini feda ederdi...</p>

  <p>Alfred bütün bunları düşünürken Marit irkilerek ayağa kalktı ve haykırdı.</p>

  <p>"Alfred!" Kolunu yakaladı, neredeyse sırtüstü küpeşteden aşağı düşürecekti. "Alfred! Bak!"</p>

  <p>"Kutsal Sartan!" diye fısıldadı Alfred şok içinde.</p>

  <p>Usta Hugh'yu, katilin gemide olduğunu unutmuştu. Ve şimdi Hugh, Ramu'yu yakalamış, Lanetli Hançer'i Sartan'ın boğazına dayamıştı.</p>

  <p>Alfred ne olmuş olması gerektiğini açıkça anladı.</p>

  <p>Kamarada saklanan Hugh Sartanların gelişini görmüştü.</p>

  <p>Onların Alfred ile Marit'i tutsak almasını izlemişti. Dostları, yol arkadaşları ve kendi kendini atamış muhafızları olarak onları özgürlüklerine kavuşturması gerektiğini düşünmüştü. Tek silahı Sartan hançeriydi.</p>

  <p>Ama hançer yapanların bu Sartanlar olduğunu unutmuştu. "Hiçbiriniz kıpırdamayın," diye uyardı Usta Hugh, bakışları gemideki herkesi tarayarak. Ramu'yu neredeyse geriye devirerek daha sıkı kavradı. Usta, ciddi olduğunu göstermek için korku içindeki izleyicilere hançeri teşhir etti. "Yoksa önderiniz boynunda on beş santimlik bir hançer bulur. Alfred, Marit, gelin ve yanımda durun."</p>

  <p>Alfred kıpırdamadı. Kıpırdayamıyordu.</p>

  <p>Büyülü hançer nasıl tepki gösterecek, diye merak etti çılgınca. En büyük sadakati onu kullanana Usta Hugh'ya karşıydı. Hançer, hatasını anlamadan önce Ramu'ya saplanabilirdi -özellikle de ona karşı büyü kullanmaya kalkışırsa.</p>

  <p>Ve eğer Ramu ölürse, Patrynler ile Sartanları bir araya getirme umutları da ölürdü.</p>

  <p>Diğer Sartanlar ikisine şaşkınlık içinde, neler olup bittiğini tam olarak kavrayamadan bakıyorlardı. Ramu da sersemlemiş gibiydi. Muhtemelen hayatı boyunca hiç böyle bir hakarete uğramamıştı. Nasıl tepki göstereceğini bilmiyordu. Ama hızlı düşünürdü. Kısa süre sonra...</p>

  <p>"Konsey üyesi!" diye haykırdı Alfred ümitsizce. "Adamın elindeki silah büyülü bir silah. Ona karşı büyü kullanma! Bu her şeyi daha da kötüleştirir!"</p>

  <p>"Aferin!" dedi Marit yumuşak sesle. "Sen onu meşgul et." Alfred dehşet içindeydi. Marit niyetini tamamen yanlış anlamıştı. "Hayır, Marit. Bunu kastetmedim... Marit, yapma..."</p>

  <p>Marit dinlemiyordu. Kılıcı yerde, Sartanların koruması altında yatıyordu: Sersem: sersem, inanamayarak önderlerine bakan Sartanların. Marit kılıcını kolaylıkla kaptı, Hugh'ya doğru koştu. Alfred onu durdurmaya çalıştı, ama gittiği yere bakmıyordu ve köpeğe takılıp tepeüstü düştü. Acıyla ciyaklayan hayvan tüylerini kabarttı ve herkese havlamaya başladı.</p>

  <p>Kafası karışan Sartanlar emir vermesi için Ramu'ya baktılar.</p>

  <p>"Lütfen! Sakin olun. Kimse bir şey yapmasın!" Alfred yalvarıyordu, ama köpeğin çılgınca havlamaları yüzünden kimse onu duymuyordu ve duysa da fark etmezdi zaten.</p>

  <p>O anda Ramu, Hugh'nun bedenine felç edici bir elektrik akımı gönderdi.</p>

  <p>Hugh yere yığıldı, acı içinde kıvranmaya başladı. Ama akım katili yere yıkmaktan fazlasını yaptı. Şok, Lanetli Hançer'i harekete geçirdi., Hançer büyüyü tanıdı -Sartan büyüsü-ve Hugh'nun, hançeri kullananın tehlikede olduğunu anladı. Hançer koşarak yaklaşan Marit'i düşman olarak gördü.</p>

  <p>Lanetli Hançer eyleme geçti. Yapmaya eğitildiği gibi, düşmanı ile savaşmak için çevrede bulunabilecek en büyük gücü çağırdı.</p>

  <p>Geminin güvertesinde, lazar Kleitus belirdi. Bir kalp atımı kadar sürede, Abarrachın tüm ölüleri geminin küpeştesinden aşmaya başlamıştı.</p>

  <p>"Büyüyü kontrol et!" diye haykırdı Alfred. "Ramu -büyünün kontrolünü ele geçirmen gerek!"</p>

  <p>Hançer yalnızca ölüleri yardımına çağırmıştı; üstlerinde kontrolü yoktu. Hançerin amacı kontrol değildi. Yaratıcısının amacını yerine getirdikten sonra, her zamanki şekline bürünmüş, inleyen Usta Hugh'nun yanında yere düşmüştü.</p>

  <p>Kleitus, Marit'e doğru atıldı, sıska elleri boğazına uzandı. Marit kılıcı ile vurdu ona -kemikli kollardan birini kesip açan bir darbe. Kan akmadı, ölü et lime lime asılı kaldı. Kleitus yarayı hissetmedi bile.</p>

  <p>Marit lazara istediği kadar vurabilirdi, ama etkisi olmazdı. Lazarın tırnakları derisine sürtündü ve Marit acıyla inledi. Hızla zayıflıyordu. Bu korkunç lazara karşı uzun zaman dayanamazdı.</p>

  <p>Köpek, Kleitus'un üzerine atladı. Vahşi bir tekme hayvanı yere yuvarladı. Artık, ellerinden gelse de Marit'e yardımcı olabilecek kimse yoktu. Gemideki Sartanlar kendi canlarını kurtarmak için savaşıyorlardı.</p>

  <p>Hançerin çağırdığı ölüler yaşayanların sıcak kanının kokusunu aldı, açlığını çektikleri ve nefret ettikleri bir koku. Ramu savunmasızca, şaşkınlık içinde lazarların halkına saldırmasını izledi.</p>

  <p>Alfred arbedenin içinde büyüyü bozarak, cesetlerin ayaklarına takılarak, arkasında kaos ve kargaşa bırakarak yürüdü. Ama Ramu'ya ulaşmayı başardı.</p>

  <p>"Bu ölüler... bizim!" diye fısıldadı Ramu huşu içinde. "Bu dehşet... halkımız..."</p>

  <p>Alfred onu duymazdan geldi. "Hançer! Hançer nerede?"</p>

  <p>Onun Usta Hugh'nun yanına düştüğünü görmüştü. Katilin yanında diz çöktü, çılgınca hançeri aradı. Bulamıyordu. Hançer gitmişti. Belki de ayakları onu tekmeleyip uzaklaştırmıştı.</p>

  <p>Marit'in işi bitmek üzereydi. Derisindeki desenler artık parlamıyordu. Faydasız kılıcı düşürmüş, Kleitus'la çıplak ellerini kullanarak savaşıyordu. Lazar yavaş yavaş onun canını çıkarıyordu.</p>

  <p>"Burada!" Usta Hugh yuvarlandı, Alfred'e doğru bir şey ittirdi. Hançerdi bu. Hugh üzerine yatmış, bedeni onu gizlemişti.</p>

  <p>Alfred tereddüt etti, ama yalnızca bir an. Eğer Marit'i kurtarmak için gerekiyorsa... Hançeri aldı, elinde kıvrandığını hissetti. Tam Kleitus'a saldırmak üzereyken siyah cüppeli bir şekil onu durdurdu.</p>

  <p>"Bizim yaratımımız," dedi Balthazar sertçe. "Bizim sorumluluğumuz. "</p>

  <p>Ölüçağıran Kleitus'a yaklaştı. Öldürme işine yoğunlaşmış lazar Balthazar'ın yaklaştığını fark etmedi.</p>

  <p>Ölüçağıran uzandı, Kleitus'un kollarından birini tuttu ve büyünün sözlerini söylemeye başladı.</p>

  <p>Balthazar, Kleitus'un ruhunu yakalamıştı.</p>

  <p>Korkunç dokunuşu hisseden, sonunun geldiğini fark eden Kleitus Marit'i bıraktı. Lazar korkunç bir çığlıkla Balthazar'a döndü ve ölüçağıranın ruhunu yok etmeye çalıştı.</p>

  <p>Savaş tuhaf ve korku vericiydi, çünkü izleyenlere, ikisi bir kucaklaşma ile kilitlenmiş gibi görünüyordu, yüzlerinin tiksinti verici çarpılması olmasa sevgi dolu sanılabilecek bir kucaklaşma.</p>

  <p>Balthazar da neredeyse ceset kadar solgundu, ama dayandı. Hafif bir inleme kaçtı ağzından. Kleitus'un ölü gözleri irileşti. Hayalet, özgür kalmak için can atan, ama bilinmeyene gitmekten korkan bir tutsak gibi lazarın bedenine girdi, çıktı.</p>

  <p>Balthazar Kleitus'u diz çökmeye zorladı. Lazarın çığlıkları ve küfürleri dehşet vericiydi, adamın ruh tarafından kasvetle tekrarlanıyordu.</p>

  <p>Ve sonra Balthazar'ın sert ifadesi yumuşadı. Ölümcül bir güç sarfeden elleri kavrayışlarını gevşetti, ama lazarı sıkı sıkı tutmaya devam etti.</p>

  <p>"Salıver gitsin," dedi. "İşkence sona erdi."</p>

  <p>Kleitus son bir ümitsiz çaba gösterdi, ama ölüçağıranın büyüsü hayaleti güçlendirmiş, çürüyen bedeni zayıflatmıştı. Hayalet kendini kurtardı. Beden ufalandı, güvertenin üzerine yığıldı. Hayalet üzerinde üzüntü içinde kıvrandı; sonra, sanki fısıldanan bir duanın nefesi üflenmiş gibi süzülüp gitti.</p>

  <p>Alfred'in titreyen eli hançerin kabzasının üzerinde sıkıca kapandı. "Dur!" Hançere titrek bir sesle büyülü emri verdi.</p>

  <p>Savaş aniden sona erdi. Lazarlar, ya önderlerini kaybettiklerinden, ya da hançerin büyüsünün emri sonucunda saldırıyı kestiler. Ölüler yok oldu.</p>

  <p>Yere yıkılacak kadar zayıflamış olan Balthazar yavaş yavaş döndü.</p>

  <p>"Hala ölüçağırıcılığı öğrenmek istiyor musun?" diye sordu Ramu'ya gergin, acı bir gülümsemeyle.</p>

  <p>Ramu bir zamanlar Abarrach Hükümdarı olan Sartan'ın korkunç kalıntılarına baktı. Konsey üyesi yanıt vermedi.</p>

  <p>Balthazar omuzlarını silkti. Marit'in yanında diz çöktü, ona yardım etmek için elinden geleni yapmaya başladı.</p>

  <p>Alfred, Marit'e yöneldi, Ramu'nun yolunu kestiğini gördü.</p>

  <p>Alfred neler olduğunu tam olarak anlayamadan, Ramu Lanetli Hançer'i tutmuş, Alfred'in elinden koparmıştı. Konsey üyesi hançeri başta merakla, sonra tanıyarak inceledi. "Evet," dedi sessizce. "Buna benzer silahlar hatırlıyorum."</p>

  <p>"İğrenç silahlar," dedi Alfred alçak sesle. "Menschlerin öldürmesine yardımcı olmak için tasarlanmış. Ve karşılığında öldürülmesine. Bizim için -koruyucuları, savunucuları için. Tanrıları için."</p>

  <p>Ramu öfkeyle kızardı. Ama sözlerin gerçekliğini inkar edemezdi, ne de elinde tuttuğu çirkin şeyin gerçekliğini. Hançer yaşamla kıvranıyordu. Ramu yüzünü buruşturdu; eli irkildi. Hançere dokunmaktan tiksiniyor gibiydi, ama onu bırakamıyordu da.</p>

  <p>"Ben alayım," dedi Alfred.</p>

  <p>Ramu onu cüppesinin kemerine soktu.</p>

  <p>"Hayır, kardeşim. Balthazar'ın söylediği gibi, bu bizim sorumluluğumuz. Onu bana bırakabilirsin. Güvenle," diye ekledi, bakışları Alfred'inkilerle karşılaşarak.</p>

  <p>"Bırak alsın," dedi Usta Hugh. "Lanet şeyden kurtulduğum için memnun olacağım."</p>

  <p>"Konsey üyesi," diye yalvardı Alfred, "gücümüzün nasıl korkunç şeyleri serbest bırakabileceğini gördün. Kendimize ve başkalarına getirdiğimiz kötülüğü gördün. Bunu devam ettirme..."</p>

  <p>Ramu burun kıvırdı. "Burada olanı, Patryn kendi başına getirdi. O ve onun ırkı, nihai olarak durdurulmadığı sürece sorun yaratmaya devam edecek. Planlandığı gibi Labirent'e gidiyoruz. Yolculuğa hazırlansan iyi olacak."</p>

  <p>Yürüyüp gitti.</p>

  <p>Alfred içini çekti. Eh, en azından Labirent'e ulaştıklarında Ramu'nun anlamasını...</p>

  <p>Her durumda Ramu...</p>

  <p>Yoksa belki de...</p>

  <p>Kafası karışmış, üzgün bir şekilde, bir kez daha Marit'in yanına gitmeye çalıştı.</p>

  <p>Bu sefer köpek yolunu kesti.</p>

  <p>Alfred hayvanın çevresinden dolaşmaya çalıştı.</p>

  <p>Köpek onu engelledi, Alfred sağa gittiğinde sola yöneldi,</p>

  <p>Alfred sola döndüğünde sağa fırladı. Alfred kendi ayaklarına ümitsizce dolanarak durdu. Hayvana şaşkınlık içinde baktı.</p>

  <p>"Ne yapıyorsun? Neden beni Marit'den uzak tutuyorsun?" Köpek yüksek sesle havladı.</p>

  <p>Alfred onu kenara kovmaya çalıştı.</p>

  <p>Köpek kovulmayı kabul etmedi ve aslında, bu öneriden alındı. Hırladı, dişlerini çıkardı.</p>

  <p>Alfred irkilerek birkaç adım geriledi.</p>

  <p>Köpek memnun olarak ona doğru ilerledi.</p>

  <p>"Ama... Marit! Bana ihtiyacı var," dedi Alfred ve köpeğin yanından dolanmaya çalıştı.</p>

  <p>Köpek, sanki koyun güdermişçesine yerinden fırladı ve önünü kesti. Alfred'in ayak bileklerini ısırarak onu geriye sürmeye devam etti.</p>

  <p>Balthazar başını kaldırdı; siyah gözleri Alfred'i delip geçti.</p>

  <p>"Ona bakılacak, söz veriyorum, kardeşim. Onun için korkmadan git, ne yapman gerekiyorsa yap. Labirent'teki halka gelince, senin söylediklerini dinledim. Aldığım zorlu derslere dayanarak kendi yargımı kendim vereceğim. Hoşçakal, Alfred."</p>

  <p>Balthazar gülümseyerek ekledi, "Ya da adın her ne ise."</p>

  <p>"Ama ben bir yere gitmiyorum..." diye itiraz etti Alfred. Köpek sıçradı, Alfred'in göğsüne çarptı ve onu geminin küpeştesinin üzerinden Ateş Denizi'ne düşürdü.</p>

  <p class="whitespace">&nbsp;</p>
</body>
</html>
