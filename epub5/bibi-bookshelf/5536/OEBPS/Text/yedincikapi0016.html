<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON ALTINCI BÖLÜM</h1>
  <hr color="black" size="3" />

  <h3 class="sigil_not_in_toc">EMİN LİMAN<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Alfred gözlerini kırpıştırdı, bakakaldı. Marit düşecek gibi olup ona tutundu.</p>

  <p>Xar ikisini de görmezden geldi. Gergin bacakların üzerinde, dişlerini çıkamıış hırlayan köpeği yakalamak için uzandı. "Ejder!" dedi Haplo.</p>

  <p>Ejder!</p>

  <p>Alfred olasılığa, büyüye tutundu. Havaya sıçradı, bedeni büyüyle kıvrandı, dans etti. Ve aniden Alfred artık geminin içinde değil, çok yükseklerindeydi. Xar, Sartan'ın yanında duran tehditkar bir şekil değil, çok aşağıda duran, ona bakan küçük, önemsiz bir şekildi.</p>

  <p>Marit sersem sersem Alfred'in sırtına tutundu. Büyü onu dönüştürdüğünde ceketine tutunuyordu ve anlaşılan büyü onu da Alfred'le beraber götürmüştü. Ama köpek hala güvertede, öne arkaya koşarak Alfred'e bakıyor ve havlıyordu.</p>

  <p>"Pes et, Sartan!" diye seslendi Xar. "Tuzağa düştün. Abarrach'ı terk edemezsin." .</p>

  <p>"Gidebilirsin, Alfred!" dedi Haplo ona. "Sen ondan daha güçlüsün! Saldır ona! Gemiyi geri al"</p>

  <p>"Ama köpeği incitebilirim..." Alfred tereddüt içindeydi.</p>

  <p>Xar şimdi hayvanı yakalamış, ensesinden tutuyordu. "Gemini benden geri alabilirsin, Sartan. Ama sonra ne olacak? Dostun olmadan mı gideceksin? Köpek Ölüm Kapısı'ndan geçemez. "</p>

  <p>Köpek Ölüm Kapısı'ndan geçemez.</p>

  <p>"Bu doğru mu, Haplo?" diye sordu Alfred. Haplo'nun yanıtlamayacağını görünce kendi sorusunu yanıtladı. "Buydu, değil mi? Önerinde doğru olmayan bir şeyin olduğunu biliyordum. Köpek Ölüm Kapısı'ndan geçemez! Sensiz olmaz!"</p>

  <p>Haplo yanıt vermedi.</p>

  <p>Ejder mutsuzca, kararsızlık içinde çemberler çizdi. Çok aşağıda, Xar'ın elindeki köpek onları izledi ve sızlandı.</p>

  <p>"Dostunu burada yalnız ölmeye bırakmazsın, Alfred," diye bağırdı Xar. "Yapamazsın. Sevgi kalp kırar, değil mi, Sartan..."</p>

  <p>Ejder tereddüt etti. Kanatları düştü. Alfred teslim olmaya hazırlandı.</p>

  <p>"Hayır!" diye bağırdı Haplo.</p>

  <p>Köpek Xar'ın elinde kıvrandı, şiddetle ısırdı. Dişler lordun siyah cüppesinin kol yenini yırttı. Xar köpeği bıraktı, salyalar akıtan hayvandan bir adım geriledi.</p>

  <p>Köpek güverteden atladı, rıhtıma kondu. Elinden geldiğince hızlı koşarak Emin Liman kasabasına yöneldi.</p>

  <p>Ejder aşağı süzüldü, ufalanan binaların arasında kaybolana kadar korumak için üzerinde uçtu. Köpek boş bir eve sürünerek varınca durdu, nefes nefese, takip edilip edilmediğini görmek için bekledi.</p>

  <p>Takip edilmiyordu.</p>

  <p>Nexus Lordu köpeği durdurabilirdi. Tek bir rün söyleyerek onu öldürebilirdi. Ama hayvanın gitmesine izin verdi. Amacına ulaşmıştı. Alfred artık asla Abarrach'ı terk edemezdi. Ve eninde sonunda, Xar'ı Yedinci Kapı'ya götürecekti.</p>

  <p>Sevgi kalp kırar.</p>

  <p>Xar gülümseyerek, kendinden hoşnut, gemiden ayrıldı ve şimdi ne yapacağını düşünmek için kütüphanesine gitti. Giderken, alnındaki deseni ovuşturdu.</p>

  <p>Bilincini zar zor koruyarak ejderin sırtına tutunan Marit inledi.</p>

  <p class="whitespace">&nbsp;</p>

  <p>Ejder terk edilmiş emin liman kasabasının üzerinde çemberler çizerek Xar'ın ne yapabileceğini görmek için bekledi. Alfred lordun ani ayrılışı dışında her şeye hazırlıklıydı.</p>

  <p>Xar yok olduğu zaman, Alfred bunun bir hile olabileceğini düşünerek bekledi ve izledi. Ya da belki de lord destek kuvvet almak için gitmişti.</p>

  <p>Hiçbir şey olmadı. Hiç kimse gelmedi.</p>

  <p>"Alfred," dedi Marit zayıfça. "İnsen iyi olacak. Ben... daha fazla dayanabileceğimi sanmıyorum."</p>

  <p>"Onu Salfag Mağaraları'na götür," diye öneride bulundu</p>

  <p>Haplo, "İlerideler, çok uzakta değil. Köpek yolu biliyor."</p>

  <p>Köpek saklandığı yerden çıktı, boş sokağın ortasına fırladı.</p>

  <p>Alfred'e bakarak bir kez havladı, sonra yoldan aşağı yürüdü.</p>

  <p>Ejder, Emin Liman'ın üzerinde keskin bir manevra yaparak köpeği takip etti, yok olana kadar Ateş Denizi boyunca uzanan yolu izledi: Köpek kıyıda yerden fırlamış dev kayaların arasında ilerlemeye başladı. Buranın Salfag Mağaraları girişinin yakınında olduğunu hatırlayan ejder sarmallar çizerek alçaldı, inecek uygun bir yer aradı.</p>

  <p>Bunu yapıp, yere daha yakın uçarken, Alfred hareket gördüğünü düşündü -darmadağınık kayalardan ve ağaçlardan ayrılan, uzaklaşarak gölgelerin içinde kaybolan bir gölge, O tarafa dikkatle baktı, ama hiçbir şey göremedi. Ejder kayaların arasında açık bir nokta bularak yere indi.</p>

  <p>Marit ejderin sırtından aşağı kaydı, kayaların arasına yığıldı ve kıpırtısız kaldı. Alfred normal şekline büründü, endişeyle onun üzerine eğildi.</p>

  <p>İyileştirme gücü Marit'i ölmekten korumuştu, ama daha fazlasını yapamamıştı. Zehir hala damarlarında dolaşıyordu. Ateşle yanıyordu ve her nefesi için çaba göstermesi gerekiyordu. Acı içinde gibi görünüyordu, Elini alnına götürdü, bastırdı.</p>

  <p>Alfred saçları arkaya itti. Desenin -Xar'ın desenin -ürkütücü bir ışıkla yandığını gördü. Alfred anladı, derin derin iç çekti.</p>

  <p>"Xar'ın gitmemize izin vermesine şaşmamak gerek," dedi. "Nereye gidersek gidelim, Marit onu bize getirecek."</p>

  <p>"Onu iyileştirmek zorundasın," dedi Haplo. "Ama burada değil. Mağaranın içinde. Uyuması gerek."</p>

  <p>"Evet, elbette."</p>

  <p>Alfred Marit'i nazikçe kaldırdı. Alfred'i tanıyan köpek bu manevrayı şüpheyle izledi. Görünüşe göre hayvan her an ikisini de kafaüstü Ateş Denizi'ne düşmekten kurtarmayı bekliyordu,</p>

  <p>Alfred kendi kendine mırıldanmaya, sanki bir çocuğa ninni söylermişçesine rünleri söylemeye başladı. Marit kollarında gevşedi, haykırmayı bıraktı. Derin, huzurlu bir nefes aldı. Başı Alfred'in omzuna düşmüştü. Alfred kendi kendine gülümseyerek onu kolaylıkla, bir kez bile kaymadan Salfag Mağaraları'nın girişine taşıdı. İçeri girecek oldu.</p>

  <p>Köpek takip etmeyi reddetti. Havayı kokladı. Bacakları gerildi, tüyleri diken diken oldu, Uyarırcasına hırladı.</p>

  <p>"İçeride bir şey var," dedi Haplo. "Gölgelerin içinde saklanıyor. Sağ tarafında."</p>

  <p>Alfred, Ateş Denizi'nin canlı parlaklığından sonra karanlıkta göremeyerek gözlerini kırpıştırdı'.</p>

  <p>"La... lazar değil..." Sesi endişeyle titriyordu.</p>

  <p>"Hayır," dedi Haplo.</p>

  <p>Köpek daha yakına geldi, yumuşak sesle hırladı.</p>

  <p>"Bu kişi canlı. Sanırım..." Haplo durdu. "Balthazar'ı hatırlıyor musun Abarrach'tan kaçarken arkada bıraktığımız Sartan ölüçağıranı"</p>

  <p>"Balthazar!" Alfred inanamıyordu. "Ama o ölmüş olmalı. Yanındaki tüm Sartanlar. Lazarlar onları yok etmiş olmalı."</p>

  <p>"Anlaşılan etmemiş. Benim tahminim, Balthazar ve halkının saklandığı yeri buldunuz. Unutma, onlarla ilk burada karşılaşmıştık. "</p>

  <p>"Balthazar!" diye tekrarladı Alfred inanmazlık içinde. Görmeye çalışarak gölgelerin içine baktı. "Lütfen, yardıma ihtiyacım var," diye seslendi, Sartanca konuşarak. "Daha önce de buraya gelmiştim. Beni hatırlıyor musun Adım..."</p>

  <p>"Alfred," dedi kuru, kulak tırmalayıcı bir ses, gölgelerin içinden. Perişan, lime lime siyah cüppeye bürünmüş bir Sartan gölgelerin içinden çıktı. "Evet, seni hatırlıyorum."</p>

  <p>Köpek korurcasına Alfred'in önünde durdu, Uzak dur dercesine havladı.</p>

  <p>"Korkma. Size zarar vermeyeceğim. Kimseye zarar verecek gücüm yok," diye ekledi Balthazar, sesinde acı bir tonla.</p>

  <p>Sartan zaten ince yapılıydı; acı ve yoksunluk onu zayıf, erimiş bırakmıştı. Bir zamanlar parlak siyah olan saçları ve sakalı -Sartanlar arasında sıradışıydı- zamanı gelmeden gri çizgilerle dolmuştu. Hareket etmenin onu yorduğu açık olsa da,</p>

  <p>Kendini gurur ve vakarla taşımaya çalışıyordu. Ama bir ölüçağıran olduğunu gösteren siyah cüppesi, sanki bir iskeleti örtüyormuş gibi, kemikli omuzlarından sarkıyordu.</p>

  <p>"Balthazar," dedi Alfred şok içinde tanıyarak. "Sensin.</p>

  <p>Ben... emin değildim."</p>

  <p>Sesindeki acıma çok açıktı. Balthazar'ın siyah gözleri öfkeyle çaktı. Dikildi, zayıf kollarını çökmüş göğsünde kavuşturdu.</p>

  <p>"Evet, Balthazar! Halkını Emin Liman rıhtımlarında ölmeye terk ettiğiniz kişi!"</p>

  <p>Balthazar'ı tanıyan köpek dostça ilerlemeye hazırlanıyordu. Hayvan hırladı, sorumlu olduğu kişilerin önünde durmak üzere geriledi.</p>

  <p>"Sizi neden arkada bıraktığımızı biliyorsun. Diğer dünyalara ölüçağırıcılığı götürmenize izin veremezdim," dedi Alfred sessizce. "Özellikle bu dünyaya nasıl zarar verdiğini gördükten sonra."</p>

  <p>Balthazar içini çekti. Öfkesi gerçek değil, refleksti, bir kıvılcım, uzun zaman önce ölmüş bir ateşten geriye kalmış tek şey. Göğsünde kavuşturduğu kolları ayrıldı, bitkinlik içinde yanlara düştü.</p>

  <p>"Anlıyorum. O zaman anlamıyordum, elbette. Ve öfkeme hakim olamıyorum." Siyah gözleri gölgelendi, acıyla doldu. "Neler çektiğimizi tahmin bile edemezsin. Ama söylediğin doğru. Düşüncesiz hareketlerimizle bu kötülüğü kendi başımıza biz sardık. Onunla başa çıkmak da bize düşüyor. Kadına ne oldu?"</p>

  <p>Balthazar Marit'i dikkatle inceledi. "O arkadaşınla aynı ırktan olmalı. Adı neydi Haplo. Derisindeki rün işaretlerini tanıdım."</p>

  <p>"Lazarlardan birinin saldırısına uğradı," diye açıkladı Alfred, bakışlarını Marit'e indirerek. Marit artık acı çekmiyordu. Bayılmıştı.</p>

  <p>Balthazar'ın yüz ifadesi sertleşti, karardı. "Halkımızın bir kısmı da aynı sonla karşılaştı. Korkarım onun için yapılabilecek hiçbir şey yok."</p>

  <p>"Tam tersine." Alfred kızardı. "Ben onu iyileştirebilirim. Ama saatlerce rahatsız edilmeden uyuyabileceği sessiz bir yere ihtiyacı var."</p>

  <p>Balthazar hiç kırpılmayan gözlerle Alfred'e baktı. "Unutmuşum," dedi ölüçağıran sonunda. "Bizlerin kaybettiği... yada artık uygulayacak gücümüzün kalmadığı becerilere sahip olduğunu unutmuşum. Onu içeri getir. Burada güvende olacak... bu kötü talihli dünyada olunabileceği kadar güvende."</p>

  <p>Ölüçağıran mağaranın derinliklerine giden yolu gösterdi. Yürürlerken, bir başka Sartan'ın, genç bir kadının yanından geçtiler. Balthazar ona başını salladı, bir işaret yaptı. Kadın Alfred ile dostlarına meraklı bir bakış fırlattı, sonra dışarıya yöneldi. Birkaç dakika sonra iki Sartan daha belirdi.</p>

  <p>"İstersen, kadını ilerideki yaşam alanına götürüp rahat etmesini sağlayabilirler," diye öneride bulundu Balthazar.</p>

  <p>Alfred tereddüt etti. Bu halka... kendi halkına tam olarak güvendiğinden emin değildi.</p>

  <p>"Seni yalnızca birkaç dakika meşgul edeceğim," dedi Balthazar. "Seninle konuşmak istiyorum."</p>

  <p>Siyah gözler deldi, dürtükledi. Alfred bir kez daha, o gözlerin görülmesini istediğinden çok daha fazlasını gördüğü hissine kapıldı. Ve Alfred Balthazar'ın merakını -her ne konuda ise- tatmin etmeden, ölüçağıranın Alfred'in Marit için herhangi bir şey yapmasına izin vermeyeceği açıktı.</p>

  <p>Alfred gönülsüzce Marit'i Sartanlara teslim etti. Ona iyilikle davrandılar, dikkatle mağaranın iç tarafına taşıdılar. Ama Alfred, Marit'le ilgilenen iki Sartan'ın en az yaralı Patryn kadar zayıf olduğunu fark etmeden geçemedi.</p>

  <p>"Gelişimiz hakkında uyarılmışsınız," dedi Alfred, kayaların arasında hareket eden kişiyi düşünerek.</p>

  <p>"Lazarlara karşı nöbet tutuyoruz," diye yanıt verdi Balthazar. "Lütfen, biraz oturalım. Yürümek beni yoruyor." Yıkılır gibi bir taşın üzerine oturdu.</p>

  <p>"İzci olarak... ölüleri kullanmıyorsunuz," dedi Alfred yavaşça, bu dünyada bulunduğu son seferi hatırlayarak. "Ya da sizin için savaşmak üzere."</p>

  <p>Balthazar ona keskin, kurnaz bir bakış fırlattı. "Hayır, kullanmıyoruz." Bakışları, mağaranın içlerine ilerledikçe çevrelerinde koyulaşmış gölgelere kaydı. "Artık ölüçağırıcılık yapmıyoruz. "</p>

  <p>"Memnun oldum," dedi Alfred içtenlikle. “Çok memnun oldum. Doğru kararı verdiniz. Ölüçağırma gücü zaten halkımıza büyük zarar verdi."</p>

  <p>"Ölüleri geri getirme gücü baştan çıkarıcı, bizim sevgi ve merhamet adını verdiğimiz duygulardan kaynaklanıyor." Balthazar içini çekti. "Ne yazık ki, aslında yalnızca bizim bencilce, gitmesine izin vermediğimiz bir şeye tutunma arzumuzmuş. Öngörüsüz ve kibirliydik, bu ölümlülüğün bir zirve olduğunu, elde edebileceğimiz en iyi şey olduğunu düşünüyorduk. Durumun bu olmadığını öğrendik."</p>

  <p>Alfred ona hayretle baktı. "Öğrendiniz mi? Nasıl?"</p>

  <p>"Prensim, sevgili Edmund'un bize gösterecek cesareti vardı. Anısını onurlandırıyoruz. Ölülerimizin ruhları artık gitmekte özgür, bedenleri saygıyla dinlenmeye bırakılıyor.</p>

  <p>"Ne yazık ki," diye ekledi, acılık sesine dönerek, "ölülerimizi gömmek çok alışılmış bir şey olmaya başladı..."</p>

  <p>Başını ellerinin arasına alarak, boş yere gözyaşlarını saklamaya çalıştı. Köpek daha önceki yanlış anlaşmayı affetmeye hazır, öne çıktı. Patisini ölüçağıranın dizine koydu, ona anlayışlı gözlerle baktı.</p>

  <p>"Lazarlardan kaçmak için denizden uzağa kaçtık. Ama bize yetiştiler. Kaybetmeye mahkum olduğumuz bir savaş verdik. Sonra içlerinden biri -Jonathan olarak bilinen genç bir asil öne çıktı. Prens Edmund'u özgür bıraktı, ruhunu huzura kavuşturdu ve bize yüzyıllardır korktuğumuz her şeyin asılsız olduğunu kanıtladı. Ruh yokluğa düşmüyor, yaşamaya devam ediyor. O ruhu bedenin zindanına zincirlemekle hata yapıyorduk. Jonathan, Kleitus ile diğer lazarları oyaladı, bize kaçacak zaman verdi.</p>

  <p>"Elimizden geldiğince saklandık. Ama yiyecek stoklarımız azdı, büyümüz gün be gün azalıyordu. Sonunda, açlığın zorlamasıyla bu terk edilmiş kasabaya geldik, kalan erzağı yağmaladık ve bu mağaraya taşındık. Şimdi yiyeceğimiz neredeyse tamamen tükendi ve yenisini bulma umudumuz yok. Kalanları da çok küçükleri ve hastaları beslemek için kullanıyoruz..."</p>

  <p>Balthazar durdu, gözlerini kapattı. Bayılacak gibi görünüyordu. Alfred kolunu ona doladı, kendi başına oturacak duruma gelene kadar destekledi onu. .</p>

  <p>"Teşekkür ederim," dedi Balthazar solgun bir gülümseme ile. "Şimdi daha iyiyim. Bu baş dönmeleri benim bir zayıflığım."</p>

  <p>"Yiyecek yoksunluğunun yol açtığı bir zayıflık. Tahminim, halkın yiyebilsin diye kendini yiyecekten yoksun bırakıyorsun. Ama sen onların önderisin. Sen hastalanırsan onlara ne olacak"</p>

  <p>"Ben yaşasam da, ölsem de, ne olacaksa o," dedi. Balthazar sertçe. "Umudumuz yok. Kaçış yolumuz yok. Yalnızca ölmeyi bekliyoruz." Sesi yumuşadı. "Ve prensimin bulduğu huzuru gördükten sonra, itiraf etmeliyim ki buna can atmaya başladım."</p>

  <p>"Hadi, hadi," dedi Alfred telaşla, bu konuşmalar karşısında korkarak. "Zaman harcıyoruz. Eğer biraz yiyeceğiniz kaldıysa, büyümü kullanarak daha fazlasını sağlayabilirim."</p>

  <p>Balthazar solgun solgun gülümsedi. "Bunun büyük yardımı olurdu. Ve kuşkusuz geminde iyi bir yiyecek stoku vardır."</p>

  <p>"Eh, evet, elbette, ben..." Alfred durdu. Dili damağına yapıştı.</p>

  <p>"İşte şimdi becerdin," diye mırıldandı Haplo.</p>

  <p>"Demek gördüğümüz gemi senin gerçekten!" Balthazar'ın gözleri ateşli bir parıltıyla yanıyordu. İskelet elini uzattı, Alfred'in solmuş, kadife yakasını yakaladı. "Sonunda kaçabileceğiz! Bu ölüm dünyasını terk edebileceğiz!"</p>

  <p>"Ben- ben- ben-" diye kekeledi Alfred. "Yani... görüyorsun..."</p>

  <p>Alfred görebiliyordu -bütün bunların tam olarak nereye gittiğini görebiliyordu. Titreyerek ayağa kalktı.</p>

  <p>"Bunu daha sonra tartışırız. Arkadaşımın yanına gitmem gerekiyor. Onu iyileştirmek için. Sonra halkına yardım etmek için elimden geleni yaparım."</p>

  <p>Balthazar ayağa kalktı. Alfred'e doğru eğildi. "Kaçacağız!" dedi yumuşak sesle. "Bu sefer bizi kimse durdurmayacak."</p>

  <p>Alfred yutkundu, bir adım geriledi. Hiçbir şey söylemedi.</p>

  <p>Balthazar hiçbir şey söylemedi. İkisi yürüdüler, mağaranın derinliklerine ilerlediler. Ölüçağıran yavaş yavaş, zayıfça yürüyordu, ama nazikçe her tür yardım önerisini reddetti. Mutsuz ve üzgün Alfred gezinen ayaklarını kontrol edemiyordu. Köpek olmasaydı, çatlaklardan herhangi birine düşebilir, taşlardan herhangi birine takılabilirdi.</p>

  <p>Alfred'in aklına bir mensch deyişi geldi. "Kızartma tavasından kurtulup ateşe düşmek."</p>

  <p class="whitespace">&nbsp;</p>
</body>
</html>
