<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON DOKUZUNCU BÖLüM</h1>

  <h3 class="sigil_not_in_toc">EMİN LİMAN<br />
  ABARRACH</h3>

  <p>"Lordum!" Bir Patryn Xar'ın kütüphanesine girdi. "Sartan'a benzeyenlerden bir grup Emin Liman'a vardı. İzciler gemiyi ele geçirmeye çalışacaklarına inanıyor."</p>

  <p>Elbette Xar neler olup bittiğini Biliyordu. Zihinsel olarak Marit'le birlikteydi, Marit'in böyle bir amaç için kullanıldığından haberi olmasa da, onun gözleri ve kulakları aracılığıyla olayları takip etmişti. Ama bu gerçeği belirtmedi, ilgiyle raporu getiren Patryn'e baktı.</p>

  <p>"Gerçekten mi Sartan -Abarrach'ın yerlileri. Gelişimizden önce buna ilişkin söylentiler duymuştum, ama lazarlar beni tüm Sartanların öldüğüne inandırdı."</p>

  <p>"Ölmüş olsalar daha iyi, Lordum. Sefil ve perişan görünüşlü bir topluluk bu. Açlıktan yarı ölü."</p>

  <p>"Sayıları kaç"</p>

  <p>"Elli kadar, Lordum. Çocuklar dahil."</p>

  <p>"Çocuklar. .." Xar şaşırmıştı. Marit çocuklardan bahsetmemişti. Hesaplarına çocukları dahil etmemişti.</p>

  <p>Yine de, diye hatırlattı kendi kendine soğuk bir biçimde, bunlar Sartan çocukları.</p>

  <p>"Kleitus ne yapıyor?"</p>

  <p>"Gemiyi koruyan rün büyüsünü yok etmeye çalışıyor, Lordum. Başka hiçbir şeye aldırmıyor gibi."</p>

  <p>Xar sabırsız bir hareket yaptı. "Elbette öyle. O da açlıktan yarı ölü -taze kana aç."</p>

  <p>"Emirlerin neler, Lordum"</p>

  <p>Gerçekten de, ne Xar, Marit'in Alfred'le fısıldaşarak konuşmasından nelerin planlandığını öğrendiğinden beri bunu düşünüyordu. Alfred lazarın ruhunu bedeninden koparmaya çalışacaktı. Xar, Yılan Büyücüsü'ne büyük saygı besliyordu -Alfred'in kendine beslediğinden daha fazla. Lazarın işkence dolu varlığını sona erdirmeye yeteneği olabilirdi gerçekten.</p>

  <p>Lazarlara ne olduğu Xar'ın umurunda bile değildi. Hepsi toza dönüşse, Abarrach'tan kaçsalar -hepsi onun için aynıydı. Onlardan kurtulmaktan memnun olurdu. Ama Kleitus yok edilirse, Alfred gemiyi ele geçirmekte serbest olurdu. Evet, Marit'e onu yok etmeyi planladığını söylemişti. Ama Xar Sartan'a güvenmiyordu.</p>

  <p>Nexus Lordu kararını verdi. Ayağa kalktı.</p>

  <p>"Geleceğim," dedi. "Halkımızın tamamını Örs'e gönder. Gemimi orada, yelken açmaya hazır tutun. Harekete geçmek için hazır olmalıyız... hızlı bir şekilde harekete geçmek için."</p>

  <p class="whitespace">&nbsp;</p>

  <p>Yeni Topraklar'ın ötesinde, Emin Liman'ın tam karşısında -siyah rengi ve kendine özgü şekli yüzünden-Örs olarak bilinen çentikli bir kayalık burun vardı. Örs çağlar önce, bir sarsıntıda kayalık bir zirve çatlayıp kırıldığı zaman oluşmuştu. Kaya denize doğru kaymış, yamaçta, magmanın alçak topraklara akmasına sebep olan bir açıklık yaratmıştı. .</p>

  <p>Bu, Ateşhavuzu adı verilen bir koy oluşturmuştu. Ateş Denizi tarafından devamlı beslenen, her tarafta dik kaya duvarlarla çevrili lavlar yavaş hareket eden, ağır bir burgaç oluşturmuştu.</p>

  <p>Ağır magma dönüp duruyor, parlak yüzeyinde kaya parçaları taşıyordu. Örs'ün üzerinde duran bir kişi belirli bir taşı seçebilir, kaçınılmaz bir biçimde sonuna gitmesini izleyebilirdi. Ateşhavuzu'na girmesini, dış yüzeyde dönmesini, Ateşhavuzu'nun yüreğine gittikçe yaklaşmasını, yok olmasını, alev alev burgacın ağzına çekilmesini izleyebilirdi.</p>

  <p>Xar sık sık Örs'e gelir, alev alev lavların büyüleyici dönüşünü izleyerek dururdu. Kaderci bir ruh hali içindeyse, Ateşhavuzu'nu yaşama benzetirdi. Bir kişi ne yaparsa yapsın, kaderinden kaçınmak için ne kadar mücadele ederse etsin, nasıl savaşırsa savaşsın, sonu hep aynıydı.</p>

  <p>Ama Xar bugün bu tür kasvetli düşüncelere dalmamıştı. Burgaca baktı ve kayalar değil, Sartanlar tarafından Ateş Denizi'nin üzerinde gitmek üzere yapılmış buhar ve büyü gücüyle çalışan demir' gemilerden birini gördü. Demir gemi koyda, ölülerin ve yaşayanların gözlerinden uzakta yüzüyordu.</p>

  <p>Örs'e tünemiş olan Xar, Ateş Denizi'nin karşı kıyısına, terk edilmiş Emin Liman kasabasına, rıhtıma, Marit'in gemisine ve lazar Kleitus'a baktı. Xar görülmekten korkmuyordu. Çok uzaktaydı, siyah kayaların üzerinde siyah cüppeli bir şekil di. Demir gemi bumun arkasında, gözlerden uzaktaydı. Dahası, buradaki herhangi birinin. -lazar ya da Sartan-onu aramaya zahmet edeceğinden kuşkuluydu. Ellerinde daha acil işler vardı.</p>

  <p>Necropolis'in zindanlarında yatan Haplo dışında, Abarrach'taki tüm Sartanlar gemiye binmişti. Gemiyi koydan çıkarmak, Ateş Denizi'nin karşısına geçmek için lordlarının işaretini bekliyorlardı. Abarrach'ı terk etmeye çalışması durumunda Alfred'i engellemeye hazırdılar.</p>

  <p>Patrynler aynı zamanda -Xar bunu inanılmaz, ama gereklilikten kaynaklanan bir şey olarak görüyordu-birşeyler yolunda gitmezse Alfred'i kurtarmaya da hazırdı.</p>

  <p>Xar görüşünü güçlendirmek için rün büyüsünü kullandı. Emin Liman'ın rıhtımlarını, Kleitus'un Marit'in büyüsünü çözmeye çalışmasını açıkça görebiliyordu. Hatta Xar geminin lomboz deliklerinden, mensche benzeyen birinin -insan katil, Usta Hugh-geminin bir tarafından diğerine yürüyerek, endişeyle lazarın çalışmasını izlediğini de görebiliyordu.</p>

  <p>Mensch -bir başka yürüyen ceset, diye düşündü Xar acı acı. Xar, bir köpeğe ruh sağlamak dışında hiçbir şey yapamazken Alfred'in ölüçağırıcılık kullanarak bir mensche yaşam vermesi Xar'ı sinirlendiriyordu.</p>

  <p>Xar görebiliyordu, ama duyamıyordu ve bunun için minnettardı. Neler olup bittiğini duymasına gerek yoktu ve Kleitus'un ölü bedende kısılı kalmış ruhunun yankısı son zamanlarda sinirine dokunmaya başlamıştı. Tutsak kalmış hayaleti devamlı serbest kalmaya çalışırken cesedin rıhtımda ayak sürüyerek yürümesini izlemek yeterince kötüydü. Bedenin çevresinde kıvranan ruh lazara, sanki Xar hatalı kristalin ötesinden bakıyormuş gibi dalgalı bir görüntü veriyordu. Xar kendini devamlı gözlerini kırpıştırırken, dalgalı imgeyi odaklamaya çalışırken buluyordu.</p>

  <p>Ve sonra bir şekil rıhtımın üzerine adım attı, biraz çökmüş omuzlu ve sendeliyor olsa da keskin ve açık bir şekil. Yanında iki şekil yürüyordu -biri bir ölüçağıranın siyah cüppesine bürünmüştü, diğeri bir kadındı, bir Patryn.</p>

  <p>Xar'ın gözleri kısıldı. Gülümsedi.</p>

  <p>"Hazır olun," dedi yanında duran Patryn'e. Adam aşağıda bekleyen gemiye işaret verdi.</p>

  <p class="whitespace">&nbsp;</p>

  <p>"Ben yalnız gidersem çok daha iyi olur bence," dedi Alfred onaylamayan Balthazar'a ve şüpheci Marit'e. "Eğer Kleitus bir ordunun yaklaştığını görürse tehdit altında hisseder ve hemen saldırır. Ama yalnızca beni görürse..."</p>

  <p>"...kahkaha mı atar" diye öneride bulundu Balthazar. "Belki," diye yanıt verdi Alfred ciddiyetle. "En azından bana fazla önem vermez. Ve bu da bana büyü yapacak zamanı sağlar. "</p>

  <p>"Bu ne kadar sürer" diye sordu Marit şüpheyle, bakışları lazarın, eli kılıcının kabzası üzerinde.</p>

  <p>Alfred utanarak kızardı.</p>

  <p>"Bilmiyorsun. "</p>

  <p>Alfred başını salladı.</p>

  <p>Balthazar binaların gölgelerinde büzülmüş halkına baktı.</p>

  <p>Yürüyebilen zayıflar yürüyemeyenlere yardım ediyordu. Çocukları -yüzleri sıska, gözleri iri iri açılmış-anne babalarına, onlar ölmüşse sorumluluklarını almış kişilere asılıyorlardı. Hem, halkının nasıl bir yardımı olabilirdi ki?</p>

  <p>Ölüçağıran içini çekti. "Pekala," dedi zorla. "Bildiğin gibi yap. Gerekirse yardımına koşarız."</p>

  <p>"En azından ben seninle geleyim, Alfred," diye ısrar etti Marit.</p>

  <p>Alfred yine başını salladı, Balthazar'a hızlı, yan bir bakış fırlattı.</p>

  <p>Marit bakışı gördü, anladı ve daha fazla itiraz etmedi. Ölüçağırana gözkulak olacak, Alfred, lazarla meşgulken geminin kontrolünü ele geçirmesini engelleyecekti.</p>

  <p>"Biz seni burada bekleriz," dedi Marit, anladığını ifade etmek için sözcüğü vurgulayarak.</p>

  <p>Alfred kasvetle başını salladı. Amacını gerçekleştirdikten sonra, bunu yaptığı için üzülmeye başlamıştı. Ya büyü başarısız olursa Kleitus onu öldürmeye, lazarlardan biri yapmaya çalışırdı. Alfred kendi vahşi ölümünün izlerini taşıyan lazara baktı. Kaçmaya çalışan talihsiz hayalete, Alfred'in hayatını sona erdirmeye can atan mumsu ellere baktı. Kleitus'un Marit'e saldırmasını, zehri hatırladı... Şimdi bile Marit zehirden kurtulmuş değildi. Yanaklarında doğal olmayan bir kırmızılık vardı; gözleri aşırı parlaktı. Boğazındaki izler iltihap toplamıştı, acı veriyordu.</p>

  <p>Alfred'i sıcak bastı, sonra fena halde üşümeye başladı. Büyünün sözleri aklından çıktı! Arianus elflerinin kelebek ruhları gibi uçuştu, bin farklı yöne dağıldı.</p>

  <p>"Çok fazla düşünüyorsun," dedi Haplo'nun sesi. "Oraya git ve yapman gerekeni yap!"</p>

  <p>Yapman gerekeni yap. Evet, dedi Alfred kendi kendine.</p>

  <p>Yapmam gerekeni yapacağım.</p>

  <p>Derin bir nefes alarak gölgelerden çıktı ve rıhtıma yöneldi.</p>

  <p>Alfred'i tanıyan ve yolunda yüzlerce engel öngören köpek dikkatle yanında yürüdü.</p>

  <p class="whitespace">&nbsp;</p>

  <p>Şimdi gemiyi çevreleyen rünlerin dörtte üçü karanlıktı. Marit bulunduğu yerden Usta Hugh'nun huzursuzca güvertede yürüdüğünü, geminin çevresinde dolaşan korkunç şekli izlediğini görebiliyordu. Marit aniden lanetli hançerin Kleitus'a nasıl tepki vereceğini merak etti. O bir Sartan'dı, ya da eskiden öyleydi. Büyük olasılıkla, hançer lazar için savaşırdı. Hugh'nun araya girmeyecek kadar sağduyusu olduğunu umdu, Alfred'i bu tehlike konusunda uyarmış olmayı diledi.</p>

  <p>Ama çok geçti. Marit'in görevi buradaydı. Balthazar'a yan yan baktı. Balthazar'ın bakışları Marit'inkileri eskrim kılıcı gibi karşıladı, sınadı, rakibinin zayıf noktalarını aradı.</p>

  <p>Marit yüksek sesle gülmeden kendine hakim oldu. Zayıflık! İkimiz de o kadar zayıfız ki, tereyağını bile eritemeyiz. Ne savaş olurdu ama. Ne ihtişamsız bir savaş. Ama savaşırdık. İkimiz de düşüp ölene kadar.</p>

  <p>Gözlerini yaşlar doldurdu. Öfkeyle onları bastırdı. Sonunda Alfred'i anlamaya başlıyordu.</p>

  <p class="whitespace">&nbsp;</p>

  <p>Kleitus sistemli bir biçimde büyüyü çözüyordu. Kan lekeli, mumsu elleri, bir halıyı parçalıyormuş gibi havada çekme hareketleri yapıyordu. Gemiyi çevreleyen parıldayan rün yapısı soluyor, ışıldıyor, ölüyordu. Kleitus Alfred'i izliyordu. Ya da daha doğrusu, içinde tutsak kalmış hayaleti Alfred'i izliyordu. Hükümdarın perişan cesedi yaklaşmakta olan Sartan'a pek az dikkat ediyor, onun yerine gemiyi koruyan büyüyü yok etmeye yoğunlaşmayı tercih ediyordu.</p>

  <p>Alfred daha yakına geldi, köpek bacağına yaslanarak hem desteğini sundu, hem de -gerçeği ifade etmek gerekirse- gönülsüz Sartan'ı ilerlemeye zorladı.</p>

  <p>Alfred fena halde korkuyordu, hayatında korktuğu her şeyden fazla, hatta Labirent'deki kızıl ejderden bile. Kleitus'a baktı ve kendini gördü. Korkunç bir büyülenmeyle çürüyen ellerdeki kanı, ölü, yaşayan gözlerdeki kan açlığını gördü. Kendisinin olabilecek bir açlık. Tutsak hayaletin kabuğu olan bedenden baktığı kısa sürede, acı çeken, işkence içindeki ruhu gördü. Gördü....</p>

  <p>Acıyı.</p>

  <p>Alfred öyle bir anilikle durdu ki, köpek yalnız olduğunu fark edene kadar birkaç adım yürüdü. Hayvan dönüp sert bakışlarını Alfred'e dikti, onun dönüp kaçmaya hazırlandığından kuşkulandı.</p>

  <p>Bu acı içindeki bir kişi. Bu işkence çeken bir kişi. Baştan beri bunu yanlış düşünüyordum. Ben bu adamı öldürmeyeceğim. Ben ona huzur vereceğim.</p>

  <p>Alfred, kendini daha güçlü hissederek ilerlemesine devam ederken, bunu düşün, dedi kendi kendine. Bunu düşünmeye devam et. Bu büyüyü yapmak için lazarın ölü ellerini tutman gerektiği gerçeğini düşünme...</p>

  <p>Kleitus çalışmayı bıraktı, dönüp Alfred'le yüzleşti. Hayalet, gözlerin içinde belirip kayboldu.</p>

  <p>"Ölümsüz hayatı paylaşmaya mı geldin" diye sordu lazar.</p>

  <p>" ...geldin..." diye inledi hayalet. .</p>

  <p>"Ben... ölümsüzlük istemiyorum," demeyi başardı Alfred. Boğazı korkuyla sıkışıyordu.</p>

  <p>Geminin içinde bir yerde, Usta Hugh izledi ve dinledi. Belki de seviniyordu. Artık anlıyorsun!</p>

  <p>Artık anlıyorum...</p>

  <p>Lazarın mavimsi dudakları alaycı bir gülümsemeyle gerildi. Köpek göğsünün derinliklerinden hırladı.</p>

  <p>"Arkada kal," dedi Alfred yumuşak sesle, hayvanın başına bir an için dokunarak. "Artık benim için hiçbir şey yapamazsın."</p>

  <p>Köpek onu şüpheyle süzdü, sonra -bir başka emir sözcüğü duyarak- bekleyip izlemek üzere uysallıkla geriledi.</p>

  <p>"Sorumlusu sensin!" diye suçladı Kleitus. Ölü gözler soğuk ve boştu, yaşayan gözler nefretle doluydu... ve yakarıyla. "Bunu sen açtın başımıza!"</p>

  <p>"... başımıza..." diye tısladı yankı.</p>

  <p>"Siz kendiniz yaptınız," dedi Alfred hüzünle. Ölü eli tutmak zorundaydı. Ona baktı, kendi eti ürperdi. Yine uzun tırnakların vahşetle Marit'in etine gömülüşünü gördü. Onların kendi boğazında kapanmasını hissetti.</p>

  <p>Alfred yapması gerekeni yapmak için kendini cesaretlendirmeye çalıştı... ve sonra başka seçeneği kalmadı.</p>

  <p>Kleitus üzerine atladı. Lazarın elleri Alfred'in boğazına uzandı, boğup canını almaya çalıştı.</p>

  <p>İçgüdüyle kendini savunmak için harekete geçen Alfred lazarın bileklerini yakaladı. Ama Alfred, Kleitus'un ellerinden kurtulmaya çalışmak yerine, lazarın ellerini sıkı sıkı tuttu, öldürülmüş cesedin kendi yüzüne çok yakın çarpık, acı dolu yüzünü görmemek için gözlerini kapattı.</p>

  <p>Alfred varlığının çemberini uzattı. Kendi ruhunun Kleitus'a akmasına izin verdi. İşkence içindeki ruhu kendine çekmeye çalıştı.</p>

  <p>"Hayır!" dedi lazar yumuşak sesle, "Seninki benim olacak!"</p>

  <p>Alfred dehşet ve şaşkınlık içinde, zalim ellerin içine uzandığını hissetti. Kleitus Alfred'in ruhunu yakalamış, onu bedeninden koparmaya çalışıyordu.</p>

  <p>Alfred panik içinde geriledi, kendini savunmak için Kleitus'u bıraktı. Savaşın adil olmadığını fark etti ümitsizlik içinde. Kazanamazdı, çünkü kaybedecek çok şeyi vardı. Kleitus'un kaybedecek hiçbir şeyi yoktu, hiçbir şeyden korkmuyordu.</p>

  <p>Alfred arkasında haykırışlar duydu. Köpeğin hırlayarak sıçradığını, Marit'in Kleitus'u kurbanından uzaklaştırmaya çalıştığını, Balthazar'ın çılgınca zayıf büyüsünü çağırdığını belirsizce fark etti.</p>

  <p>Ama Alfred'i kurtaramıyorlardı. Savaş ölümsüz bir düzlemde veriliyordu. Diğerleri çok, çok uzakta vızıldayan böcekler, gibiydi. Kleitus'un ölü elleri Alfred'in benliğini, etini yırttığı gibi yırtıyordu.</p>

  <p>Alfred çabaladı, mücadele etti ve kaybetmekte olduğunu anladı.</p>

  <p>Ve sonra güçlü bir rün büyüsü patlaması gözlerini kamaştırdı. Düşmanı ile arasında patlamalar oldu. Kleitus geriledi, ölü ağzı açıldı, çığlık attı. Lazarın elleri Alfred'in ruhunu bıraktı ve pırıldayan rünlerden bir sağanak altında düşüp, tüm ağırlığıyla rıhtıma kondu.</p>

  <p>Sırtüstü yatan Alfred, yüreği hızla atarken başını kaldırdı ve tepesinde dikilmiş beyaz cüppeli bir Sartan gördü.</p>

  <p>"Samah..." diye mırıldandı Alfred, zayıflamış duyuları adamın yüz hatlarını kabaca algılayarak.</p>

  <p>"Ben Samah değilim. Ben Samah'ın oğlu, Ramu'yum," diye düzeltti Sartan, sesi soğuk ve büyüsü gibi alev alev. "Sen Alfred Montbank'sın. O şey nasıl bir dehşetti?"</p>

  <p>Sersemlemiş, gözleri kamaşmış Alfred ruhuna sarıldı ve doğrulup oturmaya çalıştı. Korku içinde, sulanmış gözlerle çevresine bakındı. Kleitus görünürlerde yoktu. Lazar yok olmuştu.</p>

  <p>Yok olmak mı? Alfred bunun olası olduğunu düşünmüyordu.</p>

  <p>Geri çekilmiş, kaçmış. Beklemek üzere. Zamanı gelene kadar. Başka gemiler olacaktı. Ölüm Kapısı hep açık olacaktı...</p>

  <p>Alfred ürperdi. Marit yanında diz çöktü, kolunu ona doladı. Ramu hakkında kötü anılara sahip olan köpek korumak için aralarına girdi.</p>

  <p>Rıhtımdan aşağı başka beyaz cüppeli Sartanlar da geliyordu. Tepelerinde muazzam bir gemi yüzüyordu, mavi, koruyucu Sartan rünleri Abarrach'ın asık suratlı, kırmızı lekeli karanlığında parlak bir şekilde yanıyordu.</p>

  <p>"Bu Sartan kim? Ne istiyor?" diye sordu Marit şüphe içinde. Ramu'nun bakışları ona, derisinde çakan savunma rünlerine kaymıştı.</p>

  <p>"Zamanında geldiğimizi görüyorum. Aldığımız uyarının aslı varmış."</p>

  <p>Alfred sersem sersem başını kaldırdı. "Ne uyarısı? Neden</p>

  <p>geldiniz? Neden Chelestra'yı terk ettiniz?"</p>

  <p>Ramu sert ve soğuktu. "Patrynlerin zindanlarından kaçtığı, Son Kapı'ya saldırı düzenledikleri konusunda uyarıldık. Labirent'e gidiyoruz. Tutukluları hapishanelerine döndürmeyi, onları içeride tutmayı planlıyoruz. Son Kapı'yı kapatacağız. Düşmanımızın bir daha asla kaçmayacağından emin olacağız."</p>

  <p class="whitespace">&nbsp;</p>
</body>
</html>
