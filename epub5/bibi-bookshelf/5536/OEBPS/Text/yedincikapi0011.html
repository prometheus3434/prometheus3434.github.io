<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON BİRİNCİ BÖLÜM</h1>
  <hr color="black" size="3" />

  <h3 class="sigil_not_in_toc">EMİN LİMAN<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Lord Xar tarafından Ölüm Kapısı yolculukları için tasarlanmış ve imal edilmiş Patryn gemisi Ateş Denizi'nin -Abarrach'ın içinde uzanan eriyik lav ırmağının- üzerinde süzülüyordu. Geminin rünleri onu, normal bir gemiyi alevlere boğacak kavurucu ısıdan koruyordu. Alfred gemiyi Ateş Denizi'ne uzanan bir rıhtımın yanında getirmişti. Rıhtım Emin Liman isimli, terk edilmiş bir kasabaya aitti.</p>

  <p>Alfred lomboz deliğinin yanında durdu, çalkalanan alev ırmağına baktı ve bu korkunç dünyada bulunduğu son seferi canlı ve dehşet verici bir açıklıkla anımsadı.</p>

  <p>Açıkça görebiliyordu. O ve Haplo, Hükümdar Kleitus önderliğindeki gözü dönmüş lazarlardan kaçarak, gemiye zar zor ulaşmışlardı. Lazarların yalnızca tek bir amacı vardı -tüm yaşayanları yok etmek ve öldükleri zaman, onlara işkence dolu, sonsuz bir yaşam biçimi bahşetmek. Güvenle gemiye çıkan Alfred şok içinde genç Sartan asili Jonathan'ın kendini -gönüllü bir kurban olarak- kendi ölü karısının kan lekeli ellerine teslim etmesini izledi.</p>

  <p>Jonathan o sözde Lanetliler Odası'nda, onu bu trajik eyleme itecek ne görmüştü?</p>

  <p>Ya da herhangi bir şey görmüş müydü diye merak etti Alfred hüzünle. Belki de Jonathan çıldırmıştı, acısı ve dehşeti sonucunda aklını yitirmişti.</p>

  <p>Alfred biliyordu, anlıyordu...</p>

  <p class="whitespace">&nbsp;</p>

  <p>...Gemi ayaklarımın altında hareket ediyor, neredeyse dengemi kaybettiriyor bana. Haplo'ya bakıyorum. Patryn'in elleri dümentaşında. Desenler parlak, canlı bir maviyle ışıldıyor. Yelkenler titriyor, halatlar geriliyor. Ejder gemisi kanatlarını açıyor, uçmaya hazırlanıyor. İskelede, ölüler feryat ediyor, silahlarını birbirine vuruyorlar. Lazarlar korkunç gözlerini kaldırıyor, hep beraber gemiye doğru hareket ediyorlar.</p>

  <p>Onlardan ayrı, rıhtımın uzak ucunda, Jonathan ayağa kalkıyor. O bir lazar; ölü olmayan ölülerden biri oldu, yaşamayan yaşayanlardan biri. Gemiye doğru yürümeye başlıyor.</p>

  <p>"Dur! Bekle!" diye haykırıyorum Haplo'ya. Yüzümü cama bastırıyor, daha açıkça görmeye çalışıyorum. "Bir dakika daha bekleyemez miyiz?"</p>

  <p>Haplo omuzlarını silkiyor. "İstiyorsan geri dönebilirsin, Sartan. Amacıma hizmet ettin. Artık sana ihtiyacım yok. Hadi, dışarı çık!"</p>

  <p>Gemi hareket etmeye başlıyor. Haplo'nun büyü enerjisi içinde akıyor...</p>

  <p>Gitmeliyim. Jonathan'ın yeterli inancı vardı. İnandığı şey uğruna ölmeye gönüllüydü. Ben de aynısını yapabilmeliyim.</p>

  <p>Merdivene doğru yürüyorum. Geminin dışında, ölülerin öfke içinde bağıran soğuk seslerini duyabiliyorum. Avlarının kaçmasını izlemek onları öfkelendiriyor. Kleitus ile diğer lazarların seslerinin bir şarkı ile yükseldiğini duyabiliyorum. Geminin kınlgan rün yapısını bozmaya çalışıyorlar.</p>

  <p>Gemi sarsılıyor, alçalmaya başlıyor.</p>

  <p>Bir büyü, çağrılmadan aklıma geliyor. Haplo'nun azalan enerjisini güçlendirebilirim.</p>

  <p>Jonathan olan lazar diğerlerinden ayrı duruyor. Bedeninden tamamen ayrılmayan ruhunun gözleri gemiye bakıyor, rünlerin içinden, ahşabın içinden, camın içinden, etin ve kemiğin içinden yüreğime bakıyor...</p>

  <p class="whitespace">&nbsp;</p>

  <p>"Sartan! Alfred!"</p>

  <p>Alfred korkuyla döndü, duvara çarptı. "Ben değilim! Yapamam!.. ." Gözlerini kırpıştırdı. "Ah, sensin!"</p>

  <p>"Elbette benim. Bizi neden bu ıssız yere getirdin" diye sordu Marit. "Necropolis orada, karşı tarafta. Ateş Denizi'ni nasıl geçeceğiz"</p>

  <p>Alfred savunmasız görünüyordu. "Xar'ın Ölüm Kapısı'nı izlettiğini söylemiştin..."</p>

  <p>"Evet, ama eğer dediğimi yapsaydın ve gemiyi doğrudan Necrepolis'e uçursaydın, şimdi çoktan tünellere saklanmış olurduk."</p>

  <p>"Ben yalnızca -Eh, yani ben..." Alfred başını kaldırdı, çevresine bakındı. "Aptalca gelecek, biliyorum, ama... ama... burada birisiyle buluşmayı umuyordum."</p>

  <p>"Birisiyle buluşmak mı!" diye tekradadı Marit sertçe. "Burada buluşabileceğin tek varlıklar, lordumun muhafızları."</p>

  <p>"Evet, sanırım haklısın." Alfred boş rıhtıma baktı ve içini çekti. "Şimdi ne yapalım?" diye sordu uysallıkla. "Gemiyi Necrepolis'e mi uçuralım?"</p>

  <p>"Hayır, bunun için çok geç. Görüldük. Muhtemelen bizi yakalamak için geliyorlardır. Bu durumdan kurtulmamız gerekecek. "</p>

  <p>"Marit," dedi Alfred tereddütle, "eğer lordundan bu kadar eminsen, neden onunla karşılaşmaktan korkuyorsun?"</p>

  <p>"Yalnız başıma olsaydım korkmazdım. Ama değilim. Bir mensch ve bir Sartan ile yolculuk ediyorum. Hadi," dedi aniden, sırtını dönerek. "İnsek iyi olacak. Gemiyi koruyan rünleri güçlendirmem gerek."</p>

  <p>Tasarım ve yapı olarak Arianus'un ejder gemilerine benzeyen gemi rıhtımın birkaç metre üzerinde süzülüyordu. Marit kolaylıkla ön güverteden atladı, hafifçe ayaklarının üzerine kondu. Alfred, birkaç denemeden sonra, kendini aşağı attı, ayakları halatlardan birine takıldı ve eriyik lavların üzerinde tepeüstü asılı kaldı. Marit sert bir yüzle onu kurtarmayı başardı ve rıhtımın üzerinde ayakta durmasını sağladı.</p>

  <p>Usta Hugh huşu ve inanmazlık içinde uçtukları bu yeni ve dehşet verici dünyaya bakıyordu. Gemiden atladı, rıhtıma kondu. Ama hemen hemen aynı anda dizlerinin üzerine çöktü. Elini boğazına götürdü. Boğulur gibi sesler çıkarmaya, nefes almak için çabalamaya başladı.</p>

  <p>"Çok uzun yıllar önce, bu dünyadaki menschler de böyle öldü," dedi bir ses.</p>

  <p>Alfred korkuyla döndü.</p>

  <p>Ateş Denizi'nin üzerinde asılı sülfürlü sisin içinden bir şekil çıktı.</p>

  <p>"Lazarlardan biri," dedi Marit tiksinti içinde. Eli kılıcının kabzası üzerinde kapandı. "Defol!" diye bağırdı.</p>

  <p>"Hayır, bekle!" diye haykırdı Alfred, ayak sürüyen cesede dikkatle bakarak. "Seni tanıyorum... Jonathan!"</p>

  <p>"Buradayım, Alfred. Tüm bu zaman boyunca, buradaydım."</p>

  <p>"...buradaydım..."</p>

  <p>Usta Hugh başını kaldırdı, inanmazlıkla korkunç görüntüye, mumsu derisine, boğazındaki ölüm izlerine, bazen boş ve ölü, bazen yaşamla parlayan gözlerine baktı. Hugh konuşmaya çalıştı, ama içine çektiği her nefesle ciğerleri zehirli gazlarla doldu. Boğulur gibi olana kadar öksürdü.</p>

  <p>"Burada hayatta kalamaz," dedi Alfred, endişeyle Hugh'nun tepesine dikilerek. "Onu koruyacak büyü olmadan yapamaz. "</p>

  <p>"O zaman onu gemiye bindirsek daha iyi olacak," dedi Marit, güvensiz bakışları, hala durmuş onları izleyen lazarın üzerinde. "Rünler, soluyabileceği bir atmosfer sağlar."</p>

  <p>Usta Hugh başını salladı. Elini uzatarak Alfred'i yakaladı. "Bana yardım edeceğine... söz verdin!" demeyi başardı. "Ben de... seninle.. geliyorum!"</p>

  <p>"Hiç söz vermedim!" diye itiraz etti Alfred, öksüren adamın üzerine eğilerek. "Hiç vermedim!"</p>

  <p>"Vermiş de olsa, vermemiş de, Hugh, gemiye binsen iyi olacak. Sen..."</p>

  <p>O anda Hugh rıhtımda öne yıkıldı, elleriyle boğazını tutarak acı içinde kıvrandı.</p>

  <p>"Onu ben götürürüm," diye teklifte bulundu Alfred.</p>

  <p>"Acele etsen iyi olur," dedi Marit, mensche bakarak. "İşi bitmek üzere."</p>

  <p>Alfred rünleri söylemeye başladı, Hugh'nun çevresinde zarif ve ciddi bir dans yaptı. Desenler kükürt dolu havada kıvılcımlandı, Usta'nın çevresinde bin ateşböceği gibi pırıldadı. Hugh kayboldu.</p>

  <p>"Şimdi gemide," dedi Alfred, dansını bitirerek. Endişeyle gemiye baktı. "Ama ya yine çıkmaya çalışırsa..."</p>

  <p>"Ben bunu hallederim." Marit havada bir rün çizdi. Desen alevaldı, yükseldi, geminin gövdesindeki bir başka desene çarptı. Desen ateş aldı, gözle görülemeyecek bir hızla ründen rüne yayıldı. "İşte. Artık çıkamaz. Ve hiçbir şey içeri giremez."</p>

  <p>"Zavallı adam. O da benim gibi, değil mi?" diye sordu Jonathan.</p>

  <p>" ... benim gibi..." dedi hüzünlü yankı.</p>

  <p>"Hayır!" Alfred keskin bir sesle konuşmuştu, o kadar keskin ki, Marit ona şaşkınlık içinde baktı. "Hayır, senin gibi... değil."</p>

  <p>"Bir lazar demek istemiyorum. Onun ölümü asil oldu. Kendini sevdiği birisi için feda ederken öldü. Ve nefretle değil, sevgi ve merhametle geri getirildi. Yine de," diye ekledi Jonathan yumuşak sesle, "benim gibi."</p>

  <p>Alfred'in yüzü kıpkırmızı kesilmişti, beyaz noktalarla lekelenmişti. Ayakkabılarına baktı. "Ben... ben bunun olmasını hiç istememiştim. "</p>

  <p>"Bütün bunların hiçbirinin olması istenmemişti," diye yanıt verdi Jonathan. "Sartanlar yeni yaratımlarının kontrolünü kaybetmeyi istememişti. Menschlerin ölmesi istenmemişti. Ölüçağırıcılık yapmamız istenmemişti. Ama bütün bunlar oldu ve şimdi sorumluluğu kabul etmeliyiz. Sen kabul etmelisin. Hugh haklı. Onu kurtarabilirsin. Yedinci Kapı'nın içinde."</p>

  <p>"...Yedinci Kapı..."</p>

  <p>"Gitmeye cesaret edemeyeceğim tek yer," diye mırıldandı Alfred.</p>

  <p>"Doğru. Lord Xar orayı arıyor. Kleitus da öyle."</p>

  <p>Alfred Ateş Denizi'nin üzerinden Necropolis'e, duvarları lav nehrinin kırmızı parıltısını yansıtan, siyah taştan yüksek yapıya baktı.</p>

  <p>"Geri dönmeyeceğim," dedi Alfred. "Yolu bulabileceğim den emin değilim."</p>

  <p>"O seni bulur," dedi Jonathan. “...seni bulur..."</p>

  <p>Alfred soldu. "Ben dostumu aramaya geldim. Haplo. Onu hatırlıyor musun? Onu gördün mü? Güvende mi? Bizi ona götürebilir misin?" Endişeyle, elini lazara uzattı.</p>

  <p>Jonathan ona uzanan sıcak etten uzaklaştı. Sesi sertti. "Benim yardımım yaşayanlar için değildir. Yaşayanların birbirine yardım etmesi gerek."</p>

  <p>"Ama bize söylesen..."</p>

  <p>Jonathan dönmüş, ölülerin duraksayan yürüyüşüyle rıhtımdan aşağı, terk edilmiş kasabaya ilerlemeye başlamıştı.</p>

  <p>"Bırak gitsin," dedi Marit. "Başka sorunlarımız var."</p>

  <p>Alfred döndüğünde, havada Patryn rünleri gördü. Bir sonraki an, üç Patryn alev alev büyü çemberinden dışarı adım attı ve önlerinde durdu.</p>

  <p class="whitespace">&nbsp;</p>

  <p>Marit şaşırmamıştı. Bunu bekliyordu.</p>

  <p>"Bana uy," dedi yumuşak, alçak bir sesle. "Ne dersem diyeyim, ya da ne söylersem söyleyeyim."</p>

  <p>Alfred yutkundu, başını salladı.</p>

  <p>Marit onun kolunu yakalayarak, neredeyse yere yıkacak şekilde kabaca çekiştirdi. Sendeleyen Alfred'i yanında sürükleyerek, Patrynleri karşılamak üzere ilerledi. .</p>

  <p>"Lord Xar'ı görmeliyim," diye seslendi Marit. Alfred'i öne itti. "Bir tutsak getirdim." .</p>

  <p>Neyse ki, Alfred genellikle birisi tarafından tutsak alınmış gibi sefil görünmeyi başarıyordu. Ümitsiz ve çaresizce mutsuz numarası yapması gerekmiyordu. Başını eğip, suçlu bir yüz ifadesiyle, ayaklarını sürterek rıhtımda durması yeterliydi.</p>

  <p>Bana güveniyor mu, diye merak etti Marit. Yoksa ona ihanet ettiğimi mi düşünüyor? Ne düşündüğünün bir önemi olduğundan değil. Bu bizim tek umudumuz.</p>

  <p>Daha Labirent'ten ayrılmadan bu eylem planına karar vermişti. Patrynlerin Ölüm Kapısı'nı gözetliyor olacağını bilen Marit onun ve Alfred'in yakalanacağını tahmin etmişti. Kaçmaya ya da savaşmaya kalksalar, yakalanıp hapsedilirler, muhtemelen öldürülürlerdi. Ama eğer bir Sartan tutsağını Lord Xar'a götürüyorsa.</p>

  <p>Marit alnındaki saçları arkaya attı. Kanı silmişti. Onu ve Xar'ı birleştiren desen bir yara iziyle kesilmişti. Ama işareti hala açıkça görülebiliyordu. "Hemen Xar'la görüşmeliyim. Gördüğünüz gibi," diye ekledi Marit gururla, "lordumun yetkesini taşıyorum."</p>

  <p>"Yaralısın," dedi Patryn, işareti inceleyerek.</p>

  <p>"Labirent'te korkunç bir savaş veriliyor," diye karşılık verdi Marit. "Ve kötücül bir güç Son Kapı'yı kapatmaya çalışıyor."</p>

  <p>"Sartanlar mı?" diye sordu Patryn, Alfred'e kötü kötü bakarak.</p>

  <p>"Hayır," diye yanıt verdi Marit. "Sartanlar değil. İşte bu yüzden Lord Xar'ı görmeliyim. Durum kötü. Yardım gelmezse, korkarım.. ." Derin bir nefes aldı. "Korkarım kaybederiz."</p>

  <p>Patryn endişelenmişti. Patrynler arasındaki bağ güçlüdür; Marit'in yalan söylemediğini biliyordu. Haber karşısında korkmuş, şok geçirmişti.</p>

  <p>Belki de bu adamın Nexus'ta bıraktığı bir karısı, çocukları vardı. Belki de yanındaki kadının hala Labirent'te tutsak olan bir kocası, anne babası vardı.</p>

  <p>"Eğer Son Kapı kapanırsa," diye devam etti Marit, "halkımız o korkunç yerde sonsuza dek kapalı kalır. Lordum bunların hiçbirini size söylemedi mi?" diye sordu, neredeyse özlemle. "Hayır, söylemedi," dedi kadın.</p>

  <p>"Ama eminim Lord Xar'ın iyi bir sebebi vardır," diye ekledi adam soğuk bir sesle. Durdu, düşündü, sonra konuştu, "sizi Lord Xar'a götüreceğim." .</p>

  <p>Diğer muhafız itiraz edecek oldu. "Ama aldığımız emirler..."</p>

  <p>"Aldığım emirleri bitiyorum," dedi adam.</p>

  <p>"O zaman bizim aslında..."</p>

  <p>Muhafızlar rıhtımın bir kenarına çekildiler ve seslerinde. İşitilir bir gerginlikle, alçak sesle tartışmaya başladılar.</p>

  <p>Marit içini çekti. Her şey umduğu gibi gidiyordu. Kollarını göğsünde kavuşturdu, ilgilenmiyormuş gibi görünerek olduğu yerde bekledi. Ama yüreği ağırdı. Xar, halkına Labirent'teki mücadeleyi anlatmamıştı. Belki de onları acıdan korumaya çalışıyordur, diye itiraz etti kendi kendine. Ama bir şey fısıldayarak karşılık verdi: belki de ona isyan edeceklerinden korkuyordur.</p>

  <p>Haplo'nun isyan ettiği gibi...</p>

  <p>Marit elini alnına götürdü, yanan, kaşınan deseni ovuşturdu. Ne yapıyordu böyle Zaman harcıyordu. Alfred ile konuşması gerekiyordu. Muhafızlar hala tartışıyor, tutsaklarını yalnızca kayıtsızca izliyorlardı.</p>

  <p>Hiçbir yere gitmeyeceğimizi biliyorlar, dedi Marit kendi. kendine. Dikkat çekmernek için yavaş yavaş hareket ederek Sartan'a yanaştı.</p>

  <p>"Alfred!" diye fısıldadı ağzının kenarından.</p>

  <p>Alfred irkilerek yerinden sıçradı:</p>

  <p>"Ah! Ne..."</p>

  <p>"Sesini kes ve dinle!" diye tısladı Marit. "Necropolis'e ulaştığımız zaman, bu üçüne bir büyü yapmanı istiyorum."</p>

  <p>Alfred'in gözleri yerinden fırladı. Neredeyse lazar kadar beyazladı ve başını şiddetle sallamaya başladı. "Hayır! Yapamam! Aklıma gelmez..."</p>

  <p>Marit, bir anlaşmaya varıyor gibi görünen Patrynlere gözkulak oluyordu. "Halkın bir zamanlar benimkiyle savaşıyordu!" dedi soğuk bir sesle. "Senden birini öldürmeni istemedim! Kuşkusuz bu muhafızları etkisiz kılacak bir büyü vardır. Bizim..."</p>

  <p>Susup uzaklaşmak zorunda kaldı. Patrynler tartışmayı bırakmış, geri dönüyorlardı.</p>

  <p>"Sizi Lord Xar'a götüreceğiz," dedi, muhafız.</p>

  <p>"Nihayet!" diye yanıt verdi Marit sinirle.</p>

  <p>Neyse ki, siniri lordunu görmek için heves olarak anlaşılabilirdi, Alfred'i dişleri takırdayana kadar sarsmak için heves olarak değil.</p>

  <p>Alfred sessizce, bunu yapmaya zorlamaması için yalvarıyordu. Acınası bir manzaraydı.</p>

  <p>Ve aniden Marit neden olduğunu anladı. Tüm hayatı boyunca, Patryn ya da mensch olsun, hiç kimseye öfke içinde büyü yapmamıştı. Aslında bundan kaçınmak için çok uğramıştı -bayılmak, kendini savunmasız bırakmak, muazzam gücünü başkalarını öldürmek için kullanmak yerine öldürülme olasılığını kabullenmek.</p>

  <p>Üç muhafız birlikte çalışarak havadaki desenleri tekrar çizdi. Büyüleri üzerinde yoğunlaştılar, tutsaklarına dikkat etmeyi bıraktılar. Marit, sanki gerçekten tutsağıymış gibi Alfred'in kolunu yakaladı.</p>

  <p>Tırnaklarını ceketinin kadife kumaşına batırarak telaşla fısıldadı. "Bu Haplo için. Tek şansımız."</p>

  <p>Alfred inledi. Marit onun elinin altında titrediğini hissedebiliyordu.</p>

  <p>Marit tırnaklarını daha derine batırdı.</p>

  <p>Patryn önderi onlara işaret etti. Diğer iki Patryn onları götürmek için geldi. Desen havada yandı bir alev çemberi oluşturuyordu.</p>

  <p>Alfred geriledi. "Hayır, beni zorlama!" dedi Marit'e.</p>

  <p>Patryn muhafızlardan biri sertçe güldü. "Onu neyip beklediğini biliyor."</p>

  <p>"Evet, biliyor," dedi Marit, Alfred'e dik dik bakarak, ona hiçbir kaçış yolu, hatta kaçma umudu bile vermeyerek.</p>

  <p>Onu sıkı sıkı tutup büyünün alev alev halkasına çekti.</p>

  <p class="whitespace">&nbsp;</p>
</body>
</html>
