<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YİRMİ ÜÇÜNCÜ BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLİS<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Ateş Ejderi onları Necropolis şehrine elinden geldiğince yaklaştırdı, Patrynlerin gemilerini gizledikleri aynı koya girdi. Ejder kıyıya yakın kaldı, koyun ortasında yavaş yavaş dönen dev burgaçtan kaçındı. Alfred burgaca, yavaş yavaş sarmallar çizen eriyik kayalara, ortada açılan ağızdan tembel tembel yükselen duman ve buhar bulutlarına bir kez baktı. Sonra telaşla bakışlarını kaçırdı.</p>

  <p>“O köpekte bir tuhaflık olduğunu biliyordum zaten," dedi Usta Hugh.</p>

  <p>Alfred titrek bir ifadeyle gülümsedi; sonra gülümsemesi soldu. Çözmesi gereken ‘bir sorun’ daha vardı. Sorumluluğunu alması gereken bir sorun.</p>

  <p>"Sir Hugh," diye başladı Alfred tereddütle, "duyduklarından herhangi bir şey anladın mı?"</p>

  <p>Usta Hugh ona keskin gözlerle baktı, sonra omuzlarını silkti. "Anlasam da, anlamasam da benim için bir farkı yokmuş gibi görünüyor, öyle değil mi?"</p>

  <p>"Hayır," diye yanıt verdi Alfred kafası karışarak. "Sanırım yok." Boğazını temizledi. "Biz... mmm... Yedinci Kapı olarak bilinen bir yere gidiyoruz. Sanırım orası, inanıyorum ki... yanılmış olabilirim, ama..."</p>

  <p>"Öleceğim yer mi?" diye sordu Hugh açıkça.</p>

  <p>Alfred yutkundu, kuru dudaklarını yaladı. Yüzü yanıyordu ve bunun sebebi Ateş Denizi'nin ısısı değildi. "Eğer istediğin gerçekten buysa..."</p>

  <p>"Bu," dedi Usta Hugh kararlılıkla. "Benim aslında burada olmamam gerekiyor. Ben bir hayaletim. Olaylar oluyor ve ben artık onları hissedemiyorum."</p>

  <p>"Anlamıyorum." Alfred şaşkındı. "Başta böyle değildi. Ben" -yutkundu, ama sorumluluğu almak zorundaydı- "ben seni ilk geri getirdiğimde."</p>

  <p>"Belki ben açıklayabilirim," diye öneride bulundu Jonathan. "Hugh yaşayanların alemine döndüğü zaman, ölülerin alemini arkasında bıraktı. Yaşama, yaşamındaki kişilere tutundu. Böylece yaşayanlara sıkı sıkı bağlı kaldı. Ama o bağları teker teker kopardı. Onlara verebilecek bir şeyinin kalmadığını anladı. Onlar da ona hiçbir şey veremez. Eskiden her şeye sahipti. Ve şimdi yalnızca kaybının yasını tutabilir."</p>

  <p>"... yasını tutabilir..." diye içini çekti yankı.</p>

  <p>"Ama onu seven bir kadın vardı," dedi Alfred alçak sesle,</p>

  <p>"Hugh da seviyor."</p>

  <p>"Onun sevgisi, bulduğu sevginin yalnızca küçük bir kısmı. Ölümlü sevgi ölümsüz sevgi için başlangıçtır yalnızca."</p>

  <p>Alfred utanmış, üzülmüştü,</p>

  <p>"Kendine karşı çok sert olma, kardeşim," dedi Jonathan,</p>

  <p>Hayalet bedene girdi, ölü gözlerde pırıldadı. "Ölüçağırıcılığı merhametinden kullandın, çıkar, nefret ya da intikam için değil. Yaşayanlar arasında bu adamla karşılaşanlar ondan birşeyler öğrendi -bazıları korkarak ve ümitsizliğe düşerek. Ama başkalarına umut verdi."</p>

  <p>Alfred içini çekti, başını salladı. Hala tam olarak anlayamıyordu, ama belki de kendini affedebileceğini düşünüyordu.</p>

  <p class="whitespace">&nbsp;</p>

  <p>"Çabalarınızda iyi şanslar," dedi ejder, onları Ateşhavuzunun kayalık kıyısına bırakırken. "Ve eğer dünyayı onu harap edenlerden kurtarırsanız, size minnet duyarım."</p>

  <p>Amaçları iyiydi, dedi Alfred kendi kendine. Bu olayların en üzücü tarafıydı.</p>

  <p>Samah'ın amacı iyiydi. Bütün Sartanların amacı iyiydi. Kuşkusuz Ramu'nun amacı da iyiydi. Hatta belki, kendi yöntemi ile, Xar da iyi bir amaç güdüyordu.</p>

  <p>Yalnızca hayal güçleri yoktu.</p>

  <p>Ejder onları elinden geldiğince yakına götürmüş olsa da, koydan Necropolis'e hala uzun bir yol vardı, özellikle de yürüyünce. Özellikle de Alfred yürüyünce. Sendeleyerek kıyıya adım atar atmaz fokurdayan sıcak çamurla dolu bir birikintiye düşmesine ramak kaldı. Usta Hugh onu kenardan çekti.</p>

  <p>"Büyünü kullan," diye öneride bulundu Haplo kuru kuru, "yoksa asla Lanetliler Odası'na canlı ulaşamayacaksın."</p>

  <p>Alfred öneriyi değerlendirdi, tereddüt etti. "Odaya girmemizi sağlayamam."</p>

  <p>"Neden olmasın Tek yapman gereken aklında canlandırmak. Daha önce de orada bulundun." Haplo’nun sesi sinirli geliyordu.</p>

  <p>"Evet, ama koruyucu rünler girmemizi engeller. Büyümü engellerler. Dahası" -Alfred içini çekti- "kafamda açıkça canlandıramıyorum. Sanırım hafızamdan çıkardım. Dehşet verici bir deneyimdi."</p>

  <p>"Bazı açılardan," dedi Haplo düşünceli düşünceli. "Ama başka açılardan değil."</p>

  <p>"Evet, bu konuda haklısın."</p>

  <p>İkisi de o sırada itiraf etmese de, Lanetliler Odası'nda yaşadıkları deneyimler iki düşmanı birbirine yaklaştırmış, onlara düşündükleri kadar farklı olmadıklarını göstermişti.</p>

  <p>"Bir kısmını hatırlıyorum, dedi Alfred yumuşak sesle. "Yüzyıllar önce o odada yaşayanların -ve ölenlerin- zihinlerine ve bedenlerine girdiğimiz zamanı hatırlıyorum..."</p>

  <p class="whitespace">&nbsp;</p>

  <p>...Alfred'i bir pişmanlık ve üzüntü duygusu doldurdu ve ne kadar acı olsa da, bu kardeşliğe katılmadan önce hissettiği duygusuzluktan iyiydi -çok daha iyiydi-bu üzüntü ve mutsuzluk. Önceden boştu, bir kabuktu, içinde hiçbir şey olmayan bir kabuk. Ölüler -ölüçağırıcılık ile uğraşmaya başlamış olanların o dehşet verici yaratımları-bile ondan daha fazla hayat doluydu. Alfred derin bir iç çekti ve başını kaldırdı. Masanın çevresinde oturanlara göz gezdirince, bu kutsal odada toplanmış olan erkek ve kadınların yüzlerinin de aynı duygularla yumuşamış olduğunu gördü.</p>

  <p>Pişmanlık ve hüzün keskindi. Kendi kendilerine, kendi hataları sonucunda trajedi getirenlerin duygusudur pişmanlık ve Alfred, bu çılgınlığa bir son verilmezse halkının tamamının acı bir pişmanlığa boğulacağı zamanı öngörebiliyordu.</p>

  <p>Yine içini çekti. Birkaç dakika önce, kuşkularının ve korkularının kaynayan magma denizi üzerine bir merhem sürülmüşçesine, neşe ve huzura boğulduğunu hatırlıyordu. Ama bu dünyada o sarhoş edici coşku fazla süremezdi. Dönüp sorunlarla ve tehlikelerle yüzleşmek zorundaydı. Hüzün ve pişmanlıkla yüzleşmek zorundaydı.</p>

  <p>Bir el uzandı, Alfred'in elini tuttu. Alfred'in yaşlı, pürüzlü derisine, zayıf kavrayışına karşılık, elin kavrayışı sıkıydı, derisi pürüzsüz, kırışıksızdı.</p>

  <p>"Umut, kardeşim," dedi genç adam sessizce. "Umutlu olmalıyız. "</p>

  <p>Alfred dönüp yanında oturan adama baktı. Genç yüz yakışıklı, güçlü ve kararlıydı -demirci ocağının ateşinde dövülmüş iyi çelik gibi. Parlak yüzeyini hiçbir kuşku yaralamamıştı, ucu keskin, kesiciydi. Genç adam Alfred'e tanıdık geliyordu. Sanki ismini hatırlayacak gibiydi, ama bir türlü hatırlayamıyordu.</p>

  <p class="whitespace">&nbsp;</p>

  <p>Artık biliyordu. Adam Haplo'ydu.</p>

  <p>Alfred gülümsedi. "Bir sevinç duygusu, evrende yalnız olmadığımı bilme, daha yüksek bir gücün bana gözkulak olduğu, beni önemsediği duygusunu hatırlıyorum. Hayatımda ilk defa korkmadığımı hatırlıyorum.</p>

  <p>Sustu, başını salladı. "Ama hatırlayabildiğim her şey bu."</p>

  <p>"Pekala," dedi Haplo pes ederek. "Bizi odaya götüremiyorsun. Nereye götürebilirsin? Ne kadar yakına?"</p>

  <p>“Senin zindan hücren nasıl?" diye öneride bulundu Alfred alçak sesle.</p>

  <p>Haplo sessiz kaldı. Sonra, "Eğer elinden gelenin en iyisi buysa, yap," diye mırıldandı.</p>

  <p>Alfred orada değil zindan hücresinde oldukları olasılığını çağırdı ve aniden kendilerini orada buldular.</p>

  <p class="whitespace">&nbsp;</p>

  <p>"Atalar beni korusun," diye mırıldandı Usta Hugh.</p>

  <p>Hücrede duruyorlardı. Alfred'in çizdiği bir desen Haplo'nun bedeninin üzerinde yumuşak, beyaz bir ışıltıyla yanıyordu. Patryn taştan yatağın üzerinde soğuk, görünüşte cansız, yatıyordu.</p>

  <p>"Ölmüş!" Hugh köpeğe karanlık, kuşku dolu bir bakış fırlattı. "O zaman ben kimin sesini duyuyorum"</p>

  <p>Alfred kapsamlı bir açıklamaya girişecekken -köpek ve Haplo'nun ruhu hakkında-köpek dişlerini Alfred'in kadife pantolonuna geçirdi ve hücre kapısına doğru çekiştirmeye başladı.</p>

  <p>Alfred'in aklına bir şey geldi. "Haplo. Sana... sana ne olacak?"</p>

  <p>"Fark etmez," dedi Haplo kısaca. "Harekete geç. Fazla zamanımız yok. Eğer Xar bizi bulursa..."</p>

  <p>Alfred inledi. "Ama Lord Xar'ın Labirent'e gittiğini söyledin!"</p>

  <p>"Belki dedim," diye terslendi Haplo sertçe. "Zaman kaybetmeyi bırak."</p>

  <p>Alfred tereddüt etti. "Köpek Ölüm Kapısı'na giremez. Belki Yedinci Kapı'ya da giremez. Sen olmadan olmaz. Jonathan, sen biliyor musun? Ne olur?"</p>

  <p>Lazar omuzlarını silkti. "Haplo ölü değil. Hayatta, kıyısında olsa da. Ben öteye geçenlerle ilgilenirim."</p>

  <p>"...ilgilenirim..."</p>

  <p>"Başka seçeneğin yok, Alfred," dedi Haplo sabırsızca. "Hadi artık!"</p>

  <p>Köpek hırladı.</p>

  <p>Alfred içini çekti. Bir seçeneği vardı. Hep bir seçenek olurdu. Ve o hep. yanlış seçeneği seçiyordu sanki. Aşılmaz geceye doğru giden koridora baktı. Haplo'nun bedeninin üzerinde yanan beyaz desen soldu; ışığı öldü. Karanlığın içinde kör gibi duruyorlardı.</p>

  <p>Alfred uzun, çok uzun zaman önce, Arianus'ta Haplo ile ilk karşılaştığı zamanı düşündü. Haplo'ya uyku büyüsü yaptığı, ellerini gizleyen sargıları kaldırdığı, derisine işlenmiş dövmeleri gördüğü geceyi hatırladı. Alfred ümitsizliğini, çıplak dehşetini, sersemlemesini hatırladı.</p>

  <p>Kadim düşman döndü! Ne yapacağım?</p>

  <p>Ve sonuç olarak pek az şey yapmış gibi görünüyordu. Kahramanca ya da felaketle sonuçlanan hiçbir şey yapmamıştı. Yüreğinin gösterdiği yolu takip etmiş, en iyisi olduğuna inandığı şekilde davranmıştı. Ona rehberlik eden daha yüksek bir güç var mıydı gerçekten?</p>

  <p>Alfred bacağına yaslanan köpeğe baktı. O anda, anladığını sandı.</p>

  <p>Tünelde ürkütücü bir biçimde yankılanan burundan gelen, yumuşak bir sesle rünleri söylemeye başladı.</p>

  <p>Ayaklarının dibinde, duvarda mavi desenler hayata döndü.</p>

  <p>Karanlık çekildi.</p>

  <p>"O da ne?" Usta Hugh duvarın yakınında duruyordu. Büyü alevlenince sıçrayarak uzaklaştı.</p>

  <p>"Rünler," dedi Alfred. "Bizi bu dünyada Lanetliler Odası olarak bilinen yere götürecek."</p>

  <p>"Kulağa uygun geliyor," dedi Usta Hugh kuru kuru mırıldanıyordu.</p>

  <p class="whitespace">&nbsp;</p>

  <p>Alfred bu yolculuğu yaptığı son seferde, hayatı için korkarak koşuyordu. Yolu unuttuğunu sanmıştı, ama rünler pırıldamaya -ve karanlığı aydınlatmaya- başladığında çevresini tanıdı. Koridor, sanki onları, dünyanın merkezine götürüyormuş gibi aşağı eğimleniyordu. Çok eski olduğu açıktı, fakat iyi durumdaydı ve -bu istikrarsız dünyadaki çoğu mezarlığın aksine- pürüzsüz ve genişti. Büyük kalabalıkları barındırmak için düşünülmüştü. Alfred bu yolda yürüdüğü son seferde bunu garip bulmuştu. Ama o zaman koridorun nereye gittiğini bilmiyordu.<br /></p>

  <p>Artık biliyor ve anlıyordu. Yedinci Kapı. Sartanların, dünyayı koparan büyüyü yaptıkları yer.</p>

  <p>"Büyünün nasıl işlediği konusunda fikrin var mı?" diye sordu Haplo. Yalnızca içsel kulakların duyabileceği alçak, saygılı bir sesle konuşmuştu.</p>

  <p>"Orla bana anlattı," diye yanıt verdi Alfred. Zaman zaman konuşmasına ara vererek rünleri söylüyordu. "Dünyayı koparmaya karar verdikten sonra, Samah ve Konsey üyeleri tüm Sartan nüfusunu ve menschlerden kıymetli saydıklarını bir araya getirdiler. Bu talihli azınlığı, Abri'de kullandığımıza benzer bir yere naklettiler -hiçbir olasılığın bulunmadığı olasılığının olduğu bir kuyuya. Sartanlar onlara yeni dünyalara nakledene kadar halk orada güvende olacaktı.</p>

  <p>"Sartanlar arasında en yetenekli olanlar, Yedinci Kapı adı verilen bir odada Samah ile bir araya geldiler. Bir dünyayı parçalayıp yeni dünyalar yaratacak bir büyünün ne kadar güçlü olacağını, en güçlü büyücüyü tüketeceğini fark eden Samah ve Konsey, odanın kendisine de oldukça büyük bir güç bahşettiler. Limbeck'in 'jen’ratör' dediği, Yıksı-Diksi'nin makinelerinden biri gibi çalışacaktı.</p>

  <p>"Yedinci Kapı orada depolanan büyüyü saklıyordu. Kendi büyüleri tükenip yok olduğu zaman Sartanlar o büyüyü çağırdı. Elbette tehlike; güç bir kez Yedinci Kapı'ya aktarılınca, büyünün içeride kalacağıydı. Samah büyüyü ancak Yedinci Kapı'yı yok ederek yok edebilirdi. Bunu yapmalıydı, elbette, ama korkuyordu. "</p>

  <p>"Neden?" diye sordu Haplo.</p>

  <p>Alfred tereddüt etti. "Yedinci Kapı'ya ilk girdiği zaman, ona güç verdikten sonra, Konsey üyeleri beklemedikleri bir şeyle karşılaştılar. "</p>

  <p>"Kendilerininkinden daha büyük bir güç."</p>

  <p>"Evet. Nasıl ya da neden olduğundan emin değilim. Orla bana o kadarını anlatamadı. Sartanlar için korkunç bir deneyimdi. Biz girdiğimiz zaman yaşadığımıza benzer. Ama bizimki rahatlatıcı ve sevinç verici iken, onlarınki dehşet vericiydi. Samah eylemlerinin muazzamlığını, planladıklarının korkunç sonuçlarını fark etti. Sınırlarını aştığı bildirildi ona. Ama aynı zamanda, dilerse devam etmek üzere özgür olduğu da bildirildi.</p>

  <p>"Gördükleri ve duydukları karşısında şaşkın kalan Konsey üyeleri kendilerinden kuşku duymaya başladı. Bu şiddetli tartışmalara yol açtı. Ama düşmanlarına -Patrynlere- karşı duydukları korku büyüktü. Odada yaşadıkları deneyimin anısı soldu. Patryn tehdidi çok gerçekti. Samah önderliğinde, Konsey Koparılış'ı gerçekleştirmeye karar verdi. Karşı çıkan Sartanlar, Patrynler ile birlikte Labirent'e atıldı."</p>

  <p>Alfred başını salladı. "Korku -bizim çöküşümüz oldu. Dünyayı başarıyla koparıp dört yeni dünya yarattıktan sonra bile, düşmanlarını zindana kapattıktan sonra bile Samah korkmaya devam etti. Yedinci Kapı'nın içinde keşfettiklerinden korkuyordu, ama aynı zamanda Yedinci Kapı'ya yine ihtiyaç duyabileceğinden korkuyordu ve bu yüzden, onu yok etmek yerine gönderdi." .</p>

  <p>"Öldüğü zaman Samah ile birlikteydim," dedi Jonathan. "Lord Xar'a, Yedinci Kapı'nın nerede olduğunu bilmediğini söyledi. "</p>

  <p>"Muhtemelen bilmiyordu," diye kabullendi Alfred. "Ama Samah onu kolayca bulabilirdi. Elinde benim tarifim vardı -ona Lanetliler Odası hakkında bildiğim her şeyi anlattım."</p>

  <p>"Halkım onu buldu," dedi Jonathan. "Gücünü fark ettik, ama onu nasıl kullanacağımızı unutmuştuk."</p>

  <p>...kullanacağımızı unutmuştuk..." diye tekrarladı yankı.</p>

  <p>"Bunun için minnettar olmalıyız. Kleitus Yedinci Kapı'nın gerçek gücünü nasıl kullanacağını öğrenseydi neler olabilirdi, hayal edebiliyor musunuz?" Alfred ürperdi.</p>

  <p>"Benim ilginç bulduğum, onca büyülü kargaşa içinde, bizim horgörerek 'mensch' dediklerimiz hayatta kaldı. İnsanlar, elfler ve cücelerin kendi sorunları vardı, ama genellikle hayatta kalıp gelişmeyi başardılar. Dalga dediğin şey onları yüzeyde tuttu."</p>

  <p>"Umalım, böyle devam etsin," dedi Haplo. "Bir sonraki Dalga -tepelerine inerse- son olabilir."</p>

  <p class="whitespace">&nbsp;</p>

  <p>Koridorlarda yürümeye, devamlı aşağı inmeye devam ettiler. Alfred rünleri yumuşak, alçak sesle söylüyordu. Duvarlardaki desenler parlak bir şekilde yanıyor, onlara yol gösteriyordu.</p>

  <p>Tünel daraldı. Tek sıra yürümek zorunda kaldılar. Alfred önden gidiyor, Jonathan onu takip ediyordu. Köpek ve Usta Hugh arkadan geliyordu.</p>

  <p>Ya hava burada daha seyrekti -Alfred'in son seferden hatırlamadığı bir şey-ya da sinirliliği onu nefessiz bırakıyordu. Rün şarkısı boğazına yapışıyor gibi geliyordu; onu dışarı çıkarmakta güçlük çekiyordu. Korkuyordu ve aynı zamanda heyecanlıydı, titriyordu, endişe dolu bir beklenti içindeydi.</p>

  <p>Gerçi artık desenlerin şarkısına ihtiyacı yok gibiydi. Neredeyse neşeyle aydınlanıyor, o ve diğerlerinin ayak uyduramadığı bir hızla ilerliyordu. Alfred zaman zaman şarkı söylemeyi bırakıyor, nefesini yaklaşmakta olan şeye saklıyordu.</p>

  <p>Belki de boş yere endişeleniyorsundur. Her şey çok kolay, çok basit olabilir, dedi kendi kendine. Bir büyü dokunuşu ile Yedinci Kapı yok olur, Ölüm Kapısı sonsuza dek kapanır...</p>

  <p>Köpek aniden, yüksek sesle havladı.</p>

  <p>Tünelde yankılanan beklenmedik ses neredeyse Alfred'in yüreğini durduracaktı. Mevcut haliyle göğsünden fırladı, boğazına oturdu ve nefes borusunu tıkadı.</p>

  <p>"Ne" dedi Alfred boğulur gibi, öksürdü.</p>

  <p>"Şşşt! Sessiz ol! Biraz durun," diye emretti Usta Hugh. Hepsi durdu. Desenlerin mavi parıltısı gözlerinde yansıdı -yaşayan ve ölü gözlerde.</p>

  <p>"Köpek bir şey duydu. Ben de öyle," diye devam etti Usta</p>

  <p>Hugh sertçe. "Birisi bizi takip ediyor."</p>

  <p>Alfred'in yüreği boğazından, bedeninin dışına kaydı.</p>

  <p>Lord Xar.</p>

  <p>"Devam edin," dedi Haplo. "Artık duramayacak kadar ilerledik. Devam edin."</p>

  <p>"Gerek yok," dedi Alfred hafifçe, neredeyse ses çıkarmadan.</p>

  <p>Desenler duvarın dibini terk ettiler, yukarı tırmanarak mavi ışıktan bir kemer oluşturdular. Yaklaştıklarında uğursuz bir kırmızıya dönüşen mavi bir ışıktan.</p>

  <p>"Geldik. Yedinci Kapı."</p>

  <p class="whitespace">&nbsp;</p>
</body>
</html>
