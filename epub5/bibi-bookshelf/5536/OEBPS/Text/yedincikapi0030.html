<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>OTUZUNCU BÖLÜM</h1>
  <hr color="black" size="3" />

  <h3 class="sigil_not_in_toc">ÖLÜM KAPISI</h3>
  <hr color="black" size="3" />

  <p class="whitespace">&nbsp;</p>

  <p>Alfred, aynı anda tüm olasılıkları birbirine bastıran, birleştiren, sıralayan ve bölen Ölüm Kapısı'na girmenin dehşetini unutmuştu.</p>

  <p>Böylece kendini gittikçe küçülen minicik, dev, mağara gibi bir koridorda buldu. Duvarlar, tavan ve zemin hızla ondan uzaklaşıyor, dışa doğru genişliyor, bir yandan da üzerine üzerine geliyor, boşluğuyla onu eziyordu.</p>

  <p>"Bunu görmezden gelmeliyim, yoksa delireceğiml" diye düşündü çılgınca. "Bir şeye odaklanmalıyım... Kapı'ya. Kapı'yı kapatmaya. Nerede... nerede o?"</p>

  <p>Baktı ve o anda Kapı'yı bulduğu olasılığı onun belirmesini sağladı ve aynı anda onu asla bulamayacağı olasılığı gözlerden kaybolmasına sebep oldu. Alfred ikinci olasılığı kabullenmeyi reddetti, sıkı sıkı ilkine tutundu ve koridorun uzak ucunda, önünde, arkasında, ona doğru hızla yaklaşan, devamlı gerileyen, yakınında gittikçe daha da uzaklaşan kapıyı gördü.</p>

  <p>Üzerinde bir desen vardı, girdiği kapının üzerinde bulunan desen. İki kapının arasında Ölüm Kapısı olarak bilinen koridor vardı. İki kapıyı da kapat, o koridoru sonsuza dek kapatmış olursun.</p>

  <p>Ama uzaktaki kapıyı kapatmak için koridor boyunca yürümesi gerekecekti.</p>

  <p>Kaos çevresinde dans etti kaydı, olasılıklar aynı anda gerçekleşti, ama hiçbir ikili bir arada değil. Soğukla titriyordu, çünkü çok sıcaktı. O kadar çok yemişti ki, açlıktan ölüyordu. Sesi çok yüksekti; duyamıyordu. Son derece hızlı ilerliyordu ve süzüldüğü, durduğu, hopladığı, başının üzerinde, ayaklarının üzerinde, yan tarafının üzerinde koştuğu yerden hiç ayrılmıyordu.</p>

  <p>"Kontrol," dedi Alfred kendi kendine çaresizce. "Kaosu kontrol et."</p>

  <p>Odaklandı, yoğunlaştı, olasılıklarla boğuştu ve sonunda koridor koridor oldu ve koridor olarak kaldı, tavan yukarıda, zemin aşağıdaydı ve her şey olması gerektiği yerdeydi. Kapı koridorun uzak ucundaydı. Açıktı. Onu kapatması yeterli olacaktı.</p>

  <p>Alfred ilerlemeye başladı.</p>

  <p>Kapı geriledi,</p>

  <p>Alfred durdu, Kapı gerilemeye devam etti.</p>

  <p>Kapı durdu. Alfred ilerledi. Uzaklaştı.</p>

  <p>"Salıver," diye yankılandı Jonathan'ın sesi. "Ve yakala."</p>

  <p>"Elbette!" diye haykırdı Alfred. "Hatam buydu! Samah'ın hatası buydu. Bunca yüzyıl boyunca hatamız hep bu oldu! Kontrol edilemez olanı kontrol etmeye çalışıyoruz. Salıver... salıver. "</p>

  <p>Ama salıvermek kolay bir iş değildi. Kendini tamamen kaosa bırakmak anlamına geliyordu.</p>

  <p>Alfred denedi. Ellerini açtı. Koridor kaymaya başladı; duvarlar yaklaştı, uzaklaştı. Alfred yokluğun üzerinde yumruklarını kapattı ve tatlı canı için tutundu.</p>

  <p>"Bunu doğru yaptığımı sanmıyorum," dedi perişan halde. "Belki de tamamen salıvermem gerekmiyordur. Kuşkusuz minicik bir parçaya tutunmanın bir zararı olmaz..,"</p>

  <p>Koridorun uzak ucundan neşeli bir" hav sesi geldi. Alfred yerinde kalakaldı, hızla döndü ve bir köpeğin -ağzı geniş bir sırıtışla aralanmış, dili bir karış dışarıda-koridorda sıçrayarak doğrudan üzerine geldiğini gördü.</p>

  <p>"Hayır!" diye bağırdı Alfred, hayvanı kovalamak için ellerini uzatarak. "Hayır! Aferin sana oğlum. Daha yakına gelme! Cici köpek! İyi köpek! Hayır!"</p>

  <p>Köpek sıçradı, Alfred'in göğsüne çarptı. Sartan geri geri sendeledi, tökezleyerek düştü. Her yerde büyü parçacıkları uçuştu. Yukarı düşüyor, aşağı havalanıyordu...</p>

  <p>Ve kapı tam önlerindeydi.</p>

  <p>Alfred durdu. Ve yerinde kaldı.</p>

  <p>Minnetle, terle kaplı alnını gömlek yenine sildi. Gerçekten çok kolay olacaktı, çok çok kolay.</p>

  <p>Tam önünde -gümüş bir kulbu olan sıradan, ahşap bir kapı. Pek de çekici olmayan, hatta hayal kırıklığı yaratan bir kapı. Alfred kapının öte yanına baktı ve dört dünyayı, Nexus'u, Labirent'i, paramparça olmuş Vorteks'i gördü.</p>

  <p>Labirent. Patrynler ve Sartanlar kömürleşmiş, kararmış duvarın her iki yanında savaş konumu almışlardı. Orduların üstünde Pryan'ın iyi ejderleri uçuyordu, ama duman ve karanlık yüzünden pek az kişi onları görebiliyordu. Ama Labirent'in yaratıklarını, ormanlarda bekleşen, kazananın üzerine çullanmayı bekleyen korkunç canavarları herkes görebiliyordu. Bu umutsuz savaşta bir kazanan olacaksa.</p>

  <p>Yılanlardan başka.</p>

  <p>Nefret ve korkuyla beslenmiş, şişmanlamış yılanlar duvarın her iki yanında sürünüyor, her iki orduya yardım ediyor, fısıldıyor, zorluyor, teşvik ediyor, yalan söylüyor, savaş alevlerini yelpazeliyordu.</p>

  <p>Alfred dehşet içinde, midesi bulanarak kapıyı kapatmak üzere uzandı.</p>

  <p>Yılanlardan biri ani hareketi fark etti, kafasını kaldırdı. Bakışlarını yukarı çevirdiğinde, kaosun içinden Alfred'i gördü.</p>

  <p>Ölüm Kapısı ardına dek açık duruyor, nerede bulacağını bilen herkes tarafından görülebiliyordu.</p>

  <p>Yılanın kırmızı gözleri korkuyla alevlendi. Tehlikeyi gördü: sonsuza dek Labirent'te kısılı kalmak. Bereketli mensch dünyalarına giden yolun kapanması.</p>

  <p>Bir uyarı çığlığı atan yılan dev bedenini uzattı. Kırmızı gözler parlak bakışlarıyla Alfred'i yakaladı. Yılan iğrenç tehditler savurarak acı dolu işkence imgeleri yarattı. Dişsiz ağzı kocaman açıldı, ejder yılan bir siklonun hızı ve gücüyle hareket ederek açık kapıya doğru yükseldi.</p>

  <p>Alfred'in eli gümüş kulbun üzerine kapandı. Yılanın tiksinti verici sesini duymazdan gelerek kapıyı kapatmaya çalıştı.</p>

  <p>Ve sonra, uzaktan, arkasında çok uzaktan bir ses duydu -Lord Xar'ın sesi.</p>

  <p>"Dileklerimi son kez engellemeye çalıştın, oğlum!"</p>

  <p>Ve Jonathan'ın sesi, "Şiddete başvurmayın!"</p>

  <p>Haplo'nun sesi, bir acı ve ızdırap haykırışı... ve Alfred'e bir uyarı bağırışı.</p>

  <p>Çok geç.</p>

  <p>Kırmızı, alev alev bir desen koridorda fırladı. Şimşek gibi Alfred'in göğsünde patladı.</p>

  <p>Alfred körleşerek, ateşle tükenerek kapının kulbunu bıraktı.</p>

  <p>Kapı sonuna dek açıldı. Yılan kükreyerek içeri daldı.</p>

  <p class="whitespace">&nbsp;</p>
</body>
</html>
