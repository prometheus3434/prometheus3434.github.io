<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON ÜÇÜNCÜ BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLIS<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>"Hayır, oğlum! Bekle!"</p>

  <p>Haplo'nun sesi ısrarcı ve emrediciydi. Emri nihaiydi, yasaydı. Ama...</p>

  <p>Köpek kıvrandı, inledi. Güvenilir dostlar gelmişti. Her şeyi düzeltebilecek dostlar gelmişti. Ve her şeyden öte, umarsızca mutsuz dostlar gelmişti. Bir köpeğe ihtiyaç duyan dostlar.</p>

  <p>Köpek yarı doğruldu.</p>

  <p>"Köpek, hayır!" Haplo'nun sesi, keskin, uyarıcı. "Yapma! Bu bir tuzak..."</p>

  <p>Eh, işte, gördün mü? Bir tuzak. Güvenilir dostlar, bir tuzağa giriyordu. Ve görünüşe göre, sahibi yalnızca sadık köpeğinin güvenlik içinde olmasını düşünüyordu. Bu da, köpeğin anladığı kadarıyla, kararı ona bırakıyordu.</p>

  <p>Memnun ve heyecanlı bir hav ile saklandığı yerden sıçradı ve neşeyle koridor boyunca koştu.</p>

  <p class="whitespace">&nbsp;</p>

  <p>"Bu neydi?" Alfred korkuyla çevresine bakındı. "Bir şey duydum..."</p>

  <p>Dışarıya, koridora baktı ve bir köpek gördü. Alfred sertçe, beklenmedik bir şekilde yere oturuverdi.</p>

  <p>"Ah, aman!" diye tekrarladı defalarca. "Ah, aman!" Hayvan hücreye daldı, Alfred'in kucağına atladı ve yüzünü yaladı.</p>

  <p>Alfred kollarını köpeğin boynuna doladı ve ağladı. Üzerinin salyalanmasına itiraz eden köpek Alfred'in kucağından kurtuldu ve Marit'e gitti. Nazikçe bir patisini kaldırdı, onun koluna koydu.</p>

  <p>Marit uzatılan patiye dokundu, sonra yüzünü köpeğin boynuna gömdü ve ağlamaya başladı. Köpek duygudaşlıkla sızlandı, Alfred'e yalvarırcasına baktı.</p>

  <p>"Ağlama, hayatım! O hayatta!" Alfred kendi gözyaşlarını sildi. Marit'in yanında diz çökerek onu yüzünü kaldırıp, kendisine bakmaya zorladı. "Köpek. Haplo ölmedi, henüz değil. Anlamıyor musun?"</p>

  <p>Marit, Sartan'a çıldırmış gibi baktı.</p>

  <p>"Nasıl, bilmiyorum!" diye geveliyordu Alfred. "Ben de anlayamıyorum. Muhtemelen ölüçağırma büyüsü. Ya da belki Jonathan'ın bir ilgisi vardır. Ya da belki hepsi birden. Ya da hiçbiri. Bir şekilde, hayatım, köpek hayatta olduğuna göre, Haplo da hayatta!"</p>

  <p>"Anlamıyorum..." Marit şaşkındı. "Bakalım açıklayabilecek miyim?"</p>

  <p>Alfred nerede olduğunu tamamen unutarak yere oturdu, açıklamalara girişmeye hazırlandı. Ama köpeğin başka planları vardı. Alfred'in aşırı iri ayakkabısının ucunu yakalayarak dişlerini batırdı ve çekiştirmeye başladı.</p>

  <p>"Haplo genç bir adamken... Cici köpek," diye kendi sözünü kesti Alfred, ayakkabısını köpeğin ağzından kurtarmaya çalışarak. "Labirent'te genç bir adamken o -Haplo... Cici köpekcik. Bırak. Ben... Ah, eyvah."</p>

  <p>Köpek ayakkabıyı bırakmış, şimdi Alfred'in ceketinin kolunu çekiştiriyordu.</p>

  <p>"Köpek gitmemizi istiyor," dedi Marit.</p>

  <p>Sendeleyerek ayağa kalktı. Alfred'i bırakan köpek, dikkatini ona çevirdi. İri bedenini bacaklarına yaslayarak, onu hücre kapısına doğru sürüklemeye çalıştı.</p>

  <p>"Ben hiçbir yere gitmiyorum," dedi Marit, köpeğin ensesindeki gevşek deriyi yakalayıp çekerek. "Ne olduğunu anlamadan Haplo'yu bırakmıyorum."</p>

  <p>"Ben de sana bunu anlatmaya çalışıyorum," dedi Alfred yalvarırcasına. "Ama sözüm kesilip duruyor. Hepsi Haplo'nun 'iyi' içgüdüleri ile ilgiliydi -acıma, merhamet, insaf, sevgi. Haplo bu duyguların zayıflık olduğuna inandırılarak yetiştirildi."</p>

  <p>Köpek hırladı, hücre kapısına doğru ittirmeye çalışırken neredeyse Marit'i yere yıkacaktı.</p>

  <p>"Kes şunu, köpek!" diye emretti Marit ve Alfred'e döndü.</p>

  <p>"Devam et."</p>

  <p>Alfred içini çekti. "Haplo gerçek duyguları ile hissetmesi gerektiğine inandığı duyguları uzlaştıramamaya başladı. Onun seni aradığını biliyor muydun? Sen onu terk ettikten sonra? Seni sevdiğini fark etti, ama bunu itiraf edemiyordu -ne sana, ne de kendi kendine."</p>

  <p>Marit'in bakışları taş yatağın üzerindeki bedene gitti. Konuşamadan başını eğdi.</p>

  <p>"Haplo seni kaybettiğine inandığında, gittikçe daha mutsuzlaştı ve kafası karıştı," diye devam etti Alfred. "Kafa karışıklığı onu öfkelendirdi. Tüm enerjisini Labirent'i altetmeye, kaçmaya yoğunlaştırdı. Ve sonra hedefini, Son Kapı'yı gördü. Ona ulaştığında kazanmış olacağını biliyordu, ama kazanmak, hayal ettiği gibi memnun etmedi onu. Daha çok, korkuttu. O Kapı'dan geçtikten sonra, yaşam ona ne sunabilecekti? Hiç bir şey.</p>

  <p>"Haplo Kapı'da saldırıya uğradığında, ümitsizce savaştı. Hayatta kalma içgüdüsü güçlüydü. Ama kaodin onu kötü yaraladığı zaman fırsatı gördü. Düşmanının ellerinde ölüm bulabilirdi. Bu ölüm onurlu bir ölüm olurdu. Kimse aksini söylemezdi ve onu korkunç suçluluk, kendinden şüphelenme ve pişmanlık duygularından kurtarırdı.</p>

  <p>"Haplo'nun içinde bir parça ölmeye karar verdi, ama bir başka parça -içindeki iyi kısım- pes etmeyi reddetti. O anda, bedenen ve ruhen yaralanmış olan, kendi kendine öfke duyan Haplo sorunu çözdü. Bunu bilinçsizce yaptı. Köpeği yarattı."</p>

  <p>Bu sırada söz konusu hayvan herkesi sürükleyip hücreden çıkarmaya çabalamaktan vazgeçmişti. Kendini karın üstü yere atmış, başını patilerinin arasına koymuş, Alfred'e teslim olmuş, kederli bir ifadeyle bakıyordu. Artık ne olursa olsun, onun hatası değildi.</p>

  <p>"Köpeği mi yarattı?" Marit inanamıyordu. "O zaman -köpek gerçek değil."</p>

  <p>"Ah, gerçek." Alfred hüzünle gülümsedi. "Elflerin bahçelerinde uçuşan ruhlar kadar gerçek. Lazarların içinde kısılı kalan hayaletler kadar gerçek."</p>

  <p>"Ya şimdi?" Marit kuşkuyla hayvana baktı. "Şimdi köpek ne?"</p>

  <p>Alfred çaresizce omuzlarını silkti. "Emin değilim. Haplo'nun bedeni bir tür uyku durumunda gibi, benim halkımın uzun uykusu gibi..."</p>

  <p>Köpek aniden ayağa fırladı. Tüylerini kabartarak, gerginlikle karanlık koridora baktı.</p>

  <p>"Orada biri var," dedi Alfred, ayağa kalkarak.</p>

  <p>Marit kıpırdamadı. Gözleri Haplo'dan köpeğe kaydı. "Belki de haklısın. Derisindeki rünler parlıyor." Alfred'e baktı. Onu geri getirmenin bir yolu olmalı. Belki ölüçağırıcılığı kullanırsan..."</p>

  <p>Alfred soldu, geriledi. "Hayır! Lütfen bunu benden isteme!" "Ne demek, hayır? Hayır, yapılamaz mı? Yoksa hayır, yapmayacak mısın?" diye sordu Marit.</p>

  <p>"Yapılamaz..." diye başladı Alfred zayıfça.</p>

  <p>"Evet, yapılabilir!" dedi birisi, koridordan konuşarak.</p>

  <p>"... yapılabilir..." dedi kasvetli yankısı.</p>

  <p>Köpek keskin bir uyarı havlaması kopardı.</p>

  <p>Bir zamanlar bir Hükümdar, Abarrach'ın hükümdarı olan lazar ayaklarını sürüyerek hücreye girdi.</p>

  <p>Marit kılıcını çekti. "Kleitus." Sesi soğuktu, ama hafifçe titriyordu. "Burada ne arıyorsun?"</p>

  <p>Lazar ona, köpeğe ya da taş yatağın üzerindeki bedene dikkat etmedi.</p>

  <p>"Yedinci Kapı!" dedi Kleitus, ölü gözleri korkunç bir biçim de canlı.</p>

  <p>"... Kapı. .." diye içini çekti yankı.</p>

  <p>"Ben... ben ne demek istediğini anlamıyorum," dedi Alfred hafifçe. Fena halde solmuştu. Kel kafasında ter damlacıkları belirmişti.</p>

  <p>"Evet, anlıyorsun!" diye karşılık verdi Kleitus. "Sen bir Sartan'sın! Yedinci Kapı'ya gir, dostunu serbest bırakmanın yolunu bulacaksın."</p>

  <p>Lazarın kan lekeli eli Haplo'ya işaret etti. "Onu hayata döndüreceksin. "</p>

  <p>"Bu doğru mu" diye sordu Marit, Alfred'e dönerek.</p>

  <p>Alfred'in çevresindeki hücre duvarları küçülüp büzülmeye, titreyip kıvranmaya başlamıştı. Karanlık büyümeye, şişmeye, yayılmaya başladı. üzerine atlayıp onu yutacakmış gibi görünüyordu...</p>

  <p>"Bayılma, lanet olası!" dedi bir ses.</p>

  <p>Tanıdık bir ses. Haplo'nun sesi!</p>

  <p>Alfred'in gözleri iri iri açıldı. Karanlık çekildi. Sesin kaynağını aradı, köpeğin parlak gözlerinin yüzüne dikilmiş olduğunu gördü.</p>

  <p>Alfred gözlerini kırpıştırdı, yutkundu. "Kutsal Sartan!"</p>

  <p>"Lazarı dinleme. Bu bir tuzak," diye devam etti Haplo'nun sesi ve Alfred'in içinden, kafasının içinden geliyordu. Ya da belki de kendi ruhu olan o anlaşılması zor kısmıydı.</p>

  <p>"Bu bir tuzak," diye tekrarladı Alfred yüksek sesle, ne söylediğinin farkında olmadan.</p>

  <p>"Yedinci Kapı'ya gitme. Lazarın içeri girmesine izin verme. Ya da herhangi birinin. Gitme."</p>

  <p>"Gitmeyeceğim." Alfred sesinin lazarın sesi gibi çıktığı duygusuna kapıldı. Marit için ekledi. "Üzgünüm..."</p>

  <p>"Özür dileme!" diye emretti Haplo sinirle. "Ve Kleitus'un seni kandırmasına izin verme. Lazar, Yedinci Kapı'nın nerede olduğunu biliyor. O odada öldü."</p>

  <p>"Ama içeri giremiyor!" dedi Alfred, aniden anlayarak. "Koruyucu rünler onu engelliyor!"</p>

  <p>"Ve benim için endişelenmiyor," diye ekledi Haplo kuru kuru. "Kendini düşünüyor. Belki senin onu geri getireceğini umuyordur!"</p>

  <p>"Seni içeri alan ben olmayacağım," dedi Alfred.</p>

  <p>"Bu bir hata, Sartan!" diye hırladı lazar.</p>

  <p>"... hata, Sartan..."</p>

  <p>"Ben senin tarafındayım! Biz kardeşiz." Kleitus ayaklarını sürüyerek hücrenin içinde ilerledi. "Eğer beni geri getirirsen, güçlü olurum. Xar'dan çok daha güçlü! Bunu biliyor ve benden korkuyor. Gel! Çabuk! Bu ondan kaçman için tek şansın!"</p>

  <p>"Yapmayacağım!" Alfred ürperdi.</p>

  <p>Lazar ona doğru ilerledi. Alfred duvara çarpana ve daha fazla gidemeyene kadar geriledi. Sanki içine sızacakmış gibi iki elini birden duvara yaslandı. "Yapmayacağım"."</p>

  <p>"Buradan çıkmanız gerek!" diye uyardı Haplo. "Sen ve Marit! Tehlikedesiniz! Eğer Xar sizi burada bulursa..."</p>

  <p>"Ya sen" diye sordu Alfred.</p>

  <p>Marit ona garip garip, şüpheyle bakıyordu. "Bana ne olmuş"</p>

  <p>"Hayır, hayır!" Alfred kontrolünü yitiriyordu. "Ben... ben Haplo'yla konuşuyordum."</p>

  <p>Marit'in gözleri irileşti. "Haplo mu?"</p>

  <p>"Sen onu duyamıyor musun" diye sordu Alfred ve sorduğu anda, duyamadığını anladı. O ve Haplo yakındı, ama Alfred ile Ölüm Kapısı'ndan geçerken yaptığı gibi ruhlarını değiştirmemişti.</p>

  <p>Alfred tereddüt etti.</p>

  <p>"Beni boşver! Gidin artık, lanet olsun!" diye ısrar etti Haplo. "Büyünü kullan!"</p>

  <p>Alfred yutkundu. Kurumuş dudaklarını kurumuş diliyle yalayarak, kurumuş boğazını boşuna ıslatmaya çalışarak, çatlak, neredeyse işitilmez bir sesle rünleri söylemeye başladı.</p>

  <p>Kleitus, unutulmuş rün dilini, Alfred'in ne yaptığını kavrayacak kadar anladı. Perişan elini. uzattı, Marit'i yakaladı.</p>

  <p>Marit kendini kurtarmaya, lazara kılıcını saplamaya çalıştı. Ama ölülerin fiziksel sınırları yoktur. Kleitus sıradışı bir güçle kılıcı Marit'in elinden çekti. Lazar kan lekeli elini onun boğazına sardı.</p>

  <p>Marit'in bedenindeki desenler alevlendi, büyüsü onu savunmak için harekete geçti. Bir başka canlı varlık çoktan felç olurdu, ama Hükümdar'ın cesedi cezayı görünürde hasar olmadan soğurdu. İskelet elin uzun, mavi tırnakları Marit'in etine gömüldü.</p>

  <p>Marit acıyla irkildi, haykırmamak için kendini tuttu. Derisinden aşağı kan sızdı.</p>

  <p>"Bir rün daha söylersen," diye uyardı Kleitus, Alfred'i, "onu ölümden dönmüşlerden birine çeviririm."</p>

  <p>Alfred'in dili damağında şakladı, orada dondu. O büyüyü tamamlayamadan Marit ölmüş olurdu.</p>

  <p>"Beni Yedinci Kapı'ya götür!" dedi Kleitus. Parmaklarını Marit'in boğazında daha derine batırdı.</p>

  <p>Marit haykırdı. Elleri çılgınca cesedin ellerini çekiştirdi. Köpek inledi, sızlandı.</p>

  <p>Marit yutkunmaya, nefes almak için çabalamaya başladı.</p>

  <p>Kleitus onu yavaş yavaş boğuyordu.</p>

  <p>"Birşeyler yap!" diye emretti Haplo öfkeyle.</p>

  <p>"Ne?" diye haykırdı Alfred.</p>

  <p>"Yapacakların şunlar, Sartan."</p>

  <p>Lord Xar hücreye girdi. Elini kaldırdı, havada bir desen çizdi ve çakarak Kleitus'a ulaşmasını sağladı.</p>

  <p class="whitespace">&nbsp;</p>
</body>
</html>
