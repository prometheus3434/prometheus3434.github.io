<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YEDİNCİ BÖLÜM</h1>
  <hr color="black" size="3" />

  <h3 class="sigil_not_in_toc">LABİRENT</h3>
  <hr color="black" size="3" />

  <p class="whitespace">&nbsp;</p>

  <p>Pryan'ın mavi-yeşil ejderi ağaç tepelerinin üzerinde yükseldi. Alfred bir kez yere baktı, ürperdi ve o yön dışındaki herhangi bir yere bakmasının daha iyi olacağına karar verdi. Bir şekilde, kanatlı olan kendisi iken uçmak daha farklıydı. Ejderin pullarına daha sıkı tutundu. Katı zeminin çok, çok yükseğinde süzülmekte olan bir ejderin sırtına tehlikeli bir biçimde, kararsızca tünemiş olduğu gerçeğini aklından çıkarmaya çalışarak, o harika güneş ışığının kaynağını aradı. Kalelerden geldiğini biliyordu, ama onlar Pryan'daydı. Işık nasıl Labirent'i aydınlatırdı? Yavaşça, dikkatle dönerek çekingenlikle omzunun üzerinden arkaya bakma tehlikesini göze aldı.</p>

  <p>"Işık Vorteks'ten geliyor," diye bağırdı Vasu. Reis bir başka ejderin üzerinde uçuyordu. "Bak, yıkılmış dağa doğru bak."</p>

  <p>Endişeyle ejdere tutunarak cesaret edebildiğince dikilen Alfred söylenen yöne baktı. Hayranlık içinde nefesini tuttu.</p>

  <p>Sanki dağın yüreğinde bir güneş parlıyor gibiydi. Parlak ışınlar her çatlak, her aralıktan sızıyor, gökyüzünü aydınlatıyor, toprakların üzerine dökülüyordu. Işık Abri'nin gri duvarlarına dokunuyor, onların gümüş gibi parlamasına sebep oluyordu. Onca uzun süredir Labirent'in gri gündüzünde yaşayan ağaçlar, yaşlı bir adamın ağrıyan parmaklarını sıcak ateşe uzatması gibi, bükük dallarını bu yeni şafağa uzatıyorlardı sanki.</p>

  <p>Ama, Alfred hüzünle, ışığın Labirent'in içlerine işleyemediğini gördü. Engin bir karanlıktaki minik bir mum aleviydi; o kadar. Ve karanlık kısa sürede onu tüketti.</p>

  <p>Alfred elinden geldiğince izledi ışığı, ta ki umudu yasaklamak için yüzüne uzatılan kemikli eller gibi keskin, çentikli dağlar ışığı örtene kadar. İçini çekti, öne döndü ve ufuktaki alev alev kırmızı parıltıyı gördü.</p>

  <p>"O nedir?" diye seslendi. "Biliyor musun?"</p>

  <p>Vasu başını salladı. "Abri saldırısından sonraki gece başladı. Son Kapı o yönde."</p>

  <p>"Elflerin Volkaran Adaları'ndaki bir kenti yaktıklarını görmüştüm," dedi Usta Hugh, görmek için kara gözlerini kısarak. "Alevler evden eve sıçradı. Isı o kadar şiddetliydi ki, bazı evler yangın onlara ulaşmadan patladı. Geceleyin, alevler gökyüzünü aydınlatıyordu. Buna çok benziyordu."</p>

  <p>"Kuşkusuz lordum tarafından, kötü ejder-yılanları uzak tutmak için yaratılmış büyülü bir ateş," dedi Marit soğuk soğuk.</p>

  <p>Alfred içini çekti. Nasıl Lord Xar'a inanmaya devam edebiliyordu ki? Marit'in saçları, Xar onları bağlayan deseni silerken akan kendi kanı ile yapış yapış olmuştu. Belki de sebebi buydu. O ve Xar iletişim halindeydi. Onları Xar'a eleveren oydu, yerlerini bildirmişti. Belki, bir şekilde Xar etkisini devam ettiriyordu.</p>

  <p>"Onu en başta durdurmalıydım," dedi Alfred kendi kendine. "Onu Vorteks'e getirdiğim zaman deseni gördüm. Ne anlama geldiğini anladım. Haplo'yu, Marit'in ona ihanet edeceği konusunda uyarmalıydım."</p>

  <p>Ve sonra, her zamanki gibi, Alfred kendi kendisiyle tartışmaya başladı. "Ama Marit Chelestra'da Haplo'nun hayatını kurtardı. Onu sevdiği açıktı. Ve Haplo'da onu seviyordu. Bir nefret zindanına sevgi getirdiler. Nasıl kapıyı buna kapatabilirdim ki? Ama belki de Haplo'ya söylesem, kendini koruyabilirdi. .. Bilmiyorum." Alfred hüzünle içini çekti. "Bilmiyorum... En iyisi olduğunu düşündüğüm şeyi yaptım... Ve kim bilir? Belki de lorduna inancı doğrudur."</p>

  <p>Pryan'ın mavi-yeşil ejderleri Labirent'te uçtu, yüksek dağların çevresinden dolaştı, geçitlere daldı. Son Kapı'ya yaklaştıkça alçaldılar, ağaç tepelerini süpürerek, dikkatli gözlerden saklandılar. Karanlık koyulaştı, doğal olmayan bir karanlıktı bu, çünkü gecenin çökmesine daha saatler vardı. Bu karanlık yalnızca gözleri değil, aklı ve yüreği de etkiliyordu. Ejder-yılanların yarattığı kötü, büyülü bir karanlıktı, yalnızca çocukluğumuzdan tanıdığımız, çağlar kadar yaşlı bir korkuyu uyandırıyordu. Gözle görülemeyen yerlerde saklanan, üzerimize atlayıp yere yıkmaya hazır bilinmeyen, tiksinti verici şeylerden bahsediyordu.</p>

  <p>Kendi uyarıcı rün ışığının aydınlığıyla yıkanan Marit'in yüzü solgun ve gergindi. Alnındaki kan karşıtlık yaratarak siyah görünüyordu. Usta Hugh devamlı dönüp çevreye bakıyordu.</p>

  <p>"İzleniyoruz," diye uyardı.</p>

  <p>Karanlıkta kahkaha atan, alaycı yankılar gibi sıçrayan bu söz üzerine Alfred büzüldü. Çökerek, ejderin boynunun arkasına saklanmaya çalışan Alfred bayılacak gibi oldu -tercih ettiği savunma yöntemiydi bu. İşaretleri tanıyordu ve onlara karşı mücadele etti: başının dönmesi, midesinin büzülmesi, alnının ter damlalarıyla kaplanması. Yüzünü ejderin soğuk pullarına dayadı ve gözlerini kapattı.</p>

  <p>Ama kör olmak görmekten daha kötüydü, çünkü Alfred aniden havada düştüğü, yere doğru sarmallar çizdiği, düşüşünü durduramayacak kadar zayıf ve yaralı olduğu zamanı canlı bir şekilde hatırladı. Yer çılgınca dönüyor, onu karşılamak için yükseliyordu...</p>

  <p>Bir el onu sarstı.</p>

  <p>Alfred inleyerek dikildi.</p>

  <p>"Neredeyse düşüyordun," dedi Usta Hugh ona. "Bayılmayı planlamıyorsun, değil mi?"</p>

  <p>"H -hayır," diye mırıldandı Alfred.</p>

  <p>"Güzel," dedi Usta. "İleriye bir göz at."</p>

  <p>Alfred doğrulup oturdu, yüzündeki soğuk terleri sildi. Gözlerindeki, baş dönmesinden kaynaklanan sisin açılması bir dakika aldı ve başta ne gördüğünden emin değildi. Karanlık çok koyuydu ve şimdi boğucu bir dumanla karışmıştı...</p>

  <p>Duman. Her şey dehşet 'verici şekilde odağa gelirken Alfred bakakaldı.</p>

  <p>Nexus şehri, Sartanların düşmanları için inşa ettiği güzel şehir alevler içindeydi.</p>

  <p>Pryan'ın ejderleri ejder-yılanların büyülü karanlığından etkilenmemişlerdi. Hatasızca uçuyor, hedefleri her neresiyse, ona sadık kalıyorlardı. Alfred'in nereye götürüldüklerine dair en ufak bir fikri bile yoktu ve aldırmıyordu da. Neresi olursa olsun, korkunç olacaktı. Yüreği acıyarak, dehşet içinde, arkasını. dönüp dağdan dökülen parlak ışığa doğru kaçmayı istedi.</p>

  <p>"Bu ejderin sırtına binmem iyi oldu," dedi Vasu ağırbaşlılıkla, sesi karanlığın içinden gelerek. Derisindeki rünler, kırmızı ve mavi parlıyordu. "Aksi halde, buraya kadar gelecek cesareti bulamazdım."</p>

  <p>"Söylemeye utanıyorum, Reis," dedi Marit alçak sesle, "ama ben de aynı şeyi hissediyorum."</p>

  <p>"Utanmak yok," dedi ejder. "Yılanların içinize ektiği tohumlardan korku büyüyor. Korkunun kökleri içinizdeki her karanlık parçayı, her anıyı, her kabusu arıyor ve bulduğu zaman köklerini o karanlık parçalara daldırıp kana kana içiyor. Korkunun kötücül bitkisi gelişiyor."</p>

  <p>"Onu nasıl yok edebiliriz?" dedi Alfred titrek sesle. "Edemezsiniz," dedi ejder. "Korku sizin bir parçanızdır. Yılanlar bunu biliyor ve kullanıyorlar. Korkunun sizi ele geçirmesine izin vermeyin. Korkudan korkmayın."</p>

  <p>"Tam da hayatım boyunca benim yaptığım şey!" dedi Alfred üzüntü içinde.</p>

  <p>"Tüm yaşamın boyunca değil," dedi ejder -ve Alfred hayaletmiş olabilirdi, ama ejderin gülümsediğini gördüğünü sandı.</p>

  <p class="whitespace">&nbsp;</p>

  <p>Marit Nexus'un binalarına baktı. Duvarları, sütunları, kuleleri ve burçları artık, yok eden alevlerin içten aydınlattığı siyah iskeletler gibiydi. Binalar taştan yapılmıştı, ama destek kirişleri, içlerindeki zeminler ve duvarlar ahşaptı. Taşlar, Sartanların ördüğü, Patrynlerin güçlendirdiği rünler tarafından korunuyordu. Marit başta şehrin nasıl düşebildiğini merak etti; sonra Abri duvarlarını hatırladı. Onlar da rün büyüsü ile korunuyordu. Yılanlar kendilerini duvarlara fırlatmış, küçük çatlakların oluşmasına sebep olmuştu. Bu çatlaklar genişlemiş, rünleri kırana, büyüyü bozana kadar yayılmışlardı.</p>

  <p>Nexus. Marit şehri hiç güzel saymamıştı. Onu hep, çoğu Patryn gibi pratiklik temelinde düşünmüştü. Duvarları kalın ve sağlamdı, sokakları düzgün ve iyi yapılmıştı, binaları güçlü, katı ve dayanıklıydı. Şimdi, onu yok eden ateşlerin ışığında, yüksek kulelerin zarafetini ve narinliğini, tasarımının sade ahengini fark etti. O izlerken kulelerden biri devrildi, kıvılcım sağanakları ve bir duman bulutu saçarak düştü.</p>

  <p>Marit ümitsizliğe kapıldı. Lordu bunun olmasına izin vermiş olamazdı. Burada olamazdı. Ya da buradaysa bile, şimdi ölmüş olmalıydı. Artık tüm halkı ölmüş olmalıydı.</p>

  <p>"Bak!" diye haykırdı Vasu aniden. "Son Kapı! Hala açık! Hala elimizde!"</p>

  <p>Marit bakışlarını yanan şehirden çevirdi, duman ve karanlığın içinden bakarak görmeye çalıştı. Ejderler kanatlarını eğdiler, döndüler, geniş sarmallar çizerek alçalmaya başladılar.</p>

  <p>Yerdeki Patrynler yüzlerini yukarıya çevirdiler. Marit, yüz ifadelerini göremeyecek kadar yüksekteydi, ama eylemlerine bakarak, akıllarından neler geçtiğini tahmin edebiliyordu. Büyük bir kanatlı yaratık ordusunun gelmesi tek bir şeye işaret edebilirdi -yenilmeye. Ölüm darbesi.</p>

  <p>Korkularını anlayan Vasu şarkı söylemeye başladı; sesi -Sartan rün dilini kullanarak- dumanın ve alevlerle aydınlanmış karanlığın içinde açıkça işitildi.</p>

  <p>Marit sözleri anlayamıyordu; anlaşılmalarının istenmediği duygusuna kapıldı. Ama cesaretini yükseltti. Onu boğacak gibi olan korkunç dehşet büzüldü ve gücünün bir kısmını kaybetti.</p>

  <p>Yerdeki Patrynler hayret içinde yukarı baktılar. Vasu'nun şarkısı, cesaret haykırışları koparan ve savaş şarkıları söyleyen Patryn sesleriyle karşılandı. Ejderler alçaktan uçarak yolcularının aşağı atlamasına izin verdiler. Sonra gökyüzüne döndüler, bazıları çemberler çizerek nöbet tuttular, diğerleri gidip düşman aradılar ya da savaş alanına daha fazla Patryn getirmek için geri döndüler.</p>

  <p>Labirent ile Nexus arasında Sartan rünleri ile kaplı bir duvar duruyordu -onlara dokunan her şeyi öldürebilecek kadar güçlü rünlerle kaplı. Duvar muazzamdı, düzensiz, dev bir yarım daire biçiminde bir dağdan diğerine uzanıyordu. Duvarın her iki tarafında çıplak düzlükler yayılıyordu. Bir yanda Nexus şehri yaşam sunuyordu; diğer yanda ise Labirent'in karanlık ormanları ölüm.</p>

  <p>Son Kapı'yı görebilecekleri bir yere gelenler, ona ulaşmaya çalışırken en büyük tehlike ile karşı karşıya kalıyorlardı. Düzlükler ıssızdı, üzerinde sığınılabilecek herhangi bir şey yoktu, düşman geçmeye, kalkışan herkesi açıkça görebiliyordu. Labirent'in kurbanlarını alıkoymak için son şansı buradaydı. Burada, bu düzlükte, Marit neredeyse ölecekti. Lordu onu burada kurtarmıştı.</p>

  <p>Büyü ve savaşla altüst olmuş toprakların üzerinde uçarken, Marit bitkin, kanlar içindeki Patrynleri tarayarak Xar'ı aradı. Burada olmalıydı! Olmak zorundaydı! Duvar duruyordu, Kapı dayanıyordu. Bu harika büyüyü yalnızca lordu yapabilirdi.</p>

  <p>Ama kalabalığın içindeyse bile, Marit onu bulamamıştı. Ejder yere indi, Patrynler uzakta durarak, kuşkuyla, karanlık bakışlarla onu süzdüler. Vasu'yu taşıyan ejder de indi. Diğerleri gökyüzüne ve görevlerinin başına dönerken, bu iki ejder bekledi.</p>

  <p>Ormanlarda kurt-adamların ulumaları yankılandı, kaodinlerin savaştan önce çıkardıkları sinir bozucu tıkırdamayla noktalandı. Dumanın içinden sayısız kızıl ejder uçtu, pulları alevler içindeki şehrin kırmızılığını yansıttı, ama saldırmadılar. Marit hayretler içinde, yılanlardan iz olmadığını fark etti.</p>

  <p>Ama yakında olduklarını biliyordu; derisindeki desenler, ateş kadar kırmızı yanıyordu.</p>

  <p>Abri Patrynleri bir araya geldi, sessizce reislerinin emirlerini bekledi. Vasu gidip, kendini Kapı'daki Patrynlere tanıtmıştı. Marit, hala Lord Xar'ı arayarak ona eşlik etti. Ellerini ovuşturarak, hüzünle duvara bakmakta olan Alfred'in yanından geçtiler.</p>

  <p>"Bu canavarca zindanı biz yaptık," diye hayıflanıyordu yumuşak sesle. "Bunu biz yaptık!" Başını salladı. "Hesabını verecek o kadar çok şeyimiz var ki! O kadar çok."</p>

  <p>"Evet, ama şimdi değil!" diye azarladı onu Marit. "Halkıma bir Sartan'ın burada ne yaptığını açıklamak zorunda kalmak istemiyorum. Seni paramparça etmeden önce açıklamama izin vermezler. Sen ve Hugh, elinizden geldiğince ortalarda görünmeyin. "</p>

  <p>"Anlıyorum," dedi Alfred mutsuzca.</p>

  <p>"Hugh, ona gözkulak ol," diye emretti Marit. "Ve hepimizin iyiliği için, o lanetli hançeri kontrol altında tut!"</p>

  <p>Usta sessizlik içinde başını salladı. Bakışları çevresindeki her şeyi tarıyor, düşünceleri hakkında hiçbir şey yansıtmıyordu. Elini, sanki onu engellemek istercesine Lanetli Hançer'in üzerine koydu.</p>

  <p>Vasu yanmış, harap olmuş düzlüklerin ,üzerinde yürüdü, halkı sessizce, ona destek vererek ve saygı göstererek arkasından gitti. Kapı'yı koruyan Patryn grubunun içinden bir kadın ayrıldı ve onu karşılamak için yürüdü.</p>

  <p>Marit!in yüreği fırladı. Bu, kadını tanıyordu! Nexus'ta birbirlerine yakın yaşamışlardı. Marit öne fırlayıp, Xar'ın nerede olduğunu, yaralı Haplo'yu nereye götürdüğünü sormak istedi.</p>

  <p>İsteğini bastırdı. Vasu konuşmadan kadınla konuşmak ciddi bir kabalık olacaktı. Kadın haklı olarak Marit'i tersleyecek, sorularını yanıtlamayı reddedecekti. Marit kendine hakim olarak, Vasu'ya olabildiğince yakın kaldı. Endişeyle, kendini ele vermesinden korkarak Alfred'e baktı. Alfred kalabalığın kıyısında kaldı, Usta Hugh da yanında. Yakınlarında, siyahlara bürünmüş bir centilmen yalnız duruyordu. Pryan'ın mavi-yeşil ejderi kaybolmuştu.</p>

  <p>"Ben Abri köyünden Reis Vasu." Vasu yürek rününe dokundu. "Buradan kapılarca uzakta bir köydür. Bunlar halkım."</p>

  <p>"Sen ve halkın hoşgeldiniz, Reis Vasu, ama buraya yalnızca ölmeye geldiniz," dedi kadın.</p>

  <p>"İyi dostların arasında öleceğiz," diye karşılık verdi Vasu nazikçe.</p>

  <p>"Benim adım Usha," dedi kadın, kendi yürek rününe dokunarak. "Reisimiz öldü. Birden çok kişi öldü," diye ekledi sert bir sesle, bakışları Kapı'ya giderek. "Halkım onlara önderlik etmemi istedi"<a href="../Text/dipnotlar.xhtml#a6" id="k6"><sup>[6]</sup></a>.</p>

  <p>Usha, dedikleri gibi, çok kapıdan geçmişti. Saçları gri çizgilerle süslenmişti ve derisi kırışıktı. Ama güçlüydü, fiziksel olarak Vasu'dan çok daha iyi durumdaydı. Aslında, ona çatık kaşlarla ve kuşkulu bir ifadeyle bakıyordu.</p>

  <p>"Yanınızda getirdikleriniz, ne tür yaratıklar?" diye sordu, bakışları gökyüzünde dönen ejderlere giderek. "Daha önce Labirent'te benzerlerini hiç görmemiştim,"</p>

  <p>"Labirent'te bizim tarafımızda bulunmadığın açık, Usha," dedi Vasu.</p>

  <p>Kadın kaşlarını çattı, yanıtın kaçamaklı olduğunu fark etti. Marit Vasu'nun ejderleri nasıl açıklayacağını merak ediyordu. Bir Patryn bir diğerine açık açık yalan söyleyemezdi, ama bazı gerçekler gizli tutulabilirdi. Becerebilse bile, Pryan ejderlerinin varlığını açıklamak uzun sürecekti.</p>

  <p>"Bu yaratıkların Labirent'in sizin yaşadığınız kısmından geldiğini mi söylüyorsun Reis?"</p>

  <p>"Artık öyle," diye yanıt verdi Vasu ciddiyetle. "Onlar hakkında endişelenmene gerek yok, Usha. Onlar bizim kontrolümüz altında. Çok güçlülerdir ve savaşımıza yardım edecekler. Aslında, bu ejderler bizi kurtarabilir."</p>

  <p>Usha kollarını göğsünde kavuşturdu. İkna olmuş görünmüyordu, ama daha fazla tartışmak Vasu'nun otoritesine meydan okumak anlamına gelirdi, hatta belki hükmetme hakkında meydan okumak olarak anlaşılırdı. Arkasında onu sadakatle destekleyen yüzlerce Patryn varken, böyle bir zamanda böyle bir şey yapmak aptalca olurdu.</p>

  <p>Sert ifadesi gevşedi. "Tekrar söylüyorum, hoşgeldiniz, Reis Vasu. Sen, halkın ve..." Tereddüt etti, sonra zorlama bir gülümsemeyle, "ejder dediğiniz bu şeyler. Bizi kurtarmaya gelince..." Gülümsemesi silindi. İçini çekti, Nexus'taki yangına baktı. "Bu konuda fazla umut olduğunu sanmıyorum."</p>

  <p>"Durumunuz nedir?" diye sordu Vasu.</p>

  <p class="whitespace">&nbsp;</p>

  <p>İki önder konuşmak için çekildiler. Bu noktada, kabileler birbirlerine karışmakta özgürdüler. Abri Patrynleri ilerledi. Yanlarında silah, yiyecek, su ve başka malzemeler getirmişlerdi. İhtiyaç içinde olanlara kendi iyileştirme güçlerini sundular.</p>

  <p>Marit Alfred'e endişeli bir bakış daha fırlattı. Neyse ki, kendi başına ve sorun yaratmaktan uzak duruyordu. Hugh'nun Sartan'ın kolunu sıkıca tuttuğunu fark etti. Siyahlı centilmen görünürlerde yoktu. İçi Alfred hakkında rahatlayan Marit, söylediklerini duymaya can atarak Usha ile Vasu'nun arkasından gitti.</p>

  <p>".. .yılanlar şafakta saldırdılar," diyordu Usha. "Sayıları muazzam. İlk önce Nexus şehrine saldırdılar. Amaçları bizi şehirde kıstırmak ve orada yok etmekti, sonra, biz öldükten sonra, Son Kapı'yı kapatacaklardı. Planlarını saklamadılar, kahkahalar atarak bize anlattılar. Halkımızın nasıl Labirent'te kısılı kalacağını, kötülüğün nasıl büyüyeceğini..." Usha ürperdi. "Tehditlerini dinlemek dehşet vericiydi."</p>

  <p>"Korkumuzu istiyorlar," dedi Vasu. "Onunla besleniyorlar, güçleniyorlar. Sonra ne oldu?"</p>

  <p>"Onlarla savaştık. Savaş ümitsizdi. Büyülü silahlarımız böylesine güçlü bir düşmana karşı faydasızdı. Yılanlar kendilerini şehrin duvarlarına fırlattılar, rünleri kırdılar ve içeri doluştular." Usha yanan binalara baktı. "Bizi, her birimizi o sırada yok edebilirlerdi. Ama bunu yapmadılar. Çoğumuzun hayatta kalmasına izin verdiler. Başta, neden olduğunu anlayamadık. Şansları varken neden bizi öldürmemişlerdi?"</p>

  <p>"Sizi Labirent'in içinde istiyorlardı," diye tahmin yürüttü Vasu.</p>

  <p>Usha sert bir ifade ile başını salladı. "Şehirden kaçtık. Yılanlar bizi bu yöne sürdüler, onlardan kaçmaya çalışanları öldürdüler. Labirent'in dehşeti ile yılanların dehşeti arasında sıkıştık. Halkımızdan bazıları korkudan deliye dönmüştü. Yılanlar kahkahalar attılar, bizi sardılar, Kapı'ya daha da yaklaştırdılar. Gelişigüzel kurbanlar seçerek dehşet ve kaosu arttırdılar.</p>

  <p>"Kapı'dan içeri girdik. Başka ne seçeneğimiz vardı ki Halkımızın çoğu bu cesareti buldu. Bulamayanlar..." Usha sustu. Başını eğerek, gözlerini hızlı hızlı kırpıştırdı, tekrar konuşmadan önce yutkundu. "Onların çığlıklarını uzun süre dinledik."</p>

  <p>Vasu yanıt vermekte acele etmedi, kendi öfkesi ve merhameti sesini boğmuştu. Marit daha fazla sessiz kalamadı.</p>

  <p>"Usha," dedi ümitsizce. "Ya Lord Xar? O burada, değil mi?"</p>

  <p>"Buradaydı," diye yanıt verdi Usha.</p>

  <p>"Nereye gitti? Yanında... yanında biri var mıydı?" Marit kekeledi, kızardı.</p>

  <p>Usha onu karanlık bir ifadeyle süzdü. "Nereye gittiği konusunda, ne bir şey biliyorum ne de aldırıyorum. Bizi terk etti! Bizi ölüme terk etti!" Yere tükürdü. "Bu Lord Xar için!"</p>

  <p>"Hayır!" diye mırıldandı Marit. "Bu mümkün değil."</p>

  <p>"Yanında biri var mıydı Bilmiyorum. Görmedim." Usha'nın dudakları kıvrıldı. "Lord Xar bir gemiye binmişti, havada uçan bir gemiye. Ve o işaretlerle kaplıydı." Duvara, Kapı'ya yakıcı bir bakış fırlattı. "Düşmanın rünleriyle!"</p>

  <p>"Sartan rünleri mi?" dedi Marit, aniden anlayarak. "O zaman gördüğün Lord Xar olamaz! Yılanların bir hilesi olmalı! O asla Sartan rünleri işlenmiş bir gemiyle uçmaz. Bu onun Xar olmadığını kanıtlar!"</p>

  <p>"Tam tersine," dedi bir ses. "Korkarım bu onun Lord Xar olduğunu kanıtlar."</p>

  <p>Marit öfkeyle, bu yeni suçlamayla yüzleşmek üzere döndü. Yanında duran siyahlı centilmeni görünce biraz şaşırdı. Adam ona derin bir üzüntüyle bakıyordu.</p>

  <p>"Lord Xar Pryan'dan böyle bir gemiyle ayrıldı. Sartan yapımı ve tasarımıydı -ejdere benzeyen bir gemi değil mi, yelkenleri kanat gibi?" Centilmen Usha'ya sorarcasına baktı.</p>

  <p>Kadın kısa bir baş sallamayla tarifi onayladı:</p>

  <p>"Olamaz!" diye haykırdı Marit öfkeyle. "Lordum gidip halkını bırakamaz! Neler olduğunu gördükten sonra yapmaz bunu! Yılanların ona ihanet ettiğini gördükten sonra yapmaz! Bir şey söyledi mi?"</p>

  <p>"Döneceğini söyledi!" diye ısırırcasına konuştu Usha. "Ve ölümlerimizin intikamını alacağını!"</p>

  <p>Gözleri çaktı; Marit'e güvensizce baktı.</p>

  <p>"Bu anlamanı sağlayabilir, Usha," dedi Vasu, Marit'in dolaşmış, kanla kaplı saçlarını yüzünden çekti, alnındaki yırtık işareti açığa çıkardı.</p>

  <p>Usha ona baktı; yüz ifadesi yumuşadı.</p>

  <p>"Anlıyorum," dedi. "Senin için üzgünüm."</p>

  <p>Usha Marit'e sırtını dönerek Vasu ile konuşmaya devam etti.</p>

  <p>"Önerim üzerine halkım -bir kez daha Labirent'te kısılı kalmıştık- büyülerini Son Kapı'yı savunmaya yoğunlaştırdı. Onu açık tutmaya çalışıyoruz. Eğer kapanırsa..." Sertçe başını salladı.</p>

  <p>"Bu hepimizin sonu olur," diye onayladı Vasu. "Duvardaki -uzun zaman bir lanet sayılan- Sartan ölüm rünleri şimdi bir nimet oldu. Bizi içeri sürdükten sonra ejderyılanlar Son Kapı'dan içeri giremediklerini, hatta yaklaşamadıklarını gördüler. Duvara saldırdılar, ama yok edemedikleri tek büyü o rünler oldu. Ne zaman rünlere dokunsalar, mavi ışık çevrelerinde akıyor. Acı içinde böğürüp çekiliyorlar. Onları öldürmüyor, ama görünüşe göre zayıflatıyor.</p>

  <p>"Bunu görünce, aynı mavi ateşi Son Kapı'ya da işledik. Biz dışarı çıkamıyoruz, ama yılanlar da Kapı'yı kapatamıyor. Yılanlar sinirle bir süre duvarların dışında dolandılar, Sonra, aniden, gizemli bir biçimde gittiler.</p>

  <p>"Ve şimdi izciler başka düşmanların -Labirent'in tüm yaratıklarının- arkamızdaki ormanda toplandığı raporluyor. Binlercesi. "</p>

  <p>"Demek iki yandan saldıracaklar," dedi Vasu. "Bizi duvara çivileyecekler."</p>

  <p>"Ezecekler," dedi Usha.</p>

  <p>"Belki de yapamazlar," dedi Vasu. "Eğer biz..."</p>

  <p>İkisi strateji ve savunma hakkında konuşmaya devam ettiler. Marit dinlemeyi bıraktı, uzaklaştı. Ne fark ederdi ki? Xar'dan o kadar emindi, o kadar güveniyordu...</p>

  <p>"Neler oluyor" diye sordu Alfred endişeyle. Marit'le yalnız kalana kadar bekledi. "Neler oluyor? Lord Xar nerede?"</p>

  <p>Marit hiçbir şey söylemedi. Onun yerine siyahlı centilmen yanıt verdi. "Lord Xar, daha önce söylediği gibi Abarrach'a gitti. "</p>

  <p>"Haplo yanında mı" Alfred'in sesi titriyordu.</p>

  <p>"Evet, Haplo yanında," diye yanıt verdi centilmen yumuşak sesle.</p>

  <p>"Lordum Haplo'yu Abarrach'a iyileştirmek için götürdü!"</p>

  <p>Marit, karşı çıkmalarını bekleyerek dik dik baktı.</p>

  <p>Alfred bir an sessiz kaldı; sonra aniden, konuştu. "Yolum açık. Abarrach'a gideceğim. Belki ben..." Marit'e baktı. "Belki ben yardımcı olabilirim," diye bitirdi.</p>

  <p>Marit ne düşündüğünü çok iyi biliyordu. Abarrach'ın yaşayan cesetlerini o da görmüştü. Akılsız kölelere dönüştürülen ölü bedenler. Görmeyen gözlerin içindeki işkenceyi, çürüyen etten zindanının içinden bakan, içeride kısılı kalmış ruhları hatırladı... Haplo'yu gördü...</p>

  <p>Nefes alamıyordu. Sarı lekeli bir karanlık onu körleştirdi. Nazik kollar onu yakaladı, ayakta tuttu. Karanlık devam ettiği sürece onların desteğine teslim oldu. Çekilmeye başladığında, Alfred'i itip uzaklaştırdı.</p>

  <p>"Beni rahat bırak. Şimdi iyiyim," diye mırıldandı, kendi zayıflığından utanarak. "Ve eğer sen Abarrach'a gidiyorsan, ben de gidiyorum."</p>

  <p>Centilmene döndü. "Oraya nasıl gidebiliriz? Gemimiz yok."</p>

  <p>"Lord Xar'ın konutunun yakınında bir gemi bulacaksınız," dedi centilmen. "Daha doğrusu, eski konutunun yanında. Yılanlar yaktı onu."</p>

  <p>"Ama gemiyi nasıl sağlam bıraktılar?" Marit kuşkulanmıştı. "Bu mantıklı gelmiyor."</p>

  <p>"Belki onlara geliyordur," diye yanıt verdi centilmen. "Eğer karar verdiyseniz, hemen gitmelisiniz, yılanlar dönmeden. Eğer Yılan Büyücüsü'nü keşfederlerse ve onu açıkta yakalarlarsa, saldırmakta tereddüt etmezler."</p>

  <p>"Ejderyılanlar nerede?" diye sordu Alfred endişeyle.</p>

  <p>"Patrynlerin düşmanlarını yönetiyorlar: kurt-adamlar, canavarlar, kaodinler, ejderler. Labirent'in orduları son saldırı için toplanıyor. "</p>

  <p>"Onlarla savaşacak çok Patryn kalmadı." Marit gitmek konusunda kararsız kaldı, halkına baktı, düşmanın çokluğunu düşündü.</p>

  <p>"Destek kuvvetler yolda," dedi centilmen, güven verici bir gülümsemeyle. "Ve bizim yılan kuzenlerimiz burada bizi bulmayı beklemiyorlar. Onlar için kötü bir sürpriz olacağız. Birlikte, onları uzun süre uzak tutabiliriz. Ne kadar gerekirse," diye ekledi, Alfred'e tuhaf tuhaf bakarak.</p>

  <p>"Bu ne anlama geliyor?" diye sordu Alfred.</p>

  <p>Centilmen elini Alfred'in bileğine koydu, ona dikkatle baktı. Ejder'in gözleri Pryan gökleri gibi, Chelestra'nın büyü yok eden suyu gibi mavi-yeşil di. "Unutma, Coren, umudun ışığı artık Labirent'te parlıyor. Ve Kapı kapalı, olsa da parlamaya devam edecek."</p>

  <p>"Bana bir şey anlatmaya çalışıyorsun, değil mi? Bilmeceler, kehanetler! Ben bu konuda hiç iyi değilimdir." Alfred terliyordu. "Neden açık açık söylemiyorsun? Bana ne yapmam gerektiğini söyle!"</p>

  <p>"Bu günlerde pek az kişi talimatlara uyuyor," dedi centilmen, başını kasvetle sallayarak. "Hatta basit olanlara bile."</p>

  <p>Alfred'in elini okşadı. "Yine de, elimizdekilerle ne yapabiliyorsak, yaparız. İçgüdülerine güven."</p>

  <p>"Benim içgüdüm 'genellikle bayılmaktır'" diye itiraz etti Alfred, "Benim ihtişamlı ve kahramanca bir şey yapmamı bekliyorsun. Ama ben o türden biri değilim. Ben Abarrach'a bir dostuma yardım etmek için gidiyorum."</p>

  <p>"Elbette öyle," dedi centilmen yumuşak sesle ve içini çekerek sırtını döndü.</p>

  <p>Marit iç çekişin içinde yankılandığını işitti, ona Abarrach'ın yaşayan ölülerinin kısılı kalmış ruhlarının yankısını hatırlattı.</p>

  <p class="whitespace">&nbsp;</p>
</body>
</html>
