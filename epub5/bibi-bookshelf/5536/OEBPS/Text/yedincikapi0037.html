<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <p class="whitespace">&nbsp;</p>

  <p class="whitespace">&nbsp;</p>

  <p class="whitespace">&nbsp;</p>
  <hr color="black" size="3" />

  <h3>SONSÖZ</h3>
  <hr color="black" size="3" />

  <p class="whitespace">&nbsp;</p>

  <p>Arianus'u süpüren tuhaf fırtına geldiği hızla dindi. Buna eş bir fırtına hiç görülmemişti, neredeyse saat başı fırtına kopan Drevlin kıtasında bile. Yüzen kıtaların dehşete kapılmış sakinlerinden bazıları dünyanın sonunun geldiğinden korktular, ama aralarında daha aklıbaşında olanlar -Limbeck Civatasıkan da onların arasındaydı-farklı fikirdeydi.</p>

  <p>"Bu çevresel bir akış," dedi Jarre'ye, ya da Jarre olduğunu sandığı şeye, ama aslında bu bir süpürgeydi. Fırtına sırasında gözlükleri kırılmıştı. Buna alışık olan Jarre süpürgeyi kaldırdı, yerini aldı ve miyop Limbeck aralarındaki farkı anlamadı bile. "Kuşkusuz, atmosferi ısıtan, Yıksı-Diksi'nin artan aktivitesinin sebep olduğu çevresel bir akış. Ben buna Diksi-ısınması, diyorum."</p>

  <p>Böyle diyordu ve o gece bu konuda bir söyle verdi. İçeri dolan suları temizlemekte olduklarından halkından kimse dinlemedi söylevini.</p>

  <p>Şiddetli fırtına Orta Alemler'deki şehirlerde büyük zarar yaratabilirdi, özellikle de büyük ve yoğun nüfuslu elf şehirlerinde. Ama fırtınanın öfkesi zirvedeyken insan gizemustalar -Yedinci Ev'den yüksek büyücüler- geldi ve doğal unsurları büyüleriyle kontrol etme yetenekleri sayesinde elfleri korudular. Zarar minimumda kaldı ve yaralanmalar önemsizdi. En önemlisi, bu istenmemiş ve aranmamış yardım eski düşmanlar arasındaki gerginliği azalttı.</p>

  <p>Fırtınadan en çok zarar gören bina Albedo Katedrali, yani ölülerin ruhlarının saklandığı yer oldu.</p>

  <p>Kenkari elfleri Katedral'i kristal, taş ve büyü ile yapmışlardı. Kristal panelli kubbe, bazılarının Koparılış öncesi zamanlara kadar gittiği söylenen, varlığı artık unutulmuş bir dünyadan getirilen nadir ve güzel bitkilerden oluşan egzotik bahçeyi korudu. Bahçenin içinde, kraliyet kanından elflerin ruhları yaprakların ve güzel kokulu güllerin arasında dalgalandılar.</p>

  <p>Her elf, ölmeden önce ruhunu Kenkarilere teslim etmiş, geir ya da weesham olarak bilinen koruyucu elflere bırakmışlardı. Geirler oymalı kutulara kapatılmış ruhları, Kenkarilerin bahçede tuttukları diğer ruhların arasına salınması için Katedral'e getirmişlerdi. Elfler arasında, ölülerin ruhlarının yaşamlarında kazandıkları gücü ve bilgeliği yaşayanlara, bahşettiklerine inanılıyordu.</p>

  <p>Eski gelenek Krenka-Anris isimli kutsal elf kadın tarafından başlatılmıştı. Kadının ölenoğullarının ruhları annelerini bir ejderden kurtarmak için dönmüşlerdi.</p>

  <p>Kenkari elfleri Katedral'de yaşıyor, ruhlara bakıyor, yeni ruhlar kabul ediyor ve bahçeye bırakıyorlardı. En azından, geçmişte yapılan buydu. Kenkariler elf imparatoru Agah'ran'ın, yoz hükümdarlığına yardımcı olmak üzere ruhlarını almak için genç elfleri öldürttüğünü anlayınca Katedral'i kapattılar ve başka ruh kabul edilmesini yasakladılar.</p>

  <p>Agah'ran oğlu, Reesh'ahn ve insan hükümdarlar Volkaranlı Stephen ile Anne tarafından devrildi. İmparator kaçtı ve yok oldu. Elfler ve insanlar ittifak kurdular. Bu huzursuz bir barıştı, denetçiler onu korumak için çok çalıştılar, durmaksızın alevleri söndürmek, isyanları bastırmak, inatçı takipçilerini dizginlemek zorunda kaldılar. Şimdiye kadar, başarılı oldular.</p>

  <p>Ama Kenkarilerin ne yapacakları konusunda hiçbir fikirleri yoktu. Ruhların Koruyucusu'nun Krenka-Anris'ten aldığı ve onlara verdiği son talimat, Katedral'i kapalı tutmaktı. Ve onlar da öyle yaptılar. Her gün, üç Koruyucu -Ruh, Kitap ve Kapı sunağa yaklaştılar ve rehberlik istediler.</p>

  <p>Beklemeleri söylendi. Ve sonra fırtına başladı.</p>

  <p>Gün ortasında fırtına beklenmedik bir biçimde yükseldi.</p>

  <p>Korkutucu görünüşlü, karanlık bulutlar Orta Alem'in göklerinin aşağısında ve yukarısında toplandılar, Solarus'u tamamen örttüler. Bir anda gündüz geceye dönüştü. Şehirde tüm ticaret durdu. Herkes sokaklara koştu, endişeyle gökyüzüne baktı. Adaların arasında sefer yapan gemiler ellerinden geldiğince hızlı bir şekilde sığınak aradılar, en yakındaki limana indiler. Bu da elflerin insan limanlarına girmesi, insanların elf kasabalarına sığınması anlamına geliyordu.</p>

  <p>Rüzgarlar yükselmeye devam etti. Kırılgan hargast ağaçları kırılıp çatladı. Dayanıksız binalar, dev yumrukların saldırısına uğramış gibi dümdüz oldular. İnsanların sağlam kaleleri sarsılıp titredi. Yaşayanların dünyasında ne olduğuna aldırmayan Kir keşişlerinin bile manastırlarından çıktıkları, gökyüzüne baktıkları ve son beklentisi içinde kendi kendilerine kasvetle başlarını salladıkları söylendi.</p>

  <p>Katedral'de, Ruhların, Kitabın ve Kapının Koruyucuları dua etmek için Krenka-Anris sunağının önünde toplandılar.</p>

  <p>Sonra yağmur başladı, karanlık bulutlardan, korkunç bir ordunun mızrakları gibi yağdı. Bir askerin topuzu kadar iri dolular Katedral'in cam kubbesini dövdü.</p>

  <p>"Krenka-Anris," diye dua etti Ruh, "bizi dinle..."</p>

  <p>Yüksek ve şiddetli, piroteknik bir gösterinin patlamaları gibi bir çatırtı havayı yardı. Kapı inledi. Kitap irkildi. Sarsılan Ruhların Koruyucusu duasının ortasında durdu.</p>

  <p>"Bahçedeki ruhlar çok sinirli," dedi Koruyucu.</p>

  <p>Ruhların kendileri gözle görülmüyor olsa da, ağaçların yaprakları titriyor, sallanıyordu. Çiçeklerden taç yapraklar yağıyordu.</p>

  <p>Bir çatırtı, keskin ve uğursuz.</p>

  <p>"Gökgürültüsü mü?" diye tahminde bulundu Kapının Koruyucusu, korkusu içinde soru sorulmadığı sürece konuşmaması gerektiğini unutarak.</p>

  <p>Ruhların Koruyucusu ayağa kalktı ve kristal pencereden bahçeye baktı. Tutarsız bir haykırışla geri geri sendeledi, destek için sunağın kenarını yakaladı. Diğer ikisi yanına seğirttiler.</p>

  <p>"Ne oldu?" diye sordu Kitap, neredeyse sesi kısılarak. "Tavan!" diye inledi Ruh, işaret ederek "Kırılmaya başlıyor!"</p>

  <p>Şimdi çatlağı görebiliyorlardı, şimşek gibi çarpık, çentikli bir çizgi kristal kubbeyi kesiyordu. Onlar izlerken çatlak uzadı, genişledi. Bir cam parçası kurtuldu, çatırdayarak bahçeye düştü.</p>

  <p>"Krenka-Anris, bizi kurtar!" diye fısıldadı Kitap.</p>

  <p>"Kurtardıklarının biz olduğumuzu sanmıyorum," dedi Ruhların Koruyucusu. Aniden sakinleşti. "Gelin. Gidip yeraltı odalarına sığınmalıyız. Çabuk olun." Sunağın yanından ayrıldı, kapıya yöneldi. Kitap ve Kapı, onun topuklarına basarak arkasından seğirttiler.</p>

  <p>Arkalarında, daha fazla cam parçanın düşerek parçalandığını, kubbenin altında korunan büyük ağaçların yıkıldığını duyabiliyorlardı.</p>

  <p>Ruhların Koruyucusu, Kenkarileri dua için bir araya çağıran çanı çaldı -ama bu sefer onları eyleme çağırıyordu.</p>

  <p>"Büyük kubbe yarılıyor," dedi şok içindeki takipçilerine. "Onu kurtarmak için yapılabilecek hiçbir şey yok! Bu Krenka-Anris'in dileği. Sığınacak yer aramamız söylendi. Mesele bizim ellerimizde değil. Yardımcı olabilmek için elimizden geleni yaptık. Şimdi dua etmeliyiz."</p>

  <p>"Yardımcı olmak için ne yaptık?" diye fısıldadı Kapının Koruyucusu Kitabın Koruyucusu'na, Ruh'un arkasından yeraltı odalarına giden basamaklarda koştururken.</p>

  <p>Onu işiten Ruhların Koruyucusu gülümseyerek arkasına baktı. "Kaybolmuş bir adamın bir köpek bulmasına yardım ettik"</p>

  <p>Fırtına gittikçe şiddetlendi. Artık hepsi Arianus'un sonunun geldiğini biliyordu.</p>

  <p>Ve sonra fırtına, başladığı anilikle sona erdi. Karanlık bulutlar, sanki dev bir açık kapı tarafından emilmiş gibi yok oldu. Solarus geri döndü, sersemlemiş elflerin gözlerini parlak ışığıyla kamaştırdı.</p>

  <p>Kenkariler yeraltından çıktıklarında Katedral'in tamamen yok olduğunu gördüler. Kristal kubbe parçalanmıştı. İçindeki ağaçlar ve çiçekleri cam parçaları tarafından kıyılmış, doluların altına gömülmüştü.</p>

  <p>"Ruhlar?" diye sordu Kapının Koruyucusu şok içinde. "Gittiler," dedi Kitabın Koruyucusu hüzünle.</p>

  <p>"Özgür kaldılar," dedi Ruhların Koruyucusu.</p>

  <p><br /></p>
</body>
</html>
