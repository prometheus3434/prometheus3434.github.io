<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON YEDİNCİ BÖLÜM</h1>
  <hr color="black" size="3" />

  <h3 class="sigil_not_in_toc">SALFAG MAGARALARI<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Balthazar yürüyüşleri sırasında sessiz kaldı ve Alfred bunun için son derece minnettardı. Bir sorundan kurtulmaya çalışırken, her zamanki gibi bir başkasına dolanmıştı. Şimdi ikisinden de çıkış yolu bulmak zorundaydı. Ne kadar çabalasa da, ikisine de çözüm bulamıyordu.</p>

  <p>Köpek çevreyi gözetleyerek arkalarından gelirken yürümeye devam ettiler. Ve sonra mağaranın, Sartanların yaşadığı kısmına geldiler.</p>

  <p>Alfred karanlığın içine baktı. Haplo ve Marit için duyduğu endişeler, Balthazar'a karşı hissettiği şüpheler bir acıma ve şok dalgasının altında kayboldu. Bu kasvetli mağarada elli kadar Sartan erkeği, kadını ve biraz -çok çok az-çocuk yaşıyordu. Görüntüleri, sefil durumları yürek paralayıcıydı. Açlık korkunç etkisini göstermişti, ama fiziksel yoksunluktan da kötüsü, dehşet, korku ve ümitsizlik ruhlarını da bedenleri kadar bitkin bırakmıştı.</p>

  <p>Balthazar morallerini yerinde tutmak için elinden geleni yapmıştı, ama kendisi de sona yaklaşmıştı. Sartanların çoğu pes etmişti. Mağaranın sert, soğuk zeminine uzanmış, karanlığa bakıyor, sanki gelip onları sarması için ona yalvarıyorlardı.</p>

  <p>Alfred bu tür ümitsizliği iyi bilirdi, neye yol açacağını bilirdi, çünkü kendisi de o korkunç yolda yürümüştü. Haplo -ve Haplo'nun köpeği- gelmeseydi Alfred de o yolu acı sonuna kadar takip edebilirdi.</p>

  <p>"İşte bununla besleniyoruz," dedi Balthazar, büyük bir çuvala işaret ederek. "Kaim-otu tohumu. Ekim için bırakılmış, Emin Liman'dan aldık. Tohumları eziyoruz, suyla karıştırıp lapa yapıyoruz. Ve bu son çuval. O da bittiği zaman..."</p>

  <p>Ölüçağıran omuzlarını silkti.</p>

  <p>Sartanlar son kalan büyü güçlerini sırf hayatta kalmak için, Abarrach'ın zehirli havasını solumak için kullanıyorlardı.</p>

  <p>"Endişelenme," dedi Alfred. "Ben size yardım edeceğim. Ama ilk önce Marit'i iyileştirmeliyim."</p>

  <p>"Elbette," dedi Balthazar.</p>

  <p>Marit lime lime battaniyelerden bir yığının üzerinde yatıyordu. Pek çok Sartan kadını ona bakıyor, rahat etmesi için ellerinden geleni yapıyorlardı. Sıcak bir şekilde örülmüş, su verilmişti. (Alfred taze suyun bolluğuna şaşmaktan kendini alamadı; Abacrach'a son geldiğinde su pek kıttı. Sormayı hatırlaması gerekecekti.)</p>

  <p>Onların bakımı sayesinde Marit bilincini kazanmıştı. Alfred'i hemen gördü. Elini zayıfça kaldırarak ona uzandı. Alfred yanında diz çökmeye hazırlandı. Marit onu yakaladı, çekerek neredeyse dengesini bozdu.</p>

  <p>"Ne... neredeyiz?" diye sordu, onu sarsan ürpertilere karşı dişlerini sıkarak. "Bunlar kim?"</p>

  <p>"Sartanlar," dedi Alfred, onu yatıştırıp uzanmaya ikna etmeye çalışarak. "Burada güvendesin. Seni iyileştireceğim, sonra uyuman gerek.</p>

  <p>Marit'in yüzü bir meydan okuma ifadesiyle sertleşti. Alfred Abarrach'ta, istememesine rağmen Haplo'yu iyileştirdiği bir zamanı hatırladı.</p>

  <p>"Ben kendime bakabilirim," diye başladı Marit, ama sözleri boğuldu. Nefes alamıyordu.</p>

  <p>Alfred ellerini tuttu, sağ elini sol eliyle, sol elini sağ eliyle; varlıklarının çemberini tamamladı, paylaştı.</p>

  <p>Marit zayıfça elini çekmeye çalıştı, ama şimdi Alfred ondan daha güçlüydü. Onu sıkı sıkı tuttu ve rünleri söylemeye başladı.</p>

  <p>Alfred'in sıcaklığı ve gücü Marit'e aktı. Onun acıları ve yalnızlığı ise Alfred'e. Çember çevrelerine sarıldı, onları birbirine bağladı ve kısa bir an için, Haplo da ona dahil oldu.</p>

  <p>Alfred tuhaf, ürkütücü bir şekilde üçünü bir ışık, hava ve zaman dalgası üzerinde süzülürken, birbirleri ile konuşurken gördü.</p>

  <p>"Abarrach'ı terk etmelisin, Alfred," dedi Haplo. "Sen ve Marit. Güvenli bir yere, Xar'ın sizi bulamayacağı bir yere gidin."</p>

  <p>"Ama köpeği götüremeyiz, değil mi?" diye itiraz etti Alfred. "Xar haklı. Köpek Ölüm Kapısı'ndan geçemez. Sen olmadan yapamaz."</p>

  <p>"Gitmeyeceğiz dedi Marit. "Seni bırakmayacağız."</p>

  <p>Işıkla çevrelenmiş gibi görünüyordu, Alfred'in gözlerinde güzeldi. Haplo'ya doğru eğildi, elini uzattı, ama Haplo ona dokunamadı. Marit de Haplo'ya dokunamadı. Dalga onları taşıyor, destekliyordu, ama aynı zamanda birbirlerinden ayırıyordu.</p>

  <p>"Seni bir kez kaybettim, Haplo. Seni terk ettim, çünkü seni sevmeye cesaretim yoktu. Şimdi cesaretim var. Seni seviyorum ve bir kez daha kaybetmeyeceğim. Eğer durum tersine olsaydı," diye devam etti Marit, onun konuşmasına izin vermeden, "ve o taş yatağın üzerinde ben yatıyor olsaydım, sen beni terk eder miydin? O zaman nasıl benim senden daha az güçlü olduğumu düşünebilirsin"</p>

  <p>Haplo'nun sesi tereddütlüydü. "Benden daha az güçlü olmanı istemiyorum. Daha güçlü olmanı istiyorum. Beni terk edecek gücü bulmalısın, Marit. Labirent'te canları için savaşan halkımızı hatırla. Lordumuz Yedinci Kapı'yı kapatmayı başarırsa onlara, dört dünyadaki herkese neler olacağını hatırla."</p>

  <p>"Seni bırakamam," dedi Marit.</p>

  <p>Aşkı ondan fışkırdı. Haplo'nun aşkı da kendisinden fışkırdı ve Alfred içinden geçtikleri ince, ipek bir kumaş gibiydi. Ayrılıklarının trajedisi onu derinden üzdü. Eğer kendini ikiye ayırarak onlara huzur verebilecek olsa, bunu yapardı. Ama yalnızca zavallı bir aracı olabiliyordu.</p>

  <p>Daha da kötüsü, Haplo'nun Marit kadar kendisiyle -Alfred'le- konuştuğunu da bilmesiydi. Alfred de sevmeye başladığı birini bırakacak gücü bulmalıydı.</p>

  <p>"Ama bu arada, Balthazar'ı ne yapacağım?" diye sordu Alfred.</p>

  <p>Haplo yanıt veremeden ışık solmaya, sıcaklık azalmaya başladı. Dalga çekildi, Alfred'i karanlıkta yalnız bıraktı. Derin bir nefes aldı, ürperdi, bırakmak, geri dönmek istemedi. Ve bu sırada ismini duydu.</p>

  <p>"Alfred," Marit dirseğine yaslanmış, yarı doğrulmuştu. Gözlerindeki ateş gitmişti, ama şimdi gözkapakları uykuyla ağırlaşmıştı. "Alfred," diye tekrarladı telaşla, uyanık kalmaya çalışarak.</p>

  <p>"Evet, hayatım, buradayım," diye yanıt verdi Alfred, gözleri yaşlarla dolu. "Uzanmalısın."</p>

  <p>Marit battaniyelerin üzerine çöktü, Alfred'in onu örtmesine izin verdi, çünkü onu durduramayacak kadar dalgındı. Alfred yanından ayrılmaya hazırlanırken elini yakaladı.</p>

  <p>"Sartan'a... Yedinci Kapı'yı sor," diye fısıldadı. "Bu konuda ne bildiğini sor."</p>

  <p>"Bunun akıllıca olduğunu düşünüyor musun gerçekten?" diye itiraz etti Alfred.</p>

  <p>Balthazar'ı yeniden gördükten sonra, ölüçağıranın gücünü hatırlamıştı. Endişe ve yiyecek yoksunluğundan dolayı zayıflamış olsa da, Balthazar kendisi ve halkı için bir yol bulduğunu düşünürse gücünü çabucak kazanırdı.</p>

  <p>"Ne Balthazar'ın ne de Lord Xar'ın Yedinci Kapı'yı bulmasını istediğimden emin değilim. Belki konuyu açmasam daha iyi."</p>

  <p>"Ne bildiğini sor, yeter," diye yalvardı Marit. "Ne zararı olur?"</p>

  <p>Alfred gönülsüzdü. "Balthazar'ın herhangi bir şey bildiğinden kuşkuluyum..."</p>

  <p>Marit elini tuttu, acı verecek şekilde sıktı. "Sor ona. Lütfen!"</p>

  <p>"Bana neyi soracaksın?"</p>

  <p>Balthazar uzakta durmuş, iyileştirme sürecini ilgiyle izliyordu. Adını duyduğunda ona doğru kaymıştı. "Ne bilmek istiyorsun?"</p>

  <p>"Hadi," dedi Haplo'nun sesi aniden, Alfred'i ürküterek.</p>

  <p>"Sor ona. Bakalım ne biliyormuş."</p>

  <p>Alfred içini çekti, Yutkundu. "Merak ediyorduk, Balthazar, Yedinci Kapı denen bir şeyi duydun mu"</p>

  <p>"Elbette," dedi Balthazar sakinlik içinde, ama siyah gözleri Alfred'i keskin bir hançer gibi bıçakladı. "Abarrach'taki herkes Yedinci Kapı'yı duymuştur. Tekerlemeyi her çocuk öğrenir"</p>

  <p>"Bu, bu hangi tekerleme?" diye sordu Alfred hafifçe.</p>

  <p>“Yeryüzü yok edildi.” diye başladı Balthazar, sözcükleri tiz, ince bir sesle tekrarlayarak. “Harabelerden dört dünya yaratıldı. Bizim için ve menschler için dünyalar: Gök, Ateş, Taş, Su. Her dünyayı bir diğerine dört Kapı bağlar: Arianus'u Pryan'a, Abarrach'a, Chelestra'ya'. Düşmanlarımız için bir ıslahevi yapıldı: Labirent. Labirent diğer dünyalara Beşinci Kapı ile bağlanır: Nexus. Altıncı Kapı ortadadır, giriş sağlar: Vorteks. Ve her şey Yedinci Kapı aracılığı ile yapıldı. Son başlangıçtı.”</p>

  <p>"Demek Ölüm Kapısı'nı, diğer dünyaları böyle öğrendin," dedi Alfred, Balthazar'la ilk karşılaştığı zamanı, ölüçağıranın Haplo'nun gerçek kimliğini saklamak için kullandığı yalanların ötesini nasıl gördüğünü hatırlayarak. "Bunu çocuklarınıza öğrettiğinizi mi söylüyorsun?"</p>

  <p>"Öyleydi," dedi Balthazar, sözcüğü hüzünle vurgulayarak. "Çocuklarımıza ölmek dışında bir şey öğretecek zamanımız olduğu zamanlar."</p>

  <p>"Halkınız nasıl bu duruma geldi" diye sordu Marit, uykuyla mücadele ederek. "Bu dünyaya ne oldu"</p>

  <p>"Olan şey hırs," diye yanıt verdi Balthazar. "Hırs ve çaresizlik. Bu dünyayı hayatta tutan büyü solmaya başladığında, halkımız ölmeye başladı. Başta, bizim için önemi olanları bırakmamak için ölüçağırıcılığa başvurduk. Sonra, zaman içinde, bu kara sanatı sayılarımızı arttırmak, ordularımıza asker, evlerimize hizmetkar sağlamak için kullandık. Ama bizim için her şey düzeleceğine, daha da kötüye gitti."</p>

  <p>"Abarrach hayatta kalmak için hep diğer üç dünyaya bağımlı oldu," diye açıkladı Alfred, "Bu dünyada sütunlar olarak bilinen kanallar Pryan'ın kalelerinden gelen enerjiyi Abarrach'a aktarmak için yapılmıştı. Enerji ısı ve ışık sağlayacak, halk havanın solunabilir olduğu, yüzeye yakın yerlerde yaşayacaktı. Plan işlemedi. Yıksı-Diksi başarısız olduğunda, 'Pryan'ın kalelerinin ışığı söndü ve Abarrach karanlıkta kaldı."</p>

  <p>Durdu. Öğretici vaazı işe yaramıştı. Marit'in gözleri kapanmış, derin ve düzenli nefesler almaya başlamıştı. Alfred hafifçe gülümsedi, sıcak tutması için battaniyeleri dikkatle çevresine sardı. Sonra sessize uzaklaştı. Balthazar Marit'e bir bakış fırlattıktan sonra Alfred'i takip etti.</p>

  <p>"Neden Yedinci Kapı'yı soruyorsun"</p>

  <p>O hançer bakışlardan bir başkası Alfred'i deldi. Alfred o anda tutarsızca gevelemeye başladı.</p>

  <p>"Ben... ben... bir yerde duyduğum... bir şeyi... merak etmiştim..."</p>

  <p>Balthazar kaşlarını çattı. "Ne öğrenmeye çalışıyorsun, kardeşim Yerini mi? İnan bana, Yedinci Kapı'nın nerede olduğunu bilseydim, halkımı bu korkunç yerden kaçırmak için onu ben kullanırdım."</p>

  <p>"Evet, elbette,"</p>

  <p>"O zaman orası hakkında başka ne bilmek istiyorsun?"</p>

  <p>"Aslında hiçbir şey. Sırf, sırf merak. Hadi gidip halkını beslemek için ne yapabileceğimize bakalım."</p>

  <p>Halkının iyiliği için gerçekten endişelenen ölüçağıran başka bir şey söylemedi. Ama Alfred için, korktuğu gibi, Yedinci Kapı'ya duyduğu ani ilginin Balthazar'ın da ilgisini çektiği açıktı. Ve ölüçağıran Haplo'nun köpeğine çok benziyordu. Bir şeyi dişlerinin arasına bir sıkıştırdı mı, kolay kolay bırakmıyordu.</p>

  <p class="whitespace">&nbsp;</p>

  <p>Alfred kaim otu çuvallarını çoğaltmaya başladı.<a href="../Text/dipnotlar.xhtml#a7" id="k7"><sup>[7]</sup></a></p>

  <p>Sartanların onu öğütmesine, ekmek yapmasına -böylesi lapadan daha doyurucu ve besleyiciydi- yetecek kadar yaptı. O çalışırken, gizlice mağarada çevresine bakındı. Alfred'in bu halkı son ziyaretinde gördüğünün aksine, hiçbir ölü Sartan yaşayanlara hizmet etmiyordu. Girişi koruyan asker-cesetler yoktu, hükmetmeye çalışan ceset-kral yoktu. Ölüler kalkamadığı zaman, huzur içinde yatmaya terk ediliyorlardı -tıpkı Balthazar'ın söylediği gibi.</p>

  <p>Alfred'in çevresine toplanmış, Arianus'ta kuşlara atacağı bir avuç tohum için yalvarıyorlardı.</p>

  <p>Gözleri yaşlarla doldu ve bu aklına bir soru getirdi. Yanında duran, Alfred'in yaptığı büyüyü, yiyecek için duyduğu na benzer bir açlıkla izleyen Balthazar'a döndü. Alfred'in ısrarı üzerine ölüçağıran biraz yemek yemiş, şimdi daha güçlü görünüyordu -ama yediği, hiç de iştah açmayan kaim otu ezmesinden çok, umudunun yenilenmesi sonucu gibi görünüyordu daha çok.</p>

  <p>"Epeyce suyunuz var gibi," dedi Alfred. "Bu benim son bildiğimden farklı."</p>

  <p>Balthazar başını salladı. "Sütunlardan birinin buranın yakınında olduğunu hatırlayacaksın. Onun ölü olduğunu, gücünün kalmadığını düşünmüştük. Ama kısa süre önce, aniden büyüsü hayata döndü."</p>

  <p>Alfred canlandı. "Gerçekten mi Neden olduğu konusunda bir fikrin var mı?"</p>

  <p>"Bu dünyada bir değişiklik olmadı: Ancak diğerlerinde bir şeylerin değiştiğini var sayabilirim."</p>

  <p>"Evet! Haklısın!" Alfred şevklenmişti. "Yıksı-Diksi.. . ve Pryan'daki kaleler... artık çalışıyorlar!... Neden, bunun anlamı... "</p>

  <p>"... bizim için hiçbir şey," diye bitirdi Balthazar soğuk sesle. "Değişim çok geç geldi. Diyelim ki kanalların ısısı döndü, diyelim ki bu dünyayı çevreleyen buz erimeye başladı. Bir kez daha su bulduk. Ama bu ölüm dünyası yaşayanların oturacağı hale gelene kadar nesiller geçmesi gerekir. Ve o zamana kadar yaşayanlar kalmayacak. Abarrach'a yalnızca ölüler hükmedecek. "</p>

  <p>"Gitmeye kararlısın," dedi Alfred endişe içinde.</p>

  <p>"Ya da denemeye çalışırken ölmeye," dedi Balthazar sertçe. "Bizim için, çocuklarımız için burada, Abarrach'ta bir gelecek hayal edebiliyor musun?"</p>

  <p>Alfred yanıt veremedi. Biraz daha yiyecek uzattı. Balthazar yiyeceği aldı ve halkına dağıtmaya gitti.</p>

  <p>"Gitmek istedikleri için onları suçlayamam," dedi Alfred sessizce. "Ben de hemen şu anda gitmeyi fena halde istiyorum. Ama bu Sartanlar diğer dünyalara girdikleri zaman ne olacağını çok iyi biliyorum. Tekrar kontrolü ele geçirmeye çalışmaya, menschlerin yaşamlarını rahatsız etmeye başlayana kadar fazla zaman geçmeyecek."</p>

  <p>"üzücü bir topluluk," dedi Haplo.</p>

  <p>Yüksek sesle konuştuğunun farkında olmayan Alfred, Haplo'nun sesini duyunca yerinden sıçradı. Belki de yüksek sesle konuşmamıştı gerçekten. Haplo hep düşüncelerini okumayı başarmıştı.</p>

  <p>"Haklısın," diye devam etti Haplo. "Bu Sartanlar şimdi zayıf, ama büyülerini hayatta kalmak için kullanmak zorunda kalmayınca, büyüleri güçlenecektir. Gücünü keşfedecekler."</p>

  <p>"Ve bir de senin halkın var." Alfred uyuyan Marit'e baktı.</p>

  <p>Köpek yanına uzanmış, fazla yaklaşan herkese hırlıyordu. "Eğer Labirent'ten kaçıp dünyalara girerlerse, neler olacağını kim bilebilir? Patyrnler annelerinin sütüyle nefret emdiler ve onları kim suçlayabilir?"</p>

  <p>Alfred titremeye başladı. Yiyeceği düşürdü, elini yanan gözlerine bastırdı. "Her şeyin tekrar olduğunu görebiliyorum! Rekabet, savaşlar, ölümcül meydan okumalar. Arada kalan, anlamadıkları bir şey için ölen masum kurbanlar. Hepsinin... hepsinin sonu felaket!"</p>

  <p>Alfred son sözlerini boş bir haykırmayla söylemişti. Başını kaldırdığında, ölüçağıranın parlak, siyah gözleriyle karşılaştı. Balthazar geri dönmüştü. Alfred aniden, ölüçağıranın düşüncelerini takip ettiği izlenimine kapıldı. Balthazar Alfred'in gördüklerini görmüş, korku dolu haykırışına sebep olan görüsünü paylaşmıştı.</p>

  <p>"Abarrach'tan ayrılacağım," dedi Balthazar, Alfred'e yumuşak sesle. "Beni durduramazsın."</p>

  <p>Sarsılmış, altüst olmuş Alfred büyüsünü kullanmayı bırakmak zorunda kaldı. Sıcak bir yaz gününde buzu suya dönüştürecek kadar bile güçlü hissetmiyordu kendini.</p>

  <p>"Buraya gelmem bir hataydı," diye mırıldandı.</p>

  <p>"Ama gelmeseydik, hepsi ölürdü," dedi Haplo.</p>

  <p>"Belki en iyisi bu olurdu." Alfred ellerine baktı -iri, iri kemikli bilekler; ince, uçlara doğru incelen parmaklar; zarif... ve çok fazla zarar yaratma yeteneğine sahip. Onları iyilik için de kullanılabilirdi, ama o anda bunu görecek durumda değildi. "Hepimiz birden ölsek menschler için daha iyi olurdu."</p>

  <p>"Eğer 'tanrıları' onları terk etse mi demek istiyorsun"</p>

  <p>"'Tanrılar!'" diye tekrarladı Alfred horgörüyle. “‘Köleleştirenler' demek daha doğru olur. Evreni bizden ve bizim yoz 'gücümüzden' kurtarmak isterdim!"</p>

  <p>"Biliyorsun, dostum" -Haplo'nun sesi düşünceli geliyordu "söylediğin şey önemli olabilir.....</p>

  <p>"Olabilir mi?" Alfred ürkmüştü. Geveliyor, zihinsel olarak dolanıyordu, herhangi bir şey demek istememişti. "Tam olarak ne dedim?"</p>

  <p>"Bu konuda endişelenme. Git faydalı ol."</p>

  <p>"Herhangi bir önerin var mı?" diye sordu Alfred uysallıkla.</p>

  <p>"Balthazar'ın izcilerinin ona ne rapor verdiğini öğrenmek isteyebilirsin," diye öneride bulundu Haplo kuru kuru. "Yoksa döndüklerini fark etmedin mi?"</p>

  <p>Aslında, fark etmemişti. Başı kalktı, bedeni seğirdi. Mağaranın girişinde nöbet tuttuğunu gördüğü Sartan -Balthazar'ın bir göreve gönderdiği-geri dönmüştü. Balthazar genç kadına yiyecek getirmişti. Kadın aç kurt gibi yiyordu, ama lokmaların arasında ölüçağıranla konuşuyordu. Konuşmaları alçak sesli ve yoğundu.</p>

  <p>Alfred ayağa kalkacak oldu, kaim otlarının üzerinde kaydı, tekrar oturakaldı. . "Burada kal," dedi Haplo. Köpeğe sessiz bir emir verdi.</p>

  <p>Hayvan ayağa kalktı. Sessizce Balthazar'ın yanına giderek, ayaklarının dibine oturdu.</p>

  <p>"Onu gemiyi incelemesi için göndermiş. Onu ele geçirmeye çalışacak," diye bildirdi Haplo, köpeğin kulakları aracılığıyla dinleyerek.</p>

  <p>"Ama yapamazlar, değil mi?" diye itiraz etti Alfred. "Marit onu Patryn rünleri ile çevirdi..." .</p>

  <p>"Normal şartlarda, hayır," dedi Haplo. "Ama görünüşe bakılırsa Abarrach'ta birisi daha aynı fikirdeymiş. Birisi daha gemiyi çalmaya çalışıyormuş."</p>

  <p>Alfred şaşırmıştı. "Kuşkusuz Xar değil..."</p>

  <p>"Hayır, lordumun o gemiye ihtiyacı yok. Ama bu dünyada ona ihtiyaç duyan birisi daha var." Alfred aniden yanıtı anladı. "Kleitus!"</p>

  <p class="whitespace">&nbsp;</p>
</body>
</html>
