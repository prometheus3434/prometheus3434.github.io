<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>OTUZ ALTINCI BÖLÜM</h1>
  <hr color="black" size="3" />

  <h3 class="sigil_not_in_toc">LABİRENT</h3>
  <hr color="black" size="3" />

  <p class="whitespace">&nbsp;</p>

  <p>"Neyi var?" diye sordu bir kadın. Sesi tanıdık geliyordu, ama Alfred hatırlayamadı. "Yaralandı mı?"</p>

  <p>"Hayır," diye yanıt verdi bir adam. "Muhtemelen yalnızca baygın." ,</p>

  <p>Bayılmadım, diye yanıt vermek istedi Alfred vakarla. Öldüm! Ben...</p>

  <p>Kendini bir ses çıkarırken, gaklarken duydu.</p>

  <p>"İşte, demedim mi? Kendine geliyor."</p>

  <p>Alfred ihtiyatla gözlerini açtı. Bir ağacın dallarına baktı. Yumuşak otların üzerinde yatıyordu. Bir kadın yanında diz çökmüştü.</p>

  <p>"Marit?" dedi, ona hayretle bakarak. "Haplo?"</p>

  <p>Dostu yanında duruyordu.</p>

  <p>Marit Alfred'e gülümsedi, elini nazikçe alnına koydu. "Kendini nasıl hissediyorsun?"</p>

  <p>"Ben... emin değilim." Alfred çekinerek muhtelif organlarını inceledi ve acı duymadığını hissedince şaşırdı. Ama zaten, duyamazdı, değil mi? "Sen de mi öldün?"</p>

  <p>"Ölü değilsin," dedi Haplo sertçe. "Hiç olmazsa, henüz değil."</p>

  <p>"Henüz değil..."</p>

  <p>"Labirent'tesin, dostum. Ve muhtemelen uzun süre burada olacaksın.”</p>

  <p>"O zaman işe yaradı!" diye nefes verdi Alfred. Doğrulup oturdu. Gözleri yaşlarla doldu. "Büyümüz işe yaradı! Ölüm Kapısı... "</p>

  <p>"Kapandı," dedi Haplo ve sessiz gülümsemesiyle gülümsedi. "Yedinci Kapı yok oldu. Görünüşe göre büyü bizi buraya bıraktı. Ve dediğim gibi, bir süre burada olacağız."</p>

  <p>Alfred doğrulup oturdu. "Savaş var mı?"</p>

  <p>Haplo'nun yüzü karardı. "Vasu'ya göre başlamak üzere. Ramu ile barış görüşmelerine başlamak istiyor, ama Konsey üyesi konuşmayı bile reddediyor. Bunun bir tuzak olduğunu iddia ediyor."</p>

  <p>"Kurt-adamlar ve kaodinler saldırmak üzere toplanıyor," diye ekledi Marit "Ormanın kıyılarında çarpışmalar başladı bile, Sartanlar da bize katılsaydı, ama..." Omuzlarını silkti, başını salladı. "Senin Ramu ile konuşabileceğini düşünmüştük."</p>

  <p>Alfred sendeleyerek ayağa kalktı. Hala ölü olmadığına tam olarak inanamıyordu. Kendini gizlice çimdikledi, acı ile irkildi. Belki gerçekten de hayattaydı...</p>

  <p>"Fazla yardımım olacağını sanmıyorum," dedi hüzünle. "Ramu benim de yaşayan herhangi bir Patryn kadar kötü olduğumu düşünüyor. Ya da belki daha kötü, Ve eğer büyümü seninkiyle birleştirdiğimi duyarsa..."</p>

  <p>"Ve işe yaradığını," diye ekledi Haplo sırıtarak. Alfred başını salladı, gülümsemesine karşılık verdi. Bunun onu üzmesi gerektiğini biliyordu, ama kendine hakim olamıyordu. Neşe yüreğinden köpürüp fışkırıyor gibiydi. Çevresine bakındı, nefesini tuttu.</p>

  <p class="whitespace">&nbsp;</p>

  <p>Açıklığın ortasında, yaprak yığınlarının üzerinde iki beden yatıyordu. Birisi siyah cüppeye bürünmüştü, boğum boğum elleri göğsünde kavuşturulmuştu. Diğeri bir menschin, bir insanın bedeniydi.</p>

  <p>"Usta Hugh!" Alfred memnun mu olması gerekir, ağlaması mı, bilemiyordu. "O... O..."</p>

  <p>"O öldü," dedi Marit nazikçe. "Halkımı savunmak için savaşırken hayatını verdi. Onu pek çok kaodinin cesedinin yanında bulduk. Onu şimdi gördüğün gibiydi. Huzur içinde. Onu ölü bulduğumda" -sesi kırıldı ve Haplo ona yaklaşarak kolunu doladı- "Ölüm Kapısı'nda korkunç bir şey olduğunu anladım. Ve korkmam gerektiğini biliyordum, ama korkmuyordum. "</p>

  <p>Alfred başını salladı, konuşamadı. Hugh'nun yanında Xar yatıyordu, Nexus Lordu.</p>

  <p>Haplo bakışlarını takip etti, ne düşündüğünü tahmin etti. "Onu burada, bu şekilde bulduk."</p>

  <p>Alfred yüreği sıkışarak, çelişkili duygular içinde ölülere yaklaştı.</p>

  <p>Xar'ın yüzü, ölümde, yaşamda olduğundan çok daha yaşlı görünüyordu. Lordun nefreti ve boyun eğmez iradesinin şiddetinin gerginleştirdiği çizgiler ve kırışıklar şimdi sarkmış, gizli bir acıyı, derin, sürekli bir hüznü ortaya çıkarmıştı. Karanlık, görmeyen gözlerle kaçtığı, ama şimdi kendini yine burada bulduğu zindanının göklerine bakıyordu.</p>

  <p>Alfred bedenin yanında diz çöktü. Elini uzatarak nazikçe, açık gözleri kapattı.</p>

  <p>"Anladı... sonunda,'" dedi bir ses, çok yakınlarından.</p>

  <p>"Onun için yas tutmayın."</p>

  <p>Jonathan yanlarında duruyordu.</p>

  <p>Jonathan'dı gerçekten de. Kanla kaplı, kendi acı dolu ölümünün işaretlerini taşıyan korkunç lazar, yürüyen ceset değildi. Bu Jonathan'dı, genç bir adam, eskiden bildikleri gibi...</p>

  <p>"Canlı!" diye haykırdı Alfred.</p>

  <p>Jonathan başını salladı. "Artık işkence çeken ölümden dönmüşlerden değilim. Ama yaşama da dönmedim. Dönmezdim de. Kehanetin öngördüğü gibi, Kapı açıldı. Kısa süre sonra dünyalara gideceğim ve içlerinde kısılı kalmış ruhlara yol göstereceğim. Yalnızca bu ikisini serbest bırakmak için kaldım."</p>

  <p>Lord Xar ile Usta Hugh'ya işaret etti.</p>

  <p>"İkisi de öteye geçtiler. Ve yaşayanlar arasındaki son yürüyüşüm bu olacak. Elveda."</p>

  <p>Jonathan yürüyüp uzaklaşmaya başladı. Bunu yaparken dünyevi bedeni solmaya başladı, ta ki parlak güneşin bir ışınında hafifçe parlayan toza dönüşene kadar.</p>

  <p>"Bekle!" diye haykırdı Alfred çaresizce, arkasından koşup, hayaletimsi varlığa yetişmeye çalışırken. "Bekle! Bana neler olduğunu anlatmalısın. Anlamıyorum!"</p>

  <p>Jonathan durmadı.</p>

  <p>"Lütfen!" diye yalvardı Alfred. "Tuhaf bir şekilde, kendimi huzur içinde hissediyorum. Lanetliler Odası'na ilk girdiğim zaman olduğu gibi. Bu... bu yüksek güçle iletişim kurduğum anlamına mı geliyor?"</p>

  <p>Yanıt gelmedi. Jonathan yok oldu.</p>

  <p class="whitespace">&nbsp;</p>

  <p>"Siz mi çağırdınız?"</p>

  <p>Perişan görünüşlü bir şapkanın sivri ucu bir ağaç dalının arkasında belirdi. Şapkanın geri kalanı onu takip etti ve yanında fare grisi cüppe giyen yaşlı bir sihirbaz getirdi.</p>

  <p>"Zifnab," diye mırıldandı Haplo. "Kuşkusuz sen değilsin, "</p>

  <p>"Bana Shirley deme!" diye terslendi yaşlı adam. Açıklığa girerek, belirsiz bir kafa karışıklığı içinde çevresine bakındı. "Adım... şey... yani... Ah, cehenneme kadar yolu var! istiyorsan bana Shirley de. Aslında hoş bir isim. Tam üzerime oturuyor. Şimdi, soru neydi?"</p>

  <p>Alfred, Zifnab'a ani bir kavrayışla baktı. "Sen! Sen yüksek güçsün. Sen Tanrı'sın!"</p>

  <p>Zifnab sakalını sıvazladı, ağırbaşlı görünmeye çalıştı. "Eh, şimdi sen bahsedince aklıma geldi... "</p>

  <p>"Hayır, efendim. Kesinlikle değilsiniz." Ormandan dev bir ejder çıktı.</p>

  <p>"Neden olmasın-" Zifnab kızgın görünüyordu, vakarla dikildi. "Bir zamanlar tanrıydım, biliyorsun."</p>

  <p>"Bu Majesteleri'nin Gizli Servisi'ne katılmadan önce miydi, katıldıktan sonra mı?" diye karşılık verdi ejder mezardan gelir gibi bir sesle.</p>

  <p>"Hakaret etmene gerek yok." Zifnab burnunu çekti. Alfred'e yanaştı, sesini alçalttı. "Ben de, bir tanrıydım. Son bölümde anladılar. Yalnızca hasetinden, biliyor musun..."</p>

  <p>"Affınıza sığınarak, efendim," dedi ejder. "Bunu tam olarak anlayamadım. "</p>

  <p>"Gayret," diye değiştirdi Zifnab telaşla. "Gayretinden olduğunu söyledim."</p>

  <p>"Siz bir tanrı değilsiniz, efendim," dedi ejder. "Bunu anlamalısınız. "</p>

  <p>"Terapistim gibi konuşuyor," dedi, Zifnab, ama pek de yüksek sesle değil. Derin bir göğüs geçirerek, şapkasını elinde kıvırdı. "Ah, nasıl diyorsan öyle olsun. Buralarda, ben de sizin gibiyim. Ama buna fena halde bozulduğumu da söylemeliyim." Ejdere pis pis baktı.</p>

  <p>"Ama," diye itiraz etti Alfred, "o zaman yüksek güç nerede? Var olduğunu biliyorum. Samah onunla karşılaştı. Çağlar Önce odaya giren Abarrach Sartanları keşfettiler onu."</p>

  <p>"Chelestra Sartanları da öyle," diye ekledi Haplo.</p>

  <p>"Evet keşfettiler," dedi Zifnab. "Siz de öyle."</p>

  <p>"Ah!" Alfred'in yüzü aydınlandı. Sonra, yavaş yavaş, aydınlık soldu. "Ama ben bir şey görmedim."</p>

  <p>"Elbette görmedin," dedi Zifnab. "Yanlış yere baktın. Hep yanlış yere bakıyorsun."</p>

  <p>"Aynaya," diye mırıldandı Haplo, lordunun son sözlerini hatırlayarak.</p>

  <p>"Ah-ha!" diye bağırdı Zifnab. "işte bilet bu!" Yaşlı adam sıska elini uzattı, Alfred'in göğsünü dürtükledi. "Aynaya bak."</p>

  <p>"A -aman, hayır!" Alfred kızardı, kekeledi. "Ben değil! Yapamam! Ben yüksek güç değilim!"</p>

  <p>"Ama öylesin." Zifnab gülümsedi, kollarını salladı. "Ve Haplo da öyle. Ben de öyle. Tıpkı -bakalım, Arianus'ta, sırf 'orta Alemler'de dört bin altı yüz otuz yedi kişi var. isimleri alfabetik sırada, Aaltje, Aaltnıide, Aaron..."</p>

  <p>"Ne demek istediğinizi anladık, efendim," dedi ejder sertçe. Yaşlı adam parmaklarını kullanarak sayıyordu. "Aastarni, Abbie..."</p>

  <p>"Ama hepimiz birden tanrı olamayız," diye itiraz etti Alfred, kafası karışarak.</p>

  <p>"Neden olmasın, anlamıyorum,” dedi Zifnab öfkeyle. "Oldukça iyi bir şey olabilir. Bir kez daha düşünmeni sağlıyor. Ama eğer bu fikirden hoşlanmadıysan, kendini bir okyanustaki bir gözyaşı damlası gibi düşünebilirsin."</p>

  <p>"Dalga," dedi Haplo.</p>

  <p>"Hepimiz, Dalga'yı oluşturan, okyanustaki damlalarız. Genellikle Dalga'yı dengede tutarız -kıyıya hafifçe vuran dalgalar, kumların üzerinde hulahop çeviren kızlar," dedi Zifnab hayaller içinde. "Ama zaman zaman Dalga'yı fazla havalandırıyoruz. Tsunami. Med-cezir sorunları. Hulahop çeviren kızlar denize sürükleniyor. Ama Dalga hep kendini düzeltmek için eyleme geçer. Ne yazık ki" -içini çekti- "bazen suları köpüre köpüre aksi yöne gönderiyor."</p>

  <p>"Korkarım hala anlamıyorum," dedi Alfred hüzünle.</p>

  <p>"Anlayacaksın, eski dostum." Zifnab onun sırtına vurdu.</p>

  <p>"Bu konu üzerine bir kitap yazmaya yazgılısın. Elbette hiçkimse okumayacak, ama -hey- yayıncılık oyunu böyle bir şey. Önemli olan yaratım süreci. Emily Dickinson'ı düşün. Yıllar boyunca tavanarasında yazdı. Kimse kitaplarını okumayacak..."</p>

  <p>"Afedersiniz, efendim," diye sözünü kesti ejder. "Ama Bayan Dickinson'ı konuşmak için zamanımız yok. Savaş yaklaşıyor."</p>

  <p>"Ne Ah, evet." Zifnab sakalını çekiştirdi. "Bundan nasıl kurtulacağız, bilemiyorum. Ramu kalın kafalı, taş yürekli, inatçı, ihtiyar bir..."</p>

  <p>"Eğer söylememe izin verirseniz, efendim," dedi ejder, "ona yanlış bilgi veren sizdiniz..."</p>

  <p>"Onu buraya getirdim, değil mi!" diye haykırdı Zifnab zaferle. "Yoksa gelir miydi, sanıyorsun Büyük-Halan Minnie adına, gelmezdi! Hala Chelestra'da oyalanıyor, sorun yaratmaktan başka işe yaramıyor olurdu. Şimdi, burada, o..."</p>

  <p>"Sorun yaratmaktan başka işe yaramıyor," diye bitirdi ejder kasvetle.</p>

  <p>"Eh, aslında, bu artık tam olarak doğru değil."</p>

  <p>Reis Vasu, Balthazar eşliğinde açıklığa girdi.</p>

  <p>"İyi haberler getirdik. Şimdilik savaş olmayacak. En azından kendi aramızda değil. Ramu, Konsey üyeliği görevinden istifa etmek zorunda kaldı. Görevi ben devraldım. Halkımız" -Balthazar Reis Vasu'ya baktı, reis gülümsedi- "ittifak yapıyor. Birlikte çalışarak, kötülüğün ordularını çekilmeye zorlayabiliriz."</p>

  <p>"Bu gerçekten iyi bir haber, bayım. Türüm bunu sevinçle karşılayacaktır. İkiniz de," diye ekledi ejder ciddiyetle, "bu savaşın sona ermeyeceğini fark ediyorsunuz. Labirent'te bulunan kötülük sonsuza dek burada kalacak, ama iki halk arasında güven ve uzlaşma olursa etkileri azalacak." Ejder Alfred'e baktı. "Dalga kendini düzeltiyor, bayım."</p>

  <p>"Evet, anlıyorum," dedi Alfred düşünceler içinde.</p>

  <p>"Ve kuzenlerimiz, yılanlar da burada kalacak. Korkarım asla altedilemeyecekler. Ama tutsak edilebilirler ve bunu şükranla söylüyorum, çoğu Labirent'te kısılı kaldı. Dört dünyadaki menschler arasında pek azı yaşıyor."</p>

  <p>"Ölüm Kapısı kapandığına göre, menschlere ne olacak?" diye sordu Alfred özlemle. "Başardıkları her şey boşa mı gidecek? Tamamen birbirlerinden soyutlanacaklar mı?"</p>

  <p>"Kapı kapandı, ama kanallar açık kaldı. Büyük Yıksı-Diksi çalışmaya devam ediyor. Enerjisi kanallardan kalelere aktarılıyor. Kaleler enerjiyi kuvvetlendiriyor ve Chelestra ile Abarrach'a gönderiyor. Chelestra'nın güneşi istikrar kazanmaya başladı ve bu da denizuyduları uyanmaya başlayacak demek. Orada yaşam gelişecek."</p>

  <p>"Ya Abarrach?"</p>

  <p>"Ah, Abarrach konusunda emin değiliz. Ölüler oradan ayrıldı, elbette. Kaleler kanalları ısıtacak ve bu da buz kabuğunu eritecek. Şimdi soğuğun pençesinde olan bölgeler bir kez daha yaşanır olacak."</p>

  <p>"Ama kim gidip orada yaşayacak" diye sordu Alfred hüzünle. "Ölüm Kapısı kapandı. Menschler zaten oradan yolculuk edemezdi."</p>

  <p>"Hayır," dedi ejder, "ama şu anda Pryan'da yaşayan bir mensch -Paithan Quindiniar isimli bir elf- babasının başlattığı deneyler üzerinde çalışıyor. Roket bilimi ile ilgili deneyler. Menschler Abarrach'a düşündüğünüzden daha erken ulaşabilir. "</p>

  <p>"Bize gelince, halklarımızın yaşamı kolay olmayacak," dedi Vasu. "Ama eğer birlikte çalışırsak, kötülüğü uzak tutabilir, barış ve istikrar getirebiliriz -Labirent'e bile."</p>

  <p>"Nexus'u yeniden inşa ederiz," dedi Balthazar. "Duvarı ve Son Kapı'yı yıkarız. Belki, bir gün, iki halk orada ahenk içinde yaşar."</p>

  <p>"Gerçekten minnettarım. Gerçekten." Alfred kol yenindeki lime lime dantellerle gözlerini sildi.</p>

  <p>"Ben de öyle," dedi Haplo. Kolunu Marit'e doladı, onu yakına çekti. "Artık yapmamız gereken tek şey kızımızı bulmak..."</p>

  <p>"Onu bulacağız," dedi Marit. "Birlikte."</p>

  <p>"Ama," dedi Alfred, aklına aniden gelen bir düşünceyle,</p>

  <p>"Labirent adına, Ramu'ya ne oldu? Yerinden feragat etmesine ne sebep oldu?"</p>

  <p>"Çok tuhaf bir olay," dedi Balthazar ciddiyetle. "Korkarım yaralanmıştı. Çok nazik bir noktadan. Ve, bu gerçekten tuhaf, kendi kendini iyileştiremiyor."</p>

  <p>"Onu yaralayan ne? Bir ejderyılan mı?"</p>

  <p>"Hayır." Balthazar keskin gözlerle Haplo'ya baktı, gülümser gibi oldu. "Anlaşıldığı kadarıyla Ramu'yu bir köpek ısırmış."</p>

  <p class="whitespace">&nbsp;</p>
</body>
</html>
