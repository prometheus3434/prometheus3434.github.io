<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON SEKİZİNCİ BÖLÜM</h1>
  <hr color="black" size="3" />

  <h3 class="sigil_not_in_toc">SALFAG MAGARALARI<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>"Keşke 'daha güçlü olsaydım!" diyordu Balthazar, Alfred tereddütle ölüçağıran ile muhafıza yaklaşırken. Köpek kuyruğunu sallayarak Alfred'i karşılamak üzere yaklaştı.</p>

  <p>"Sayımız daha fazla! Ama... Yeterli olmak zorunda." Ölüçağıran çevresine bakındı. "Aramızdan kaç kişi fiziksel olarak... "</p>

  <p>"Mmm... neler oluyor" Alfred tam zamanında bilmiyormuş gibi yapmayı hatırladı.</p>

  <p>"Lazar, Kleitus gemini çalmaya çalışıyor," diye bildirdi Balthazar, Alfred'i şaşkınlık içinde bırakan bir sakinlikle. "Elbette, o şeytanın durdurulması gerek."</p>

  <p>Böylece sen kendin alabileceksin, diye ekledi Alfred, ama sessizce. "Şey... yani Patryn rün büyüsü, gemiyi koruyor. Kırılabileceğini sanmıyorum..."</p>

  <p>Balthazar ince dudaklarla, sertçe gülümsedi. "Hatırlayabileceğin gibi, ben bir kez 'Patryn' büyüsünün nasıl çalıştığını gördüm. Rün yapıları görünüyor ve işlevselken parlıyorlar. Bu doğru değil mi?"</p>

  <p>Alfred ihtiyatla başını salladı.</p>

  <p>"Gemindeki desenlerin yarısı karardı," diye bildirdi Balthazar. "Kleitus onu çözüyor."</p>

  <p>"Bu imkansız!" diye itiraz etti Alfred inanmayarak. "Lazar böyle bir beceriyi nasıl öğrenmiş olabilir?"</p>

  <p>"Xar'dan," dedi Haplo. Kleitus lordumu ve halkımın kalanını izliyordu. Lazar rün büyüsünün sırrını keşfetti."</p>

  <p>"Lazarlar öğrenme yeteneğine sahiptir," diyordu Balthazar aynı anda, "ruhun bedene yakınlığı sayesinde. Ve uzun zamandır Abarrach'ı terk etmek istiyorlardı. Burada beslenecekleri canlı et yok. Lazarlar Ölüm Kapısı'na girmeyi başarabilirlerse diğer dünyaların nasıl trajedilerle karşı karşıya kalacağını sana anlatmama gerek yok."</p>

  <p>Haklıydı. Böyle bir dehşeti açıkça canlandırabilen Alfred'e anlatmasına gerek yoktu. Kleitus durdurulmalıydı, ama eğer lazar durdurulabilirse, Balthazar'ı kim durduracaktı?</p>

  <p>Alfred bir kaya çıkıntısının üzerine çöktü, görmeyen gözlerle karanlığa baktı. "Bu hiç sona erecek mi Sonsuza dek üzüntüyü ve acıyı devam mı ettireceğiz?"</p>

  <p>Köpek kendini yere attı, duygudaşlıkla sızlandı. Balthazar yakında durmuş, siyah gözleri dürtüyor, inceliyordu. Alfred, sanki keskin bakışları kan çıkarmış gibi irkildi. Balthazar'ın şimdi ne söyleyeceğini bildiğini hissetti.</p>

  <p>Balthazar zayıf, kuru elini Alfred'in omzuna koydu.</p>

  <p>Ona doğru eğilerek alçak sesle konuştu. "Bir zamanlar ben gençken büyüleri yapabilirdim. Ama artık değil. Ama diğer yandan sen..."</p>

  <p>Alfred soldu, adamın dokunuşundan kaçındı. "Ben... yapamam! Nasıl yapacağımı bilemem..."</p>

  <p>"Ben biliyorum," dedi Balthazar kolaylıkla. "Tahmin edebileceğin gibi, uzun zamandır bunu' düşünüyordum. Lazarlar tehlikelidir, çünkü sıradan ölülerin aksine, yaşayan ruhları ölüye bağlı kalır. Eğer o bağ koparılırsa, ruh bedenden kurtulursa, lazarın yok olacağını düşünüyorum."</p>

  <p>"'Düşünüyor musun'" diye terslendi Alfred. "Kesin olarak bilmiyorsun."</p>

  <p>"Dediğim gibi, ben böyle bir deneyi bizzat yapacak kadar güçlü değilim."</p>

  <p>"Yapamam," dedi Alfred kısaca. "Kesinlikle yapamam."</p>

  <p>"Ama haklı," dedi Haplo. "Kleitus'un durdurulması gerek. Balthazar bunu yapamayacak kadar zayıf."</p>

  <p>Alfred yine inledi. Balthazar hakkında ne yapmalı, diye sordu sessizce, dirseğinin yanında duran ölüçağıranın farkında. Onu nasıl durdurmalı?</p>

  <p>"Her seferinde bir şey için endişelen," diye karşılık verdi Haplo.</p>

  <p>Alfred kasvetle başım salladı.</p>

  <p>"Bu Sartanlara bak," dedi Haplo ona. "Zar zor yürüyebiliyorlar. Gemi içten ve dıştan Patryn rünleri ile kaplı bir Patryn gemisi. Kleitus bütün rünleri yok etse bile, gemiyi uçurmak için yeni rünlerin çizilmesi gerekir. Balthazar hemen çıkıp gitmiyor. Artı, Lord Xar'ın bu Sartanların kaçması fikrinden hoşlanacağını sanmıyorum."</p>

  <p>Alfred bunu neşelendirici bulmadı. "Ama bu daha fazla savaş, daha fazla ölüm demek..."</p>

  <p>"Her seferinde bir sorun, Sartan," dedi Haplo, açıklanamaz bir sakinlik içinde. "Her seferinde bir sorun. Ölüçağıranın önerdiği bu büyüyü yapabilir misin?"</p>

  <p>"Evet," dedi Alfred, teslim olarak. İçini çekti. “Evet, sanırım yapabilirim. "</p>

  <p>"Büyüyü yapabilir misin?" Ses Balthazar'ındı. "Bundan mı bahsediyorsun?"</p>

  <p>"Evet," dedi Alfred kızararak.</p>

  <p>Balthazar'ın siyah gözleri kısıldı. "Kimle ya da neyle konuşuyorsun, kardeşim?"</p>

  <p>Adamın ses tonundan hoşlanmayan köpek başını kaldırdı ve hırladı.</p>

  <p>Alfred gülümsedi, uzanıp köpeği okşadı. "Kendi kendime konuşuyordum," dedi sessizce.</p>

  <p class="whitespace">&nbsp;</p>

  <p>Balthazar halkının tamamını yanlarında götürmek konusunda ısrar ediyordu.</p>

  <p>"Geminin kontrolünü ele geçirip, hemen harekete geçireceğiz," dedi Alfred'e. "Aramızdaki en güçlüler herhangi bir saldırıya karşı nöbet, tutacak. Araya girilmesini engellersek Abarrach'ı kısa sürede terk edebiliriz."</p>

  <p>Araya giren olacak, dedi Alfred sessizce. Lord Xar gitmenize izin vermeyecek. Ve ben de gidemem, Haplo'yu arkada bırakamam. Ama kalamam da. Xar, onu Yedinci Kapı'ya götürmem için beni arıyor. Ne yapacağım? Ne yapacağım?</p>

  <p>"Yapman gerekeni," diye yanıt verdi Haplo sakinlik içinde, sessizce.</p>

  <p>Ve o zaman Alfred, Haplo'nun bir planı olduğunu anladı. Alfred'in yüreği umutla titredi. "Bir fikrin var..."</p>

  <p>"Efendim" Balthazar ona döndü. "Ne dedin?"</p>

  <p>“Kes sesini, Alfred!" diye emretti Haplo. "Tek bir söz bile söyleme. Henüz hiçbir şey kesin değil. Ve koşullar değişebilir. “Ama, her durumda, hazır ol. Şimdi, git Marit'i uyandır."</p>

  <p>Alfred itiraz edecek oldu, ama Haplo'nun sinirlendiğini hissetti -huzursuz edici ve tekinsiz bir deneyimdi bu.</p>

  <p>"Zayıf olacak, ama yardıma ihtiyacın var ve bunu sağlaya bilecek tek kişi o,"</p>

  <p>Alfred başını salladı, denileni yaptı. Sartanlar birkaç parça eşyalarını topluyor, gitmeye hazırlanıyorlardı. Söylenti hızla yayılmıştı: bir gemi, kaçış, umut. Bu korkunç dünyadan kaçmak, güzel, yeni dünyalarda yeni yaşamlar bulmak hakkında huşu dolu seslerle konuşuyorlardı. Alfred'in tek yapabildiği, sinirle çığlıklar atmaktan kendini alıkoymaktı.</p>

  <p>Marit'in yanında diz çöktü. O kadar huzurlu, o kadar derin uyuyordu ki, onu uyandırmak suçmuş gibi geliyordu. Rüyalar ve anılarla rahatsız edilmeden uyumasına bakarken, Alfred aniden ve şok içinde bir başkasının -Usta Hugh'nun- hayatın yüklerinden ve acılarından kurtulup, ölümde bir sığınak bulmasını hatırladı... ta ki zorla geri döndürülene kadar.</p>

  <p>Alfred'in boğazı kasıldı. Boğulur gibi oldu, boğazını temizlemeye çalıştı ve Marit tuhaf sesi duyarak uyandı.</p>

  <p>"Ne? Ne oldu? Sorun ne?"</p>

  <p>Patrynler hemen uyanmaya, uykuda bile Labirent'te onları çevreleyen tehlikelerin bilincinde olmaya alışıktır. Alfred onun uyanık ve hareket halinde olduğunu kavrayamadan doğrulup oturdu, eli silahını aradı.</p>

  <p>"Her... her şey yolunda," diye onu rahatlatmaya çalıştı Alfred.</p>

  <p>Marit gözlerini kırpıştırdı, saçlarını arkaya taradı. Alfred yine alnındaki deseni gördü. Yüreği büzüldü. Unutmuştu. Xar bilecekti... her hareketi... Belki ona söylemeliydi.</p>

  <p>"Tek bir kelime etme," dedi Haplo hızla. "Evet, Xar onun aracılığı ile olan biteni öğreniyor. Ama bu bizim avantajımıza olabilir. Ona bildiğini belli etme."</p>

  <p>"Ne oldu?" diye sordu Marit. "Neden bana bakıyorsun?"</p>

  <p>"Sen... çok... daha iyi görünüyorsun," demeyi başardı Alfred.</p>

  <p>"Senin sayende," dedi Marit, gülümseyip gevşeyerek. Bunu yaptığında, Alfred onun hala hasta, hala zayıf olduğunu gördü. Çevresine bakındı, aniden hareketliliğin farkına vardı.</p>

  <p>"Neler oluyor?"</p>

  <p>"Kleitus gemiyi çalmaya çalışıyor," diye açıkladı Alfred. "Gemim!" Marit hızla ayağa kalktı; aşırı hızla. Neredeyse düşecekti.</p>

  <p>"Onu durdurmaya çalışacağım," dedi Alfred, kendisi de beceriksizce kalkarak.</p>

  <p>"Peki onları kim durduracak?" diye sordu Marit, mağaradaki tüm Sartanları süpüren sabırsız, geniş bir hareketle. "Toplanıyorlar! Taşınıyorlar! Gemime!"</p>

  <p>Alfred ne..diyeceğini bilemedi; Haplo yardım etmedi. Alfred şaşkın bir baykuş gibi gözlerini kırpıştırdı ve anlaşılmaz birşeyler geveledi.</p>

  <p>Marit kılıcını beline bağladı. "Anlıyorum," dedi ona sertçe, sakinlik içinde. "Unutmuşum. Onlar senin halkın. Elbette kaçmalarına yardım etmekten memnun olacaksın."</p>

  <p>"Sessiz kal..." diye uyardı Haplo.</p>

  <p>Haplo baştan çıkmamak için dudaklarını sıkı sıkı kapattı.</p>

  <p>Ağzını nefes almak için bile açacak olsa, sözcüklerin kaçacağından korkuyordu. Marit'e yapıcı birşeyler söyleyeceğinden değil. Haplo'nun ne planladığını bilmiyordu.</p>

  <p>Alfred, Haplo'nun aklının, Yıksı-Diksi'nin fırlayan salları gibi, 'Iektrik-çakanların şimşekleri ile çalışan, demir rayların üzerinde giden büyük demirden arabaları misali. bir yoldan aşağı hızla ilerlediği gibi tuhaf bir izlenime kapıldı. Alfred de onunla beraber gidiyordu ve Haplo yolun sonuna ulaştığında cesaret kırıcı bir sarsıntı yaşayacağından korkuyordu. Bu arada, Sartan'ın beceriksizliklerine devam etmekten, bir yerde, bir şekilde rolünü doğru oynadığını ummaktan başka seçeneği yoktu.</p>

  <p>Balthazar'ın halkı yüzleşecekleri ölülerden daha ölü görünen minik bir ordu oluşturarak bir araya gelmişti. Zayıf, solgun yüzleri kararlılıkla sertleşmişti. Yavaş yavaş, ama kararlılıkla ilerliyorlardı. Alfred onlara hayranlık duyuyordu. Onlar için ağlayabilirdi.</p>

  <p>Ama onlara baktığında, kötülüğün sonunu değil başlangıcını görüyordu.</p>

  <p class="whitespace">&nbsp;</p>

  <p>Sartanlar Salfag Mağaraları'nı terk ettiler, Emin Liman'a giden bozuk yolda yürüdüler. Her zamanki mantıklılığı ile, Balthazar halklarına muhafızlık eden genç Sartanların güçlerini koruyacak kadar yiyecek almalarını sağlamıştı. Bu Sartanlar göreceli olarak daha iyi durumdaydılar, ama sayıları azdı. Önde ilerliyor, ileri güç ya da izci olarak görev yapıyorlardı.</p>

  <p>Ama çoğunlukla, yanan denizin kıyısında ayak sürüyerek yürüyen, zarar görmeyen, ölemeyen ölülere karşı direnmeye kararlı olanlar sefil, perişan, acınası derecede zayıf bir topluluktu.</p>

  <p>Alfred ve Marit onlara eşlik etti. Alfred'in kafası, yapması gerekecek büyü hakkında o kadar karışıktı ki -daha önce yapmayı hayal bile etmediği bir büyüydü bu-nereye gittiğine ya da oraya nasıl gittiğine dikkat etmiyordu. Kayalara çarpıyor yanındalarsa arkadaşlarının ayaklarına, değillerse kendi ayaklarına takılıp düşüyordu.</p>

  <p>Köpek Alfred'i birbiri ardına potansiyel tehlikelerden kurtarmakla meşguldu ve kısa süre sonra sadık hayvan bile adama sinirlenme işaretleri göstermeye başladı. Daha önce nazik bir dürtükleme yeterli iken, bir ısırık ve hırlama Alfred'i fokurdayan bir çamur çukurundan uzaklaşması için uyardı.</p>

  <p>Marit sessizce, elini kılıcının kabzasından ayırmadan yürüyordu. O da bir şey planlıyordu, ama anlaşılan planlarını paylaşmaya niyeti yoktu. Alfred bir kez daha düşmanlardan biri olmuştu.</p>

  <p>Düşünce Alfred'i üzdü, ama onu suçlayamazdı. O da Marit'e güvenmeye cesaret edemiyordu; alnında Xar'ın işareti varken değil.</p>

  <p>Yine başlayan kötülük... bitmek tükenmek bilmeden. Sona ermeden.</p>

  <p>Balthazar'ın emri üzerine Sartanlar kasabaya yaklaşmadan yolu terk ettiler ve Ateş Denizi'nin parlak ışığının yarattığı karanlık gölgelere girdiler. Sartanlar çocukları ve ilerleyemeyecek kadar zayıf olanları terk edilmiş binalara götürdüler. Genç Sartanlar önderleriyle birlikte, gizli noktalardan rıhtımı ve Patryn gemisini görmek için gittiler.</p>

  <p>Kleitus yalnızdı; diğer lazarların hiçbiri yanında değildi ve Alfred bunu başta açıklanamaz buldu. Sonra aklına, lazarların muhtemelen birbirlerine güvenmediği geldi. Kleitus, Xar'dan öğrendiği sırları kıskançlıkla saklıyor olmalıydı. Sartanlar gölgelere çökerek lazarın yavaş yavaş, sabırla karmaşık Patryn rün büyüsünü çözmesini izledi.</p>

  <p>"Geldiğimiz iyi olmuş," diye fısıldadı Balthazar, halkına emirler vermek için uzaklaşmadan önce.</p>

  <p>Alfred yanıt veremeyecek kadar şaşkın ve heyecanlıydı. Marit'in yapacak yorumu yoktu. Hayretler içinde gemisine bakıyordu. Gemiyi koruyan rünlerin neredeyse üçte ikisi yok olmuş, büyü güçleri kırılmıştı. Belki de Sartanlara inanmamıştı. Şimdi doğruyu söylediklerini biliyordu.</p>

  <p>"Sence bunu Kleitus'a, Xar mı yaptırıyor?" Alfred aslında Haplo'ya soruyordu, ama anlaşılan Marit kendisiyle konuştuğunu sanmıştı.</p>

  <p>Gözleri çaktı. "Lordum asla lazarların rün büyüsü öğrenmesine izin vermez! Dahası, bunun nasıl bir amacı olabilir ki?"</p>

  <p>Alfred kızardı, öfkesinden alındı. "itiraf etmelisin, bu lazarlardan kurtulması için uygun bir yol.. ve bizi burada, Abarrach'ta tutsak etmek için."</p>

  <p>Marit fikri düşünmeyi bile reddederek başını salladı. Xar'ın oraya çizdiği deseni ovalamak için elini alnına götürdü. Alfred'in onu izlediğini görünce elini çekti, kılıcının kabzasını kavradı.</p>

  <p>"Ne yapmayı planlıyorsun?" diye sordu soğuk bir sesle. "ejdere mi dönüşeceksin?"</p>

  <p>"Hayır." Alfred gönülsüzce, ne yapacağını, ne yapmak zorunda kalacağını düşünmek istemeyerek konuşmuştu. "Bu işkence içindeki ruhu serbest bırakmak için tüm enerjimi kullanmam gerekecek." Hüzünlü bakışları lazara gitti. "Bunu yaparken ejdere dönüşemem."</p>

  <p>Balthazar'ın yakınlarda olmadığından emin olduktan sonra yumuşak sesle ekledi. "Marit, Sartanların gemiyi ele geçirmesine izin vermeyeceğim."</p>

  <p>Marit ona sessizce, düşünceler içinde, Alfred'i tartarak baktı. Sonunda bir kez, sertçe başını salladı.</p>

  <p>"Onları nasıl durduracaksın?"</p>

  <p>"Marit..." Alfred kuru dudaklarını yaladı. "Ya gemiyi yok edersem"</p>

  <p>Marit düşüncelere daldı, itiraz etmedi.</p>

  <p>"Abarrach'ta kısılı kalırız. Çıkış yolumuz kalmaz," dedi ona, anladığından emin olmak isteyerek.</p>

  <p>"Evet, kalır," diye yanıt verdi Marit. "Yedinci Kapı."</p>

  <p class="whitespace">&nbsp;</p>
</body>
</html>
