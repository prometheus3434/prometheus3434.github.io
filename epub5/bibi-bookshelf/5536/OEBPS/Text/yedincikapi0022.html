<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YİRMİ İKİNCİ BÖLÜM</h1>
  <hr color="black" size="3" />

  <h3 class="sigil_not_in_toc">ATEŞ DENİZİ<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Kapanan çeneler Alfred'in paralanmış kadife ceketinin yakasını yakaladı. Dev bir ejder -pulları içinde yaşadığı alev alev denizin kırmızı ve portakal renklerine sahip-Sartan'ı havada tuttu ve korkmuş bir örümcek gibi büzülen adamı sırtına taşıyarak nazikçe bıraktı. Köpek dişlerini pantolonunun arkasına geçirdi, sıkı sıkı tuttu ve dengesini sağlamasına yardım etti.</p>

  <p>Alfred'in kendine gelmesi, Ateş Denizi'ne düşmediğini fark etmesi biraz zaman aldı. Bunun yerine, bir ateş ejderinin üzerinde, Usta Hugh ile lazar Jonathan'ın yanında oturuyordu.</p>

  <p>"Ne?" diye soludu Alfred zayıfça ve ancak sözcüğü kafası karışmış bir şekilde tekrarlamayı başarabildi. "Ne? Ne?"</p>

  <p>Kimse yanıt vermedi. Jonathan ateş ejderi ile konuşuyordu. Usta Hugh ağzına ve burnuna bir kumaş parçası kapatmış, hayatta kalmak için elinden geleni yapıyordu.</p>

  <p>"Ona yardım edebilirsin," diye tavsiyede bulundu Haplo.</p>

  <p>Alfred son bir kez "Ne?" dedi. Sonra merhamet kendini unutmasına sebep oldu ve düdük gibi, ince sesiyle, elleri çırpınarak şarkı söylemeye, Usta Hugh'nun çevresine büyü örmeye başladı. Mensch öksürdü, öğürdü, derin bir nefes aldı -sonra irkildi.</p>

  <p>"Bunu kim söyledi" Usta Hugh, Alfred'e baktı; sonra gözleri irileşerek köpeğe bakakaldı. "Haplo'nun sesini duydum! O hayvan konuşmayı öğrenmiş!"</p>

  <p>Alfred guruldadı. "Seni nasıl duyabilir? Anlamıyorum... Elbette," diye ekledi düşününce, "ben seni nasıl duyabiliyorum, ondan da emin değilim."</p>

  <p>"Mensch ben onun aleminde olduğum kadar, benim alemimde," dedi Haplo. "Sesimi duyuyor. Jonathan da öyle Jonathan'dan ateş ejderini buraya getirmesini, gerekirse seni o gemiden almasını istedim."</p>

  <p>"Ama... neden?"</p>

  <p>"Salfag Mağaları'nda konuştuklarımızı hatırlıyor musun? Sartanların nasıl dört dünyaya gireceğini, sonra Patrynlerin onları takip edeceğini ve savaşın yine başlayacağını"</p>

  <p>"Evet," dedi Alfred sessizce, hüzünle.</p>

  <p>"Bu bana bir fikir verdi, halklarımıza ve menschlere yardımcı olmak için Xar'ın tehditlerini durdurmamız gerektiğini fark etmemi sağladı. Bunu yapmanın en iyi yolunu düşünüyordum ki, aniden Ramu geldi ve sorumu ellerimden aldı. Her şeyi benim yapabileceğimden çok iyi daha halletti. Ve bu yüzden ben..."</p>

  <p>"Ama... Ramu Labirent'e gidiyor!" diye haykırdı Alfred.</p>

  <p>"Halkınla savaşmaya!"</p>

  <p>"Kesinlikle." Haplo sertti. "Ben de onun oraya gitmesini istiyorum. "</p>

  <p>"Öyle mi" Alfred şaşkınlık sınırını aşmış, sersemlemişti.</p>

  <p>"Öyle. Planımı Jonathan'a açıkladım. Usta Hugh'yu yanımızda getirirsek bize eşlik etmeyi kabul etti."</p>

  <p>"Biz." Alfred yutkundu.</p>

  <p>"Üzgünüm, eski dostum." Haplo'nun sesi yumuşadı. "İşe seni karıştırmak istememiştim. Ama Jonathan ısrar etti. Haklı. Sana ihtiyacım var."</p>

  <p>"Ne için?" diye soracak oldu Alfred, mutsuzca gerçekten bilmeyi isteyip istemediğini merak etti.</p>

  <p>Ateş ejderi lav denizini yararak kıyıya, Necropolis'e yöneldi. Şimdi Sartan rünleri parıl parıl olan Marit'in gemisi, Chelestra'dan gelen Sartan gemisi gibi ayrılmaya hazırlanıyordu, Alfred ejderleri pruvanın altında ilerlerken yukarıya baktı ve onlara dik dik bakan Ramu'yu gördü. Konsey üyesinin taş gibi yüzü sertti. Soğuk bir tavırla sırtını döndü. Muhtemelen Alfred'in ani ayrılışını daha hayırlı bulmuştu. Ama küpeştenin üzerinden izleyen bir kişi sırtını dönmedi. Balthazar veda ederek elini kaldırdı.</p>

  <p>"Marit'e göz kulak olacağım," diye; seslendi. "Onun için korkma. "</p>

  <p>Alfred avunmazca el salladı ona. Köpek, Alfred'i gemiden aşağı yuvarlamadan hemen önce ölüçağıranın söylediklerini hatırladı.</p>

  <p>Git, ne yapman gerekiyorsa yap.</p>

  <p>Bu neydi peki...</p>

  <p>"Birisi bana neler olup bittiğini söyler mi, acaba?" diye sordu Alfred zayıfça. "Beni nereye götürüyorsunuz?"</p>

  <p>"Yedinci Kapı'ya," diye yanıt verdi Haplo.</p>

  <p>Alfred'in ejderi kavrayan elleri gevşedi, neredeyse aşağı düşecekti. Bu sefer Usta Hugh onu yakaladı. "Ama,.. Lord Xar..."</p>

  <p>“Göze almamız gereken bir risk," diye yanıt verdi Haplo. Alfred başını salladı.</p>

  <p>"Dinle, dostum." Haplo içtenlikle konuşuyordu. "Bu hep istediğin fırsat. Bak -uzaklaşan, Ölüm Kapısı'na giden gemilere bak."</p>

  <p>Alfred bakışlarını kaldırdı. İkisi de Sartan rünleri ile alev alev olan iki gemi Abarrach'ın dumanlı havasında yükselmişti. Engin mağaranın siyah gölgelerinin üzerinde desenler parlak mavi yanıyordu. İki gemi, Ramu'nun rehberliği altında Ölüm Kapısı'na yönelmişti. Ve onun ötesinde, Nexus'a, Labirent'e ve dört dünyaya.</p>

  <p>"Ve orada!" Jonathan zayıf, mumsu elini kaldırdı, işaret etti. "İşte, neyin takip ettiğine bak."</p>

  <p>"... takip ettiğine bak..." diye yas tuttu yankı.</p>

  <p>Patryn rünleri ile kaplı, demirden bir ejder biçiminde yapılmış bir başka gemi gizli koydan yükselmişti. Sartan gemisiyle aynı rotayı takip ediyor, desenleri onu iten büyü gücü ve sıcaklıkla kırmızı kırmızı parlıyordu.</p>

  <p>"Patrynler!" dedi Alfred, inanmazlıkla bakarak. "Nereye gidiyorlar"</p>

  <p>"Ramu'yu kovalıyorlar. Onları labirent'e götürecek ve orada savaşa katılacaklar."</p>

  <p>"Belki Xar yanlarındadır." Alfred umutluydu.</p>

  <p>"Belki..." Ama Haplo değildi.</p>

  <p>Alfred derin bir iç geçirdi. "Ama bu hiçbir şeye yaramıyor... daha fazla kan dökülmesi dışında..."</p>

  <p>"Bir düşün, dostum. Sartanlar ve Patrynler -artık tek bir yerde toplanmışlar. Hepsi Labirent'te. Ve yanlarında -yılanlar,"</p>

  <p>Alfred başını kaldırdı, gözlerini kırpıştırdı.</p>

  <p>"Kutsal Sartan," diye mırıldandı. Görmeye, anlamaya başlıyordu.</p>

  <p>"Dünyalar: Arianus, Pryan, Chelestra, Abarrach -onlardan kurtulmuş. Bizden kurtulmuş. Elfler, insanlar ve cüceler kendi kendilerine yaşamaya, ölmeye, sevmeye ve nefret etmeye bırakılmış. Yarı tanrılar ya da yarattığımız kötülük işe karışmadan."</p>

  <p>"Bu çok iyi," dedi Alfred, umudu yine kaybolarak. "Ama Sartanlar Labirent'te kalmayacaktır. Ne de senin halkın. Kim kazanırsa kazansın... ya da kaybederse kaybetsin."</p>

  <p>"İşte bu yüzden Yedinci Kapı'yı bulmak zorundayız," dedi</p>

  <p>Haplo. "Onu bulacağız... ve yok edeceğiz."</p>

  <p>Alfred şaşırmıştı. Sonra dehşete düştü. İşin muazzamlığı onu sersemletti. Korkutucu bile olamayacak kadar gerçekdışıydı.</p>

  <p>Ölümüne düşmanlar, nesiller boyu süren bir nefret mirası ile birlikte kendi yarattıkları, kendi nefretlerinin ürünü, ölümsüz bir düşman ile zindana kapatılmış. Sartanlar, Patrynler, yılanlar -sonsuza dek, kaçış şansı olmadan savaşıyor.</p>

  <p>Kaçış yolu yok muydu acaba? Alfred köpeğe baktı, çekinerek okşamak için elini uzattı. O ve Haplo bir zamanlar ölümüne düşmandılar. Alfred Marit ile Balthazar'ı, paylaşılan acı ve üzüntülerle birbirine yaklaşan iki düşmanı düşündü.</p>

  <p>Yanmış, kavrulmuş toprağa düşen, kök salan, sevgi, acıma ve merhametle beslenen bir avuç tohum. Bu tohumlar çiçeklenip büyüyebiliyorsa, neden başkaları da yapmasın?</p>

  <p>Korkunç Necropolis şehri şimdi yakındaydı, ateş ejderi hızla o tarafa ilerliyordu. Alfred bunların başına geldiğine inanamıyordu ve özlemle o Sartan gemisinde olup olmadığını merak etti. Belki de kafasına bir darbe yemişti.</p>

  <p>Ama ateş ejderinin boynu, parlak kırmızı pulları etini rahatsız edici bir biçimde dürtüklüyordu. Ateş Denizi'nin ısısı çevresinde yükseliyordu... Yanında, köpek dehşet içinde titriyordu (ejder sırtında gitmeye hiç alışamamıştı) ve Usta Hugh çevresindeki tuhaf, yeni dünyaya huşu içinde bakıyordu. Yanında Jonathan oturuyordu -Hugh gibi, ölü, ölü değil. Birisi sevgi ile geri getirilmişti, diğeri nefret ile.</p>

  <p>Belki de umut vardı. Ya da belki...</p>

  <p>"Yedinci Kapı'yı yok etmek her şeyin yok olmasına yol açabilir," dedi alçak sesle, konuyu biraz düşündükten sonra.</p>

  <p>Haplo bir an sessiz kaldı, sonra konuştu, "Peki Ramu ile Sartanlar, arkalarında halkım ve Lord Xar ile birlikte Labirent'e varırsa ne olur? Yapacakları savaşlar ejder-yılanların kötülüğü için et ve su olur. Onunla beslenirler, güçlenirler ve savaşı devam ettirmek için ellerinden geleni yaparlar. Belki halkım Ölüm Kapısı'ndan kaçar. Halkın onları takip eder. Savaşlar büyür, dört dünyaya yayılır. Menschler, son seferde olduğu gibi savaşa çekilirler. Onlara Lanetli Hançer gibi silahlar veririz.</p>

  <p>"Karşı karşıya olduğumuz ikilemi görüyorsun, dostum," diye ekledi Haplo, Alfred'in iyice düşünmesi için bir ara verdikten sonra. "Anlıyor musun?"</p>

  <p>Alfred ürperdi. Yüzünü elleriyle örttü. "Ölüm Kapısı'nı kapatırsak dünyalara ne olur" Başını kaldırdı. Yüzü solgundu, sesi titriyordu. "Birbirlerine ihtiyaçları var. Kalelerin Yıksı-Diksi'nin enerjisine ihtiyacı var. Bu enerji Chelestra'nın güneşine istikrar getirebilir. Ve kaleler sayesinde, Abarrach'taki kanallar su taşımaya başlar..."</p>

  <p>"Eğer zorunlu kalırlarsa, menschler kendi başlarına başarabilirler," dedi Haplo. "Onlar için daha iyi ne olabilir, dostum? Onlara kendi kaderlerini kontrol etme fırsatını vermekten daha iyi ne olabilir? Yoksa ellerimizde piyon olmaları daha mı iyi?"</p>

  <p>Alfred sırtını kamburlaştırarak, düşünceler içinde sessiz kaldı. Son bir kez arkaya, gemilere baktı. Sartan gemileri karanlığın üzerinde hafifçe, parlak noktalar gibi ışıldıyordu.</p>

  <p>Patryn gemisi, büyüsü yanarak onları takip ediyordu.</p>

  <p>"Haklısın, Haplo," dedi Alfred, derin bir iç çekişle. "Marit'in yanlarında gitmesine izin verdin."</p>

  <p>"Zorunluydum," dedi Haplo sessizce. "Lord Xar'ın deseni ile işaretlenmiş, ona bağlanmıştı. Xar onun aracılığıyla planlarımızı öğrenecekti. Dahası, bir sebep daha var."</p>

  <p>Alfred titrek bir nefes aldı.</p>

  <p>"Yedinci Kapı'yı yok ederken, kendimizi de yok edebiliriz," dedi Haplo sakinlik içinde. Seni bu sona mahkum ettiğim için üzgünüm, dostum, ama dediğim gibi sana ihtiyacım var. Bunu sen olmadan yapamazdım."</p>

  <p>Alfred'in gözleri yaşlarla doldu. Uzun dakikalar boyunca, boğazındaki yumru yüzünden konuşamadı. Haplo orada olsaydı, Alfred uzanır, dostunun elini tutardı. Ama Haplo yoktu. Bedeni cansız, kıpırtısız, soğuk bir zindan hücresinde yatıyordu. Bir ruha dokunmak zordu, ama Alfred elinden geleni yaptı. Yine de elini uzattı. Köpek memnun bir havlayışla, teselli edilmek için yanına atladı. Hayvan, ejderden inmekten çok memnun olacaktı.</p>

  <p>Alfred ipeksi tüyleri okşadı.</p>

  <p>"Bu bana yapabileceğin en büyük övgü, Haplo. Haklısın. Bu tehlikeyi. göze almalıyız."</p>

  <p>Alfred köpeğin başını okşamaya devam etti; eli hafifçe titremeye başladı. Şüphelerini yüksek sesle söyledi. "Ya, halklarımıza getirebileceğimiz sonu düşündün mü, dostum? Ölüm Kapısı'nı kapatarak tek kaçış yollarını mühürlemiş olacağız. Sonsuza dek Labirent'in içinde kısılı kalabilirler, sonsuza dek yılanlarla ve birbirleriyle savaşmak zorunda kalabilirler."</p>

  <p>"Bunu düşündüm," diye yanıt verdi Haplo. "Seçim onların olacak, değil mi? Savaşmaya devam etmek... ya da barış yapmaya çalışmak. Ve unutma, artık iyi ejderler de Labirent'te. Dalga kendini düzeltir."</p>

  <p>"Ya da hepimizi birden boğabilir," dedi Alfred.</p>

  <p class="whitespace">&nbsp;</p>
</body>
</html>
