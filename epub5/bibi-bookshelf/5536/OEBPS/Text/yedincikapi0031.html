<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>OTUZ BİRİNCİ BÖLÜM</h1>
  <hr color="black" size="3" />

  <h3 class="sigil_not_in_toc">YEDİNCİ KAPI</h3>
  <hr color="black" size="3" />

  <p class="whitespace">&nbsp;</p>

  <p>Tam Xar'ın deseni Alfred'e çarptığı anda yılan kapıdan içeri, Ölüm Kapısı'ndan içeri daldı.</p>

  <p>Kargaşa Alfred'in zayıf kavrayışını kopardı ve yılandan beslenmeye başladı. Karşılığında, yılan da kaostan beslendi. Yılan, Sartan'a bir bakış fırlattı, onun fena halde yaralandığını, muhtemelen ölmekte olduğunu gördü. Alfred'in tehdit oluşturmadığı konusunda tatmin olan yılan koridorda süründü, odaya yöneldi.</p>

  <p>Alfred onu durduramazdı. Xar'ın ölümcül büyüsü derisini erimiş demir gibi dağlamıştı. Dizlerinin üzerine çökerek acı içinde göğsünü tuttu. Kadim zamanlardaki Sartanlar kendilerini nasıl savunacaklarını bilirlerdi. Alfred bir Patrynle hiç savaşmamıştı. Savaş sanatı konusunda hiç eğitim almamıştı. Yakıcı acı onu duyularından yoksun bıraktı; düşünemiyordu. Yalnızca ölmek ve bu işkenceyi sona erdirmek istiyordu. Ama sonra Haplo'nun boğuk haykırışını duydu.</p>

  <p>Dostu için hissettiği korku, acı duvarını delip geçti. Ne yaptığını bilmeden, içgüdüyle hareket eden Alfred, Ramu'nun hemen yapacağı şeyi yapmaya başladı. Alfred, Xar'ın ölümcül büyüsünü çözmeye başladı.</p>

  <p>İlk rün yapısını kırdığı an acı azaldı. Bundan sonra desenlerin geri kalanını kırmak kolaydı, ilk iplik çekildikten sonra dikişi sökmek gibiydi. Ama artık ölmüyor olsa da, büyülü saldırının sürmesine fazlaca izin vermişti. Onu yaralamış, canını yakmıştı.</p>

  <p>Zayıflayan Alfred Ölüm Kapısı'ndan Labirent'e giden kapıya ümitsiz bir bakış fırlattı. Onu bir daha asla kapatamazdı. Kaos bir fırtına gibi hırpalıyordu kapıyı.</p>

  <p>Döndü, koridora baktı, odada neler olduğunu görmeye çalıştı. Ama diğer kapı uzaktaydı, çok uzakta ve bir çocuğun küçük oyuncak evine girmeye çalışıyordu sanki. Kapıya giden koridor dalgalanıyor, sallanıyordu. Yer şimdi duvar olmuştu, duvar ise tavan, tavan ise yer.</p>

  <p>"Şiddet," dedi Alfred kendi kendine ümitsizlik içinde. "Kutsal Oda'ya şiddet girdi."</p>

  <p>Orada neler oluyordu Haplo canlı mıydı, ölü mü?</p>

  <p>Alfred ayağa kalkmaya çalıştı, ama kaos ayaklarının altındaki yeri çekip aldı. Sendeledi, tüm ağırlığıyla yere yıkıldı, nefes nefese kaldı. Savaşamayacak kadar zayıftı, büyük acı içindeydi, kendi korkusuyla kaplanmıştı. Giysileri kömürleşmiş paçavralar halinde üzerinden sarkıyordu. Altındaki ete bakmaya korkuyordu, ne göreceğinden korkuyordu. Solmuş, kadife ceketinin kalıntılarını tutarak, giysiyi yarasının üzerine çekti, gözlerden gizledi.</p>

  <p>Elleri kanla kaplandı.</p>

  <p>Ama birşeyler yapmak zorundaydı. Burada oturup bekleyemezdi. Eğer Haplo hayattaysa, düşmanlarıyla tek başına savaşıyordu...</p>

  <p>Alfred ayağa kalkmak için yeniden çabalayacaktı ki, dikkatini bir hareket çekti. Ölüm Kapısı'ndan Labirent'e baktı. Yüzlerce yılan açık kapıya doğru kabarıyordu.</p>

  <p class="whitespace">&nbsp;</p>

  <p>Haplo Ölüm Kapısı'na giden eşiğin önünde yayılmış, yatıyordu. Ya bilincini kaybetmişti, ya da ölmüştü. Xar hangisi olduğunu bilmiyordu ve aldırmıyordu da. Lord sözde Yılan Büyücüsü'nün işini de görmüştü. Alfred'e fırlattığı bir bakış onun kanlar içinde olduğunu, zayıf düştüğünü, amaçsızca ellerinin ve dizlerinin üzerinde süründüğünü göstermişti. Sartan'ın gücü bu kadardı işte.</p>

  <p>Artık işine karışılmayacağından emin olan Xar hemen dikkatini dört mensch dünyasına giden kapılara çevirdi ve dört dünyayı bir araya getirip bir tane kılacak büyüyü söylemeye başladı. Kutsal Oda'ya şiddet getirmek konusunda birşeyler geveleyip duran lazara dikkat etmedi.</p>

  <p>Xar büyüyü biliyordu. Nexus Lordu, Usta Hugh kılığında beyaz masada oturmuştu. Alfred'in Koparılış'a ait izlenimlerini paylaşmıştı. Aslında Alfred onu görmüştü -Xar'ın kusuru. Ancak yaşadığı deneyim Alfred'in sinirlerini öyle bozmuştu ki, ne gördüğünü anlamamıştı. O noktada, Alfred, Xar'ın işini güçleştirebilirdi. Ama şimdi, Nexus Lordu'nun olasılıklara uzanması yeterli olacaktı. Dünyayı parça parça eden büyüyü yapmak için -yüzlerce Sartan gerekmişti. Ama Xar'ın gözü korkmamıştı. Dünyayı bir araya getirmek çok kolay olacaktı, özellikle de Yedinci Kapı'ya yüklenmiş gücü kullanacağından.</p>

  <p>Lord Xar dört dünyanın her birini gözünde canlandırdı. Rünleri hızla havada çizmeye başladı, yok etme desenleri, tersine çevirme, kargaşa rünleri.</p>

  <p>Arianus'un üzerinde vahşi fırtına bulutları toplandı. Pryan'ın dört güneşi karardı.</p>

  <p>Chelestra'nın deniz suyu kaynadı ve fokurdadı.</p>

  <p>İstikrarsız Abarrach dünyası sarsıntılarla sallandı.</p>

  <p>"Gücün büyük, Nexus Lordu," diye tısladı bir ses Xar'ın arkasından. "Seni onurlandırıyoruz."</p>

  <p>Xar döndü. Adam şeklinde bir yılan -Xar'ın kendi halkından biri gibi görünen- odanın ortasında duruyordu. Yılan her açıdan tam bir Patryn'e benziyordu, yalnız derisine işlenmiş desenler anlamsız karalamalardı.</p>

  <p>Xar tedbirliydi. Yılanları, onlara güvenmeyecek kadar tanıyordu. Aynı zamanda, büyülerinin güçlü olduğunu da biliyordu. Bu yılan, şimdiye kadar yapmamış olsa da, pekala büyüsünü bozabilirdi.</p>

  <p>"Sen kimsin?" diye sordu Xar. "Ne istiyorsun?"</p>

  <p>"Beni tanıyorsun, Lordum," dedi yılan. "Ben Sang-drax'ım.”</p>

  <p>"Sang-drax öldü," dedi Xar sertçe. "Yılan, Labirent'te öldü."</p>

  <p>"Ama işte burada duruyorum ve son derece canlıyım. Hizmetkarına söyledim" -kırmızı göz Haplo'ya çevrildi- "ve sana da söylüyorum, Nexus Lordu, biz ölemeyiz. Hep öyleydik. Hep de öyle olacağız."</p>

  <p>Xar alayla burun kıvırdı. "O zaman burada ne yapıyorsun? Seni en son gördüğümde, sen ve türünden olanlar Labirent'te, halkımı öldürüyordunuz!"</p>

  <p>Yılan şok geçirdi, üzüldü. "Bize açıklamamız için zaman bırakmadın, Nexus Lordu. Labirent'te saldırdıklarımız senin halkın değildi, gerçek Patryn değildi. Hayır, onlar kötücül bir karışımdı -Sartan kanı ile karışmış Patryn kanı. Böyle zayıf bir tür devam ettirilemez, öyle değil mi? Hem," diye ekledi Sang-drax, gözleri gözkapaklarının altından kırmızı kırmızı parlayarak, "sen de oradaydın. Bizi durdurabilirdin."</p>

  <p>Xar bunu önemsiz bir şey olarak bir kenara itti. "Bu konuda Haplo'dan birşeyler dinledim. Fikirden hoşlanmıyorum, ama Labirent'e döndüğümde bu yarım kanlarla ben ilgileneceğim. Tekrar soruyorum, neden buradasın? Ne istiyorsun?"</p>

  <p>"Sana hizmet etmek, Lordum," dedi yılan eğilerek.</p>

  <p>"O zaman Ölüm Kapısı'nda nöbet tut," diye emretti Xar. "O aptal Sartan'ın işime karışmasını istemiyorum."</p>

  <p>"Emredersin, Lordum."</p>

  <p>Xar gözucuyla yılanı izledi. Sang-drax itaatkarca gidip pozisyon aldı. Lord artık yılanlara güvenmiyordu ve onlara sonunda kimin efendi olduğunu kanıtlamak zorunda kalacağını düşünüyordu. Ama şimdilik, yılan muhtemelen doğruyu söylüyordu. Hizmet etmek için oradaydı, çıkarları Xar'ın çıkarları ile çakışıyordu. Tekrar büyüsüne döndü. Büyüsü çoktan solmaya başlamıştı ve tüm dikkatini ona verdi.</p>

  <p>Xar'ın sırtı ona döner dönmez Sang-drax, Haplo'nun bedenini inceledi. Patryn ölmüş gibi görünüyordu. Yılanın varlığına rağmen derisindeki desenler parlamıyordu. Bakışlarını Xar'a çeviren Sang-drax yerdeki Patryn'i gizlice çizmesinin ucuyla tekmeledi.</p>

  <p>Haplo kıpırdamadı.</p>

  <p>Büyüsüne dalmış olan Xar fark etmedi.</p>

  <p>Sang-drax giysisinin kıvrımlarına uzandı, saldıran yılan şeklinde yapılmış bir hançer çıkardı.</p>

  <p class="whitespace">&nbsp;</p>

  <p>Ölüyü oynamak Haplo'nun hayatını Labirent'te birden fazla kez kurtarmıştı. Hilesi büyüyü kontrol etmekti, bedeninin doğal savunmasını; desenlerin harekete geçmesini engellemekti. Dezavantajı ise, bunun onu savunmasız bırakmasıydı. Ama Haplo bu İkinci, İki Milyonuncu Sang-drax'ın, ya da yılan kendine ne isim veriyorsa onun kendisi ile ilgilenmediğini biliyordu. Yılan daha büyük bir kumar oynuyordu. Evrenin kontrolü için.</p>

  <p>Kendini rahatlamaya zorlayan Haplo bedenini gevşetti, yılanın tekmesini irkilmeden yedi. Korku ve tiksinti içinde kabardı, bedeni savaşmak, kendini o boğucu kötülüğe karşı savunmak, korumak için can attı. Haplo dişlerini sıktı. Yarı kapalı gözkapaklarının altından bir bakış fırlatmayı göze aldı.</p>

  <p>Sang-drax'ı gördü, hançeri gördü -ejder-yılanın pullu derisi ile aynı gri renkte, iğrenç, kıvrımlı bir hançer. Sang-drax artık Haplo'ya ilgi göstermiyordu. Yılanın kırmızı gözleri Xar'a dikilmişti.</p>

  <p>Haplo odayı incelemeyi göze aldı. Jonathan beyaz masanın yanında oturmaya devam ediyordu. Lazar hiçbir hareket yapmadı, ilgisiz, kayıtsız, ölü görünüyordu. Haplo Ölüm Kapısı'na giden tarafa baktı. Dönen çılgın kaosun içinden Alfred'i göremiyordu, Sartan'ın ölü mü, canlı mı olduğu konusunda hiçbir fikri yoktu.</p>

  <p>"Eğer hayattaysa, muhtemelen kendi savaşını veriyordur," diye mantık yürüttü Haplo. "Sang-drax kuşkusuz destek kuvvet getirmiştir."</p>

  <p>Yanıt verircesine, Alfred'in alçak bir dehşet ve ümitsizlik haykırışı kopardığını duydu. Haplo'nun yardımına gelemeyecekti. Ve Haplo'nun Sartan'a yardım etmek için yapabileceği bir şey yoktu.</p>

  <p>Haplo'nun kendi sorunları vardı.</p>

  <p>Korkunç bir fırtına ve ateş, karanlık ve çalkalanan sular manzarasının önünde, Lord Xar, tamamlandığı zaman dört dünyanın unsurlarının kayıp değişmesine, parçalanıp birbirine çarpmasına sebep olacak karmaşık bir rün deseni çiziyordu. Büyüsüne yoğunlaşan Xar, konsantrasyonunun bir an bile bozulmasına izin vermiyordu, Büyü o kadar zor, o kadar muazzamdı ki, varlığının her zerresini ona adaması gerekiyordu. Onun savunması da zayıflamıştı; kırışık derisindeki desenler neredeyse hiç parlamıyordu.</p>

  <p>Nexus Lordu'nun önünde, büyü alev alev bir cehennemdi.</p>

  <p>Arkası savunmasızdı.</p>

  <p>Sang-drax hançerini kaldırdı. Yılanın kırmızı gözleri lordun ensesine dikildi, koruyucu rünlerinin bittiği yere.</p>

  <p>Yılan sessizce kurbanına doğru süründü. Ama Sang-drax'ın Xar'a ulaşması için Haplo'nun çevresinden dolaşması gerekecekti.</p>

  <p>Eğer lordum ölürse, yaptığı büyü bozulur. Dünyalar güvende olur. Xar'ın ölmesine izin vermeliyim.</p>

  <p>Onun benim ölmeme izin verdiği gibi.</p>

  <p>Hiçbir şey yapmamalıyım. Bırak lordum ölsün... Bırakmalıyım.. .</p>

  <p>"Lordum!" diye bağırdı Haplo ayağa fırlarken. "Tam arkanda!"</p>

  <p class="whitespace">&nbsp;</p>
</body>
</html>
