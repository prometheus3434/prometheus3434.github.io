<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>YİRMİ YEDİNCİ BÖLÜM</h1>

  <h3 class="sigil_not_in_toc">LABİRENT</h3>

  <p class="whitespace">&nbsp;</p>

  <p>İki Sartan gemisi Ölüm Kapısı'ndan geçerek Nexus'a vardılar. Gemiler bir zamanlar Lord Xar'ın evi olan, şimdi kömürleşmiş bir ahşap yığını halinde yatan yerin yakınına indiler. İndikten sonra, Sartanlar lomboz deliklerinden dışarı baktılar, yıkım manzarası karşısında sersemlemiş bir sessizliğe gömüldüler.</p>

  <p>"Bu Patrynlerin bize besledikleri nefretin büyüklüğünü görebiliyorsunuz," dediği duyuldu Ramu'nun. "Acı çekecek olanlar kendileri olsa bile, onlar için yaptığımız şehre ve topraklara yıkım getirdiler. Bu vahşilikle başa çıkmanın yolu yok. Bu halk asla medeni halkların arasında yaşamayı öğrenmeyecek."</p>

  <p>Marit ona gerçeği söyleyebilirdi -Nexus'u yok edenlerin yılanlar olduğunu-ama Ramu'nun ona asla inanmayacağını biliyordu ve anlamsız bir tartışma başlatmasına izin vermeyi reddetti. Mağrur, vakur bir sessizlik içinde kaldı ve gözyaşlarını göstermemek için yüzünü çevirdi.</p>

  <p>Sartanların çoğunun güven içinde, rünlerin onları koruyabileceği gemide kalmasını emreden Ramu izci grupları çıkardı.</p>

  <p>İzciler dışarıdayken Chelestra Sartanları, Abarrach'lı kardeşlerinin ihtiyaçlarıyla ilgilendiler. Nazik, sabırlı ve iyi kalpliydiler, kendi güçlerini cömertçe sunuyorlardı. Hatta Marit'in yanından geçen pek çok Sartan durup ona yardım etmek için yapabilecekleri bir şey olup olmadığını sordu. Marit yardımlarını reddetti elbette, ama -önerileri karşısında şaşırmış ve etkilenmişti-bu konuda zarif davranmayı başardı.</p>

  <p>Güvenmeye yaklaştığı tek Sartan, Balthazar'dı ve o kadarda yaklaşmış sayılmazdı aslında. Neden olduğunu tam olarak açıklayamıyordu. Belki onun halkının da kendi halkı gibi çocuklarının ölümünü izlemesi yüzündendi. Ya da belki Ölüm Kapısı yolculuğu sırasında Marit'le konuşmak, Labirent'te neler olup bittiğini ona sormak için zaman ayırması yüzündendi.</p>

  <p>Marit sabırsızca Sartan izcilerin geri dönmesini bekledi. Adamlar doğrudan Ramu'ya gitti. Marit raporlarını duyabilmek için hayatından birkaç kapı verebilirdi. Ama beklemek dışında hiçbir şey yapamıyordu.</p>

  <p>Sonunda Ramu kamarasından çıktı. Balthazar'a işaret etti.</p>

  <p>(Marit bunu istemeye istemeye yaptığını düşündü.) Konsey üyesi'nin yetkesini paylaşmaktan hoşlanmadığı açıktı, ama başka seçeneği yoktu. Yolculukları sırasında Abarrach Sartanları, kendi önderlerinden başkasını takip etmeyeceklerini açıkça belli etmişti.</p>

  <p>"Duyduklarım hoşuma gitmedi," dedi Ramu alçak sesle. "İzcilerin raporları çelişkili. Bana anlattıkları..."</p>

  <p>Marit izcilerin ne raporladığını duyamıyordu, ama tahmin edebiliyordu. İzciler, yılanlar onların ne görmesini istemişse onu görecekti.</p>

  <p>Balthazar dinledi, sonra nazik bir hareketle Ramu'yu durdurdu. Ölüçağıran, Marit'e baktı, aralarına katılması için işaret etti.</p>

  <p>Ramu kaşlarını çattı. "Bunun akıllıca olacağını düşünüyor musun? O bir tutsak. Planlarımızı düşmanın duymasına izin vermek istemiyorum."</p>

  <p>"Dediğin gibi, o bir tutsak ve kaçmayı -imkansız olmasa bile- güç bulacaktır. Onun ne diyeceğini duymak istiyorum."</p>

  <p>"Eğer yalanlarla ilgileniyorsan; o zaman, elbette, kardeşim, onu dinleyelim," dedi Ramu ısırır gibi.</p>

  <p>Marit yanlarına geldi, sessizce ikisinin arasında durdu. "Lütfen devam et, Konsey üyesi," dedi Balthazar.</p>

  <p>Ramu bir an sessiz kaldı. Memnun olmamıştı ve öfkelenmişti, bildiklerinin ne kadarını, nasıl açığa vuracağını düşünmek zorunda kaldı. "Diyeceğim şuydu: Son Kapı'ya gitmeyi planlıyorum. Neler olduğunu kendim görmek istiyorum."</p>

  <p>"Mükemmel bir fikir," diye onayladı Balthazar. "Ben de sana eşlik ederim."</p>

  <p>Ramu hoşnut görünmüyordu. "Gemide kalmayı tercih edeceğini düşünürdüm, kardeşim. Hala çok zayıfsın."</p>

  <p>Balthazar omuzlarını silkti. "Halkımın temsilcisi benim. Hükümdarları, böylesini tercih ederse. Sartan yasalarına göre, talebimi reddedemezsin, Konsey üyesi."</p>

  <p>Ramu eğildi. "Yalnızca sağlığını düşünüyordum."</p>

  <p>"Elbette öyle," dedi Balthazar gülümseyerek, rahatça. "Ve danışmanım olarak Marit'i de yanıma alacağım."</p>

  <p>Tamamen hazırlıksız yakalanan Marit ona şaşkınlık içinde baktı.</p>

  <p>"Kesinlikle olmaz." Ramu konuyu düşünmeyi bile reddetti. O çok tehlikeli. Burada, koruma altında kalacak."</p>

  <p>"Mantıklı ol, Konsey üyesi," diye karşılık verdi Balthazar serinkanlılıkla. "Bu kadın hem Nexus'ta, hem de Labirent'te yaşadı. Çevreyi, sakinlerini tanıyor. Neler olup bittiğini o biliyor -izcilerinin bilmediği bir şey bana göre."</p>

  <p>Ramu öfkeyle kızardı. Otoritesine meydan okunmasına alışık değildi. Onları dinleyen diğer Konsey üyeleri rahatsız göründü, huzursuzca bakıştılar.</p>

  <p>Balthazar nazik kaldı, politik davrandı. Ramu'nun razı olmaktan başka seçeneği yoktu. Abarrach Sartanları'nın yardımına ihtiyacı vardı ve bu Konsey üyesi'nin Balthazar'a meydan okumasının ne yeri, ne de zamanıydı.</p>

  <p>"Pekala," dedi Ramu hoş olmayan bir şekilde. "Sana eşlik edebilir, ama katı gözetim altında tutulacak. Eğer herhangi bir şey olursa. .."</p>

  <p>"Onun tüm sorumluluğunu ben alıyorum," dedi Balthazar alçak gönüllülükle.</p>

  <p>Ramu, Marit'e karanlık bir bakış fırlattıktan sonra topuklarının üzerinde döndü ve gitti.</p>

  <p>Açık meydan okuma engellenmişti. Ama iki güçlü iradenin çatışmasını izleyen her Sartan savaşın ilan edildiğini biliyordu. Dedikleri gibi, bir yörüngede iki güneş parlamaz.</p>

  <p>"Sana teşekkür etmek istiyorum, Balthazar," diye başladı Marit beceriksizce.</p>

  <p>"Bana teşekkür etme," dedi Balthazar soğuk bir ifadeyle, sözünü keserek. İnce, sıska elini koluna koyarak onu lomboz deliklerinden birinin yanına çekti. "Dışarıya bir bak. Bana bir şey açıklamanı istiyorum."</p>

  <p>Kemikli parmaklar Marit'in koluna öyle bir güçle gömüldü ki, aralarında kalan desenler parlamaya, Marit'i korumaya başladı. Marit adamın dokunuşundan hoşlanmadı, çekilmeye çalıştı. Balthazar'ın kavrayışı sıkılaştı.</p>

  <p>"Fırsat kolla," dedi yumuşak sesle, telaşla, Marit konuşamadan önce. "Bulduğun zaman, kullan onu. Senin için elimden geleni yapacağım."</p>

  <p>Kaçmak! Marit ne demek istediğini hemen anladı. Ama neden? Şüphelenerek geriledi.</p>

  <p>Balthazar omzunun üzerinden baktı. Birkaç Sartan onları izliyordu, ama bunlar kendi halkındandı, güvenebileceği kişiler. Diğer Sartanlar ya Ramu ile gitmişti ya da kardeşlerine yardım etmekle meşguldü.</p>

  <p>Balthazar Marit'e döndü, alçak sesle konuştu. "Ramu bilmiyor, ama ben kendi izcilerimi gönderdim. Korkunç yaratıklardan oluşan büyük orduların Son Kapı'nın çevresinde toplandığını bildirdiler: kızıl ejderler, adam gibi yürüyen kurtlar, dev böcekler. Ramu'nun izcilerinin, halkından birini yakaladıklarını, sorguladıklarını ve konuşmaya zorladıklarını bilmek ilgini çekebilir. "</p>

  <p>"Bir Patryn mi" Marit şaşkınlık içinde kaldı. "Ama Nexus'ta kalan Patryn yok. Sana söylemiştim -yılanlar halkımın tamamını Son Kapı'dan içeri sürdüler."</p>

  <p>"Bu Patryn'de tuhaf bir şey vardı," diye devam etti Balthazar, Marit'e dikkatle bakarak. "Tuhaf gözleri vardı."</p>

  <p>"Tahmin edeyim. Kırmızı kırmızı parlıyorlardı. O halkımdan biri değildi! Yılanlardan biriydi. Onlar istediği şekle bürünebilir... "</p>

  <p>"Evet. Anlattığın pek az şeyden ben de buna benzer bir şey olabileceğini çıkarmıştım. Patryn halkının yılanlarla bir olduğunu, Son Kapı'yı açmak için savaştığını itiraf etmiş."</p>

  <p>"Bu kısım doğru!" diye haykırdı Marit, savunmasız hissederek. "Bunu yapmak zorundayız! Eğer Son Kapı kapanırsa, halkım sonsuza dek içende tutsak kalacak..."</p>

  <p>Korku ve ümitsizlikten boğulacak gibi oldu. Bir an devam edemedi. Çaresizce kontrolünü kaybetmemeye, sakince konuşmaya çalıştı. "Ama yılanlarla birlik değiliz. Onların ne olduğunu biliyoruz. Onlarla aynı tarafa geçmektense sonsuza dek Labirent'te kilitli kalmaya razı oluruz! O aptal Ramu nasıl böyle bir şeye inanabilir?"</p>

  <p>"Neye inanmak istiyorsa, ona inanıyor, Marit. İşine gelene inanıyor. Ya da belki kötülüğe karşı kördür." Ölüçağıran gergin, hüzünlü bir ifadeyle gülümsedi. "Ama biz değiliz. Biz o karanlık aynaya baktık. Yansımayı tanıdık."</p>

  <p>Balthazar içini çekti; yüzü fena halde solmuştu. Ramu'nun işaret ettiği gibi, hala zayıftı. Ama Marit'in kamarasına dönüp uzanma önerisini reddetti.</p>

  <p>"Halkına haber vermen gerek, Marit. Onlara bizim burada olduğumuzu söyle. Bu yaratıklarla savaşabilmek için birleşmemiz gerek, aksi halde yok olacağız. Keşke Ramu ile konuşabilecek, onu ikna edebilecek, halkından biri olsaydı..."</p>

  <p>"Ama var!" diye inledi Marit, Balthazar'a tutunarak. "Reis Vasu! O da kısmen Sartan'dır! Ona ulaşmaya çalışacağım. Ona gitmek için büyü mü kullanabilirim. Ama Ramu ne yaptığımı görecek ve beni durdurmaya çalışacaktır."</p>

  <p>"Ne kadar zamana ihtiyacın var?"</p>

  <p>"Rünleri çizecek kadar. Otuz yürek atımı kadar, daha fazla değil."</p>

  <p>Balthazar gülümsedi. "Bekle ve izle."</p>

  <p class="whitespace">&nbsp;</p>

  <p>Marit bir zamanlar Nexus'un güzelim binaları olan yanık kabukları çevreleyen bir duvarın yanında büzüldü. Eskiden alacakaranlık gökyüzünün önünde akşamın ilk yıldızı gibi parlayan şehir, kararmış taşlardan bir yığına dönüşmüştü. Pencereleri karanlık ve ölülerinin gözleri gibi boştu. Hala için için yanan ahşap kirişlerden yükselen duman gökyüzünü bulutlandırıyor, toprakların üzerine -portakal rengi parçalarla aydınlanan- kirli ve çirkin bir gece getiriyordu.</p>

  <p>İki Sartan'ın Marit’e gözkulak olması gerekiyordu, ama ona yalnızca arada sırada göz atıyorlardı. Kapı'nın ötesinde ne olup bittiği, teslim olmuş ve görünüşte zararsız bir Patryn tutsaktan daha çok ilgilerini çekiyordu.</p>

  <p>Kapı'nın ötesinde gördükleri, Marit'i her tür Sartan büyüsünden daha fazla zayıflattı.</p>

  <p>"Raporlar doğruymuş," diyordu Ramu sertçe. "Karanlığın orduları Son Kapı'ya saldırmak için toplanıyorlar. Görünüşe göre buraya tam zamanında gelmişiz."</p>

  <p>"Seni aptal!" dedi Marit ona acı acı. "O ordular bize saldırmak için toplanıyorlar."</p>

  <p>"Ona inanma, Sartan," diye tısladı yılansı bir ses duvarların arkasından. "Bu bir hile. Yalan söylüyor. Orduları Son Kapı'dan kaçacak ve oradan, dört dünyaya yayılacak."</p>

  <p>Dev bir yılan kafası duvarın arkasından yükseldi, öne arkaya sallanarak tepelerine dikildi. Gözleri kırmızı kırmızı parlıyordu; dili dişsiz çenelerinin arasından dışarı fırlayıp çekiliyordu. Derisi yaşlı, kırışık ve gevşekti. Ölüm, çürüme ve yanık yıkıntılar gibi kokuyordu.</p>

  <p>Balthazar dehşet içinde geriledi. "Bu ne korkunç bir yaratık böyle"</p>

  <p>"Bilmiyor musun?" Kırmızı gözler kahkaha olabilecek birşeyle parladı. "Bizi siz yarattınız..." .</p>

  <p>İki Sartan muhafız solmuş, titriyordu. Bu Marit'in kaçmak için beklediği fırsattı, ama yılanın korkunç bakışları onun üzerindeydi, ya da ona öyle geliyordu ve kıpırdayamadı, düşünemedi, dehşet verici bir büyülenme içinde izlemek dışında birşey yapamadı.</p>

  <p>Yalnızca Ramu tehlikeli büyüsüne karşı dayanıklıydı. "Demek buradasınız, Patryn dostlarınızla bir oldunuz. Onların halkından biri bana bu kadarını anlattı."</p>

  <p>Yılanın başı alçaldı.. Gözleri örtüldü, kırmızı parıltı soldu. "Bize haksızlık ediyorsun, Konsey üyesi. Biz size yardım etmek için buradayız. Tahmin ettiğin gibi, Patrynler zindanlarından kaçmaya çalışıyor. Onların emri altında savaşmaları için ejder orduları çağırdılar. Şu anda bile orduları Son Kapı'ya yaklaşıyor. "</p>

  <p>Başı duvarın üzerinden kaydı, arkasından dev gibi, pis kokulu bir beden takip etti. Ramu kendine hakim olamadı. Yılanın önünde geriledi, ama yalnızca bir, iki adım. Sonra yerini korudu.</p>

  <p>"Senin türün de onlarla birlikte."</p>

  <p>Yılanın başı sallandı. "Yaratıcılarımıza hizmet ediyoruz. Emri ver, Patrynleri yok edelim ve Son Kapı'yı sonsuza dek kapatalım!"</p>

  <p>Yılan başını Ramu'nun önünde yere koydu. Kırmızı gözleri boyun eğme içinde kapandı.</p>

  <p>"Bizi yok ettikten sonra sizin üzerinize yürüyecekler, Ramu!" diye uyardı Marit. "Kendinizi Labirent'in içinde bulacaksınız! Ya da daha kötüsü!"</p>

  <p>Yılan onu duymazdan geldi. Ramu da öyle.</p>

  <p>"Sana neden güvenelim Chelestra'da bize saldırdınız..."</p>

  <p>Dev sürüngen başını kaldırdı. Kırmızı gözleri incinme dolu bir öfkeyle alevlendi. "Size saldıran kötü menschlerdi, Konsey üyesi. Biz değil. Kanıt var. Şehrinizi büyü yok eden deniz suyu bastığı zaman, siz gücünüzden mahrum, zayıf, savunmasız kaldığınız zaman size zarar verdik mi? Ama verebilirdik."</p>

  <p>Kırmızı gözler bir an parladı; sonra -yine-gözkapakları onları gölgeledi. "Ama vermedik. Saygıdeğer baban -anısını onurlandırıyoruz-bizim için Ölüm Kapısı'nı açtı. Mensch zalimlerden kaçmaktan çok mutlu olduk. Ve bunu yaptığımız iyi oldu. Aksi halde, en korkunç düşmanlarınızla yalnız başınıza yüzleşmek zorunda kalacaktınız."</p>

  <p>"Onlarla yalnız yüzleşeceksin, Ramu. Sonunda, hepimiz yalnız başımıza yüzleşeceğiz," dedi Marit yumuşak sesle.</p>

  <p>"Babanın öldürülmesine yardım eden kişi söylüyor bunu!" diye tısladı yılan. "Onun çığlıklarını dinledi ve kahkahalar attı!"</p>

  <p>Ramu ölü gibi soldu. Dönüp Marit'e baktı.</p>

  <p>"Kahkaha atmadım," dedi titreyen dudakların arasından. Samah'ın çığlıklarını hatırladı. Gözkapaklarını yaşlar yaktı.</p>

  <p>"Gülmedim. "</p>

  <p>Ramu'nun yumruğu sıkıldı.</p>

  <p>"Onu öldür..." diye fısıldadı ejderyılan. "Onu şimdi öldür... Haklı intikamını al."</p>

  <p>Ramu cüppesinin içine uzandı, Sartan hançerini, Lanetli Hançer'i çıkardı. Ona baktı, sonra bakışlarını Marit'e çevirdi. Marit öne çıktı, görünüşe bakılırsa, savaşmaya hevesliydi. Balthazar ikisinin arsına girdi.</p>

  <p>"Sen çıldırdın mı, Ramu? Bu pis yılanın seni neye sürüklediğine bak! Ona güvenme! Ben biliyorum. Tanıyorum! Onu daha önce de gördüm."</p>

  <p>Ramu, Balthazar'ı kenara itecek. oldu. "Yolumdan çekil. Yoksa babamın anısı hatırına, seni de öldürürüm!"</p>

  <p>Yılan beslenerek, güçlenerek izledi.</p>

  <p>İki Sartan muhafız dehşet içinde, ne yapacaklarını bilemeden izliyordu.</p>

  <p>Ramu'nun elindeki Lanetli Hançer kıvranıyor, hayata dönmeye başlıyordu. Marit mavi ve kırmızı desenlerden büyülü bir çember çizdi. Çemberin alevi parlak bir şekilde yandı. "Vasu," ismini söyleyerek rün çemberinin içine adım attı ve yok oldu.</p>

  <p>Ramu, Lanetli Hançer'i kınına soktu. Öfkeyle buz gibi, ölüçağırana döndü.</p>

  <p>"Kaçmasına yardım ettin. İhanet bu! Bütün bunlar sona erdikten sonra, Konsey önünde hesap vereceksin!"</p>

  <p>"Aptal olma, Ramu!" diye karşılık verdi Balthazar. "Marit haklıydı. O pis yılana bak! Onu tanımıyor musun Onu daha önce görmedin mi? Ona iyi bak -kendi içine!"</p>

  <p>Ramu, Balthazar'a sert sert baktı, sonra yılana döndü. Yaratık şişmişti, tıka basa doymuştu. Kırmızı gözler gülümsedi, kırpıldı.</p>

  <p>"Seninle ittifak kuracağım. Patrynlere saldır," diye emretti Ramu. "Onları öldür. Hepsini öldür."</p>

  <p>"Peki, efendim!" Yılan yerlere kadar eğildi.</p>

  <p class="whitespace">&nbsp;</p>
</body>
</html>
