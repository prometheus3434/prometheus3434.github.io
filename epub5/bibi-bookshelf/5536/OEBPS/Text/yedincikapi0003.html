<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ÜÇÜNCÜ BÖLÜM</h1>
  <hr color="black" size="3" />

  <h3 class="sigil_not_in_toc">LABİRENT</h3>
  <hr color="black" size="3" />

  <p class="whitespace">&nbsp;</p>

  <p>Geceyi yamacı tırmanıp, Alfred'in çığlıklarını dinleyerek geçirdiler.</p>

  <p>Çığlıklar sürekli değildi. Görünüşe göre ejder kurbanının dinlenmesine, iyileşmesine izin veriyordu. Bu tür aralarda, ejderin mağaradan gümbürdeyen, sözleri kısmen anlaşılan sesini duyabiliyorlardı. Kurbanına canlı ayrıntılarla, ona şimdi nasıl bir işkence yapmayı planladığını anlatıyordu. Daha da kötüsü, umutlarını yok ediyor, onu hayatta kalma iradesinden yoksun bırakıyordu.</p>

  <p>"Abri... moloz halinde," diyordu kızıl ejder. "Halkı... katledilmiş. .. kurt-adamlar, kaplan-adamlarca istila edilmiş..."</p>

  <p>"Hayır," dedi Marit yumuşak sesle. "Hayır, bu doğru değil, Alfred. Yaratığa inanma. Dayan... dayan."</p>

  <p>Bir noktada, Alfred'in sessizliği her zamankinden uzun sürdü. Ejderin sesi sinirli geldi, derin uykudaki birini uyandırmaya çalışır gibiydi.</p>

  <p>"Öldü," diye fısıldadı Usta Hugh.</p>

  <p>Marit hiçbir şey söylemedi. Tırmanmaya devam etti. Tam Alfred'in sessizliği onu Hugh'nun haklı olduğu konusunda ikna edecekken, alçak ve yakarı dolu bir inleme geldi -kurban merhamet için yalvarıyordu. Sonra ses tiz bir işkence haykırışına dönüştü, ejderin zalim, muzaffer sesiyle noktalanan bir haykırışa. İkisi yine Alfred'in haykırışlarını dinleyerek devam ettiler.</p>

  <p>Yamaç boyunca dar bir patika kıvrılıyor, yıllar boyunca -ejder taşınana kadar- Labirent'in sayısız nüfusunu barındıran bir sığınak olarak kullanılan mağaraya gidiyordu. Tırmanması zor değildi, devamlı yağan yağmur altında bile ve Marit'in karanlıkta ejderin inini kaybetmekten korkmasına da gerek yoktu. İnine ulaşma hevesi içinde, yaralı ejder ağaçları ve kayaları yerinden sökmüştü. Hayvanın devayakları toprakta derin oyuklar açmış, kaba basamaklar oluşturmuştu.</p>

  <p>Marit bu "yardım"dan çok fazla hoşlanmamıştı. Ejderin takip edildiğini bildiği ve işkence etmek için yeni kurbanlar çekmekten memnun olduğu gibi bir izlenim altındaydı.</p>

  <p>Devam etmek dışında seçeneği yoktu. Birden çok kez ümitsizliğe kapılmışsa bile, pes edip geri dönmeyi düşünmüşse bile, fırtına bulutlarının yansıttığı, ufuktaki kırmızı parıltı onu ilerlemeye zorlamıştı.</p>

  <p>Geceyarısı durdular. İne Marit'in güvenli sayacağı kadar yaklaşmışlardı. Marit yüzeyinde onları yağmurdan koruyacak, sığ bir oyuk olan bir kaya bularak içine süründü ve Hugh'ya takip etmesini işaret etti.</p>

  <p>Ama Hugh takip etmedi. Yamaç üzerinde, ejderin ininin karanlığına giden dar çıkıntıda çöküp bekledi. Marit rün ışığında, menschin yüzünün nefret ve öfkeyle çarpıldığını görebiliyordu. Özellikle uzun bir işkence seansından sonra, o korkunç, uğursuz sessizliklerden biri çökmüştü.</p>

  <p>"Hugh, devam edemeyiz!" diye uyardı onu Marit "Tehlikeli olur. Ejder gidene kadar beklemek zorundayız."</p>

  <p>İyi bir plandı, yalnız Alfred'in haykırışları gittikçe zayıflıyordu.</p>

  <p>Hugh onu duymadı. Kısık gözlerle yamaca baktı, "Bir kez daha öldürme gücüne sahip olsaydım," diye fısıldadı tutkuyla, huşuyla, "bu sefil hayatı sonsuza dek yaşardım!"</p>

  <p>Nefret. Marit bu duyguyu iyi bilirdi ve ne kadar tehlikeli olabileceğini de bilirdi. Uzanarak adamı yakaladı ve içeri çekti.</p>

  <p>"Beni dinle, mensch!" dedi, Hugh'dan çok kendi kendisiyle tartışarak. "Tam olarak, ejderin hissetmeni istediği gibi hissediyorsun! Sana anlattıklarımın hiçbirini hatırlamıyor musun? Ejder bunu bilerek yapıyor, Alfred'in yanında bize de işkence ediyor. İçeri dalıp akılsızca saldırmamızı istiyor. İşte bu yüzden bunu yapmayacağız. O gidene kadar ya da aklımıza başka bir şey gelene kadar buracıkta oturacağız."</p>

  <p>Hugh ona dik dik baktı ve Marit bir an onun karşı çıkacağını düşündü. Onu durdurabilirdi, elbette. Adam güçlüydü, ama bir menschti, büyüsü yoktu ve bu yüzden, Marit ile karşılaştırıldığında zayıftı. Ama Marit onunla dövüşmek istemiyordu. Büyülü bir dövüş ejderin varlıklarını fark etmesine sebep olurdu -zaten bilmiyorsa- ve bir de Hugh'nun taşıdığı o lanetli Sartan hançeri vardı...</p>

  <p>Marit keskin bir nefes aldı. Usta Hugh'yu tutan eli gevşedi. Hugh bedenini Marit'in yanındaki dar alana sıkıştırdı. "Ne? Aklına bir şey mi geldi?"</p>

  <p>"Akılsızca içeri dalmana izin versem de olurdu, aslında. O Lanetli Hançer. Hala yanında mı?"</p>

  <p>"Evet, lanet şey yanımda. Benim lanetli yaşamım gibi -ikisinden de kurtulamıyorum..." Hugh durdu, aynı düşünce aklına geldi.</p>

  <p>"Hançer Alfred'i kurtarır!"</p>

  <p>"Belki." Marit dudağını çiğnedi. "Güçlü bir silah, ama öyle büyülü bir nesnenin bile kızıl ejdere karşı durabileceğinden emin değilim. Yine de, Lanetli Hançer en azından bize zaman kazandırabilir, ejderin dikkatini dağıtabilir."</p>

  <p>"Hançer Alfred'in tehlikede olduğuna inanmalı. Hayır, bunu boşver," dedi Hugh, hızlı düşünerek. "Benim tehlikede olduğuma inanması yeterli."</p>

  <p>"Sen içeri dal. Ejder sana saldırır. Lanetli Hançer ejdere saldırır. Ben Alfred'i bulur, büyümü kullanarak onu ayağa kaldıracak kadar iyileştiririm, sonra gideriz."</p>

  <p>"Yalnız, bir sorun var, hanımefendi. Hançer sana da saldırabilir . "</p>

  <p>Marit omuzlarını silkti. "Alfred'in haykırışlarını duydun. Gittikçe zayıflıyor. Belki ejder eğlencesinden bıkmaya başlamıştır ve belki, Alfred bir Sartan olduğundan, ejder onu nasıl hayatta tutacağını bilmiyordur. Her neyse... Alfred ölüyor. Eğer biraz daha beklersek, çok geç olabilir."</p>

  <p>Belki şimdi çok geçtir. Sözcükler telaffuz edilmeden, aralarında asılı kaldı. Dar mağarada çöküp bekledikleri süre boyunca Alfred'den hiçbir şey duymadılar, bir inleme bile. Ejder de tuhaf bir şekilde sessizdi.</p>

  <p>Usta Hugh kemerini araştırdı, kaba, çirkin Sartan hançerini çıkardı -ona Lanetli Hançer ismini takmıştı. Ona kısık gözlerle baktı, dikkatle tuttu.</p>

  <p>"Agh," diye homurdandı, tiksinti içinde yüzünü buruşturarak. "Lanet şey elimde yılan gibi kıvranıyor. Bunu bir an önce halledelim. Bu hançeri daha fazla elimde tutmaktansa, ejderle karşı karşıya gelirim, daha iyi."</p>

  <p>Sartanlar tarafından yapılan Lanetli Hançer, menschler "üstlerini" -Sartanları- savaşta savunsun diye yapılmıştı. Hançerin sezgileri vardı; kendi kendine, düşmanını altetmek için gerekli biçime bürünebiliyordu. Hugh'yu ya da herhangi bir menschi, kendini nakletmek için kullanıyordu. Savaşmak için Hugh'nun yönlendirmesine ihtiyacı yoktu. Hançer taşıyıcısı olarak onu koruyacaktı. Tıpkı tehlike içindeki herhangi bir Sartan'ı savunacağı gibi. Ne yazık ki, Hugh'nun belirttiği gibi, hançer Sartanların kadim düşmanları -Patrynler- ile savaşması için tasarlanmıştı. Hançerin ejderden önce Marit'e saldırması olasıydı.</p>

  <p>"En azından artık lanet şeyi nasıl kontrol edeceğimi biliyorum," dedi Hugh ona. "Eğer sana saldırırsa ben..."</p>

  <p>"...Alfred'i kurtarırsın." Marit sözünü kesti. "Onu Abri'ye, şifacılara götürürsün. Bana yardım etmeye çalışmak için durma, Hugh," diye ekledi, Hugh itiraz etmek için ağzını açtığında. "En azından hançer beni çabuk öldürür."</p>

  <p>Hugh ona dikkatle baktı, itiraz etmeyecekti, yalnızca onu deniyor mu diye, söyledikleri laftan mı ibaret, yoksa sözlerinin arkasında duracak cesareti var mı diye bakıyordu.</p>

  <p>Marit ona gözlerini kırpmadan baktı.</p>

  <p>Hugh bir kez başını sallayarak kayadaki oyuktan dışarı kaydı. Marit arkasından süründü. Şans -ya da Labirent- eseri, hareketlerini gizleyen yağmur durmuştu. Hafif bir esinti ağaçları kımıldatıyor, yapraklardan düşen sularla minyatür yağmur fırtınaları yaratıyordu. İkisi çıkıntının üzerinde, nefes almaya bile cesaret edemeden duruyorlardı.</p>

  <p>Tek bir inleme, tek bir sızlanma bile yoktu, ve mağaranın girişi yalnızca yüz adım uzaktaydı. İkisi de onu açıkça görebiliyorlardı, kayanın beyaz ışıltısının üzerinden siyah bir delik. Uzakta, gökyüzünün kırmızı parıltısı daha da canlanmış gibiydi.</p>

  <p>"Belki de ejder uyuyordur!" diye tısladı Usta Hugh, Marit'in kulağına.</p>

  <p>Marit bu olasılığı bir baş sallama ve bir omuz silkmeyle kabul etti. Bu fikir onu pek teselli etmiyordu. Ejder taze eğlence kaynağı kokusu alır almaz uyanacaktı.</p>

  <p>Usta Hugh öne geçti. Yumuşak adımlarla, her adımını deneyerek ilerledi, patikanın üzerinde Marit'in etkileyici bulduğu bir beceri ve kolaylıkla yürüdü. Marit hiç ses çıkarmadan arkasından süründü; Ama Marit'in içinde ejderin geldiklerini duyduğu, gizlenerek saklandığı gibi bir his vardı.</p>

  <p>Mağaranın girişine ulaştılar. Hugh kaya duvara yaslandı, içeriye bir göz atmayı, görülmeden görebilmeyi umarak yamaç boyunca ilerledi. Marit uzakta, mağara girişini görebileceği bir yerde, bir çalının arkasında saklanarak bekledi.</p>

  <p>Hala ses yoktu. Ne içe çekilen bir ses, ne taşa sürtünen iri bir beden, ne de kaya zemin boyunca sürüklenen yaralı bir kanat. Yağmur Marit'in bedenindeki çamur yıkamıştı ve şimdi bedenindeki rünler parlak bir şekilde yanıyordu. Yalnız olmadığını anlamak için ejderin dışarıya bir göz atması yeterli olacaktı. Mağaraya girdiğinde parıltı onu çekici bir hedef yapacaktı, ama aynı zamanda Marit'e, karanlıkta Alfred'i bulmak için bir şans verecekti. Bu yüzden parıltıyı saklamaya çalışmadı.</p>

  <p>Hugh bedenini, bükerek kaya duvarın çevresinden mağaranın içini görmeye çalıştı. Uzun dakikalar boyunca başını eğerek baktı ve dinledi. Elinin bir hareketiyle, Marit'in ona katılması için işaret etti. Marit, gözlerini mağara girişinden ayırmadan yerinden fırladı ve Hugh'nun yanında duvara yaslandı.</p>

  <p>Hugh eğildi, Marit'in kulağına fısıldadı. "Orası bir elfin yüreği kadar karanlık. Tek bir şey bile göremiyorum. Ama sağ taraftan kesik kesik solumalar duydum, sanırım. Bu Alfred olabilir. "</p>

  <p>Bu da hala hayatta olduğu anlamına geliyordu. Minik bir rahatlama dalgası Marit'i ısıttı; umut cesaretini besledi.</p>

  <p>"Ejderden iz var mı?"</p>

  <p>"Kokusu dışında mı?" diye sordu Hugh, burnunu tiksinti içinde bükerek. "Hayır, hayvandan iz görmedim."</p>

  <p>Koku korkunçtu -çürüyen et kokusu. Marit orada ne bulacaklarını düşünmekten hoşlanmıyordu. Eğer son zamanlarda Vasu'nun halkından bazıları kaybolmuşsa -sürülere bakarken yok olan bir çoban, annesinden fazla uzaklaşan bir çocuk, eve hiç dönmeyen bir izci- muhtemelen kalıntıları hala mağaradaydı.</p>

  <p>Marit ejderin gittiğini görmemişti. Ve kuşkusuz hala içeride olsaydı onu duyabilirdi. Belki de mağara dağın altında uzaklara uzanıyordu. Belki ejderin bir arka çıkışı vardı. Belki orada olduklarını bilmiyordu. Belki ejderin yarası Marit'in düşündüğünden daha kötüydü. Belki yaralı yaratık uyumak için ininin arkasına gitmişti. Belki... belki...</p>

  <p>Marit'in hayatında pek az şey ona avantaj yaratmıştı. Hep yanlış kararı vermiş, kendini yanlış yerde bulmuş, yanlış şeyi yapmış ya da söylemişti. Haplo ile kalmakla hata yapmıştı; sonra onu terk ederek bir kez daha hata yapmıştı. çocuğunu terk ederek hata yapmıştı. Xar'a güvenme hatasına düşmüştü. Haplo'yu yine bulduğunda, ona yine aşık olma hatasına düşmüş, sonra onu yine kaybetmişti.</p>

  <p>Kuşkusuz, artık hayatında birşeyler yolunda gitmeliydi!</p>

  <p>Kuşkusuz hayat ona bu kadarını borçluydu!</p>

  <p>Ejderin uyuyor olması.</p>

  <p>Yalnızca ejderin uyuyor olmasını istiyordu.</p>

  <p>İkisi ihtiyatla, sessizce mağaraya süzüldü.</p>

  <p>Marit'in rünleri mağarayı aydınlattı. Giriş çok geniş ya da yüksek değildi -ejder içeriye zar zor sığıyor olmalıydı, mağaranın tepesindeki ve yanlarındaki parlak, kırmızı pullar bunu kanıtlıyordu.</p>

  <p>Giriş tüneli yukarıya ve yanlara açılarak geniş, kabaca yuvarlak bir odaya doğru genişliyordu. Marit'in mavimsi kırmızı rün ışığı ıslak duvarlardan yansıyor, odanın tepesi -karanlıkların içinde kaybolmuştu- ve arka taraftaki açıklık hariç her yeri aydınlatıyordu. Marit, Hugh'nun dikkatini o açıklığa çekti. Ejderin geçebileceği kadar genişti. Ve görünüşe göre, o da bunu yapmıştı, çünkü içinde durdukları oda boştu.</p>

  <p>Boş, ejderin dehşet verici ganimetleri hariç.</p>

  <p>Değişik çürüme aşamalarında cesetler duvarlardaki zincirlerden sarkıyordu. Erkekler, kadınlar, çocuklar -hepsinin acı ve işkence içinde öldüğü açıktı. Ölümle yaşayan, hayatı boyunca onu değişik şekillerinde gören Usta Hugh'nun midesi bulandı. iki büklüm oldu ve öğürdü.</p>

  <p>Mutlak merhametsizliği, ahlaksız zalimliği Marit'i bile etkiledi. Görüntünün dehşeti ve yaratığın böyle iğrenç şeyleri yapmasına sebep olan öfkesi birleşerek onu duyularından yoksun bıraktı. Mağara gözlerinin önünde sallanmaya başladı. Başı dönüyordu, sersemlemişti.</p>

  <p>Bayılacağından. korkarak, eylemin kanını harekete geçireceğini umarak öne fırladı.</p>

  <p>"Alfred!" Hugh elinin tersiyle ağzını sildi. İşaret etti.</p>

  <p>Marit rünle aydınlanmış karanlığın içine baktı ve Alfred'i buldu. Ona yoğunlaştı, geride kalan her şeyi aklından çıkardı ve kendini daha iyi hissetti. Alfred canlıydı, ama görünüşe bakılırsa fazla şansı yoktu.</p>

  <p>"Ona git," dedi Hugh, kusmaktan boğuklaşmış bir sesle. "Ben nöbet tutarım." Lanetli Hançer'i çekti, hazır tuttu. Hançer çirkin, yeşilimsi bir ışıkla parlamaya başladı.</p>

  <p>Marit, Alfred'in yanına seğirtti.</p>

  <p>Sayısız diğer kurbanlar gibi, Sartan da zincirlere asılıydı. Bilekleri başının üzerinde, duvara kelepçeliydi. Ayakları sarkıyor, ayak parmakları yere zar zor değiyordu. Başı eğilmişti. Hugh'nun mağaranın dışından duyduğu kesik solumaları olmasa, ölü sanılabilirdi. Nefesi burada daha güçlü geliyordu.</p>

  <p>Marit ona elinden geldiğince hafifçe dokundu, onu korkutmadan uyandırmaya ~alıştı. Ama parmakları Alfred'in yanağına dokununca Alfred inledi, bedeni kasıldı, topukları kaya duvara çarptı.</p>

  <p>Marit elini ağzına kapattı, başını kaldırıp ona bakması için zorladı. Yüksek sesle konuşmayı göze alamadı ve bu durumda fısıldaması, Alfred için bir şey ifade etmeyecekti.</p>

  <p>Alfred ona vahşi, yerinden fırlamış gözlerle baktı. Gözlerinde tanıma ifadesi yoktu, yalnızca korku ve acı. İçgüdüsel olarak Marit'den kurtulmak için çabaladı, ama bunu başarabilmek için fazla zayıflamıştı. Giysileri kanla sırılsıklamdı. Ayaklarının dibinde kan, birikintiler halinde yayılıyordu, ama -Marit'in görebildiği kadarıyla- bedeni bütün ve yarasızdı.</p>

  <p>Ejder etini yırtıp açmış, sonra onu iyileştirmişti. Muhtemelen defalarca. Kırık kolu bile iyileşmişti. Ama gerçek zarar beynindeydi. Alfred'in aklı yerinde değildi.</p>

  <p>"Hugh!" diye seslenmeyi göze aldı Marit ve bu yüksek bir fısıltıdan başka bir şey olmasa da, isim mağarada ürkütücü bir şekilde yankılandı. Marit irkildi, tekrarlamaya cesaret edemedi.</p>

  <p>Hugh, gözlerini mağaranın arka tarafından ayırmadan ona doğru yanaştı. "Orada, içeride bir şey duyduğumu sandım. Şu işi bir an önce halletsek iyi olacak."</p>

  <p>Marit'in tam da yapamadığı şey!</p>

  <p>"Eğer onu iyileştirmezsem," dedi yumuşak sesle, "asla bu mağaradan canlı çıkmaz. Beni tanımıyor bile."</p>

  <p>Hugh, Alfred'e, sonra Marit'e bir göz attı. Hugh, Patryn şifacıları iş başında görmüştü; ne içerdiğini biliyordu. Marit tüm büyülü gücünü Alfred'e yoğunlaştırmak zorunda kalacaktı. Onun yaralarını kendi içine çekmesi, kendi yaşam veren enerjisini ona geçirmesi gerekecekti. Uzun dakikalar boyunca, o da Alfred kadar güçsüz kalacaktı. İyileştirme süreci tamamlandığında, ikisi de zayıf kalacaktı.</p>

  <p>Hugh anladığını göstermek için başını kısaca salladı; sonra nöbet yerine döndü.</p>

  <p>Marit uzandı, Alfred'i tutan kelepçeleri tuttu, yumuşak sesle rünleri söyledi. Mavi alevler kolundan kıvrıldı; kelepçeler açıldı. Alfred mağara zeminine çöktü, kendi kanından oluşan birikintinin içine serildi. Bilincini kaybetmişti.</p>

  <p>Marit hızla yanında diz çöktü. Alfred'in ellerini tutarak -sağ eli solunda, sol eli sağında- varlıklarının çemberlerini birleştirdi, onu iyileştirecek büyüyü çağırdı.</p>

  <p>Marit'in zihninden bir dizi fantastik, güzel, harika ve korkutucu imge geçti. Abri'nin üzerinde, çok çok üzerindeydi -yalnızca kent duvarlarının üzerinde değil, sanki bir dağın tepesinde duruyormuş, aşağıdaki kente bakıyormuş gibi. Ve sonra dağdan atladı ve düştü -ama düşmüyordu. Gökyüzünde süzülüyor, suyun üzerinde, görünmeyen akımların üzerinde kayıyordu, uçuyordu.</p>

  <p>Deneyim korkunçtu, ta ki ona alışana kadar. Ve sonra heyecan vericiydi. Dev, güçlü kanatları, pençeli ayakları, uzun, zarif bir boynu, yırtıcı dişleri vardı. Kocaman ve hayranlık vericiydi ve aşağı süzüldüğü zaman düşmanları dehşet içinde çığlıklar atarak kaçıştılar. O Alfred'di, Yılan Büyücüsü'ydü.</p>

  <p>Korumak için Abri'nin üzerinde dolaştı, düşmanlarını dağıttı, savaşacak kadar cesur olanları yere yıktı. Lord Xar ile Haplo'yu gördü -küçük ve önemsiz yatatıklar- ve Marit, Alfred'in dostları için hissettiği korkuyu, yardım etme kararlılığını hissetti..</p>

  <p>Ve sonra gözucunda bir, gölge hissetti... havada çaresiz bir manevra... çok geç. Bir şey yandan çarptı, onun kontrolden çıkıp yuvarlanmaya başlamasına sebep oldu. Spiraller çizerek aşağı düşüyordu. Kanatlarını çılgınca çırptı, havayı pençeleyerek yükselmeye çalıştı. Şimdi düşmanını görebiliyordu, bir kızıl ejder.</p>

  <p>Ejder pençeli ayaklarını uzatarak gökyüzünde daldı, üzerine çullandı...</p>

  <p>Karmaşık düşme imgeleri, yere çarpma. Marit acı içinde ürperdi, çığlık atmamak için dudağını ısırdı. Kısmen Alfred'di, bir kısmı Alfred'in içinde akıyordu, ama bir kısmı hala ejderin mağarasındaydı ve tehlikenin farkındaydı.</p>

  <p>Ve Hugh'nun gerginlik içinde, tetikte, kaskatı bir yüzle mağaranın arkasındaki karanlığa baktığını gördü. Marit'e döndü, işaret etti, ağzıyla bir sözcük şekillendirdi. Marit duyamadı, ama zaten duymasına gerek yoktu.</p>

  <p>Ejder geliyordu.</p>

  <p>"Alfred!" diye yalvardı Marit, adamın bileklerini daha sıkı kavrayarak. "Alfred, geri dön!"</p>

  <p>Alfred kıpırdandı, inledi. Göz kapakları titreşti. Marit'in ellerini yakaladı, ona tutundu.</p>

  <p>Marit’e korkunç imgeler çarptı -yırtıcı, felç edici, sersemletici bir acı veren, şişkin bir kuyruk dönen, sıcak karanlık işkence ve acıya uyanmak. Marit artık çığlıklarını tutamıyordu.</p>

  <p>Ejder mağaraya kaydı.</p>

  <p class="whitespace">&nbsp;</p>
</body>
</html>
