<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h1>ON DÖRDÜNCÜ BÖLÜM</h1>
  <hr color="black" size="3" />

  <h3 class="sigil_not_in_toc">NECROPOLlS<br />
  ABARRACH</h3>
  <hr color="black" size="3" />

  <p class="whitespace">&nbsp;</p>

  <p>Desen lazarın göğsüne çarpıp patladı. Kleitus öfkeyle haykırdı, ceset acı hissetmiyordu. Yere düştü, ölü kolları ve bacakları seğirerek kasıldı.</p>

  <p>Ama Kleitus büyüyle mücadele etti. Ceset kazanacak gibiydi, ayağa kalkmaya çalışıyordu.</p>

  <p>Xar keskin bir sesle konuştu. Tek bir rün genişledi. Kolları duyarga oldu, seğiren cesedi sardı, altetti.</p>

  <p>Lazar sonunda ürperdi ve kıpırtısız yattı. Lord Xar, rol yaptığını düşünerek kuşkuyla baktı ona. Onu öldürmemişti. Zaten ölü olan bir şeyi öldüremezdi. Onu o an için zararsız kılmıştı. Zayıfça yanan desen titreşti ve söndü.</p>

  <p>Büyü sona ermişti. Lazar kıpırdamadı.</p>

  <p>Xar tatmin olarak Alfred'e döndü.</p>

  <p>"Tam zamanında, Yılan Büyücüsü,” dedi Nexus Lordu. "Sonunda."</p>

  <p>Sartan'ın gözleri kel kafasından fırlamıştı. Çenesi çalışıyor, ama ses çıkmıyordu. Xar hiç bu kadar acınası, sefil bir yaratık görmediğini düşündü, Ama dış görünüşe aldanmamıştı. Bu Sartan güçlüydü, sıradışı bir gücü vardı. Zayıf ve aptalca eylemleri yalnızca numaraydı.</p>

  <p>"Beni hayal kırıklığına uğrattığını söylemem gerek, Alfred," diye devam etti Xar. Sartan'ın numarasının başarıya ulaştığını düşünmesine izin vermekte zarar yoktu. Xar, kıpırtısız lazarı ayağının ucuyla dürtükledi. "Bunu sen de yapabilirdin, ya da ben öyle sanıyorum."</p>

  <p>Lord, Marit'in üzerine eğildi. "Kötü yaralanmadın, değil mi, Kızım?"</p>

  <p>Zayıf düşmüş ve sarsılmış Marit ondan uzaklaşmaya çalıştı, ama gidebileceği bir yer yoktu. Taş yatağa dayanmıştı.</p>

  <p>Xar onu yakaladı. Marit irkildi, ama dokunuşu nazikti. Ayağa kalkmasına yardım etti. Marit sallanınca Xar ona destek oldu.</p>

  <p>"Sana dokunduğu yerdeki yaralar yanıyor. Evet, biliyorum, Kızım. Ben de lazarın pis dokunuşunu hissettim. Bir tür zehir, sanırım. Ama ben seni rahatlatabilirim."</p>

  <p>Elini Marit'in alnına götürdü. Saçlarını kenara iterek, hafif parmaklarla orada olan, Labirent'te bozduğu deseni tekrar çizdi. Dokunuşu ile rün kapandı, tamamen iyileşti.</p>

  <p>Marit fark etmedi. Ateşle yanıyordu, sersemlemişti, kafası karışmıştı. Xar acısını bir miktar azalttı, ama tamamen değil.</p>

  <p>"Kısa süre sonra kendini daha iyi hissedeceksin. Buraya otur" -Xar Marit'in Haplo'nun taş yatağının kenarına oturmasına yardım etti- "ve dinlen. Benim Sartan ile konuşmam gereken bazı konular var."</p>

  <p>"Lordum!" Marit Xar'ın elini yakaladı, ona tutundu. "Lordum! Labirent! Halkımız canları için savaşıyor."</p>

  <p>Xar'ın yüzü sertleşti. "Bunun farkındayım, Kızım. Geri dönmeyi planlıyorum. Dayanacaklardır, ta ki..."</p>

  <p>"Lordum! Anlamıyorsun! Ejderyılanlar Nexus'tı ateşe verdi. Şehir alevler içinde! Halkımız... ölüyor..."</p>

  <p>Xar şaşkınlık içinde kaldı. İşittiklerine inanamıyordu. Bu mümkün değildi. "Nexus yanıyor mu?"</p>

  <p>Başta Marit'in yalan söylediğini sandı. Ama şimdi bir kez daha birleşmişlerdi ve Marit'in zihnindeki gerçeği gördü. Güzel, beyaz kuleli Nexus'u gördü; kendi şehri. Onu düşmanın inşa ettiği gerçeğine boşver. Oraya ilk o ayak basmıştı. İlk o sahiplenmişti. Onu kanı ve daimi çabasıyla kazanmıştı. Halkını götürmüştü oraya. Halkı o şehri ev saymıştı.</p>

  <p>Şimdi, Marit'in gözlerinde, Nexus'u alevlerle kızarmış, duman ve ölümle kararmış gördü.</p>

  <p>"Uğruna çalıştığım her şey... gitmiş..." diye mırıldandı. Marit'in üzerindeki eli gevşedi.</p>

  <p>"Lordum, eğer geri dönersen..." Marit eline sıkı sıkı tutundu. "Eğer onlara geri dönersen, halkın umudu olur. Onlara git, Lordum. Sana ihtiyaçları var!"</p>

  <p>Xar tereddüt etti. Hatırladı...</p>

  <p class="whitespace">&nbsp;</p>

  <p>Kendini kısa süre sonra iyileştirmediği durumda öleceğini anladığında, bir dirseğinin üzerinde doğruldu ve sığınak aradı.</p>

  <p>O zaman ilk defa, düşmanlarının Nexus adını verdiği şehri gördü.</p>

  <p>Güzeldi -sonsuz günbatımınının renkleriyle parlayan beyaz taştan. Xar güzelliği gördü, ama bir şey daha gördü.</p>

  <p>Halkı gördü; halkını, huzur ve güven içinde yaşarken, çalışırken. Artık kurt-adamlardan, ejderlerden, canavarlardan korkmadan.</p>

  <p>O Labirent'te hayatta kalmıştı. Onu altetmişti. Kaçmıştı. O ilkti. İlk. Ve yalnız olmayacaktı. Geri dönecekti. Yarın, tamamen iyileştikten, dinlendikten sonra, Kapı'dan içeri girecek, birisini daha çıkaracaktı.</p>

  <p>Bir sonraki gün yine dönecekti. Ve ondan sonraki gün. O korkunç zindana dönecek, halkına özgürlüğün yolunu gösterecekti. Onları bu şehre, bu sığınağa getirecekti.</p>

  <p>Gözyaşları onu körleştirdi. Acının, bitkinliğin ve -karanlık hayatında ilk defa-umudun ondan kopardığı gözyaşları.</p>

  <p>Sonra, çok sonra, Xar o şehre berrak, soğuk gözlerle bakacak, ordularını görecekti.</p>

  <p>Ama ilk seferinde değil. O zaman, gözyaşları arasında, oyun oynayan çocuklar gördü...</p>

  <p class="whitespace">&nbsp;</p>

  <p>O Son Kapı'dan yürüyerek geçmemişti. Sürünmüş, rün kaplı sütunların arasından karnının üzerinde hareket ederek ilerlemişti. Arkasında bir kan izi bırakmıştı, Labirent'te takip ettiği yolu gösteren bir iz. Kanın bir kısmı kendisinindi; daha fazlası düşmanlarına aitti.</p>

  <p>Kendini sınırın ötesine çekerek yumuşak çimenlerin üzerine yıkılmıştı. Sırtüstü yuvarlandı, alacakaranlık göğüne baktı, parlak kırmızılar, sisli morlarla dolu, altın ve portakal rengi şeridi bir gökyüzü. Kendini iyileştirmeli, uyumalıydı. Zaman içinde yapacaktı da. Ama o an için, acı dahil her şeyi hissetmek istiyordu. Bu zafer anıydı ve sonra hatırladığı zaman, acıyı da birlikte hatırlamak istiyordu.</p>

  <p>Çektiği acılar. Nefret.</p>

  <p>Ve şimdi alacakaranlık gökleri dumanla kararmıştı. Çocukların bedenleri sokaklarda kömürleşmiş, kıvrılmış yatıyordu.</p>

  <p>Xar'ın eli, uzun, çok uzun zaman önce göğsüne işlenmiş yürek rününe gitti. Adı, O' zaman... Adı neydi? Kendini Son Kapı'dan dışarıya sürükleyen adamın adı? Xar hatırlayamıyordu. Onu silmiş, üzerine güç ve sağlamlık rünleri yazmıştı.</p>

  <p>Tıpkı hayallerinin üzerine yenilerini yazdığı gibi. Adını bir hatırlayabilseydi...</p>

  <p>"Nexus'a döneceğim." Xar, ondan yayılan huşu dolu sessizliğin içinde konuştu. Sessizlik bir anlığına, onları umutla birbirine bağladı. Hatta düşmanını ona bağladı. "Döneceğim... Yedinci Kapı'dan."</p>

  <p>Xar'ın gözleri Sartan'a dikildi. Alfred, diyordu kendine. Ve bu gerçek ismi değildi. "Sen beni oraya götüreceksin."</p>

  <p>Köpek yüksek sesle, neredeyse emredercesine havladı. Ama zahmet etmesine gerek yoktu.</p>

  <p>"Hayır," dedi Alfred, ılımlı, hüzün dolu bir sesle. "Götürmeyeceğim. "</p>

  <p>Xar, bedeni soğuk, taş yatağın üzerinde yatan Haplo'ya baktı. "Hala hayatta. O konuda haklısın. Ama ölü olsa da olurdu. Bu konuda ne yapmayı düşünüyorsun?"</p>

  <p>Alfred'in yüzü fena halde solmuştu. Kuru dudaklarını yaladı. "Hiçbir şey," dedi yutkunarak. "Yapabileceğim hiçbir şey yok."</p>

  <p>"Yok mu?" diye sordu Lord Xar hoş bir şekilde. "Yaptığım ölüçağırma büyüsü etini koruyor. Özü -ya da sizin deyişinizle ruhu- köpeğin içinde kısılı kaldı. Aptal bir hayvanın bedeninde. "</p>

  <p>"Bazıları bizim de aynı şekilde kısılı kaldığımızı söylüyor," dedi Alfred, ama bunu alçak sesle söyledi ve köpek dışında kimse onu duymadı.</p>

  <p>"Sen bunu değiştirebilirsin," dedi Xar. "Haplo'yu hayata döndürebilirsin. " Sartan ürperdi. "Hayır, yapamam."</p>

  <p>"Bir Sartan -yalan söylüyor!" Xar gülümsedi. "Bunun mümkün olduğunu sanmazdım." .</p>

  <p>"Ben yalan söylemiyorum," diye karşılık verdi Alfred, dikilerek. "Sen ölüçağırma büyüsünü Patryn büyüsü kullanarak yaptın. Ben onu çözemem ve değiştiremem..."</p>

  <p>"Ama, yapabilirsin," diye sözünü kesti Xar. "Yedinci Kapı'nın içinde."</p>

  <p>Alfred, kimse ona doğru bir hareket yapmış olmasa da, bir saldırıyı savuşturur gibi ellerini kaldırdı. Bir köşeye geriledi, zindan hücresinde çevresine bakındı, belki de onu ilk kez bir zindan olarak gördü "Bunu benden isteyemezsin!"</p>

  <p>"Ama istiyoruz, değil mi, Kızım" dedi Xar, Marit'e dönerek. Marit ateşle titriyordu. Titreyen elini uzatarak Haplo'nun soğuk etine dokundu.</p>

  <p>"Alfred. .. "</p>

  <p>"Hayır!" Alfred duvara doğru çekildi. "Benden bunu isteme! Xar, Haplo'ya aldırmıyor, Marit Lordun dünyayı yok etmeyi planlıyor!"</p>

  <p>"Sartanların yaptığını düzeltmeyi planlıyorum!" diye hırladı Xar, sabrını yitirerek. "Dört dünyayı bir tane yapmayı.. ."</p>

  <p>"Ve ona da sen hükmedeceksin! Ama yapamazsın. Samah da yarattığı dünyalara hükmedememişti. Yaptığı yanlıştı. Ama suçlarının cezasını ödedi: Zaman içinde, hatası düzeltildi. Menschler bu dünyalarda yeni yaşamlar kurdular. Eğer bu eylemi gerçekleştirirsen, milyonlarca masum ölecek..."</p>

  <p>"Hayatta kalanlar daha iyi yaşayacak," diye karşılık verdi Xar. "Samah böyle dememiş miydi?"</p>

  <p>"Ya Labirent'te kısılı kalan halkın" diye sordu Alfred. "Özgür olacaklar! Ben onları özgür kılacağım!"</p>

  <p>"Onların sonunu hazırlayacaksın. Labirent'ten kaçabilirler. Ama senin onlar için yapacağın yeni zindandan asla kaçamazlar. Bir korku zindanı. Ben biliyorum," diye ekledi hüzünle, yumuşak sesle. "Neredeyse tüm hayatım boyunca böyle bir zindanda yaşadım."</p>

  <p>Xar sessiz kaldı. Alfred'in sözleri üzerinde düşünmüyordu; sızlanan Sartan'ı dinlemeyi bırakmıştı. Xar bu sefil şeyi istediğini yapmaya nasıl ikna edeceğini düşünüyordu. Lord, Alfred'in gücünü anlamıştı, muhtemelen Alfred'den daha iyi. Xar'ın, aralarında bir savaş çıkması durumunda kazanacağından kuşkusu yoktu. Ama o da yarasız atlatamayacaktı ve Sartan muhtemelen ölecekti. Xar'ın şimdiye kadar ölüçağırma konusundaki şansı düşünülünce, böyle bir şey tavsiye edilir değildi.</p>

  <p>Bir olasılık vardı.</p>

  <p>"Bence güvenli bir mesafeye çekilsen iyi olacak, Kızım." Xar, Marit'i tuttu, Haplo'nun bedeninin üzerinde yattığı taş yataktan uzaklaştırdı. Nexus Lordu yatağın dibine bir dizi rün çizdi ve bir komut verdi.</p>

  <p>Taş alevlere boğuldu.</p>

  <p>"Ne... ne yapıyorsun?" diye haykırdı Marit.</p>

  <p>"Haplo'nun bedenini kaldırmayı başaramadım," dedi Xar kayıtsızca. "Sartan da gücünü onu geri getirmek için kullanmıyor. Bu yüzden cesedin bana bir faydası yok. Bu Haplo'nun cenaze ateşi olacak."</p>

  <p>"Yapamazsın!" Marit kendini Xar'a fırlattı. Cüppesini yakaladı, yalvardı. "Yapamazsın, Lordum! Lütfen! Bu... bu onu yok eder!"</p>

  <p>Desenler yavaş yavaş taş yatağın çevresine yayılıyor, ateşten bir çember oluşturuyordu. Alevler yükseliyor, başka yakıtları olmadığından büyü tüketiyorlardı.</p>

  <p>Bedene ulaşana kadar.</p>

  <p>Marit dizlerinin üzerine çöktü. Zehir yüzünden ayakta duramayacak kadar zayıf ve hastaydı. "Lordum, lütfen!"</p>

  <p>Xar elini uzattı ve saçlarını okşadı. "Yanlış kişiye yalvarıyorsun, Kızım. Haplo'yu kurtarmak Sartan'ın elinde. Ona yalvar!"</p>

  <p>Alevler gittikçe güçleniyor, yükseliyordu. Sıcaklık artıyordu.</p>

  <p>"Ben..." Alfred ağzını açtı.</p>

  <p>"Yapma!" diye emretti Haplo. Köpek Alfred'e sert sert baktı, uyarırcasına hırladı.</p>

  <p>"Ama" -Alfred alevlere baktı- "eğer bedenin yanarsa. . ."</p>

  <p>"Bırak yansın! Eğer Yedinci Kapı'yı açarsa ne olacak? Sen kendin neler olabileceğini söylemiştin."</p>

  <p>Alfred yutkundu, nefes aldı. "Burada durup izleyemem..."</p>

  <p>"O zaman bayıl, lanet olsun!" dedi Haplo sinirle. "Bu bayılmanın işe yaradığı tek an olabilir."</p>

  <p>"Hayır," dedi Alfred, kendini toplayarak. Hatta kasvetle gülümsemeyi başardı. "Korkarım seni bir süre kendi zindanıma kapatmalıyım, dostum."</p>

  <p>Sartan dans etmeye başladı, alçak sesle söylediği müzikle hareket etti.</p>

  <p>Xar şüpheyle, Yılan Büyücüsü'nün amacının ne olduğunu merak ederek izledi. Bir saldırı büyüsü olmadığı kesindi. O küçük hücrede çok tehlikeli olurdu.</p>

  <p>"Köpek, Marit'e git!" diye mırıldandı Alfred, hayvanın çevresinde zarifçe kayarak. "Şimdi"</p>

  <p>Hayvan Marit'in yanında koştu, korumak istercesine yanında durdu. Aynı anda, iki kristal tabut var oldu. Biri Haplo'nun bedenini örtmüştü. Diğeri Lord Xar'ı kaplamıştı.</p>

  <p>Haplo'nun tabutunda, alevler küçülüp söndü.</p>

  <p>Alfred Marit'i yakaladı, onun hücreden kaçmasına yardım etti. Karanlık koridora koştular. Köpek arkalarından fırladı.</p>

  <p>"Dışarı!" diye soludu Alfred büyüye sesini duyurmak için.</p>

  <p>"Dışarı çıkmak istiyoruz!"</p>

  <p>Duvarın dibinde mavi desenler çaktı. Alfred Marit'e destek olarak desenlerin gösterdiği yolu takip etti, körcesine, nerede olduğuna ya da nereye gittiğine dair en ufak bir fikri olmadan koştu. Ama Alfred'e, aşağı iniyor, Abarrach’ın derinliklerine ilerliyorlar gibi gelmişti...</p>

  <p>Ve sonra korkutucu bir şekilde aklına, rünlerin onları Yedinci Kapı'ya götürüyor olabileceği fikri geldi. Hem, rünler onu gitmek istediği her neresiyse oraya götürecekti ve kuşkusuz aklında Yedinci Kapı vardı.</p>

  <p>"Eh, düşünceyi aklından çıkar, o zaman!" diye emretti Haplo. "Ölüm Kapısı'nı düşün! Buna yoğunlaşl"</p>

  <p>"Evet," dedi Alfred nefes nefese. "Ölüm Kapısı..."</p>

  <p>Desenler aniden çaktı, söndü, onları korku verici, sersemletici bir karanlığın içinde bıraktı.</p>

  <p class="whitespace">&nbsp;</p>
</body>
</html>
