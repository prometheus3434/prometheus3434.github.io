<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-9"><st c="0">Kendine Ait Bir Oda</st></p>
			<p id="toc_marker-10"><st c="20">– Feminist bir okuma –</st></p>
			<p xml:lang="en-GB"><span xml:lang="tr-TR"><st c="43">Birbirini tekmeleyen duygular akla, 300 yıldan fazla yaşayan, yedi gün süren gizemli bir uykuya daldıktan sonra, uyandığında kendisini bir kadın olarak, cinsiyeti değişmiş bir şekilde bulan ve belki de içinde birbirini ısırıp tekmeleyebilen eril ve dişil yönelimlerini öteden beri, onların farkında olarak barındırdığı için, bu değişimi neredeyse yadırgamayan Orlando’yu getirir. </st><st c="424">Cinsiyet meselesinin incelikli bir mizahla ele alındığı bu kurguda cinsiyetler arasındaki farkların önce silikleştiğini, hatta bazılarının cinsiyetlerinin kıyafetlerine bakılarak anlaşılamadığını görürüz. </st><st c="629">Virginia giysilerin bizim bildiğimizden daha farklı işlevlere sahip olduğunu, hem bizim dünyaya bakışımızı hem de dünyanın bize bakışını değiştirdiğini söyler ve birçok yerde cinsiyet meselesini sınıfsal meseleler ile birlikte ele alır. </st><st c="866">Kadın emeğinin değersizleştirilmesine, kadının kendi emeğini bile isteye ya da bir zorunluluk gereği erkeğin otoritesine ya da o otoriteyi temsil eden herhangi bir şeye feda edişine ve kadın olmanın çoğu zaman yoksul olmak anlamına geldiğine dikkatimizi çeker:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1126">“Kadın denen cinsiyetin kara örtüleriyle, yokluk ve cehalet ile giyinirim daha iyi; eğer bu şekilde insan ruhunca bilinen en soylu sevinçlere; tefekküre, tek başınalığa, sevgiye erişebileceksek, dünyanın hükümranlığını ve öğretilerini ötekilere bırakmalı; savaşçı hırsları, güç sevdasını ve tüm öteki erkeksi arzuları terk etmeli.”</st></p>
			<p xml:lang="en-GB"><span></span></p>
			<p xml:lang="en-GB"><span><st c="1458">Woolf, cinsiyetin söz konusu olduğu yerdeki ikiliğe –klasik kabul ile bir kadın ve bir erkek olmak üzere iki cinsiyetin var oluşuna– ve bu sözde iki ayrı ucun alışılagelmiş ya da bazen iyice abartılmış hallerine sıkça değinerek, bizi zaman zaman, ona tuhaf ve yanlış gelen kabullerin içine, varmamızı istediği yerin en uzağına fırlatıverir. </st><st c="1800">Karşıt konumlardaki, birbirine muhalefet eden iki farklı dünya görüşüne de sık sık ses vererek, cinsiyet meselesini hep taze tutar. </st><st c="1932">Günümüzün bakış açısıyla cinsiyetçi bulup yadırgayabileceğimiz söylemlere boğabilir bizi. </st><st c="2022">Bu söylemler bir kurguda bir karakter tarafından dile getirilebilir ya da bir denemede açık açık karşı çıkılmak üzere, okuyucuya sunulabilir. </st></span><span><st c="2164">Yalnızca, hatalı bir biçimde, kaynağını biyolojik cinsiyete atfettiğimiz nitelikler değil, cinsiyete dair tüm normlar sürekli irdelenir, öteden beri var olduğu halde norm dışı sayılan ve çoğunluk tarafından rahatsız edici bulunan eşcinsellik de elbette bundan payını alır. </st><st c="2437">Kendi zamanında en ilerici fikirleri açıkça dile getirebilme özgürlüğüne sahip olan Virginia, günümüzde yaşasaydı, muhtemelen, biseksüelliği bile, yalnızca iki cinsiyetin var olduğu varsayımına dayandığı ve buna atıf yaptığı için, kavramsal olarak kısıtlayıcı bulacak, biseksüelliğin yerine panseksüelliği merkezine alacaktı.</st></span><span></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2762">“Niçin, apaçık sebeplerden ötürü, bedendeki gerilimler gibi, zihinde de bölünmeler ve karşıtlıklar olduğunu hissediyorum? </st><st c="2885">‘Zihnin bütünlüğü’ ile kastedilen şey nedir? </st><st c="2930">Zihinde de bedende olduğu gibi iki cinsiyet olabilir ve eksiksiz bir memnuniyet ve mutluluğa erişebilmek için onların da bütünleşmesi gerekebilir mi?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3080">Bu ikiliği, tekdüzeliğin olduğu yerde farklılıkları ve çeşitliliği; karşıtlıkların olduğu yerde de bütünlüğü ve bir olmayı teşvik edecek şekilde ele alabilirsek eğer, daha önce kendimize ilke edindiğimiz şekilde, insanları tek bir varoluşa sığdırıp –erkek ya da kadın, heteroseksüel ya da homoseksüel– onları hapsetme yanlışından da kurtulmuş oluruz.</st></span></p>
			<p xml:lang="en-GB"><span></span></p>
			<p xml:lang="en-GB"><st c="3431">“Bir kadın ya da bir erkek için katışıksız ve yalın olmak ölümcüldür; erkeksi-kadın ya da kadınsı-erkek olunmalıdır.”</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="3549">Virginia Woolf, kendi zamanında Proust’un tamamıyla androjen, öyle değilse de, belki de biraz fazla kadın olduğunu düşünür. </st><st c="3674">Burada onun androjenliğinden bahsederek onu övmeye çalışır, “belki de biraz fazla kadın” olduğunu eklerken de, en başta söylediği şeyi pekiştirme, kanıtlama amacı güdüyor gibidir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3853">“Sen hakikate saygı duymuyorsun Rachel; sen özünde kadınsısın.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3917">Woolf, okuyucusunun toplumsal cinsiyet (gender) ile biyolojik cinsiyet (sex) –cinsiyete atıfta bulunacakken “kadın” ve “erkek”, toplumsal cinsiyete atıfta bulunacakken “kadınsı” ve “erkeksi” terimlerini kullanır– arasındaki farkın örtük bir biçimde de olsa ayırdına varmasına yardımcı olur. </st><st c="4209">Bununla da kalmaz; toplumsal cinsiyet rollerini sorgular, onlara meydan okur, onlarla savaşır. </st><st c="4304">Örneğin; Coventry Patmore’un anlatı şiiri </st></span><span xml:lang="tr-TR"><st c="4346">Evdeki Melek</st></span><span xml:lang="tr-TR"><st c="4358">’e gönderme yaparak şöyle söyler:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4392">“Acımasız ve zararlı bir yaratık olan Evdeki Melek’i öldürmeye hazır olmalısınız. </st><st c="4475">Bu melek, benliğinden vazgeçmiş, herkesin ihtiyacını kendininkilerin önüne koyan, kendi işinin ehemmiyetsizliğine inanan fedakâr bakıcıdır.”</st></span><span xml:lang="tr-TR"><a id="footnote-250-8-backlink" href="#footnote-250-8"><st c="4615">8</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4617">“Mahkemeye çıkarılsam gerekçem meşru müdafaa olurdu. </st><st c="4670">Çünkü ben onu öldürmeseydim o beni öldürecekti. </st><st c="4718">Yazılarımın kalbini söküp alacaktı... </st><st c="4756">Bu yüzden de ne zaman kanadının gölgesini ya da başının halesini sayfamın üzerinde hissetsem hokkayı kaptığım gibi ona fırlattım.”</st></span><span xml:lang="tr-TR"><a id="footnote-250-9-backlink" href="#footnote-250-9"><st c="4886">9</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4888">“Görüyorsunuz, sorun şu, insan sizinle gerçekten konuşabilir mi? </st><st c="4953">Aklınız var mı, yoksa siz de hemcinslerinizin geri kalanı gibi misiniz?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5025">Virginia Woolf, kadın olduğu için gönderilmediği üniversitede (Cambridge’de) “Kadınlar ve Kurgu” adı altında verdiği iki dersi takiben </st></span><span xml:lang="tr-TR"><st c="5161">Kendine Ait Bir Oda</st></span><span xml:lang="tr-TR"><st c="5180">’yı kaleme almıştır. </st><st c="5202">Bu konu üzerine yaptığı okumalar, onu belirli soruları sormaya iter, bu sorular ekseninde, onların yanıtlarının arayışına bizleri de sürükler, okuyucuyu kendi sorgulama sürecine dahil etmeye, bir sonuca vardığında bunu en anlaşılır biçimde okuyucuya iletmeye ve ona kanıtlar sunmaya çalışır. </st><st c="5494">Bu soruların bir kısmı muhtemelen daha önce sorulmamıştır. </st><st c="5553">Bir kısmına ise daha önce onun verdiği yanıtlar verilmemiştir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5615">“Niçin erkekler şarap, kadınlar su içer? </st><st c="5657">Niçin bir cinsiyet refah içinde iken diğeri yoksuldur? </st><st c="5712">Yoksulluğun kurguya etkisi nedir? </st><st c="5746">Bir sanat eserinin yaratımı için gerekli koşullar nelerdir?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5806">“Niçin kadınlar erkekler için, erkeklerin onlar için olduğundan daha ilgi çekicidirler?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5895">Kadın olma halini irdelerken, kadına farklı bakış açılarına dair tarihsel örnekler sunar. </st><st c="5986">Örneğin, </st></span><span xml:lang="tr-TR"><st c="5995">La Bruyère</st></span><span xml:lang="tr-TR"><st c="6005">’den alıntılar:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6021">“Les femmes sont extrêmes, elles sont meilleures ou pires que les hommes.”</st></p>
			<p xml:lang="en-GB"><span xml:lang="tr-TR"><st c="6096">“Kadınlar ölçüsüzdürler, erkeklere nazaran ya daha iyi, ya da daha kötüdürler.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6176">Hep en doğru noktaya parmak basar, en can alıcı örnekleri verir:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6241">“Goethe onları (kadınları) onurlandırır; Mussolini onları hor görür.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6311">Bir uca bütün duyarlılığı ve şiirselliği ile Goethe’yi, diğer uca da bütün hiddeti ve yıkıcılığı ile Mussolini’yi yerleştirmesi dikkatimizi çeker.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6458">“Ve tam da 1928’de, bir kadın vaiz şöyle diyordu: Bir kadının beste yapması bir köpeğin arka ayakları üzerinde yürümesi gibidir. </st><st c="6588">Pek beceri gerektirmez fakat yine de yapılmış olması bile şaşırtıcıdır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6660">Shakespeare’in hayali kız kardeşinin başına gelenleri Virginia sayesinde hepimiz biliyoruz (burada biliyor olmaktan söz ederek, onu bir kez daha onurlandıralım). </st><st c="6823">Woolf, olasılıkla 15 ya da 16 yaşlarında, çocuk odalarından ayrılır ayrılmaz, hoşlarına gitsin ya da gitmesin evlendirilen, besbelli parasız olan kadınların, birdenbire Shakespeare’in oyunlarından birini yazmasının ne kadar garip olacağından söz eder. </st><st c="7075">Geçmişte, şimdide ya da gelecekte herhangi bir kadının Shakespeare’in dehasına sahip olmasının imkânsız olduğunu ilan eden yaşlı bir piskoposu anımsar. </st><st c="7227">Kendi isimlerini kullanarak yazı yazmayı tercih etmeyen kadınlar da, ona göre, geleneğe biat etmişlerdir ki bu durum diğer cinsiyet tarafından akıllarına sokulmamış olsa bile, onlar tarafından özgürce (!) teşvik edilmiştir; kadının toplum içindeki tanınmışlığı tiksindirici bir şeydir. </st><st c="7513">Pericles –kendisi de hakkında çok konuşulan bir erkek olmasına rağmen– şöyle söyler: “Bir kadının başlıca medarıiftiharı onun hakkında konuşulmamasıdır.”</st></span></p>
			<p xml:lang="en-GB"><span xml:lang="tr-TR"><st c="7666">Nick Greene, muhtemelen onun Shakespeare’in kız kardeşi ile ilgili düşünce oyununu duyduktan sonra, kadının oyunculuk yapmasının onun aklına dans eden bir köpeği getirdiğini söylemiştir.</st></span></p>
			<p xml:lang="en-GB"><span xml:lang="tr-TR"><st c="7853">Virginia, Cambridge’de bir zamanlar önemli bir figür olan Oscar Browning’in şu sözünü de aktarır bizlere: “Aldığı notlara bakılmaksızın, en iyi kadın en kötü erkekten entelektüel olarak daha değersizdir.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="8058">“(Mr. </st><st c="8065">Pepper) Helen’e ‘Hayır’ demeye devam etti, prensip gereği, çünkü cinsiyetinden ötürü bir kadına asla boyun eğmezdi.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8181">Jane Eyre</st></span><span xml:lang="tr-TR"><st c="8191">’e ve kadınlar tarafından yazılmış başka eserlere bakarak, Virginia merak eder; acaba cinsiyeti, bir kadın roman yazarının bütünlüğüne –ki o bu bütünlüğü bir romancının belkemiği olarak görür– herhangi bir şekilde müdahale eder mi?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8423">Virginia Woolf 1929’da, yine </st></span><span xml:lang="tr-TR"><st c="8453">Kendine Ait Bir Oda</st></span><span xml:lang="tr-TR"><st c="8472">’da, bir kadının yazı yazabilmesi için, kendisine ait bir odası ve yıllık 500 sterlinlik bir geliri olması gerektiğini belirtmiştir. </st><st c="8606">Kendine ait bir odaya sahip olmanın o yıllarda, özellikle de kadınlar için, ciddi bir lüks olduğunu belirtmeliyiz. </st><st c="8721">500 sterlin, o yılda İngiltere’de ortalama yıllık gelir miktarı olduğu için, bu miktarı günümüzde 25 bin sterlin olarak okuyabiliriz. </st><st c="8855">Ve işte, onun en meşhur reçetesini güncellemiş olduk!</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="8908">“Kadınları eğitimden alıkoymak, elbette ki, kendi gayesini boşa çıkarıyordu ve kadınlar bir şeyleri anlamaya başladıklarında, her şeyi gereğinden fazla ciddiye alıyorlardı.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9082">Beş yaşında mektuplar yazmaya başlayan ve babasına her akşam hikâyeler anlatabilen, annesinden Latince, Fransızca ve tarih, babasından matematik öğrenen Virginia için eğitim kendi kendisini inşa etme süreciydi; bu sürecin çoğunda da yalnız başınaydı, özgürdü, kendi kendisini oluşturmuştu. </st><st c="9373">Bize de bunu –bu özgürlüğü– salık vermiyor muydu?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9422">“Bir insanın başka bir insana okumakla ilgili verebileceği tek tavsiye, hiçbir tavsiyeye kulak vermemesi gerektiğidir... </st><st c="9544">Özgürlük bir okurun sahip olabileceği en önemli niteliktir.”</st></span><span xml:lang="tr-TR"><a id="footnote-250-10-backlink" href="#footnote-250-10"><st c="9604">10</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9607">Kendi zamanındaki kız çocuklarının aksine babası ona istediği her kitabı okuyabilme izni vermişti. </st><st c="9707">Örgün eğitim alamamış olmanın eksikliğini telafi etme çabası, muhtemelen onun okumalarının bu denli derin ve yoğun olmasına sebep olmuştu. </st><st c="9846">Bu sayede de kendi düşünce sistemini geliştirebilmiş, kendi zamanının sınırlılıkları içerisine hapsolmamıştı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9955">“Çünkü on dokuzuncu yüzyılın hali vakti yerinde kızlarının çoğunluğunun eğitildiği şekilde eğitilmişti. </st><st c="10060">İyi niyetli doktorlar, nazik profesörler ona yaklaşık on farklı bilim dalının temel bilgilerini öğretmişlerdi... </st><st c="10173">Fakat dünyada onun tam olarak bildiği tek bir konu yoktu. </st><st c="10231">Zihni Kraliçe Elizabeth’in hüküm sürdüğü yılların başında zeki bir adamın zihinsel durumuna benziyordu; kendisine söylenen hemen hemen her şeye inanacak, söylediği herhangi bir şey için de gerekçeler uyduracak haldeydi.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10451">Kendi zamanındaki diğer hemcinsleri gibi her duyduğuna inanmayan Virginia –bu söylemleri cinsiyetçi değil, fakat kadınların örgün eğitimden yoksun oluşlarının elle tutulur bir eleştirisi olarak okumalıyız– eril terimlerle hesaplaşmayı da kendisine görev edinmişti.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10716">“Kadınların erkeklerden daha becerikli ve daha az idealist olduklarını, hatırı sayılır derecede düzenleme yeteneğine sahip oldukları halde onur duygularının olmadığını </st></span><span xml:lang="tr-TR"><st c="10885">söylemek şimdilerde yine moda. </st><st c="10916">Eril bir terim olan onur ile ne kastedildiğini sorgulamalıyız, onun sizin cinsiyetinizdeki karşılığının ne olduğunu.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11033">Fakat ona göre, kavramların anlaşılır olmaları için ihtiyacımız olan en önemli nitelikler yine duygular ve onların etkileyici gücüdür. </st><st c="11169">İncelikten yoksun olma hali kavramlar için de geçerlidir. </st><st c="11227">Eril olan, yine, felsefi olan ile yan yana ve duyarlılığın karşısındadır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="11300">“... </st><st c="11306">Bunun anlamı yaşayan en büyük yazarlarımızın en iyi eserlerinin bazılarının sağır kulaklara rast geldikleridir... </st><st c="11420">Bu yalnızca eril erdemleri yüceltmelerinden, eril değerleri empoze etmelerinden ve erkeklerin dünyasını betimlemelerinden ileri gelmez; bu kitapların içine işleyen duyguların kadınlar için kavranamaz oluşundan ileri gelir... </st><st c="11645">Bu yüzden, genelleyecek olursak, onların bütün nitelikleri, bir kadına inceliksiz ve olgunlaşmamış görünür. </st><st c="11753">Etkileyici güçten yoksundurlar. </st><st c="11785">Bir kitap etkileyici bir güce sahip değilse, zihnin yüzeyine ne kadar sertçe vurursa vursun, onun içine nüfuz edemez.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11903">Virginia’nın kadınları sihirli bir aynaya benzetmesi; erkeğin kendisini kadının kendisine bakışı üzerinden algılaması, erkeksi ve iyi olanların karşılarına kadınsı ve kötü olanları alarak –bir zıtlık etkisi içerisinde– daha iyi olma illüzyonuna kapılmaları –bu illüzyona diğer uç da, yani kadınlar da dahil olurlar– ve örtük de olsa, kadının görünür olmayan ve değersizleştirilen emeği üzerinden kurgulanır. </st><st c="12312">Onun bu metaforunu okur ve bu meselelere kafa yorarken, onun aynaya karşılık gelen sözcük olarak “mirror” yerine “looking glass”ı tercih ediyor oluşu bizi, feminist literatürde önemli bir vurguya sahip olan “glass ceiling effect – cam tavan etkisi” üzerine düşünmeye iter.</st></span></p>
			<p xml:lang="en-GB"></p>
			<p xml:lang="en-GB"><st c="12584">“Kadınlar yüzyıllardır, erkeğin görünüşünü doğal boyutlarının iki misli olarak yansıtan, sihirli ve enfes bir güce sahip aynalar olarak işlev gördüler... </st><st c="12739">Napoleon ve Musollini’nin kadınların değersizliğini fazlasıyla vurgulama konusunda direnmelerinin sebebi budur, zira kadınlar değersiz olmazlarsa, onların boyutlarını büyük göstermeyeceklerdi... </st><st c="12934">Çünkü kadın gerçeği söylemeye başlarsa aynadaki görüntü büzülür, yaşama elverişliliği azalır. </st><st c="13028">Bu durumda o, kendini kahvaltıda ve akşam yemeğinde gerçekte olduğunun iki misli olarak göremezse; hükümler vermeye, yerlileri uygarlaştırmaya, yasalar koymaya, kitaplar yazmaya, resmi davetler için giyinmeye ve orada söylevler vermeye nasıl devam edebilir? </st><st c="13286">Aynadaki görüntünün önemi çok büyüktür, çünkü canlılığı harekete geçirir; sinir sistemini uyarır. </st><st c="13384">Bunu elinden alırsanız bir erkek, kokaininden mahrum kalmış bir uyuşturucu bağımlısı gibi ölebilir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13484">Görünür olmayan ve sistematik olarak değersizleştirilen kadının yalnızca emeği değil, aynı zamanda yaratıcı </st></span><span xml:lang="tr-TR"><st c="13593">gücüdür. </st><st c="13602">Ayrıca, belirli nitelikleri belirli bir cinsiyet üzerinden ve onunla birlikte yüceltmek; nitelikleri –kadın ya da erkek olma hali de bir niteliktir– bir yarış içerisine sürüklemek anlaşılır olmadığı gibi yararsızdır da.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13821">“Çünkü milyonlarca yıl boyunca kadınlar duvarların içinde oturdular ve bu yüzden onların yaratıcı gücü o duvarların içine sindi, gerçekten de, o duvarlar tuğlalar ve harçla öylesine şişti ki kendi kendisini kalemlerle, fırçalarla ve ticaretle ve politikayla dizginlemesi gerekti... </st><st c="14104">Ve bu güç engellenseydi ya da ziyan edilseydi, binlercesine yazık olacağı neticesine varılabilir, çünkü bu yaratıcı güç yüzyıllar boyu süren pek esaslı bir disiplin sonucu elde edilmiştir ve onun yerini alabilecek başka bir şey yoktur. </st><st c="14340">Kadınlar erkekler gibi yazsalar, erkekler gibi düşünseler ya da erkekler gibi görünseler binlercesine yazık olurdu, çünkü eğer iki cinsiyet bile yetersizse, dünyanın sonsuzluğunu ve çeşitliliğini göz önünde bulundurduğumuzda, yalnızca biri ile nasıl idare edebilirdik? </st><st c="14609">Eğitimin benzerliklerden ziyade farklılıkları güçlendirmesi ve ortaya çıkarması gerekmez mi?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="14702">Bu duvarları yıkmalı, yaratıcı gücü özgür bırakmalı ve bu güce ne pahasına olursa olsun ihanet etmemeli!</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="14807">“Fakat, elinde gümüş kupasıyla bir başöğretmen ya da kolunda bir ölçü cetveli ile bir profesör ile bir fikir aykırılığından ötürü, hayal gücünüzün kaynağından bir ipliği, onun renginin bir tonunu bile feda etmek en alçaltıcı ihanettir...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15046">Kendi yaşamının da merkezinde yer alan, kadın ve erkek olmaya dair sorunları çevreleyen bu çatışma için Virginia, klasik toplumsal değişme kuramlarında bulabileceğimiz kadar detay içermese de bir toplumsal değişim evresinin müjdesini verir. </st><st c="15288">Bu, bir olgunluk çağı müjdesidir. </st><st c="15322">Olgun olmanın karşılık geldiği şeyleri eksiksizce bilemiyor olsak da, bu olgunluğa erdiğimizde cinsiyet meselesine ait sorunları çözümleyeceğimizi anlıyoruz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="15479">“Bu, bir cinsiyeti diğeri, bir niteliği diğeri ile yarıştırma; bütün bu üstünlük talebi ve daha aşağı olmayı yakıştırma, ‘taraf’ların var olduğu, bir tarafın diğerini yenmesinin gerekli olduğu ve bir kürsüye yaklaşıp başöğretmenin ellerinden süslü bir kupayı elde etmenin son derece önem arz ettiği, insan varoluşunun okulöncesi dönemine aittir. </st><st c="15826">İnsanlar olgunlaştıkça başöğretmenlere ya da son derece süslü kupalara inanmaktan vazgeçerler.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15921">1929’da, yüz yıl sonra kadınların korunan cinsiyet olma durumlarının sona ereceği kehanetinde bulunan Woolf, bizim zamanımızın gözleriyle etrafına yeniden bakabilseydi, kehaneti için yeni bir tarihlendirme yapma ihtiyacı duyar mıydı diye düşünmemek elde değil. </st><st c="16183">Belki de iyimserlikle, bir on yıl kadar daha beklemek gerek.</st></span></p>
			<p xml:lang="en-GB"><span></span></p>
			<p xml:lang="en-GB"><span><st c="16243">“Bizi yaşlandıran ve öldüren şeyler; felaketler, cinayetler, ölümler, hastalıklar değildir; insanların bakma, gülme, otobüslerin basamaklarına koşuşturma biçimleridir.”</st></span></p>
			<div>
				<div>
					<p><a id="footnote-250-8" href="#footnote-250-8-backlink"><st c="16412">8</st></a><span><st c="16414"> Danell Jones, </st></span><span><st c="16429">Virginia Woolf’tan Yazarlık Dersleri</st></span><span><st c="16465">, Çeviren: Ebru A. </st><st c="16484">Kesen/Merve Ön, Timaş Yayınları, 2014, s. </st><st c="16526">17</st></span></p>
				</div>
				<div>
					<p><a id="footnote-250-9" href="#footnote-250-9-backlink"><st c="16528">9</st></a><span><st c="16530"> Virginia Woolf, </st></span><span><st c="16547">Benlik Üzerine Denemeler</st></span><span><st c="16571">, Çeviren: Esra Çakıruylası, Ayrıntı Yayınları, 2017, s. </st><st c="16628">113</st></span></p>
				</div>
				<div>
					<p><a id="footnote-250-10" href="#footnote-250-10-backlink"><st c="16631">10</st></a><span><st c="16634"> Danell Jones, </st></span><span><st c="16649">Virginia Woolf’tan Yazarlık Dersleri</st></span><span><st c="16685">, Çeviren: Ebru A. </st><st c="16704">Kesen/Merve Ön, Timaş Yayınları, 2014, s. </st><st c="16746">53</st></span></p>
				</div>
			</div>
		</div>
	<div id="charCountTotal" value="16748"></div></body>
</html>
