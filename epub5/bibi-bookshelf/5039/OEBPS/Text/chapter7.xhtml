<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter7">
  <article>
    <h1 class="title"><span epub:type="pagebreak" id="page31" title="31"></span>Vaziyetler Nazik</h1>

    <p class="first"><span class="first-letter">O</span>tel kâtibi,</p>

    <p>– Poliçeniz var! dedi.</p>

    <p><span epub:type="pagebreak" id="page32" title="32"></span>Poliçe mi? Bana kim para gönderir? Istanbul’da, evdekiler benden para bekliyor. Kırmızı para kâğıdını otel kâtibinin elinden kaptığım gibi postaneye koştum. Yolda giderken para göndereni düşünüyorum. Eğer babam gönderdiyse yer yarılıp yerin dibine geçmeliyim. Otuz şunca yıldır, babasının otuz paralık işine yaramamış bir adam... Eğer evden gönderdilerse daha da kötü... Parayı geri gönderip, “İhtiyacım yok, ben burada çok iyiyim, çok rahatım” diye mektup yazmaktan başka yol yok. Yoksa dünya değişti de, alacağım olanlardan biri borcunu mu gönderdi? Sağda solda dünya kadar alacağım var; beni sürgün ilde iki üç yıl rahat geçindirir. Belki de bir arkadaşım göndermiştir.</p>

    <p>Postanedeki memura kırmızı havale kâğıdını uzattım.</p>

    <p>– Para gelmiş! dedim.</p>

    <p>Memur, kâğıda bakıp,</p>

    <p>– Okumadınız mı? dedi, para değil, paket... Karşıdan alacaksınız.</p>

    <p>Paketi aldım, içinden üç kitap çıktı. Eksik olmasın bir arkadaş göndermiş. O günkü kadar kitaba düşman olduğumu hiç bilmiyorum. Şu kitapları yaprak yaprak yırt, parçala, sonra yut... Kitaplar hep başımızı belaya sokacak değiller ya, bir işe de yarasınlar...</p>

    <p>Bursa’nın büyük bir kitapçısı var. Çıkardığım dergileri Istanbul’dan ona yollardım. Kitapçı dükkânının büyük vitrin camında, adamın adını görünce, bayi defterindeki adını anımsadım.<a class="si-noteref" epub:type="noteref" href="#s1" id="ref_s1">1</a> Koca Bursa’da adını bildiğim tek o var... Şu üç kitabı acaba ona satabilir miyim? Vitrinin önünde durdum kitaplara baktım. İçerisini gözledim. Bitürlü içeri giremiyordum. Dükkânın önünde bir aşağı bir yukarı gezinmeye başladım. Gittim geldim, gittim geldim... Camdan içeri baktım, kitaplara baktım. Yeniden bir aşağı, bir yukarı yürüdüm. Bitürlü dük<span epub:type="pagebreak" id="page33" title="33"></span>kâna giremiyorum. Suratıma bakınca aç olduğumu, meteliksiz olduğumu anlayacaklar sanıyorum.</p>

    <p>Kendi kendime,</p>

    <p>– Anlasınlar be! diyorum, anlarlarsa anlasınlar... Allah Allah... Bunda utanacak, sıkılacak ne varmış?.. Parasız olduğumu, açlığımı anlarlarsa, yalan mı?.. Varsın anlasınlar...</p>

    <p>Yürürken, kendi kendime cesaret veriyorum. Ama tam dükkânın kapısı önüne gelince bütün cesaretim kırılıyor. Hızla geçip gidiyorum, sonra dönüyorum, yeni baştan kendime cesaret veriyorum:</p>

    <p>– Dilenmiyorsun ya... İnsanoğlunun başına her iş gelir. Alt yanı kitap satacaksın. Yepyeni kitaplar, daha sayfaları bile açılmamış. Bunda sıkılacak ne var? Amma pısırık herifsin... Üstündeki fiyatlara göre, üç kitap altı lira. Nasıl olsa altı liralık kitaba iki lira verir. İki lira...</p>

    <p>Dükkâna girmek kararıyla bir hız alıp yürüyorum. Bikez dükkândan içeri ayağımı atsam, arkası kolay. Kapıya gelince, önce zınk diye duruyorum, sonra geldiğimden daha hızlı geçip gidiyorum.</p>

    <p>– Gir içeri, iki lira... Önce bir tabak kuru fasulye, sonra yine bir tabak kuru fasulye. Sonra bir kuru fasulye daha... Sonra... Fasulyeli pilav... Haydi gir içeri.</p>

    <p>Akşam oluyordu. Dükkânın önünde aşağı yukarı dolaşmaktan dizlerime karasu indi. En sonunda o dükkândan içeri ben nasıl girdim? Boynuma bir taş bağlayıp kendimi denize atmak bundan çok daha kolaydı.</p>

    <p>İçerde müşteriler var. Dükkânın sahibi müşterilerden biriyle konuşuyor. Daha önce ne konuştuklarını bilmiyorum. İyi giyimli müşteri, kitapçıya şöyle diyordu:</p>

    <p>– Türkiye’de ekmek parası kazanmak zordur, ama zengin olmak çok kolay...</p>

    <p><span epub:type="pagebreak" id="page34" title="34"></span>Kitapçı da şöyle karşılık verdi:</p>

    <p>– Bir Yahudi bana, “İkibin lirayı kazanana kadar neler çektiğimi ben bilirim. Ama ondan sonra nasıl zengin olduğumu bile bilmiyorum!” demişti.</p>

    <p>Kitapçıyla konuşabilmek için dükkânın boşalmasını bekledim. Kitapları karıştırıyorum. İçerisi hiç boş kalmıyordu. Biri çıksa ikisi giriyor.</p>

    <p>Şimdi şu adama kendimi tanıtınca acaba ne yapacak? İster misin hiç yüz vermesin? Gazeteler benim için öyle şeyler yazdılar ki, kendi kendimden korkuyorum.</p>

    <p>Dükkânda kitapçıyla ikimiz kaldık.</p>

    <p>Genç uzun boylu kitapçı,</p>

    <p>– Buyurun... dedi.</p>

    <p>Adamın adını söyledim.</p>

    <p>– Sizsiniz değil mi?</p>

    <p>– Evet...</p>

    <p>Çıkardığım derginin adını söyledim.</p>

    <p>– Size de yollardım... dedim.</p>

    <p>– Yaa... dedi.</p>

    <p>Beni tanıdı.</p>

    <p>– Kaplıcalara mı geldiniz? Ama daha mevsimi değil...</p>

    <p>– Hayır.</p>

    <p>– Öyleyse Uludağ’a çıkacaksınız. Tam zamanıdır. İpek Palas’ta mı kalıyorsunuz, yoksa Çelik Palas’ta mı?</p>

    <p><span epub:type="pagebreak" id="page35" title="35"></span>Gülümsedim. Gülümsemek, utanmayı gizleyen en iyi maskedir.</p>

    <p>– Dinlenmeye geldiniz herhalde... Bursa’mız çok güzeldir. İyi bir tatil geçirirsiniz. Çok kalacak mısınız?</p>

    <p>– Dört ay on gün...</p>

    <p>Adam, dört ayı anladı ama, şu on günü de ne oluyor? Faturalı mal fiyatı gibi...</p>

    <p>– Dört ay on gün mü?</p>

    <p>– Cezam o kadar da... Sürgünüm...</p>

    <p>– Yaaa...</p>

    <p>– Yaaa...</p>

    <p>Elimdeki üç kitabı tezgâhın üstüne koymuştum. Kitapçı karıştırmaya başladı. Bir tanesiyle çok ilgilendi:</p>

    <p>– Aman şu kitabı çoktanberi arıyordum, tükenmişti. Müsaade eder misiniz okuyayım? İki gün sonra veririm.</p>

    <p>– Buyrun, alın...</p>

    <p>Geri kalan iki kitabı aldım. Kaldığım oteli sordu, söyledim.</p>

    <p>– Allasmarladık.</p>

    <p>– Gülegüle. Yine buyurun.</p>

    <p>Otele döndüm. Salonda karşılaştığım Ressam,</p>

    <p>– Oooo, üstat nasılsınız? dedi.</p>

    <p>– Teşekkür ederim.</p>

    <p>– Gazetede sizin için bir yazı var, gördünüz mü?</p>

    <p>– Hayır.</p>

    <p>Ressam’ın uzattığı küçük yapraklı gazeteyi aldım, odama girdim.</p>

    <p>Bursa’da çıkan o küçük iki yapraklı gazetenin birinci sayfasında benim Bursa’ya sürgün edildiğim yazılıydı. Bu kadarla kalsa iyi... Yazar, bana bisürü de sövmüş, saymış... Dünya yüzünde kötülük bırakmamış, bana yüklemiş. Öyle ki, artık dünyada benden başkasına bir tutam kötülük kalmamış. Hele yazının bir yerinde artık kendimi tutamadım, katıla katıla gül<span epub:type="pagebreak" id="page36" title="36"></span>meye başladım. Bursa’da çıkan gazetenin yazarı, yabancılardan aldığım deste deste gizli paraları da açığa vuruyordu. Bursa’da haftada bir çıkan küçük iki yapraklı gazetenin ikinci sayfasında “Kanser tedavisinde yeni bir buluş” başlıklı yazı, üçüncü sayfası baştan başa resmi ilan, son sayfası da ticari ilan...</p>

    <p>Ben kahkahalarla gülerken, odamın kapısı vuruldu. Gülmekten bitürlü girin, diyemiyorum. Güle güle gözümden yaş gelmiş.</p>

    <p>İçeri bir delikanlı girdi.</p>

    <p>– Hoşgeldiniz! dedi.</p>

    <p>Elimi sıktı. Benim bu otelde olduğumu, az önce uğradığı kitapçıdan öğrenmiş. Bana hayranmış. Bütün yazdıklarımı okumuş. Gazeteciymiş. Bursa’da haftalık bir gazete çıkarıyormuş. Çıkardığı gazetenin adını söyleyince, beynimden vurulmuşa döndüm. Bana ağız dolusu söven o küçük iki yapraklı gazetenin sahibiydi. Masanın üstünde duran gazeteyi gösterdim:</p>

    <p>– Bu mu?</p>

    <p>Kıpkırmızı oldu.</p>

    <p>– Kusura bakmayın, dedi, siz anlarsınız elbette. Öyle yazmak gerekiyor. Malum ya, vaziyetler nazik...</p>

    <p>O kadar utanmıştı ki, teselli etmek zorunda kaldım:</p>

    <p>– Aldırmayın, dedim, insanlar nazik olmayınca vaziyetler nazik olmak zorunda kalır.</p>

    <p>Giderken cüzdanından çıkardığı parayı,</p>

    <p>– Kusura bakmayın... diye ezile büzüle yatağımın üstüne bıraktı.</p>

    <p>Param var, dedim, olmaz, dedim, almam, dedim.</p>

    <p>O diretti, ben direndim. Sonunda parayı bıraktı gitti.</p>

    <p>Anılarımı yazmasaydım da, roman yazsaydım, romanın kahramanına, delikanlının bıraktığı parayı parçalatırdım. Ben öyle yapmadım. Hemen kalkıp kaç para diye baktım. On liraydı. İlk işim odamdaki sobayı yaktırmak oldu.</p>

    <p class="margin"><span epub:type="pagebreak" id="page37" title="37"></span>EK: Sürgünden döndükten bikaç yıl sonra bu gazeteciyle daha yakın oldum. Onun iyi yürekli, kafası işler bir insan olduğunu gördüm. Gazeteciliği de iyiydi. Ama kendisini içkiye verdi, kapıp koyverdi. Bana öyle gelir ki, onun içkide avunu arayıp kendini yitirmesinde, bozuk düzenin itkisiyle, yaşam boyu istediklerini yapamayıp istemediklerini yapmak zorunda bırakılışının dramı gizlidir. Bütün insanlardan bir sert kaya direnci ummak, haksızlık olur.</p>

    <p>O tarihten bikaç yıl sonra Bursa’da barınamayıp başka bir ile, belleğimde kaldığına göre İzmir’e gidip orada genç yaşında öldüğünü haber aldım.</p>

    <p>Belki de aşırı içki ve geçim sıkıntısı onu ölüme sürüklemişti.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Vitrin camında “Ankara Kitabevi Zeki Mumcu” yazıyordu. Zeki Mumcu, Hukuk Profesörü Ahmet Mumcu’nun babası ve yakınlarda trafik kazasında ölen Hande Mumcu’nun dedesidir. Kitabevini yıllar sonra Bursa’dan Ankara’ya taşımıştır. Çok ilginç, bigün Ankara’daki kitabevine girdiğimde beni tanımazdan gelmişti. Ben de kendimi tanıtma gereğini duymamıştım.</span></aside>
  </section>
</body>
</html>
