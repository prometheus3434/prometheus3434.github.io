<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter9">
  <article class="letter">
    <p class="date">9 Mart 948 Bursa</p>

    <p>Kardeşim Haluk</p>

    <p>Hergün sana bir mektup yazıyorum. On gündür senden cevap alamadım. Bugün adresime bir “Haftalık gazete” geldi. Sen mi gönderdin Uykusuz mu gönderdi bilmiyorum. İçinde Uykusuz’un üç karikatürü var. İkisi de çok güzel. Uykusuz, bu ahlaksız herifin gazetesine karikatür yapmaya mecbur olduğu için üzüntü duyuyorum. Yoksa benden mizah yazısı, bu gazete için mi istemiştin. Her ne hal ise, şimdilik mizah yazmama imkân yok. Ancak Zincirli çıkarsa yazarım.<a class="si-noteref" epub:type="noteref" href="#s1" id="ref_s1">1</a> Buraya Geveze gelmiyor. Remzi’ye söyle, her hafta benim adresime şimdilik 10 tane Geveze yollasın. Geveze’yi <span epub:type="pagebreak" id="page166" title="166"></span>burada sattırmak lazım. Ben adresimi geçen mektupta yazmıştım, yine yazıyorum.</p>

    <p class="margin-lowtop">Nusret (Soyadı yazılmayacak.)</p>

    <p class="margin-lowbottom">Sıvasiler Mahallesi, Dere Sok. No: 8 Bursa</p>

    <p>Remzi’nin bir de destanı vardı. Bu destandan da 20 tane göndersin. Ayrı ayrı iki paket yapsın. Rıfat Ilgaz’ın “Yaşadıkça” adlı şiir kitabından da derhal 20 tane gönderin. Zincirli Hürriyet’in iptal edilen sayfaları vardı. Memet Ali’ye söyle ondan da 20 tane gönderin. Tabii münasip ambalajla. Halil Lütfi’ye söyle. Bursa’da mükemmel kitapçılık yapılabilir. Ve bol para kazanılabilir. İsterse teşebbüse geçeyim. Ve lazım olanları kendisine bir plan halinde bildireyim. Aynı zamanda bu suretle burada iyi bir bayi teşkilatı da kurabilir. Ve ben burada bu teşkilatı kurarsam, başına namuslu bir adam da koyabiliriz. Şahsen, bin liram olsaydı derhal bu işi yapardım. Bütün bunları Halil Lütfi’ye anlat. Hâlâ elbiseler gelmedi. Bu kılıkla durumum çok güçleşiyor. Yoksa mektuplarım eline geçmiyor mu?</p>

    <p>Bizim evden ne haber? Çocuklara para bulabiliyor musun? Gönderdiğim yazıları aldın mı? Selime Hanım beğendi mi? Amalar ne oldu? Üsküdar’daki ve emniyetteki yazıları aldı mı? Çocukları buraya getirebilecek misin? Biraz daha gecikirse ben geleceğim. Başım yeniden belaya girecek. Halil Lütfi ile anlaşabildik mi? Çok rica ederim, acele ve mufassal mektup yaz. Senin askerlik işi ne oldu? Onu da yaz. İmkânı varsa bir seferde anlat. Çok umuyorum ki, seneye mektebe devam edebilirsin. Henüz hiçbişey geçmiş değildir. Üç sene neferlik çekilmez. Bana bu hususu da yaz. Uykusuz ne yapıyor? Geçinebiliyor mü? Şerif ne âlemde? Rıfat nasıl, sıhhati iyi mi?</p>

    <p>Sabahattin hâlâ dönmedi mi? Mahkemeler, ne oldu? Benim Orhan hakkındaki istida mahkemeye verildi mi? Çocukları buraya getirirken, onları deniz tutar. Hareketten evvel deniz tutmasına karşı bir ilaç vardır, o ilaçtan almayı unutma. Gözlerinden öper, acele ve mufassal cevabını beklerim. Bütün arkadaşlara gani gani selamlar</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">M. Ali Aybar’ın o tarihlerde yayımladığı haftalık dergi.</span></aside>
  </section>
</body>
</html>
