<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter15">
  <article>
    <h1 class="title"><span epub:type="pagebreak" id="page69" title="69"></span>Oburluk Yarışması</h1>

    <p class="first"><span class="first-letter">K</span>ardeşimden mektup aldım. Hey hey, ne mektup...</p>

    <p>Gel, diyor, şu evin rezilliğini bir temizle, diyor. Artık dayanılmaz buna, diyor.</p>

    <p>Alaturka şarkılardan “Of of, aman aman, hey hey”leri çıkarın, geriye pek bişey kalmaz. İnsanlar boşuna ahlayıp oflamazlar. Kardeşim hapisliğin, sürgünlüğün ne olduğunu bilmiyor. “Hiç olmazsa iki günlüğüne izin al da gel, gözünle gör evinde olup biten rezaleti!” diye yazmış. Hapisteyken de bikez ziyaretime gelip böyle şeyler söylemişti. Hapisliği, sürgünlüğü yatılı okul mu ne sanıyor...</p>

    <p>Cezaevlerinde en azılı kabadayılar, hasımlarını, elleri kelepçeliyken, kapı altına ziyarete giderken, üstlerinde silah yokken, beş-altısı birden bir aralığa sıkıştırıp arkadan vururlar. Kabadayılık böyledir işte... Bir kadın kalleşlikte, hapisane kabadayısından geri mi kalacak? Elin kolun bağlı; gözün kör olsun felek...</p>

    <p>Genç insan daha namuslu oluyor. Bişeyler görüyorsa, bozuk gördüklerini kendince düzeltmeye çalışıyor. Ama kart politikacılar bunu bitürlü anlamıyorlar. Anlasalar da, anlamak işlerine gelmiyor. On parmaklarında on kara, leke sürüyorlar. Onu bilir onu söylerim; bir kişi yirmibeş yaşında, kırk yaşındakinden daha namusludur. Hepimiz böyleyiz.</p>

    <p>Evi ocağı gözden çıkardık. Hele dur, şu sürgün bitsin de, Istanbul’a varalım... O zaman hesabımızı görürüz...</p>

    <p>Kardeşimin yazdığı mektubu üç dört kez okudum. İçime bir ateş düştü:</p>

    <p>– Tüh, ben bu yaşamın...</p>

    <p><span epub:type="pagebreak" id="page70" title="70"></span>Biz neyi düzeltecektik? İşlere bak, nereye vardı? Hiçbişeyi düzeltemedik, ama kendi yaşamımızı temelinden bozduk.</p>

    <p>Bir bakarsan, üç dört ay sürgünlük bişey değilmiş gibi geliyor insana. Cepte para olsa, şu Bursa’da bir güzel yaşaması da var. Para dedikse, günde iki öğün yemek parası... Karnım... Kötü bişey, yine karnım aç. Aç insanda farkında mısınız, bir zavallılık, bir yabancılık var. “Karnım aç!” demek, size ayıp gelmiyor mu?</p>

    <p>Sokağa çıktım. Cebimde cıgaram var. Bozuklukları saydım, elli kuruş tutmuyor; bütün param o kadar...</p>

    <p>Kebapçı İskender’den caddeye bir koku yayılıyor. Ne pisboğaz şu insanoğlu! Simit aldım. Bir kahveye girdim. Simidi cebimde kırıp kırıp lokma lokma ağzıma atıyorum, çay da içiyorum. Simit tıkamadı, büsbütün iştahımı açtı.</p>

    <p>Yanımdaki masada bir kalabalık var. Oburluk üstüne iddiaya tutuşuyorlar.</p>

    <p>Bir tanesi,</p>

    <p>– Bir kilo suböreği, yirmi yumurta, bir kilo da tahin helvası yerim! diye ortaya çıkmış.</p>

    <p>Yersin yiyemezsin diye konuşuyorlar.</p>

    <p>– Yersem ne verirsiniz? Elli liraya var mısınız?</p>

    <p>– Varım... Ya yiyemezsen, yüz lira verecek misin?</p>

    <p>– Veririm!</p>

    <p>– Yediklerinin parasını da...</p>

    <p>İnsana açken hiç doymayacakmışım gibi gelir ya... Bana da şimdi şu adamın saydıkları “Bir kilo suböreği, yirmi yumurta, bir kilo helva” dişimin kovuğuna gitmezmiş gibi geliyor.</p>

    <p>– Durun ağalar, ben o söylediğinizin iki katını yerim! diye ortaya çıksam mı?</p>

    <p>Ya yiyemezsem, benden yüz lira isterler. Vermeyince döverler... İçimden hep bunları geçiriyorum.</p>
    <hr />

    <p><span epub:type="pagebreak" id="page71" title="71"></span>Birden atıldım.</p>

    <p>– Baylar! Ben iki kilo suböreği, kırk yumurta, iki kilo tahin helvası yersem, ne dersiniz?</p>

    <p>Yüzüme baktılar.</p>

    <p>– Sabah kahvaltısı yapmasaydım, daha da çok yerdim. Ama sabahleyin iki tas çorbayla üç koyun kellesi yediğimden, şimdi pek o kadar iştahım yok...</p>

    <p>Adamların gözleri büyüdü. İnsan böyle meydan okuyunca, karşısındakiler korkuyor. Benimle iddiaya girmeye ürktüler. Fazla attığıma pişman oldum. Bu kez onları kışkırtmak için,</p>

    <p>– Yiyemezsem, size beşyüz lira! dedim. Yersem, sizden para istemem. Ama şu şartım var...</p>

    <p>– Nedir?</p>

    <p>– Yemek arasında kırk bardak da limonata isterim.</p>

    <p>Ordan biri,</p>

    <p>– Aman! diye bağırdı, bu adamın içine kırk bardak limonatayı doldursan sığmaz, taşar... Ismarlıyorum.</p>

    <p>Bir kilo suböreği geldi. Suböreğine bir daldım. Bir lokma, bir lokma daha...</p>

    <p>– Yağlı yapmışlar! dedim. Bu kadar yağlı suböreği olur mu?</p>

    <p>Bir lokma daha aldım:</p>

    <p>– Bu börek bir kilodan fazla...</p>

    <p>Bir bardak limonatayı diktim. Bir lokma daha aldım:</p>

    <p>– Kardeşim, bunun yağı bozuk; insanın midesi bozulacak...</p>

    <p>Ben, o kadar boğazsız değilimdir. Eskiden hiç olmazsa şu böreğin dörtte birini gövdeye göçürürdüm. Uzun zamandır yemeye yemeye mide küçülmüş... Suböreği önümde büyüdü büyüdü, bir Uludağ oldu. Ağzımdaki her lokma bir kaldırım taşı...</p>

    <p>– Kardeşim bu börek içyağından yapılmış...</p>

    <p>Gülüyorlar. En iyisi pes etmek.</p>

    <p>– Çık beşyüzü...</p>

    <p><span epub:type="pagebreak" id="page72" title="72"></span>Ceplerimi arıyorum:</p>

    <p>– Cüzdanımı unutmuşum. Yoksa çaldırdım mı?</p>

    <p>Bu hikâyenin arkası dayaktır.</p>
    <hr />

    <p>Hayır... Bunların hiçbiri olmadı. Yalnız düşündüm, o kadar... Yanımdaki masada oburluk üstüne tartışılırken, ben de böyle bir düşe dalmıştım. Olursa, ancak böyle olabilir, diyorum. Oburluk yarışına giren adamın önüne börekler, helvalar, yumurtalar geldi. Adam yedi, ben yutkundum.</p>

    <p>Dışarı çıktım. Obur, yarışı kazandı mı, kazanmadı mı göremedim.</p>
  </article>
</body>
</html>
