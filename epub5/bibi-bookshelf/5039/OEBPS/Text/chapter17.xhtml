<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter17">
  <article>
    <h1 class="title"><span epub:type="pagebreak" id="page77" title="77"></span>Bursa’nın Valisi</h1>

    <p class="first"><span class="first-letter">B</span>ursa’da sürgün bulunduğum sırada Bursa valisi Haşim İşcan’dı. Haşim İşcan Cumhuriyet döneminin yapıcı valilerinin başlarında gelen bir addır. Bursa’yı Bursa, Antalya’yı Antalya yapan adamdır. Her nereye yönetici olarak (vali yada belediye başkanı olarak) atanmışsa orasını bayındırmıştır. Bu bayındırmayı devlet bütçesinden değil, kendi yarattığı kaynaklardan elde ettiği paralarla yapmıştır. Bu yöntem, çok tehlikeli ve yetkilinin görevini kötüye kullanmasına çok elverişlidir. Bu yöntemle özel çıkarlar sağlayanlar pekçok, salt halkın çıkarını düşünüp onurlarına leke sürdürmeyenler parmakla gösterilecek denli azdır. Haşim İşcan, işte o parmakla gösterilecek azlardan biriydi. Bursa’da sürgünde bulunduğum günlerde, Bursalılardan duyduğum halkın çıkarına işlerden biri şuydu. Bursa’da, Bursa’yı güzelleştirme yada kalkındırma gibi bir dernek kurmuş yada kurdurmuştu. Savaş yılları ve savaş sonrası yıllarda (1939-1945 ve sonrası) Türkiye’de dışalım mallarının aşırı sıkıntısı vardı. Bu mallar, valilik yada kaymakamlık gibi yöneticilerin eliyle, bu işin ticaretini yapanlara “tahsis” adı altında dağıtılırdı. Bu tahsis mallar yüzünden Türkiye’de karaborsacılık alıp yürümüştü. Tahsis malların karaborsaya düşmeden haklı dağıtımı hemen hemen olanaksızdı.</p>

    <p>Haşim İşcan bu tahsis malların dağıtımını doğrudan halkın tüketimiyle ilgili olmayanlarını, Bursa’yı Güzelleştirme Derneği aracılığıyla yapıyordu. O sıra ençok aranan ve zor bulunan dışalım mallarından biri araba lastiğiydi. Haşim İşcan, Dernek aracılığıyla lastikleri lastik dağıtıcılarına açık artırmayla veriyor ve Dernek kazanılan parayı Bursa’nın güzelleştirilmesi için kullanıyordu.</p>

    <p>O dönemde Haşim İşcan’ı Bursalılar çoğunlukla sevmezlerdi. Sevmemelerinin nedeni o zaman tek parti iktidarı olan <span epub:type="pagebreak" id="page78" title="78"></span>CHP’nin valisi olmasıydı. Çünkü halkın çoğunluğu çok çektiği tek parti iktidarı olan CHP’yi sevmiyordu. Bu denli yapıcı olan Haşim İşcan, CHP’nin en güvendiği valilerden biriydi. Resmi politikayı, valiliği dolayısıyla ister istemez noktası noktasına uygulamak durumundaydı. Bu da onu sevimsizleştiriyordu halkın gözünde.</p>

    <p>Devletin valisi olan ve hükümetin resmi politikasını harfi harfine uygulayan Haşim İşcan, o dönemdeki birçok devlet adamları gibi, beni hiç görmeden, benimle hiç konuşmadan, salt hükümet bana düşman olduğu için bana düşmandı.</p>

    <p>“Vaziyetler Nazik” başlıklı bölümde anlattığım Bursa’nın genç gazetecisi bana arada sırada oteldeki odama ziyarete gelip, beş yada on lira bırakıyordu. Kendisinden çıkarmakta olduğu gazeteyi istiyordum. O da yarım ağızla getireceğini söylüyor, ama hiçbir zaman getirmiyordu. Bigün Bursa sokaklarında gezerken büfede asılı gazeteler arasında onun yayımlamakta olduğu gazeteyi gördüm. Şimdi ne o gazetenin adını ne de gördüğüm gazetedeki aleyhime yazılmış ağır aşağılamayı bütünüyle anımsıyorum. Ama gördüğüm o gazete beni çok şaşırtmıştı. Bana derin saygısı olduğunu söyleyen benden de genç adam haftalık gazetesinde bana çok ağır aşağılamalarda bulunuyor hatta apaçık sövüyordu. Gazeteyi görünce donup kaldım. Bu olaydan sonraki gelişinde kendisine çok soğuk davrandım ve yastığımın altına koyduğu parayı, sert biçimde geri almasını söyledim. Bu davranışımın nedenini anlamıştı. Gözleri dolu dolu oldu. Bana Haşim İşcan’ın yardımıyla ilanlar aldığını, ilan olmayınca gazetenin çıkamayacağını, Haşim İşcan’ın beni hiç sevmediğini ve aleyhimde yazılmasını istediğini, buyüzden yaptığı işten çok utandığını söyledi. O kadar üzgündü ki, kendisini avutmak durumunda kaldım.</p>

    <p>Aradan yıllar geçti. 1965 yılında (Bursa sürgününden 17 yıl sonra) Polonya’nın çağrılısı olarak Varşova’daydım. Büyükelçi, Rubailer yazarı Yeşil bir akşam yemeği için beni büyükelçiliğe çağırmıştı. Otelimden büyükelçiliğin arabasıyla büyükelçinin <span epub:type="pagebreak" id="page79" title="79"></span>rezidansına [yaşadığı konuta] gittim. Orada konuk olan, o zamanki Istanbul belediye başkanı Haşim İşcan’ı ve eşini gördüm. Istanbul Belediye Başkanlığı sırasında da o olağanüstü yapıcılığını göstermişti. Hem de belediye meclis üyeleri kendi partisinden değillerken. Sofraya oturduk. Konuşmamızda Haşim İşcan bana sık sık “Biliyorum, sen beni sevmezsin...” diyordu. Niçin sevmediğimi bilmiyordum. Bursa valiliği zamanındaki bana olan sevgisiz davranışını büsbütün unutmuştum. “Biliyorum, sen beni sevmezsin...” derken bir tür eski günlerin hesabını veriyor ve sanki özür diliyor gibiydi. Yapıcı bir yönetici olduğu için çok değer verdiğimi ve buyüzden kendisini sevdiğimi söylesem de, o yine de “biliyorum, sen beni sevmezsin...” sözünü yineleyip duruyordu.</p>

    <p>Güzel bir geceydi. Özellikle Haşim İşcan’ın eşinin çok incelikli bir hanımefendi olduğu izlenimini edindim.</p>

    <p>İlginç olanı şuydu, valilikten emekli olduktan sonra Haşim İşcan bağlı olduğu partiden ayrılmamıştı ama devlete kırgın ve küskündü. Yine sık sık devletin kendisine bir atın dört ayağından birinin fiyatı kadar paha biçtiğini söylüyordu. Bunun ne demek olduğunu anlayamıyordum. Bikaç kez yinelediği bu sözün anlamını sordum. O da açıkladı. Emekli olduktan sonra, Bursa Karacabey harasına gitmiş. Harada atları seyrederken bir atın fiyatını sormuş. Atın fiyatını söylemişler, o atın fiyatı aldığı emekli aylığının dört katıymış. Yani atın dört ayağının birinin fiyatı emekli aylığına eşitmiş. İşte buyüzden “devlet bana bir atın dört ayağından birinin fiyatını biçti” diyordu.</p>

    <p>Gerçekten Varşova’da karşılaştığımız o gece sürgünlük günlerimde bana olan davranış biçemini hiç anımsamamıştım. Yeşil’in evinde çok güzel bir akşam geçirmiştik.</p>

    <p class="note" epub:type="note">Bu yazı, 1997 basımına eklenmiştir.</p>
  </article>
</body>
</html>
