<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter2">
  <article class="letter">
    <p class="date">26 Şubat 1948 Bursa</p>

    <p>Kardeşim Haluk,</p>

    <p>Bursa haritada yerini bilmediğim bir Avustralya şehri kadar yabancı. Eğer Paris’e gitseydim, orada konuşacak insan, yapacak iş bulabilirdim. Bikaç tanıdık bildik buldum. Bana hayran olduklarını mücadele fikirlerimi takdir ettiklerini, fakat içtimai mevkileri bakımından benimle münasebetlerinin doğru olmayacağını söylediler. İçlerinden yalnız biri bir Boğaziçi sigarası ikram etti.<a class="si-noteref" epub:type="noteref" href="#s1" id="ref_s1">1</a> Şimdi onlar herhangibir Bursalıdan daha yabancı olarak yanımdan geçiyorlar. Zaten daha başka türlüsünü beklemediğim için, bu hareketler beni üzmüyor. İsmimi öğrenenler bazen müsaade isteyerek, bazen sessizce yanımdan sıvışıyorlar. Hülasa bu koskoca Bursa şehrinde Aziz yapayalnızdır.</p>

    <p>Gelelim diğer meselelere:</p>

    <p>1) Bundan evvel gönderdiğim mektubu aldın mı? On param yok. Vaziyetim son derece müşkül. Senin sağdan soldan bin müşkülat ve fedakârlıkla bulup gönderdiğin beş on lira ile burada geçinmemin imkânı yok. Üstelik bir de evimin yükü var. Onun için her halükârda Halil Lütfi ile anlaşmak lazım.</p>

    <p><span epub:type="pagebreak" id="page156" title="156"></span>2) Bana ne kadar çok para gönderebilirsen, o kadar iktisat edebilirim. Ne kadar az para gönderirsen o kadar israf fazlalaşır. Onun için bana enaz 100-150 lira bulman lazım. Evvela otelden kurtulup bir pansiyon tutmalıyım. Bu suretle masraflarım beşte bire düşer.</p>

    <p>3) Burada iş bulmak için her çareye başvurdum. Bu imkânsız. Filhakika Bursa’da pek kârlı işler yapılabilir. Fakat büyük sermaye lazım. Burada benim yapacağım bir iş var. Eğer bu işi yapabilirsem rahat rahat geçinebilirim. O da yağlı boya resim yapmak. Yağlı boya yastıklar ve böyle fantezi şeyler yaparsam para kazanmak mümkün. Satış da kolay. Ancak bunun için de 40-50 lira bir sermaye lazım. Yani bana ne yapıp yapıp bol para göndermelisin.</p>

    <p>4) Geçen mektubumda da yazdığım gibi, evin durumu benden mühimdir. Daktilo, masa, her ne varsa sat, eve para yetiştir.</p>

    <p>5) Çocuklarımın mutlaka Bursa’ya gelmesi lazım. Belki sen buna taraftar değilsin, ama lazım. Onlar gelmezse ben kaçıp geleceğim.<a class="si-noteref" epub:type="noteref" href="#s2" id="ref_s2">2</a> Ve başıma yeni belalar açılacak. Niçin çocukları istediğimi henüz sen anlayamazsın. Bu psikolojik bir meseledir. Sonra onlar burada olursa masraf yarıya iner.</p>

    <p>6) Üsküdar Hapishanesinden gelirken bildiğin gibi yazılarımı aldılar. Bir defa da evvelce almışlardı. Şimdi sen veya Uykusuz, gidip bu yazıları isteyin. Ben Üsküdar savcısına ve cezaevi müdürüne mektup yazdım.<a class="si-noteref" epub:type="noteref" href="#s3" id="ref_s3">3</a> Onları da verin. Hiç olmazsa romanı mutlaka alın. Bu roman fevkalade bir romandır. Sen çalışkansın, fakat müteşebbis değilsin. İnsan yüz teşebbüs yaparsa ancak biri olur. Sana evvelce verdiğim romanı mutlaka Vâ-Nû’ya ver.<a class="si-noteref" epub:type="noteref" href="#s4" id="ref_s4">4</a> Benim vaziyetimi anlat. Akşam’da neşrettireceğini umarım. Teşebbüs daima iyidir. Muvaffak olmazsa ne çıkar? Ayıp mı? Üsküdar’daki romana gelince, bu roman hakikaten mühimdir ve iyidir. Bunu da alırsan her kitapçıya götür. Bir kere okusunlar. İsterlerse bassınlar. Şerif de uğraşsın.<a class="si-noteref" epub:type="noteref" href="#s5" id="ref_s5">5</a> Belki Remzi basar.<a class="si-noteref" epub:type="noteref" href="#s6" id="ref_s6">6</a> Bu işleri ihmal etme kardeşim.</p>

    <p>7) Uykusuz polisteki evrakı alacaktı.<a class="si-noteref" epub:type="noteref" href="#s7" id="ref_s7">7</a> Aldı mı bana bildir.</p>

    <p><span epub:type="pagebreak" id="page157" title="157"></span>8) Üsküdar’daki yazıları alırsan “Zincirli Hürriyet”e ver, beğendiklerini alsınlar. Beğenmediklerini “Geveze”ye ver.<a class="si-noteref" epub:type="noteref" href="#s8" id="ref_s8">8</a> Zincirli çıkacak mı bana bildir.</p>

    <p>9) Arkadaşların Bursa’da tanıdıkları varsa, bana adreslerini bildirsinler. Pek yalnız kaldım.</p>

    <p>Gözlerinden öper, acele ve mufassal cevap beklerim.</p>

    <p class="margin">ADRES</p>

    <p>Cumhuriyet Caddesi</p>

    <p>Türk-Japon fabrikası boyacı ustası İbrahim Dosdoğru eliyle.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">İsmet Bozdağ.</span></aside>

    <aside class="si-footnote" epub:type="footnote" id="s2"><a class="si-backref" href="#ref_s2">2</a> <span class="si-footnote-text">Çok özlediğim çocuklarım hiçbir zaman sürgünde olduğum sürece Bursa’ya gelmedi. Eşimin yanıma gelmek istemediğini çok sonraları öğrendim.</span></aside>

    <aside class="si-footnote" epub:type="footnote" id="s3"><a class="si-backref" href="#ref_s3">3</a> <span class="si-footnote-text">Cezaevlerinde yazı; tabanca, bıçak, şiş gibi bir suç işleme aygıtı sayılıyordu. Cezaevinde yazdığım yazıları cezaevi müdürü ve savcısı eroin, esrar bulmuşlar gibi benden alırlardı. Oysa bu yazılar benim tek geçim kaynağımdı. Alınan ve geri verilmeyen bu yazılar arasında pekçok öyküm ve bikaç romanım vardır.</span></aside>

    <aside class="si-footnote" epub:type="footnote" id="s4"><a class="si-backref" href="#ref_s4">4</a> <span class="si-footnote-text">Vâ-Nû: Dostum Vâlâ Nurettin. Bu roman o zaman değerlendirilemedi ve kayboldu.</span></aside>

    <aside class="si-footnote" epub:type="footnote" id="s5"><a class="si-backref" href="#ref_s5">5</a> <span class="si-footnote-text">Arkadaşım Şerif Hulusi “Markopaşa”da bizimle çalışırdı. Biçok çevirileri vardı.</span></aside>

    <aside class="si-footnote" epub:type="footnote" id="s6"><a class="si-backref" href="#ref_s6">6</a> <span class="si-footnote-text">Remzi Kitabevi sahibi Remzi Bey.</span></aside>

    <aside class="si-footnote" epub:type="footnote" id="s7"><a class="si-backref" href="#ref_s7">7</a> <span class="si-footnote-text">Mim Uykusuz adıyla “Markopaşa”ya karikatür çizerdi.</span></aside>

    <aside class="si-footnote" epub:type="footnote" id="s8"><a class="si-backref" href="#ref_s8">8</a> <span class="si-footnote-text">“Geveze”, “Markopaşa”dan sonra, aynı biçemde çıkan gülmece dergisi.</span></aside>
  </section>
</body>
</html>
