<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter22">
  <article>
    <h1 class="title"><span epub:type="pagebreak" id="page97" title="97"></span>“Ya Sen Gel Buraya!..”</h1>

    <p class="first"><span class="first-letter">D</span>ertli, acılı insanlar için akşamüstleri günün en zor yaşanan saatleridir. Onun için cezaevi, hastane gibi yerlerde, gurbette, sürgünlükte akşamları, yalnızlığımız daha da büyür, üzünçlerimiz daha da artar.</p>

    <p>Akşamüstlerini atlatmak için alıp başımı gidiyorum bilmediğim yerlere, yürüyorum, yürüyorum... Şehirden uzaklaşıp ya dalgamı geçiyorum yada kendimle hesaplaşıyorum.</p>

    <p>Temenye denilen yüksek yerde, Bursa’yı yukardan seyreden bir kır kahvesi buldum. Derme çatma bir çatı altında küçücük biyer. Orda güzel çay da yapıyorlar. Param varsa, üst üste bikaç bardak çay içiyorum. Güzel havalarda soğuk da olsa kahvenin bahçesinde oturuyorum. Hava bozuksa kahveye girip içerdekilerin konuşmalarına kulak veriyorum. Bu kahvenin bir iyiliği de orda herkes birbiriyle tanış olduğu halde, beni yabancısamıyorlar, kimsenin meraklı bakışı üstüme dikilmiyor.</p>

    <p>Bir akşam yine o kahvenin bahçesinde bir masadaydım. Evimi, çocuklarımı düşünüyorum. Radyodaki şarkıları duymuyorum bile... Evim? Sanki yüreğim bir mengeneyle sıkılıyordu.</p>

    <p>O anda nice güçsüzleştiğimi çok sonraları anlayabildim. Umutla kurduğum ve mutluluk olduğuna inandığım şey yıkılıyor, parmaklarımın arasından parça parça dökülüyor da, ben onları tutamıyorum. Acılı bir küçük çocuk gibi duyguluyum. İşte o zaman radyodaki şarkıyı duyabildim. Radyodan çok güzel bir kadın sesi, ilk duyduğum bir şarkıyı söylüyordu:</p>

    <p>“Ya sen gel buraya; ya beni oraya aldır!”</p>

    <p>Güçlüysek rüyalar saçmadır, ama güçsüzsek saçma rüyanın etkisindeyizdir; fallar, şarkılar, niyetler, herşey başka bir anlam kazanır bizim için.</p>

    <p><span epub:type="pagebreak" id="page98" title="98"></span>Sanki bir genç kadın ta Istanbul’dan çığlık çığlık bana sesleniyor:</p>

    <p>“Ya sen gel buraya, ya beni oraya aldır!”</p>

    <p>Kaçıp gitsem mi Istanbul’a? Ya yeniden başım derde girerse? Ne olacak, bir gün gider, ertesi gün dönerim. Bursa-Istanbul, ne kadarlık yol ki...</p>

    <p>“Ya sen gel buraya, ya beni oraya aldır!”</p>

    <p>Radyodan duyulan bir alaturka şarkının bu denli etkisinde kalan insanın nasıl yıkık, bitik olması gerekir! Kaçsam mı? Ama bu çile de sonuna geldi işte, on ay hapislikten, iki ay da sürgünlükten sonra kaçılır mı hiç? İyi ama...</p>

    <p>Gece olmuştu. Eve döndüm. Kulağımda hep o ses:</p>

    <p>“Ya sen gel buraya, ya beni oraya aldır!”</p>

    <p>Küçük ispirto ocağımın üstüne çaydanlığı koydum. İspirto ocağının dans eden mavi alevine baka baka bir mektup yazdım: “Hemen buraya gel! Sürgünlüğümün kalan iki ayını Bursa’da hep birlikte geçirelim çocuklarla.”</p>

    <p>Cevap çok, çok geç geldi: “İki küçük çocukla nasıl gelirim oralara? Bu kışta, bu soğukta?”</p>

    <p>Darda kalan kişi, kendisini aldatarak avunmasını da biliyor. “Evet, haklı... Kadınlar daha mantıklı olur,” diyorum.</p>

    <p>Gündüzleri kitaplığa kapanıp okuyarak, notlar alarak kendimi unutmaya çalışıyorum, ama geceleri düşüne düşüne, kura kura çıldıracak gibi oluyorum.</p>

    <p>Bir akşam yine Temenye’deki kır kahvesindeydim. Yanımdaki masada oturanlardan biri bir gazete haberi okuyordu: Hela duvarına orak-çekiç resmi çizen bir komünist daha yakalanmış!</p>

    <p>O yılların polis modasıydı; komünistlere hakaret sayılması gerekirken, hela duvarına orak-çekiç resmi çizmek, yada iğneyle kazımak komünizm propagandası sayılıyordu. İş yerlerinde kimi işçiler yada polis ajanları, herhangi nedenle sevmedikleri birini, hela duvarına orak-çekiç resmi çizdi diye ihbar ediyorlardı. O günlerin gazete koleksiyonlarını karıştıranlar bu <span epub:type="pagebreak" id="page99" title="99"></span>haberleri sık sık göreceklerdir. Polis bu haberlerin gazetelerde yayımlanmasına çaba gösterir, bu haberler yayımlandıkça da kimileri moda akıma kendiliklerinden uyarlardı. Cezaevlerinin siyasi koğuşlarında herzaman, hela duvarlarına orak-çekiç resmi çizmekten sanık diye biriki zavallı bulundurulurdu. Çoğu okuryazar bile değildi bunların. İçlerinde kelime olarak komünizmi ilk duyan zavallılar bile vardı. Bu zavallıların hemen hepsi aklanırdı ama, bir-birbuçuk yıl tutuklu kaldıktan, zaten entipüften olan evleri, ocakları yıkılıp söndükten sonra...</p>

    <p>O zamanlar iktidarların dış yardım alabilmek için Türkiye’de gizli komünist çalışmalarının yoğun olduğu izlenimini vermek istediklerine inanmışımdır. Yardımı gereksinen geri kalmış ülkelerin genel taktiği buydu. Yazık ki, o tarihte Cumhuriyet gazetesinde çıkmış bir yabancı ajans kaynaklı haberin gazeteden aldığım kesiğini yitirdim. Bu haberde, Amerika’ya gitmiş olan Hindistan Başbakanına, gazeteciler, “Hindistan’da komünist tehlikesi var mı?” diye sorarlar. Başbakan da şu yanıtı verir: “Yanıtı bizim için çok zor bir soru bu. Komünizm tehlikesi yok desem dış yardım alamayız Amerika’dan; var desem yalan söylemiş olurum.”</p>

    <p>Bir Amerikan ajansının verdiği bu haber aynen bizim o zamanki gazetelerimizde de çıkmıştır.</p>

    <p>O akşam Temenye’deki kır kahvesinde, gazetede okunan haber üzerine yurttaşlar yorumlarda bulunuyorlardı. Gençten biri, o günlerde çok yaygın olan komünistlere değgin o uydurma ve iğrenç şapka hikâyesini anlattı. Hani Rusya’da herhangibir koca evine gelince, elbise askısında bir yabancı erkek şapkası görürse, karısının bir erkek konuğu var diye düşünüp onları tedirgin etmemek için çıkar gidermiş.</p>

    <p>Hikâyeyi dinleyenlerden kırçıl sakallı bir adam,</p>

    <p>– Bana bak şimdi sen, dedi, yani bu herifler birbirlerinin karılarıyla yatmak için mi bu kadar zora dayanıp hapislerde <span epub:type="pagebreak" id="page100" title="100"></span>çürüyorlar? Hıh! Yahu, o işler bizde çok kolay... Ne diye o iş için kendilerini zora sokup yıllarca hapisleri göze alsınlar?</p>

    <p>– Yani sen ne demeye getiriyorsun?</p>

    <p>Tartışma başladı. Hemen kalktım. Bir daha da o güzel kır kahvesine gitmedim.</p>

    <p>Eve döndüm. Gece pekaz uyuyabildim. Sabahleyin kararımı vermiştim: Kaçmalıydım.</p>
  </article>
</body>
</html>
