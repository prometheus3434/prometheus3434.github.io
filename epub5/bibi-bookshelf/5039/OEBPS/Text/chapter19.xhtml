<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter19">
  <article>
    <h1 class="title"><span epub:type="pagebreak" id="page82" title="82"></span>Bize de Yakışanı Votkadır</h1>

    <p class="first"><span class="first-letter">E</span>n sonunda Bursa’da kendime bir arkadaş buldum. O da bir sürgündü. Ama o benim gibi askeri mahkemenin kararıyla hapis cezasını çektikten sonra sürgüne gönderilmemişti.</p>

    <p>İkinci Dünya Savaşı ve sonrası, her altı ayda bir uzatılarak altı yıl sürdürülen sıkıyönetim, haklarında hiçbir mahkeme kararı bulunmayan, yargılanmamış ve suçlarının ne olduğu da bildirilmeyen bitakım kişiler solcu diye Anadolu’nun ayrı ayrı yerlerine sürülmüştü. Kimisi kadın, kimisi erkek olan bu sürgünler, her altı ay sonunda sıkıyönetim kalkacak diye umutla bekleye bekleye yabancısı oldukları illerde, ilçelerde türlü acılar, sıkıntılar içinde altı yıl geçirdiler. Sürgün edilmenin bir ölçüsü de olmadığı için bikez yakasını kaptıranlar bir daha kurtaramıyor, ama adları bu piyangoda her nedense çıkmayanlar Istanbul’da yaşıyordu.</p>

    <p>İşte bu sıkıyönetim sürgünlerinden bir arkadaş Bursa’ya gelmişti.<a class="si-noteref" epub:type="noteref" href="#s1" id="ref_s1">1</a> Gelmiş değil, dönmüş... Altı yılın sonlarına doğru, artık sıkıyönetim uzatılmaz umuduna kapılıp Istanbul’a gelmiş. Istanbul’da yakalanmış. Onunla askeri cezaevinde tanışmıştık. Adını daha önceden yazılarından biliyordum. Benden yaşlı olduğundan saygı duyuyor, ona Hoca yada Üstat diyordum.</p>

    <p>Oturduğum evin benimkine bitişik bir odasını da o kiraladı. Onun kira parasını da bana yardım eden ecza deposunda çalışan arkadaş vermişti. Zaten, parayı hiç sevmiyor olmalı ki, üstadın elinde hiç para görmedim. Daha önce orda sürgün olduğundan, Istanbul’a giderken yatağını yorganını bir tanıdığının evine bırakmış. Bana gidip ordan yatak-yorganını almamı söyledi. Üstadın yatağı, elbet taşırım. Sırtımda yatak taşıdığımı görmesinler diye karanlık basınca, gündüzden <span epub:type="pagebreak" id="page83" title="83"></span>üstadın gösterdiği eve gittim. Hoca’nın yatak-yorganını, daha başka eşyasını da sırtlayıp kaldığımız eve getirdim.</p>

    <p>Eski tip, bahçe içinde, iki katlı, ahşap bir Bursa evi. Alt katta, hiç evlenmemiş olan yaşlı, ama yaşından çok daha yaşlı görünen, hastalıklı bir kız kurusu oturuyor. Üst katta bir sofa. Biri büyük, biri çok küçük iki oda... Saygımdan ötürü büyük odayı Hoca’ya bırakmıştım. Hoca’nın odasının iki yanı kerevetli, pencereleri de perdeli.<a class="si-noteref" epub:type="noteref" href="#s2" id="ref_s2">2</a></p>

    <p>Odanın ortasına, yere Hoca’nın yatağını serdim. İspirto ocağımda çay pişirdim.</p>

    <p>Hoca kış günleri erkenden, karanlık basınca yatağına girer, gün ışıyana kadar bir milim kımıldamadan kalıp gibi yatardı. Akşam, yatağında onu nasıl bırakmışsam, sabah yine öyle bulurdum. Sabahleyin de yatağından kalkmaz, ne kadar pılı pırtısı varsa sırtına alır, eski ve yırtık çoraplarını eldiven gibi üst üste ellerine geçirir, önünde Fransızca yada Almanca bir kitap saatlerce okurdu. Zayıf olduğundan çok üşürdü. Dudaklarını büzüp hohlardı boşluğa. Soluğu dudaklarından havaya buğu buğu çıkarsa,</p>

    <p>– Barometre soğuk gösteriyor bugün... derdi.</p>

    <p>Barometrenin soğuk göstermediği günler sokağa çıkardık. Bursa’da bizim gidebileceğimiz bir yer vardı: Dağcılık Kulübü... Dağcılık Kulübünde genellikle masalar dolu olur. Çok kişi oturacak yer bulamaz. Ama biz, hiç yersiz kalmazdık. Dağcılık Kulübünün geniş salonundan içeri girdik mi, masalarda oturanların başları bize korkuyla çevrilirdi. İçeriye canlı <span epub:type="pagebreak" id="page84" title="84"></span>iki felaket girmiş gibi, bize bakan gözler korkuyla büyürdü. Şöyle bir bakardık. Hangi masa hoşumuza giderse, oraya doğru yönelirdik. Bizim yöneldiğimiz masada oturanlar hemen yerlerinden fırlarlar, ya başka masaya geçerler, yada kalkar giderler. Saygıdan değil elbet, bir sandalye çekip yanlarına oturacağımızdan korkarlardı. Komşu masalar bile boşalırdı. En yüreklileri başlarını bizden ters yana çevirirlerdi.</p>

    <p>Çoğu zaman garson yanımıza uğramaz. Nazlana nazlana bir garson gelirse,</p>

    <p>– Çay! derdik.</p>

    <p>Kış ortasında, yazdan bir gündü. Dağcılık Kulübünün terasına çıktık. Bir masaya oturduk. Çay içecektik ama, garson yanımıza uğramamıştı. Neden sonra, elinde bir tepsiyle geldi. Tepsideki dört kadehi bizim masaya koydu.</p>

    <p>– Bunlar bizim değil... dedim garsona.</p>

    <p>– Sizin... dedi.</p>

    <p>Dört büyük kadehten ikisinde su, öbür ikisinde sarı renkli bişey vardı. Kadehler de bardak büyüklüğünde. Hiç bilmediğim bir içki. Benim içki olarak bütün bildiğim üçü dördü geçmez: Rakı, şarap, bira... Öbürlerinin adını duymuşum, o kadar...</p>

    <p>Garsona bir daha,</p>

    <p>– Bizim değil, dedim, bunları biz istemedik...</p>

    <p>Garson sert,</p>

    <p>– Sizin! dedi.</p>

    <p>Allah Allah... Bize zorla bilmediğimiz içkiyi içirecekler. Haydi içtik bişey değil, ya pahalı bişeyse?.. Ben oldum olası, bilmediğim içkilerden korkarım. Korkum paradan yanadır. <span epub:type="pagebreak" id="page85" title="85"></span>Elli liraya, yüz liraya içkiler olduğunu duyan benim gibi bir sürgün, önüne konan her içkiyi içer mi? Bizim cebimizde bir çaylık para var. Geri kalanı da bize gerekli. Garson giderken beyaz ceketinin eteğinden tuttum:</p>

    <p>– Biz böyle bişey söylemedik. Bize çay getir. Kaldır bunları!</p>

    <p>– Gerideki masada oturan hanım ısmarladı.</p>

    <p>Garson gitti. Arkadaşımla birbirimize bakıştık.</p>

    <p>– Bu nedir? diye sordum.</p>

    <p>– Bilmem! dedi.</p>

    <p>Önümüzde dört büyük kadeh duruyor. Bir bela ki, kurtuluş yok. Bunun nasıl içileceğini de bilmiyorum. Biri su renginde, saydam; biri sarı.</p>

    <p>Düşündüm, taşındım, içinden çıkamadım.</p>

    <p>Arkadaşıma,</p>

    <p>– Bu nasıl içilecek? dedim.</p>

    <p>– Herhalde rakıyla su birbirine nasıl karıştırılırsa, bu da öyle... dedi.</p>

    <p>Bişey değil, rezil olacağız. Bize burada kimse bişey ısmarlamaz. İşin içinde yanlışlık var. Bir sürgüne bir kadın ne diye içki ısmarlasın? Başkasına ısmarlanmış içkiyi içeriz de, sonra parasını ödemek zorunda kalırız, bütün korkum bu...</p>

    <p>Garson geçerken çağırdım:</p>

    <p>– Yanlışlık olmasın... Bu, belki başkasınındır.</p>

    <p>– Sizin beyim. Arka masada oturan bayan ısmarladı. Garson kadının adını söyleyerek,</p>

    <p>– O bayan size yolladı... dedi.</p>

    <p>– Nedir bu?</p>

    <p>Garson, “Bilmezden gelip bir de numara yapma!” gibilerden alaylı alaylı gülerek,</p>

    <p>– Votka! dedi.</p>

    <p>O zaman işi çakar gibi oldum. O zamanlar votka içmek bile solculuğun belirtisi sayılır, çok kimse votka içmekten <span epub:type="pagebreak" id="page86" title="86"></span>çekinirdi. Adımız çıkmış ya bizim... Arka masada oturan bayan her kimse, bize rakı, şarap ısmarlayacak değil ya, votka ısmarlamış. Herkese yakışanı... Besbelli espri yapıyor bayan...</p>

    <p>Arkadaşım,</p>

    <p>– Dön de arkana bak, dedi, belki tanıdığın bir kadındır.</p>

    <p>– Ben dünyada bakamam. Sen şöyle bir yan dön de bak!</p>

    <p>Ne o bakıyor, ne ben... Bitürlü bakamıyoruz kadına.</p>

    <p>Başka yerlere bakıyormuş gibi, şöyle bir başımı çevirdim. Aman Allah... Ayağında beyaz çizme, pantolon, sırtında beyaz kürk kap, başında yine beyaz kürkten bir başlık. Bayanın yanında da hacıağa azmanı iki yaşlı adam...</p>

    <p>– Çok güzel bir kız... Yanındakiler babası, amcası mı? Yoksa başka bişeyi mi, bilemem... Şimdi ne yapacağız?</p>

    <p>– İçeceğiz.</p>

    <p>– Ben dünyada içemem.</p>

    <p>Arkadaşım benimle dalga geçmeyi iyice kurmuş:</p>

    <p>– Ben votkayı içerim, sen de suları iç.</p>

    <p>– Benim su içtiğimi görürlerse alay ederler. Kız arkadan bize bakıyordur.</p>

    <p>O zamana kadar votkayı ne içmişim, ne de görmüşüm. Limon suyunu votka, votkayı da su sanıyordum. Kimseye göstermemeye çalışarak limon sularını bir kadehe, votkayı da bir kadehe boşalttım. Arkadaşım limon suyunu aldı, ben de suyu... Yani su sandığım asıl votkayı...</p>

    <p>Arkadaşım,</p>

    <p>– İçerken, kadına dön, hafifçe kadehini kaldır. Selam ver, öyle iç! dedi.</p>

    <p>– Yapamam, dedim.</p>

    <p>– Ayıp olur! dedi.</p>

    <p>Su diye, ağzına kadar votkayla dolu bardağı elime aldım. Kadına doğru yarım çark edip başımı az eğdim. Sonra, nasıl olsa su diye, bardağı ağzıma diktim. Bir dikişte bitirdim. Renk <span epub:type="pagebreak" id="page87" title="87"></span>renk kıvılcımlar, yıldızlar çaktı, gözlerimden ateş saçıldı. İçime bir avuç kor atılmış gibi boğazım, gırtlağım, midem yanıyordu. Arkadaşım gülüyordu.</p>

    <p>– Çabuk kalkalım, şimdi içim dışıma çıkacak. Rezil olacağız.</p>

    <p>Terastan yürürken, bize votka ısmarlayan kadının yanındaki erkeğin, öbürüne dediklerini duyar gibi oldum:</p>

    <p>– Vay anasını!.. Herife bak, bir dikişte koca bardak votkayı yuvarladı. Asıl azılısı bu kısa boylusu olacak...</p>

    <p>EK: Ben o zaman Hoca’nın da benim gibi votkayı bilmediğine inanmıştım. Olaydan sonra da, şaka yapmak için, bile bile bana su diye votkayı içirdiğini söylemedi. Sonraları çoğu cezaevinde olmak üzere, onunla birlikte, uzun zaman geçirince, onu daha yakından tanıdım. Üstat’ın, ne alay ettiği insana, ne de çevredekilere alay ettiğini belli etmeyen gizli bir alaycılığı vardır; haince bir alaycılık... Votkayı bilmeyen bir genç arkadaşa su diye votka içirip sonra da bunun şaka yada alay olduğunu hiç dışa vurmamaktan nasıl bir zevk alınabileceğini anlamak için Üstat’ı yakından tanımak gerekir. Ben o zaman Üstat’ı yakından tanımamıştım daha.<a class="si-noteref" epub:type="noteref" href="#s3" id="ref_s3">3</a></p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Bu arkadaş Kerim Sadi idi. O sırada Kerim Sadi sonradan Kemal Tahir’le evlenmiş bulunan arkadaşımız Semiha ile evliydi. Karı ve koca, 6 yıl sıkıyönetim süresince Anadolu’nun değişik yerlerinde sürgün yaşamı sürdürdüler. Sanıyorum son olarak Konya’daydılar.</span> <span class="si-footnote-text">Askeri Cezaevinde Kerim Sadi ile birlikte kalmıştık. Ben Bursa’ya sürgün gittikten bisüre sonra Kerim Sadi de Bursa’ya geldi.</span></aside>

    <aside class="si-footnote" epub:type="footnote" id="s2"><a class="si-backref" href="#ref_s2">2</a> <span class="si-footnote-text">Evimiz Mahkeme Hamamının üstünde bir sokaktaydı. Dereye çıktığından çıkmaz sokaktı. Sonraki Bursa’ya gidişlerimde sürgündeyken oturduğum evi görmek için o sokağa girdiğimde ne oturduğumuz evi ne o sokağı bulabildim. Herşey değişmiş bambaşka olmuştu.</span></aside>

    <aside class="si-footnote" epub:type="footnote" id="s3"><a class="si-backref" href="#ref_s3">3</a> <span class="si-footnote-text">Ben o zaman Kerim Sadi’nin yıllar önce eğitim görmek üzere Moskova’ya gittiğini, orada Nâzım’la kavga ettiğini ve elbette votkanın ne olduğunu çok iyi bildiğini bilmiyordum. Bütün bunları sonradan, cezaevinde birlikte kaldığım zamanlar öğrendim. Kerim Sadi Moskova’dan geri gönderilmişti.</span></aside>
  </section>
</body>
</html>
