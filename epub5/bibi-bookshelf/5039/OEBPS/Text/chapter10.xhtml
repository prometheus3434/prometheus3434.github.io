<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter10">
  <article>
    <h1 class="title"><span epub:type="pagebreak" id="page50" title="50"></span>Satılık Battaniye</h1>

    <p class="first"><span class="first-letter">L</span>apa lapa kar yağıyor. Istanbul’dan iki üç kez onar, yirmişer lira, bir kez de kırk lira geldi.</p>

    <p>Durumumu sezinleyenler, anlayanlar oldu. Ne kadar saklasan ağızdan ağıza duyuluyor. Her akşam karakola, imzaya gidiyorum. Bir imza defterim var, karakolda duruyor. Hergün defterime bir imza atıyorum. Bizim imzamız da, işte böyle yerde geçiyor.</p>

    <p>Geldiğim gündenberi, iyi kötü, küçük büyük demeden bir iş arıyorum. Bir sınıf arkadaşıma rastladım. İyice bir memur. Benden ürkmesin, korkmasın diye, durumumu yavaş yavaş, alıştıra alıştıra anlattım.</p>

    <p>– Nerde kalıyorsun? dedi.</p>

    <p>– Otelde.</p>

    <p>– Nerede yemek yiyorsun?</p>

    <p>– Lokantada.</p>

    <p>– Olmaz öyle şey... Senin hiç aklın yok mu? Sen sürgün müsün, yoksa turist mi? Allah Allah, şuna bak, otelde kalıyormuş, lokantada yiyormuş... Senin neyine otel, lokanta birader!.. Sen şurada, kenar biyerde aylık kirası yirmibeş, otuz liraya bir oda tut. Mangal al, kömür al, ufak tefek kap kacak al. Kendi yemeğini kendin pişir.</p>

    <p>Eşe dosta akıl vermek bize özgü. Akıl vermeye bayılırız. Karşımıza biri çıksın da, aman şuna iyi bir akıl verelim diye yolları gözleriz. Akıl vermeden yana bizim kadar cömert insan var mı?</p>

    <p>Şuna bak, kirayla oda tutmalıymışım, ocak, kömür almalıymışım, kap kacak almalıymışım. Böyle daha ucuza gelirmiş. <span epub:type="pagebreak" id="page51" title="51"></span>Bunları hiç utanmadan, kendisinden başka kimsenin aklına gelmez doğrular diye söylüyor.</p>

    <p>Zenginler yoksullardan ucuza yaşar. Neyle ev tutarsın, nasıl kap kacak alırsın? Hergün iki lira, üç lira bulup buluşturmak, bir kez toptan elli lira bulmaktan kolaydır. Ama sonunda daha pahalıya gelir. Arkadaştan akıl aldık.</p>

    <p>Kar yağıyor. Karnım aç. Oda soğuk. Otele dört günlük borcum var. Ne yapacağım diye düşünüp duruyorum. Birden gözüme battaniye ilişti; cezaevinden Bursa’ya gelirken içine eşyamı doldurup denk yaptığım battaniye. Öyle de hor kullanmışım, üstünde tüy kalmamış, dökülmüş. Şu kahverengi battaniye kaç yıl kahrımı çekti. Anadolu’yu yıllarca bir baştan bir başa, bir boydan bir boya onunla birlikte gezdik. Yatak dengine sargı oldu. Evimin çıplak döşemesine kilim oldu. Yatağıma battaniye, odama örtü oldu. Bursa’ya gelirken de çıkın oldu. Bikaç parça çamaşırımla kitaplarımı ona sarıp sarmalamıştım. İki elimle açıp battaniyeyi pencereye doğru ışığa tuttum: Battaniyem kevgir olmuş.</p>

    <p>Başka çarem yok, ayrılacaktım battaniyemden. Ama, içimde bir eziklik vardı. Onca maldan, onca arkadaştan, evden, ocaktan ayrılmışım, ama sürgün ilde eski bir battaniyeden ayrılmak bana koydu. Eskici beş lira bile vermez; eski bir battaniye beni böyle içlendirsin!..</p>

    <p>Istanbul’daki Bitpazarı’na benzer, burada da bir Bitpazarı<a class="si-noteref" epub:type="noteref" href="#s1" id="ref_s1">1</a>olduğunu duymuştum. Eski eşyalar alınır satılırmış. Nerede olduğunu önceden sormadım. Şimdi sormaya da utanıyorum. Battaniyemi satacağımı ya bir anlayan olursa... Bursa ne kadarlık yer, elbet geze dolaşa bulurum Bitpazarı’nı... Emekli battaniyemi kat kat katladım. İyice gazetelere sardım sarmaladım. Sicimle de bağladım.</p>

    <p><span epub:type="pagebreak" id="page52" title="52"></span>Çocukluğumuzdanberi ne kötü eğitim kalıplarının içinde yetişmişiz. Kolumun altındaki pakette sanki battaniye yok, kesilmiş, parçalanmış insan vücudu var. Biri görecek, görür görmez de paketin içinde eski battaniye olduğunu, aç kaldığım için de satmaya götürdüğümü anlayıverecek... İnsan, bir malı çalsa, böyle korkmaz. Yüreğim titreye titreye otelden çıktım. Kâtip selam verdi. Adamın yüzüne bakamadım. Bu selam, “Dört günlük otel borcun var haaa!” demek gibi geliyor. Koltuğumun altında gazete kâğıdına sarılı paketi gören kâtip, arkamdan koşup yatağıma bakmıştır; yatak takımları tamam mı diye...</p>

    <p>Sokağa çıktım. Kar durmamacasına, lapa lapa yağıyor. Paketin üstüne düşer düşmez karlar eriyor, gazete ıslanıyor.</p>

    <p>Bursa’nın Kapalıçarşı’sına saptım. Oradan yan sokaklara girdim. Bursa’nın alt yanını, üst yanını bütün dolaştım. Eski alınıp satılan Bitpazarı’na benzer biyer yok... Açlıktan, yorgunluktan öldüm. Kimseye,</p>

    <p>– Bitpazarı nerde? diye soramıyorum.</p>

    <p>Anlayıverecekler. Anlasalar ne olur, ne çıkar? Öyle söylemeyin... Başınıza gelmediyse, bilemezsiniz bunu...</p>

    <p>Karlar, battaniye sarılı gazetenin üstüne düştükçe, gazete ıslandı, yırtıldı. Battaniye yer yer gazetelerden pırtladı. Görünmesin diye, pardösümün altına koyuyorum, olmuyor; çıkarıyorum, olmuyor. Paketin gazeteleri lime lime dökülüyor. Ben, Bursa’nın sokaklarında Bitpazarı arıyorum. Bir geldiğim yere bir daha geliyorum. Fır dönüyorum koca Bursa’yı. Arada atladığım bir ara sokak kalmasın diye, bir gidip bir geliyorum. Bitpazarı yok. Kar hiç dinmez. Battaniyenin üstünde gazete <span epub:type="pagebreak" id="page53" title="53"></span>diye bişey kalmadı. Yalnız sicimlerle sarılı bir eski battaniye... Kar suyunu çeke çeke ıslandı, ağırlaştı da battaniye... Bildiğim bütün küfürleri sayıp döktükten sonra, yeni küfürler icadına başladım. Kime, neye, neden sövdüğüm belli değil...</p>

    <p>Başımda şapka da yok. Saçlarımda eriyen karlar, ensemden içeri süzülüyor. Hava kararmaya başladı. Ben de Bitpazarı’nı bulmaktan, battaniyeyi satmaktan umudumu kestim.</p>

    <p>Kendi cenazemi kendi omuzlarımda taşıyorum; işte öyle bir duyguyla otele döndüm. Tam otelin kapısından içeri girerken, bana “Bir oda kirala, kap kacak al!” diye akıl veren arkadaşı gördüm.</p>

    <p>– Ne o elindeki? dedi.</p>

    <p>– Bir battaniye satın aldım... dedim.</p>

    <p>Oteldeki odama çıktım. Islak battaniyemi karyolaya yaydım. Bir sevindim, bir sevindim. İyi ki şu Bitpazarı’nı bulamadım da, battaniyemi satamadım. Ya satsaydım... Kendimden bişey eksilecek, kopup gidecekti. Bu eksilen battaniye değil, içimden bişey olacaktı. Sevindim...</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Bursa Bitpazarı’na Bat Pazarı deniliyordu. Gerek bit gerek bat kelimesinin, “bayat” kelimesinden türetildiğini duymuştum.</span></aside>
  </section>
</body>
</html>
