<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter4">
  <article class="letter">
    <p class="date">3 Mart 1948 Bursa</p>

    <p>Kardeşim Haluk,</p>

    <p>Mektubunu bugün aldım. Halil Lütfi’nin karşılıksız ayda yüz lira yardımını anlayamadım. Bunu borç olarak mı veriyor? Ne şekilde verirse versin, al ve derhal eve götür. Istanbul’da yapacağım işe gelince: Bu işin maddi tarafı, yani aylık mı, ortak mı olacağı hususu ancak Istanbul’da ve karşılıklı olarak konuşulur.</p>

    <p>Istanbul’da Halil Lütfi’yle yapabileceğim şu işler var. Bunların hepsi de kazançlıdır.</p>

    <p>1) Haftalık bir magazin çıkarmak. Tasavvur ettiğim magazin, muhakkak tutar ve diğerlerinin okuyucularını da alır. Üstelik onlardan çok daha ucuz çıkaracağım.</p>

    <p>2) Günlük bir halk gazetesi. En kazançlı iş budur. Bu hususta evvelce Halil Lütfi Beyle konuştuk. Tabii bunların teferruatını mektupla anlatamam. Fakat tasavvur ettiğim günlük halk gazetesi, her sınıftan halkın okuyacağı ve Türkiye’de yeni bir tip gazete olacak.<a class="si-noteref" epub:type="noteref" href="#s1" id="ref_s1">1</a></p>

    <p>3) Kitap neşriyatı: Bu iş hem fazla sermaye ister, hem de kazanç için beklemek ve dayanmak lazımdır. Mamafih, en garantili, batmak ihtimali olmayan bir iştir.</p>

    <p>4) Bir de mizah gazetesi çıkarılabilir. Fakat bu hususta Halil Lütfi Bey ile anlaşabileceğimizi zannetmiyorum.</p>

    <p>Mektubunda oradan Halil Lütfi’ye ne gibi bir yardımda bulunursan yaz diyorsun. Buradan ben ne gibi bir yardımda bulunabilirim? Buradan hiçbirşey yapamam. İsterse Bursa hakkında tetkikatta bulunabilirim. Fakat bu bişey ifade etmez. Çok kazançlı bir Bursa <span epub:type="pagebreak" id="page160" title="160"></span>Kılavuzu işi var. Ama bunu Musa Ateş çıkarmak üzere. Yani bana kalsa, burada çalışacak şimdilik bişey yok. Esasen ben kendime göre çalışıyorum. İşte senin elinde iki roman var. İstersen ver. O da matbaasında çıkan gazetelere versin. O gazetelere, Bursa’ya ait yazı, röportaj isterlerse yazayım. Hikâye isterlerse yazayım. Vallahi bilmem.</p>

    <p>Sabahattin’den ne haber? Hâlâ dönmedi mi?</p>

    <p>Bütün arkadaşlara selamlar ederim. Senin de gözlerinden öperim.</p>

    <p class="margin-low">DİKKAT: Elbiseleri de yatak gibi gönderirsen giyilecek yeri kalmaz, bir kutuya filan koymalı.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Istanbul’a dönüşümde bu halk gazetesinin yayımlanması için Halil Lütfi Dördüncü’yle anlaşmıştık ve iki üç ay bu gazetenin hazırlığı ile uğraştım. Halil Lütfi önerdiğim biçok projeden ençok bu projeyi beğenmişti. Sürgünden dönüşümde kolları sıvayıp böyle bir gazetenin çıkışına girişmiştim. 2-3 ay çalıştıktan sonra Halil Lütfi başka bir ortak bulup Yenigün’ü mü yoksa benim projemi mi gerçekleştirmenin uygun olduğunu sordu. Halil Lütfi’nin Yenigün’ü çıkarmaya eğilimli olduğunu anlamıştım. Yenigün’ü çıkarmasının daha uygun olacağını söyledim. Ben de Yenigün gazetesinde köşe yazarlığı yaptım.</span></aside>
  </section>
</body>
</html>
