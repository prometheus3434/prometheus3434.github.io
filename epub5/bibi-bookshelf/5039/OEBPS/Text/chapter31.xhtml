<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter31">
  <article>
    <h1 class="title"><span epub:type="pagebreak" id="page141" title="141"></span>Niçin Sürgün Edilmiştim?</h1>

    <p class="first"><span class="first-letter">1</span>948’de Bursa’ya sürgün edilmiştim. Sürgün edilmemden dokuz yıl sonra bu kitabı yazmışım. O günden bu yana yirmiiki yıl geçmiş. “Bir Sürgünün Anıları” adlı bu kitabımı, üçüncü basımına hazırlamak için baştan okuyunca, çok önemli bir sorunun yanıtsız kaldığını gördüm. Bir yazar hapsedilmiş, sonra da sürgün edilmiş; peki ama niçin, ne yapmış? İster istemez kafalarda doğacak bu sorunun yanıtını vermem gerekiyor. Kısaca anlatayım.</p>

    <p>Yıl 1946... Sabahattin Ali’yle “Markopaşa”yı çıkarıyoruz. Sabahattin Ali’nin isteği üzerine, “Markopaşa”daki hiçbir yazıya yazarın adı konulmuyordu. Sabahattin’in neden böyle bir istekte bulunduğunu, bir başka uzun yazıda açıklayabilirim. Şu kadarını söyleyeyim: “Markopaşa”nın ilk döneminde “Markopaşa”daki Sabahattin’in yazıları, yalnız çerçeve içindeki başyazılarıdır. Cevdet Kudret’in “Hoşgeldin Viktori” başlıklı, Amerikan zırhlısı Missouri’nin Istanbul limanına gelişini yeren bir hikâyesiyle, Şerif Hulusi’nin bikaç yazısı ve iki arkadaşın biriki kısa yazısı dışında “Markopaşa”daki bütün yazılar benimdir.</p>

    <p>O dönemde Türkiye’nin ençok okunan gazetesi “Cumhuriyet” ancak otuzbin satılıyordu. O zamanın çok satışlı gazetelerinden biri olan, benim de fıkra yazarı olduğum Zekeriya Sertel’in “Tan” gazetesi ancak onikibin satılmaktaydı. Zamanın en aşırı muhalif gazetesi olan Ahmet Emin Yalman’ın “Vatan” gazetesi yalnız bitek gün, 1945 seçim günü, ellibin satmış ve bu yüksek satış herkesi şaşırtmıştı.</p>

    <p>İşte gazete satışlarının bu durumda olduğu o günlerde, ilk sayısını altıbin bastırdığım “Markopaşa”, bikaç sayı sonra <span epub:type="pagebreak" id="page142" title="142"></span>altmışbin satmaya başlamış ve düz baskı makineleri [tipo] “Markopaşa”yı bir haftada basmaya yetişmez olmuştu. “Markopaşa”nın neden bu denli çok sattığı incelenmeye değer ayrı bir konudur.</p>

    <p>Türkiye’de tek parti (CHP) iktidarı ve Istanbul’da sıkıyönetim vardı. Hükümet, yüksek satışı, gülmece yaygınlığı ve kavgacı etkisiyle en aşırı ve en bilinçli halk muhalefeti yapan “Markopaşa”yı her ne uğruna olursa olsun susturmak istiyordu. “Markopaşa” için biçok adli kovuşturma ve davalar açılmıştı. Yine Sabahattin’in isteği üzerine, “Markopaşa”da ne yazar, ne sahip, ne de yayın müdürü olarak benim adım görünmediği için, yazılardan ben sorumlu değildim ve benim yazdığım yazılardan Sabahattin, ondan sonra da öteki yazı işleri müdürleri mahkemeye gidiyorlardı. Siyasi polis ve dolayısıyla iktidar, “Markopaşa”daki yazıları benim yazdığımı epiy sonra öğrenmişti.</p>

    <p>Bir akşam idarehanede “Markopaşa”nın yazılarını yazarken benden az daha genç birisi geldi, benimle özel olarak görüşmek istediğini söyledi. Odada yalnız kalınca, yedek subay olarak sıkıyönetim komutanlığında önemli biyerde çalıştığını söyledikten sonra, “Markopaşa’nın hükümetçe zararlı görünen yayınına son vermek için Ankara’dan çok gizli bir buyruk geldi,” dedi.</p>

    <p>İnsan, içinde yaşarken biçok olayı değerlendiremiyor. Ben de, o zamanki siyasal kavganın içinde öyle bir tutkulu havadaydım ki, sivil elbiseyle gelen bir yedek subayın verdiği bu haberin önemini hiç kavrayamamıştım. Gitmeden şunları ekledi: “Markopaşa’daki yazıları sizin yazdığınızı biliyorlar. Yakında bir bahaneyle sizi tutuklayacaklar.”</p>

    <p>Verdiği bilgi için teşekkür ettim. Gitti. Bu sözlere öylesine önem vermedim ki, kim olduğunu öğrenmek gereğini bile duymadım. Bu konuşmadan biriki hafta sonra da tutuklandım.</p>

    <p><span epub:type="pagebreak" id="page143" title="143"></span>İkinci Dünya Savaşı sonu. Modern emperyalizm, Türkiye’yi kendi etki alanı içine almak istiyordu. Amerika Birleşik Devletleri Başkanı Truman adına “Truman doktrini” daha yeni çıkmıştı. Türkiye’nin bugünkü acıklı durumunun başlangıcı ve kaynağı olan Truman doktrini altında modern emperyalizm, ekonomik, politik ve stratejik çıkarları için, özellikle geri kalmış ülkelere yardım maskesi altında sömürü ağlarını germeye başlamıştı.</p>

    <p>Öyle biyer geliyor ki, artık o yerde gülmece yoluyla mücadele olanağı da kalmıyor. Modern emperyalizmin Türkiye’ye girişine karşı halkımızı uyarmak için mizah dışında yayın yapmamız gerekiyordu. İşte bu amaçla “Nereye Gidiyoruz?” başlıklı küçük bir broşür yazdım. Bu yazımı Sabahattin Ali’yle idare müdürümüz olan Halûk Yetiş de okumuşlardı. Sabahattin çok beğenmişti. Onlara, bu yazıda yasal bir sakınca olup olmadığını öğrenmek için okutmuştum. Sabahattin, hiçbir sakınca olmadığını söyledi.</p>

    <p>Broşür, el dizgisiyle dizildi. O zamanlar el dizgisi, özellikle kitaplar için, makine dizgisinden daha çoktu. Stad Basımevinde basılıyordu. Broşürün yalnız bir yüzü basılmış, ben de basım provasını görmüştüm. İkinci yüzü basılırken basımevini basan siyasi polisler, yalnız bir yüzü basılı, öteki yüzü beyaz olan onbin broşürü alıp götürmüşler. Ertesi gün de beni poliste sorguya çektiler. O sorgu sahnesi korkunç bişeydi.</p>

    <p>Beni, Emniyet Müdürü Ahmet Demir’in odasına almışlardı. İçerisi kalabalıktı. Çok iyi giyimli adamların karşısında, ayaktaydım. Benimle konuşan çok ileri gelen biri olmalıydı ki, o konuşurken Ahmet Demir bile susuyor, saygılı davranıyordu. Çok sert bir yüz ve çok sinirli bir sesle,</p>

    <p>– Niçin yazdın bu broşürü? dedi.</p>

    <p>Niçin yazdığımı en kısa yoldan anlatmalıydım. Şöyle dedim:</p>

    <p><span epub:type="pagebreak" id="page144" title="144"></span>– Cumhuriyet gazetesinde “Amerika’nın hudutları Türkiye’den geçer” diye büyük bir haber başlığı vardı birinci sayfasında. Bu başlık ve haber bir Türk yazarı olarak ulusal onuruma dokundu. Onun için yazdım.</p>

    <p>Gerçekten de Cumhuriyet gazetesinde o başlığı gördüğüm gün broşürü yazmaya başlamıştım.</p>

    <p>Aynı sinirli ses ve sert yüzle, o gergin hava içinde,</p>

    <p>– Peki, dedi, tartışalım bunu seninle, açıkla düşünceni.</p>

    <p>– Nasıl tartışabiliriz, dedim, eşit şartlar altında değiliz ki... Beni sanık olarak buraya getirmişler. Karşımda tanımadığım biçok insan. Kalın duvarlı Emniyet Müdürlüğünde, tabancalı insanlar arasındayım...</p>

    <p>Birden daha çok kızıp,</p>

    <p>– Yani Rus köpeği mi olalım? diye bağırdı.</p>

    <p>Büsbütün ve inadına bir sükûnetle,</p>

    <p>– Önce köpek olmayalım, dedim, köpek olduktan sonra ha Amerikan köpeği, ha Rus köpeği... Hangisi iyi beslerse onun köpeği olunur.</p>

    <p>“Tartışalım” diyen adam,</p>

    <p>– Götürün bunu! diye bağırdı.</p>

    <p>İki sivil polis kollarıma girdi.</p>
  </article>
</body>
</html>
