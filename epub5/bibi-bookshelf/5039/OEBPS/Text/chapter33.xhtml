<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter33">
  <article>
    <h1 class="title"><span epub:type="pagebreak" id="page150" title="150"></span>Antidemokratik Bir Karar</h1>

    <p class="first"><span class="first-letter">S</span>ıkıyönetimin askeri mahkemesi beni antidemokratik bir kararla mahkûm etti dersem, buna inanmayanlar olabilir. Ama elimizde bir sağlam belge var: Büyük Millet Meclisinin kararı...</p>

    <p>Türk Ceza Kanununun 161’inci maddesinin beni mahkûm etmek için dayanak olan fıkraları, antidemokratik görülerek kaldırılmıştır. İşte belge: (Millet Meclisi Tutanak Dergisi, cilt 8)</p>

    <p>Aydın Milletvekili Orhan Apaydın’ın 27.3.1962 günlü, 161’inci maddenin bazı fıkralarının değiştirilmesi için Millet Meclisi Başkanlığına verdiği öneriden bölümler:</p>

    <p>“Türk Ceza Kanununun 161’inci maddesi, İtalyan Ceza Kanununun 265 ve 267’nci maddelerine tekabül eder.</p>

    <p>...............................</p>

    <p>2. Milli menfaatlere zarar verecek herhangibir faaliyette bulunmak fiili.</p>

    <p>Bu hüküm de tamamen antidemokratik ve anayasaya muhaliftir.</p>

    <p>Antidemokratiktir; zira lafız itibariyle müphem olduğundan fertlerin temel hak ve hürriyetlerini tehdit eder mahiyettedir.</p>

    <p>Mezkûr hüküm, Anayasanın 32’nci maddesinde yer alan suçların kanuniliği prensibine de muhalif bulunmaktadır. Zira, suçların kanuniliği, ef’al-i icraiyyenin sarih olarak kanunlarda gösterilmesi demektir. Bu suretle fertler hangi fiillerin ceza müeyyidesi altına alındığını bilir ve hareketlerini ona göre tayin eder. Hangi hareketlerin milli menfaatlere zarar verecek mahiyette olduğu ise farklı görüş ve kanaatlara göre değişik manalar kazanır. Nitekim mevcut bir iktidarın siyasi anlayışı aleyhine görüş serdi dahi çok defa bir hüküm ile tecziye edilmiştir.”</p>

    <p><span epub:type="pagebreak" id="page151" title="151"></span>Millet Meclisi Adalet Komisyonunun Orhan Apaydın’ın bu önerisi üzerine aldığı “Esas no: 2/168 ve 23 no.’lu kararı”ndan bölümler:</p>

    <p>“(.....) Yukarda arz edilen sebeplerle, kişinin temel hak ve hürriyetlerine aykırı olması itibariyle tamamıyla antidemokratik olan ve hukuk tekniği ve prensipleriyle izahı mümkün bulunmayan mezkûr maddenin 6, 7, 8’inci fıkralarının yürürlükten kaldırılmasına dair kanun teklifi ve gerekçesi komisyonumuzca da yerinde görüldüğünden aynen kabul edilmiştir. (.....)”</p>

    <p>“Nereye Gidiyoruz?” adlı broşürü yazdığım zaman, hiçbir gazete ve dergide ne Amerikan yardımı, ne modern emperyalizm, ne Truman Doktrini, ne de Amerika’nın Türkiye’ye girişi aleyhinde hiçbir yazı çıkmış değildi. Tersine gazeteler, bu emperyalist akışı, Türkiye yararına sanarak destekliyorlardı.</p>

    <p>Millet Meclisi Adalet Komisyonu raporunda da belirtildiği gibi, “iktidarın siyasi anlayışı aleyhinde görüş ileri sürdüğüm” için, tamamıyla antidemokratik ve Anayasaya aykırı, kanunilik prensibine uymayan bir maddeye dayanılarak hapse ve sürgüne mahkûm edildim. Bu haksız cezanın acısını ben çektim, ama söz konusu eylemle hiç ilişkisi olmayan geçimi bana bağlı insanlar daha çok çektiler. Bir ev yıkıldı, o evin insanları dağıldı.</p>

    <p>Beni mahkûm ettikleri kanun maddesinin fıkraları yürürlükten kaldırıldı, ama ben buyüzden adli sicilimde hâlâ bir sabıkalıyım. Ne zaman sanık olarak bir mahkemeye gitsem de yargıçlar, savcılıktan polisten adli sicilimi sorsalar, mahkemeye sabıkalı olduğum bildirilir. Bu, benim için şerefli bir sabıkalılıktır.</p>

    <p>Kitabımın başındaki sözlerimi yineleyeyim. Ben bu kitabı, bakınız neler, ne acılar çektim, görünüz diye yazmadım. Tarihimizde yurdu ve halkı için büyük çileler çekenlerin acıları yanında, benimkinin adı edilmeye bile değmez. Bu anıları, yaşadığımız bir dönemin toplum kesitinden bir bölüm sunmak için yazdım.</p>

    <p class="by">Feneryolu 4 Aralık 1970</p>
  </article>
</body>
</html>
