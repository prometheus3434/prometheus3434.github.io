<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter3">
  <article>
    <h1 class="title"><span epub:type="pagebreak" id="page20" title="20"></span>Ateşten Bir Top</h1>

    <p class="first"><span class="first-letter">C</span>andarmalardan kurtulmuştum. Bu, kelepçeden kurtuldum demek... Artık kelepçesiz, elimi kolumu sallayarak yürüyebilecektim. Hayır, tastamam elimi kolumu sallayarak değil, çıkınım omzumdaydı. Yanımda bir sivil polis vardı. Bu polis beni bir karakola götürüp teslim edecekti. Ben hergün, sabah akşam iki kez o karakola gidip, “Burdayım, Bursa ili sınırlarından dışarı çıkmadım” anlamına imza verecektim.</p>

    <p>Nasıl olsa Bursa’da serbest dolaşacağıma göre, niçin Istanbul Cezaevinden Bursa’ya kadar iki candarma gözetiminde, ellerim kelepçeli olarak getirildim? Kaçacak olan, Bursa’dan da kaçar. Niçin mi? Bir yerde mantık varsa, ancak orda niçin sorusunun yanıtı da vardır. Bunun niçini yok. Ama mantıksız da olsa ille de istiyorsak bir yanıt buluruz! Herkes, her makam sorumdan kaçıp kurtulmak istiyor. Bizim başımızdan şu bela defolup gitsin de, ne cehennemin dibine giderse gitsin! Biz bikez şu adamı kelepçeleyip, paketleyip gönderelim, kurtulalım ondan, sonrası bizi ilgilendirmez.</p>

    <p>Bürokraside sorum denilen şey, sanki bir ateşten toptur. Kendisine atılan, yanmamak için o ateşten topu bir an önce başka birisinin eline atıp ondan kurtulmak ister. Üstelik o ateşten topu yere de düşüremez; çünkü ödev kutsaldır.</p>

    <p>Beni kelepçeleyip candarmalarla Bursa Emniyet Müdürlüğüne atanlar, bu ateş toptan kurtulup oh demişlerdi. Şimdi ateş topunu elinden başka bir ele atma sırası, emniyet müdürlüğündeydi.</p>

    <p>Polis önde, ben arkada karakoldan girdik.</p>

    <p>Beni getiren polis, karakolun komiserine,</p>

    <p>– Bir sürgün... dedi, sizin karakola imza verecek!</p>

    <p><span epub:type="pagebreak" id="page21" title="21"></span>Komiser, üzerine gerçekten bir ateşten top fırlatılmış gibi sıçrayıp,</p>

    <p>– Niçin bu karakola geliyor? diye bağırdı, başka karakol yok mu?</p>

    <p>Sivil polis,</p>

    <p>– Bilmem, dedi, Müdür Bey buraya gönderdi.</p>

    <p>– Bizim işimiz başımızdan aşkın, bir de sürgünle mi uğraşalım?..</p>

    <p>Beni getiren polis, karakoldaki bir polise bir kâğıt imzalattı; komiserin masasına da bir yazı bırakıp gitti. Oh! O da ateşten topu elinden fırlatıp kurtulmuştu.</p>

    <p>– Seni bana niçin gönderiyorlar yahu?</p>

    <p>“Bilmem” anlamına dudaklarımı büktüm.</p>

    <p>Komiser durdu, masadan aldığı kalemin sapını ağzına soktu, dilini dolaştıra dolaştıra yanağını şişirdi, düşündü düşündü, sonra,</p>

    <p>– Sen nerde kalacaksın? dedi.</p>

    <p>– Daha bilmiyorum... dedim.</p>

    <p>– Allah Allah... Yahu sen nerde kalacağını bilmezsen ben mi bileceğim?</p>

    <p>– Bu benim Bursa’ya ilk gelişim. Otellerin yerini, hangi otelde kalacağımı bilemiyorum.</p>

    <p>– Gördün mü ya... Önce hangi otelde kalacağın belli olsun. Bakalım, senin kalacağın otel bizim bölgemizde mi? Hangi karakol bölgesindeki otelde kalacaksan o karakola gidip imza vereceksin.</p>

    <p>Yüzü gülüyordu, ateşten topu elinden fırlatacak bir bahane bulmanın sevinciyle gülümsüyordu.</p>

    <p>– Sen önce git, kalacağın oteli bul!</p>

    <p>– Peki efendim... diye kapıya yönelmiştim ki,</p>

    <p>– Nereye? diye bağırdı.</p>

    <p>– Otel aramaya...</p>

    <p>– Kendi kendine nasıl gidersin yahu?</p>

    <p><span epub:type="pagebreak" id="page22" title="22"></span>Ya ateşten top uçarsa, kaçarsa? Sorumdan kurtulayım derken, ya kutsal ödevden kaçmış olursa?</p>

    <p>Yanıma bir polis verdi. Polisle birlikte kapıdan çıkmıştık, komiser polisi geri çağırdı. Az sonra döndü polis. Sanırım komiser polise, kendi karakol bölgesi dışında bir otele beni götürmesini söylemişti.</p>

    <p>Polisle birlikte otelleri dolaşıyoruz. Dışardan bakıyorum otele, sonra polise,</p>

    <p>– Burası olmaz! diyorum.</p>

    <p>Ben ucuz bir otel arıyorum. Oysa polis, kötü olduğu için beğenmediğimi sanıp beni daha iyi otele götürüyor.</p>

    <p>– Hayır hayır, burası da olmaz...</p>

    <p>– İsterseniz Çelik Palas’a götüreyim.</p>

    <p>– Ben ucuz bir otel arıyorum.</p>

    <p>Ucuz otellerin o karakol bölgesinde olduğunu, sonraları Bursa’yı gezdikçe öğrendim.</p>

    <p>Sonunda Dağcılık Kulübünün<a class="si-noteref" epub:type="noteref" href="#s1" id="ref_s1">1</a> karşı sırasında bir oteli gözüme kestirdim. Polisle girdik otele. Otel kâtibi polisle geldiğimi görünce ne yapacağını şaşırdı. Ateşten topu nasıl alsın eline? Otel sahibini çağırdı. Polisle otel sahibi fıs fıs konuştular. Otele kabul edilmiştim. Çıkını bıraktım odama. Polisle birlikte döndük karakola,</p>

    <p>Komiser,</p>

    <p>– Kaldığın otel başka karakol bölgesindedir... dedi.</p>

    <p>Polis beni söylediği karakola götürdü. Benim için olan yazıyı bıraktı, elindeki kâğıdı imzalatıp gitti. Az sonra o karakolun komiseri odasına çağırttı. Yüzüme bisüre baktıktan sonra,</p>

    <p>– Ben seni ne yapayım yahu? diye bağırdı.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Yıllar sonra Bursa’ya gidişimde o zamanki Dağcılık Kulübünü ve kaldığım karşısındaki oteli, yemek yediğim lokantayı çok aradımsa da bulamadım. Yerlerine yeni büyük yapılar kurulmuş da...</span></aside>
  </section>
</body>
</html>
