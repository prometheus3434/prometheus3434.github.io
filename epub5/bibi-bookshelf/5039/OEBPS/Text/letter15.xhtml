<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter15">
  <article class="letter">
    <p class="date">16 Mart 948 Bursa</p>

    <p>Haluk,</p>

    <p>Son mektubunu bugün aldım, hemen cevap veriyorum.</p>

    <p><span epub:type="pagebreak" id="page172" title="172"></span>1) Bugün Esat Seltün’ü gördüm.<a class="si-noteref" epub:type="noteref" href="#s1" id="ref_s1">1</a> Borcunu ödediğini, hesapların yanlış olarak geçmiş olduğunu, kendisinin Istanbul’a gelip düzelteceğini söyledi. Ve bana da 100 lira verdi. Kendisine 100 lirayı aldığıma dair senet verdim.</p>

    <p>2) Şimdi (15 Mart 48, saat 19.30’da) Uykusuz’dan bir telgraf aldım. Şöyle diyor. (Borazan’la anlaştık. Yazı hazırla. Perşembeye geliyorum.) Doğrusu pek bişey anlamadım. Borazan’la ne şekilde anlaştınız? Senin bu işten haberin var mı? Bu kadar sıkıntılı zamanlar geçtikten sonra şurada iki ay kalmışken bu anlaşma neden oldu ve hangi şartlar altında oldu? Bana acele bildir. Henüz anlaşma şartlarınızı bilmiyorum ama, bana kalırsa pek uygun değil. Benim mukabil şartlarımı bilmeden bu işi nasıl yaptınız? Acele bildir. Uykusuz’dan evvel, bu hususu mektupla aydınlat.</p>

    <p>3) Yine mektubunda eve dair bişey yok. Onlara para verebiliyor musun? 7 Mart’ta yazdığım mektubu karım almamış mı? Almışsa neden mektup yazmıyor? Çok acele bildir.</p>

    <p>4) Senin mektupların hep müphem. Vazıh yazmıyorsun. Çocukları ilk fırsatta getireceğimi bilirsin diye yazıyorsun ve getirmiyorsun. Bursa dünyanın bir ucunda değil ki, Bursa’ya tam 4 saatte gelinir. “3 saat vapur, 45 dakika otobüs, 15 dakika ev. Ve buraya kadar geliş masrafınız azami (eşya dahil) 15-20 liranın içinde. Bu da benim bu kadar azap çekmeme değmez. Sen işleri yoluna koyayım diye beklersen üç ay gelip geçer. Zaten bir ayı geçti. Burada geçim işine gelince, hiçbir imkân olmasa bile, ben yine bir yolunu bulurum. Yani her bakımdan buraya gelmeleri lazım. Bir defa iki masraf oluyor. Çocukların buraya gelmelerinde başka bir mahzur varsa açık yaz çok üzülüyorum.</p>

    <p><span epub:type="pagebreak" id="page173" title="173"></span>5) Ben 10-12 güne kadar geleceğim diyorsun. Hep müphem. Yalnız mı geleceksin? Niçin, ne maksatla geleceksin? Demek askere gideceksin. Askerliğin nerde? Bunları bana yazsana.</p>

    <p>6) Sabahattin ve Aybar’la iş hususunda anlaşma yapma diye yazmışsın. Bu da müphem. Benim kimse ile anlaştığım yok. Onların bir iş yapmaya niyetleri mi var? Bana bir teklifleri mi olacak? Bunları bana anlatsana.</p>

    <p>7) Uykusuz’un mektubuna cevap verdim. Almamış mı? Ayrıca Geveze’ye yazı da göndermiştim.</p>

    <p>Her halde acele, mufassal, derli toplu, açık bir mektubunu beklerim.</p>

    <p>Uykusuz perşembeye gelirse, evi aramasın, belki bulamaz. Hem ben gündüzleri evde değilim.</p>

    <p>Bulunduğum yerler:</p>

    <p>Salıdan başka hergün: Saat 9-12 arasında Halkevi Kütüphanesinde.</p>

    <p>12-13.30 arası Setbaşı’nda, Gökdere Köprüsü üzerindeki büyük bahçeli kahvede. İki kahve var. Bahçelisinde.</p>

    <p>13.30-18 arası yine Halkevi Kütüphanesinde.</p>

    <p>18.30’dan sabaha kadar evde.</p>

    <p>Salı günleri aynı saatte Orhan Kütüphanesindeyim. Beni arayanlar burada bulur. Uykusuz da böyle arasın.</p>

    <p>Eve dair mufassal malumat isterim.</p>

    <p>Gözlerinden öperim.</p>

    <p>Haber aldığıma göre Sabahattin Istanbul’da mahut sefahat âlemini devam ettiriyormuş. Geçen akşam dört kişi aralarında (Rıfat Ilgaz da) Novotni’ye gitmişler. Bana anlatan, kurdukları masa en aşağı 100 liralıktı diyor. Görürsen kendisine söyle.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Bu kişi Halil Lütfi’nin para almam için bana adını bildirdiği Bursa gazete dağıtıcısı olacak.</span></aside>
  </section>
</body>
</html>
