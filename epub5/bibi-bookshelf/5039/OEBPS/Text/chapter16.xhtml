<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter16">
  <article>
    <h1 class="title"><span epub:type="pagebreak" id="page73" title="73"></span>Basıldık</h1>

    <p class="first"><span class="first-letter">B</span>ir akşam... Otelin soğuk odasında oturuyorum. Isınmak için yatağa giriyorum, sıkıntı basıyor. Yataktan çıkıyorum, titriyorum. İçimden, bir uyusam, diyorum, bir uyusam... Sonra beni dürtüp uyandırsalar:</p>

    <p>– Haydi kalk, sürgünlüğün bitti.</p>

    <p>Bütün şu sürgünü uykuda geçirsem. Bakın şu işe, inadına uykum gelmiyor. Çalıştığım zamanlar, aman uyumayayım diye neler yaparım. Yazı yazarken uyumamak için sabaha karşı, baldırıma iğne batırdığım çok olmuştur. Şimdi uyumak istiyorum da uyuyamıyorum. Kışın sürgüne gelen insan kış uykusuna yatmalı.</p>

    <p>Odamın kapısı vuruldu.</p>

    <p>– Buyurun.</p>

    <p>Benim yaşımda irice biri odaya girdi. Yüzü yabancı değil ama, nerden tanıdığımı bitürlü çıkaramıyorum. Benim hangi otelde kaldığımı Bursa’daki kitapçıdan öğrenmiş. Beni tanımazmış. Yazılarımı okuyup sevdiği için gelmiş.</p>

    <p>Bir yazar, yazıları yüzünden sürgün edilmişse, sürgün edildiği ilde bir okurunun kendisine el uzatmasını, o yazarın duygularını ne desem anlatamam.</p>

    <p>Konuşurken,</p>

    <p>– Ben sizi biyerden tanıyorum, dedi.</p>

    <p>– Ben de sizi... Yüzünüz hiç yabancı değil...</p>

    <p>Şuradan mı, buradan mı tanışıyoruz derken, okul arkadaşı çıkmayalım mı! Yirmi yıl önce bir okuldaymışız. Edebiyatta, kelimelerin duyguları anlatmakta yetersiz kaldığı çok söylenmiştir. Ben onun gerçekten sıcak arkadaş bakışları karşısındaki duygularımı anlatamam.</p>

    <p><span epub:type="pagebreak" id="page74" title="74"></span>Arkadaşım, Bursa’nın Maksem denilen bölgesinde yan sokaklarda, dere üstünde bir evin bir odasını hemen bana kiraladı. Otelden bu odaya taşındım. Çayı çok sevdiğim için, çaydanlık, bardak, ispirto ocağı aldı. Para da verdi.</p>

    <p>Artık bir odam, bir yatağım vardı. Daha ucuza geçinebilirdim, ama nasıl? Arkadaşım, iki üç akşamda bir, elinde bir kesekâğıdı çay şekeri, bir paket çayla, biriki paket cıgarayla odama gelir, beş on dakika konuşurduk. Çay içerdik. Sonra evine giderdi. Arkadaşım evliydi.</p>

    <p>Bir akşam yine böyle karşılıklı çay içerken, merdivende patırtılı bir ayak sesi duyduk. Ne oldu, ne var demeye kalmadı, odanın kapısı çat diye açıldı. Karşımızda inceden zayıf, gözleri ateş püsküren bir kadın vardı. Başladı arkadaşa söylenmeye... Bu kadın, arkadaşımın karısıymış. Doğrusu, kadının söyledikleri yenir yutulur şeyler değildi.</p>

    <figure><img alt="" src="../Images/p75.png" /></figure>

    <p>Tüh... Ben şimdi ne yapacağım? Çok zor bir durumda kalmıştım.</p>

    <p>Kadını yatıştırmaya çalışıyorum, beni paylıyor.</p>

    <p>– Hanımefendi, rica ederim... diye söze girmek istiyorum.</p>

    <p>– Sen sus! diye ağzımı kapatıyor.</p>

    <p>Hey Allahım sen bilirsin... Kadın, her nerden öğrenmişse, arkadaşımın bana oda tuttuğunu, yardım ettiğini, evin yerini öğrenmiş. Bizi bastırmış. Şu olan işlere bakın...</p>

    <p>Kadın,</p>

    <p>– Kalk, yürü eve!.. diye bağırıyor kocasına.</p>

    <p>Durumdan, arkadaşımın da benim kadar utandığı belli. İkimiz de yerin dibine geçtik gitti. Arkadaşım aklı başında, ağırbaşlı. O biyandan, ben biyandan kadını yatıştırmaya çalışıyoruz.</p>

    <p>– Yahu, şurda eski arkadaşımla biriki şey konuşuyoruz, bundan ne çıkar? diyor.</p>

    <p>– Ne çıktığını ben bilirim, hadi eve!</p>

    <p><span epub:type="pagebreak" id="page75" title="75"></span>– Sen git, ben gelirim.</p>

    <p>– Olmaz. Birlikte gideceğiz. Bir daha da buraya adımını atmayacaksın!..</p>

    <p>Derken kadın ağlamaya başlayıp da,</p>

    <p>– Ya o, ya ben... demesin mi!</p>

    <p>Biyandan kadına,</p>

    <p>– Hanımefendi, rica ederim, sakin olun! Çok haklısınız... diye, biyandan arkadaşıma,</p>

    <p>– Hadi, n’olur eve git!.. diye yalvarıyorum.</p>

    <p>Durup dururken bir ev-ocak yıkılacak. Kadının ayaklarına kapansam kaç para eder, beni adam yerine koymuyor ki... Artık arkadaşımın da sabrı tükendi,</p>

    <p>– Hadi git! diye bağırdı.</p>

    <p>Kadın bana beddualar ederek, ağlaya ağlaya gitti.</p>

    <p><span epub:type="pagebreak" id="page76" title="76"></span>Tanrı bilir ya, kadını haksız bulmadım. Kocasını beladan korumak istiyordu. Arkadaşım eve gidince bir gürültünün kopacağını bildiğim için, dilimin döndüğü kadar, hem de içimden geldiği gibi, ona karısının haklı olduğunu anlatmaya çalıştım.</p>

    <p>– Bikez adımı umacıya çevirmişler kardeşim. Karının korkmakta hakkı var. Yerden göğe kadar hakkı var... Neler dediler neler yazdılar benim için baksana!.. Arasıra, ben, ben miyim diye kendi kendimden kuşkulanıyorum. Kadın nasıl korkmaz!..</p>

    <p>Arkadaşım,</p>

    <p>– Yahu bu kadın bir de öğretmen olacak üstelik... diyor.</p>

    <p>Ençok da memleket ölçüsüne göre aydın bir kadın sayılması gereken karısının bu kaba davranışına kızıyordu.</p>

    <p>Aradan yıllar geçti. Ben hâlâ kadını haksız bulmuyorum. Arkadaşımın iyiliğini de unutamıyorum.<a class="si-noteref" epub:type="noteref" href="#s1" id="ref_s1">1</a></p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Bu arkadaşım Bursa’da bir ecza deposunda görevliydi. Oldukça iyi para kazanıyordu. Zaman zaman bana ve benimle birlikte sürgünde bulunan aynı evi paylaştığımız Kerim Sadi’ye yardım ediyordu. Babası, Mudanya’da oturan emekli bir dışişleri görevlisiydi. Bu arkadaşımın sonradan işlerinin bozulduğunu duydum ve izini yitirdim.</span></aside>
  </section>
</body>
</html>
