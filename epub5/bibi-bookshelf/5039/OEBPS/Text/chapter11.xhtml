<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter11">
  <article>
    <h1 class="title"><span epub:type="pagebreak" id="page54" title="54"></span>Haydi Gülegüle!</h1>

    <p class="first"><span class="first-letter">S</span>ürgünsün. Paran yok. Ne yaparsın Bursa’da? Bursa’da o zaman bikaç gazete çıkıyor. Yazarlıktan geçtim, bir musahhihlik [düzeltmenlik] koparabilseydim... Bursa’da çıkan gazeteleri aldım, teker teker inceledim. Biri haftalık mizah dergisi, ama resmi ilan almış. Biyandan Bursa valisini övüyor, biyandan o zamanın muhalefeti olan Demokrat Partiye çatıyor. Gazetelerin, dergilerin hepsi iktidardan yana; çoğu besleme basın denilenlerden... Yalnız bir tane muhalif gazete var; onu da Demokrat Parti çıkarıyor. Bu gazeteyi çıkaran da adını duyduğum bir şair. İçimden,</p>

    <p>– Ne de olsa şairdir, sanatçıdır, diyorum. Halden anlar, diyorum. Bir musahhihlik verir, diyorum. Abone işini verir, diyorum. Ayak işi olsun verir, diyorum.</p>

    <p>Hem de muhalif gazete. O kadarlığını yapar bize. Şairin adını duymuşum, şiirlerini okumuştum.<a class="si-noteref" epub:type="noteref" href="#s1" id="ref_s1">1</a> İnsan uzaktan bir yakınlık duyuyor. Hani bir akraba da, hiç yüzünü görmemişsin, onun gibi...</p>

    <p>İçimde her nedense öyle bir umut var. Bana nasıl olsa bir iş verir, bir iş bulur, diyorum. Neden böyle düşünüyorum, bilmem. Şair olduğundan besbelli. Şiire bulaşmak bile bir iştir. Şiir bu... Sürgünlüğümün bir ayı gitti. Şurada üçbuçuk ay kaldı. Aza çoğa bakmam, işe zor demem, ne iş olsa yaparım.</p>

    <p>Hem karşımdaki şair. Ondan hiç utanmadan sıkılmadan herşeyi anlatırım. Parasızlığımı da söylerim, açlığımı da... Şair başkalarına benzemez. Ondan hiç utanıp sıkılmam...</p>

    <p>Gazetede yazılı adrese üç kez gittim. Gazetenin sahibi olan şairi bulamadım. Ertesi gün de bulamadım. Üçüncü gündü.</p>

    <p>İdarehaneden biri,</p>

    <p><span epub:type="pagebreak" id="page55" title="55"></span>– Akşama gelir... dedi.</p>

    <p>Cebimde bir gümüş lira var. Tütüncüden bir Kulüp cıgarası aldım. Gazeteye geldim.</p>

    <p>Bana kapıyı açan,</p>

    <p>– Benim, ne istiyorsunuz? dedi.</p>

    <p>Ben de ona adımı söyledim. Şöyle bir yüzüme baktı, durdu, düşündü. Sonra beni içeri çekti. Kapıyı kapadı. İlk sözü şu oldu:</p>

    <p>– İyi ki bu saatte geldiniz. Akşamüzeri burda kimse bulunmaz. Çok isabet... Beni aradığınızı, konuştuğunuzu görmezler...</p>

    <p>Dondum kaldım. Geri dönemiyorum, ileri gidemiyorum. Önümden yürüdü. Bir odaya girdik. Koltuklara oturduk.</p>

    <p>– Yazılarınızı sürekli okuyorum, dedi, cesaretinize, mücadelenize hayranım, aşkolsun...</p>

    <p>– Burda sürgünüm. Bir iş için...</p>

    <p>– Biliyorum, dedi, sürgün geldiğinizi duydum. Sizden bir ricam var: Birbirimizle görüştüğümüzü kimse duymasın. Sonra benim için de iyi olmaz, sizin için de...</p>

    <p>Ne yapacağımı şaşırdım. O şaşkınlıkla elimi cebime attım. O bana bir cıgara bile ikram etmeyince, ben ona ikram etmek zorundaymışım gibi, yeni açtığım Kulüp cıgarası paketini uzattım. Bir cıgara aldı. Bir de ben aldım. Arandım, kibrit yok. Kibrit almayı unutmuşum. Ben boyuna kibrit arıyorum ceplerimde... O hiç aldırmıyor, bir kibrit bile çıkarmıyor.</p>

    <p>– Bakın, benim yakında Meclis’e girmek ihtimalim yüzde doksandokuz. Seçimi kazanacağız. Milletvekili seçilirsem... Bir düşünün, seçilirsem, ben Meclis kürsüsünden daha yararlı olmaz mıyım?</p>

    <p><span epub:type="pagebreak" id="page56" title="56"></span>– Olursunuz.</p>

    <p>– Tabii değil mi?</p>

    <p>– Şüphesiz.</p>

    <p>– Halbuki sizinle konuştuğum duyulursa, ne dedikodular çıkar, öyle değil mi?</p>

    <p>Bir de bana onaylatıyor.</p>

    <p>– Öyle...</p>

    <p>– Onun için... Çok rica ederim...</p>

    <p>– Estağfurullah...</p>

    <p>– Bir daha buraya gelmeyin. Beni aramayın. Çünkü seçilmek ihtimalim çok kuvvetli. Anladınız mı?</p>

    <p>– Anladım.</p>

    <p>– Eğer bigün seçilirsem...</p>

    <p>– Çok iyi olur...</p>

    <p>– Bir ricam daha var; Bursa küçük yerdir, olur ki, dışarda, yolda karşılaşırız. Birbirimizi tanımazlıktan gelelim. Birbirimize selam bile vermeyelim.</p>

    <p>– Vermeyelim.</p>

    <p>– Bu zamanda malum ya, öküz altında buzağı arıyorlar. Onun için, şimdi biz, hiç sizinle görüşmedik, siz beni görmediniz, değil mi?</p>

    <p>– Görmedim.</p>

    <p>– Ben de sizi görmedim.</p>

    <p>– Görmediniz.</p>

    <p>– Konuşmadık da...</p>

    <p>– Konuşmadık.</p>

    <p>– Eğer seçilirsem daha yararlı olmaz mıyım? Ne dersiniz?</p>

    <p>– Daha yararlı olursunuz.</p>

    <p>Elimde, kibrit bulup yakamadığım cıgara, ayağa kalktım,</p>

    <p>– Teşekkür ederim, dedim.</p>

    <p>– Estağfurullah, dedi.</p>

    <p>– Size zahmet oldu. Vaktinizi aldım.</p>

    <p><span epub:type="pagebreak" id="page57" title="57"></span>– Rica ederim, rica ederim. Birbirimizi görmedik. Hiçbişey konuşmadık. Dışarda da görürsek, tanımıyoruz birbirimizi... Haydi gülegüle...</p>

    <p>– Haydi allasmarladık...</p>

    <p>Sahte hâkimi, sahte mühendisi, sahte doktoru polis yakalar, hapse atar ama, şairin sahtesine kimse bişey demiyor. Böyleleri insanların ortasında elini kolunu sallaya sallaya özgürce dolaşıyor, şiirler yazıyorlar.</p>

    <p>EK: Bu şaire, solcu diye, Bursa Demokrat Parti örgütü içinde saldırıldığını sonradan öğrenmiştim. Hatta DP’nin bir il kongresinde, parti içindeki rakiplerinden biri,</p>

    <p>– İçimizde ayı postuna bürünmüş olanlar var! Onları aramızdan atalım... diye, sözde şairin Sovyet yanlısı olduğunu sezdirerek ona sataşmış.</p>

    <p>Solcu diye adının çıkmasının nedeni de, öğrenciliğinde defterine Nâzım Hikmet’in şiirlerinin yazılı olması yüzünden okuldan çıkarılmasıymış.</p>

    <p>Bu olaylarla iyice gözünün yıldırıldığı anlaşılıyordu.</p>

    <p>Ne yazık ki milletvekili de olamadı, ama DP’nin bütün ileri gelenleriyle yakınlığını sürdürdü. Şair olarak da adı geçmez.</p>

    <p>Sürgünlüğümden yıllar sonra benimle arkadaş oldu. O acı anıdan hiç söz etmeden aramızdaki bu ilişki sürüp gidiyor.</p>

    <p>Bu anıyı tümüyle unutmak istiyorum. Ama ne yapayım ki, kitabımın ilk basımına girdiği için, artık çıkaramadım.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Bu şair yıllar sonra Kemal Tahir aracılığıyla bizimle yakınlık kuran İsmet Bozdağ’dır.</span></aside>
  </section>
</body>
</html>
