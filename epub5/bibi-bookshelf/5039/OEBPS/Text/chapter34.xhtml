<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter34">
  <article>
    <h1 class="title"><span epub:type="pagebreak" id="page168" title="168"></span>“Bu Mektuplar Aziz Nesin’in Değildir Görülen Lüzum Üzerine İlan Olunur”</h1>

    <p>Cumhuriyet döneminin yöneticileri, gaddar tanıtılan Abdülhamit kadar olamıyordu. Abdülhamit sürgüne gönderdiği insanların ve ailelerinin neyle, nasıl yaşayabileceklerini düşünür ve onlara az da olsa geçinebilecekleri bir aylık bağlardı.</p>

    <p>Biz sürgünde artık ailemizin, çocuklarımızın neyle, nasıl geçineceklerini düşünmekten vazgeçtik, kendimizin günü gününe nasıl yaşayacağımızı düşünüyorduk. Umut sandığım heryere, her kişiye iş bulmak için başvuruyordum. İş verebilecek durumda olanlar, devletten korkularından bizden kaçıyorlardı. Istanbul’dan, Markopaşa’nın karikatürcüsü Mustafa Uykusuz’dan aldığım bir mektuptan, bir hanımın AKIN adlı haftalık bir dergi çıkardığını, bu dergiye benden de yazı istediğini öğrendim. Çok sevindim. Demek beni yazar olarak unutmayan, benden yazı isteyen birisi de vardı. AKIN dergisine Bursa’dan yazılar gönderdim. Yazılarımın karşılığında elbette para alabileceğimi düşünüyordum. Yazık ki alamadım.</p>

    <p>Bu olaya ilişkin eski anılarım arasında iki mektup buldum. AKIN dergisini çıkaran kadının bana yazdığı mektuplara verdiğim yanıt bunlar. O hanımın mektuplarını bulamadım. O günkü durumumu anlatması bakımından bu iki mektubumu okurlarıma sunuyorum.</p>
  </article>
</body>
</html>
