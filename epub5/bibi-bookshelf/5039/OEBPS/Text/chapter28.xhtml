<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter28">
  <article>
    <h1 class="title"><span epub:type="pagebreak" id="page130" title="130"></span>Yardım İsteyen Bir Eski Hemşire</h1>

    <p class="first"><span class="first-letter">B</span>ursa sürgününden döndükten yıllar sonra bigün Doğan Avcıoğlu’nun çıkardığı Yön dergisinin yönetimevinde otururken bana bir telefon geldi. Telefon eden bir hanımdı. Son yıllarda yitmiş olan eski Istanbul hanımefendilerinin sesi ve ağzıyla konuşuyordu. Ençok dikkatimi çeken bu konuşma biçemi oldu. Benimle çok önemli bir konuyu görüşmek ve benden yardım istediğini söyledi. Bunun için de evine gelip gelemeyeceğimi sordu. O denli güzel bir konuşma biçemi vardı ki, onca yoğun işlerimin arasında bile evine gideceğimi söyledim. Adresini aldım ve bigün evine gittim. Aklımda kaldığına göre Üsküdar’la Çamlıca arasında biyerdeydi evi. Bu ziyaretimin hiçbir mantıksal yanı yoktu. Üstelik nedenini açıklayamayacağım ve anlatamayacağım için, o zamanki eşime de bu ziyaretimi söylememiştim.</p>

    <p>Evine gittiğimde beni çağıran ve konuşmasından hanımefendi olduğunu kestirdiğim kadının, konuşma sesinden çok daha genç olduğunu gördüm. Bana kendisini tanıttı. Ailesi Yugoslavya’dan göçmen olarak Bursa’ya gelip yerleşmişti. Bu kitabın önceki sayfalarında anlattığım ve Necip Fazıl’ın gazetesinde bir dizi yazı olarak benim İnönü’ye bir suikast girişiminde bulunduğumu tefrika etmiş olan o deli gencin kız kardeşiydi. O zamanlar hemşirelik yaptığını söyledi. Eşinin sakat bir fotografçı olduğunu da anlattı.</p>

    <p>Onca yoğun işlerimin arasında, bu ziyaretimin ne denli saçma olduğunu anladım. Kardeşinin yaptığı ihbarın yalan olup olmadığını söyleyip söylemediğimi şimdi anımsayamıyorum. Ama sanırım ki söylemedim. Benden istediği yardımın ne <span epub:type="pagebreak" id="page131" title="131"></span>olduğunu, ne ben sordum, ne o söyledi. Çokaz oturup evden ayrıldım. Bir daha da oraya gitmedim.</p>

    <p>Bunu, aptallığa çok yakın bir saflığımı anlatmak için yazıyorum.</p>

    <p class="note" epub:type="note">Bu not 1997 basımına eklenmiştir.</p>
  </article>
</body>
</html>
