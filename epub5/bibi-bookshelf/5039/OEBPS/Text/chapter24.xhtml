<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="chapter24">
  <article>
    <h1 class="title"><span epub:type="pagebreak" id="page105" title="105"></span>Röntgencinin Pastası</h1>

    <p class="first"><span class="first-letter">B</span>ursa’da tanıdıklarımdan biri de, kendini anadan doğma sanatçı sayan bir gençti. Koca Bursa’yı düşünün, bize de o koca Bursa’da ancak böyleleriyle tanışmak düşüyormuş. Bana onu hikâyeci diye tanıttılar. Ortaokulu ya bitirmiş, ya bitirmemiş. Aklı kafasından bir karış yukarda. Üçüncü, dördüncü konuşmasında beni beğenmez oldu. Olabilir, dedim. Derken, Türkiye’de ne kadar hikâyeci, romancı, şair varsa, genç olsun, yaşlı olsun, hiçbirini beğenmemeye başladı.</p>

    <p>– Neler okuyorsunuz? diye sordum.</p>

    <p>– Ne var ki, ne okuyayım, dedi, zamanımıza yazık... Hiçbiri okumaya değmez ki...</p>

    <p>Önceleri anlayamadım, işi sıkı tuttum. Olabilir ya, belki de bu gençte iş vardır. Yazdığı hikâye de yok. Her nasılsa, biriki yazısı Bursa dergilerinin birinde çıkmış; çıkınca da, delikanlı kendini dâhi saymış.</p>

    <p>– Okumadan, çalışmadan hikâye yazılmaz... dedim.</p>

    <p>Ama o, bikez yazarlığın Tanrı vergisi olduğuna, Tanrının da ona bunu verdiğine inanmış. Okul görmemiş bikaç Amerikalı yazar adı öğrenmiş, onları bana örnek gösterirdi. İşin yoksa, okula gitmemişlerse de, onların hiç durmadan okuduklarını anlatmaya çalış...</p>

    <p>– Bre kardeşim, orası Amerika... New York denen yerde, elini kolunu sallaya sallaya başıboş gezsen, yapılara bakarak dolaşsan, adamın gözünden, kulağından kültür dolar. İşte şu Bursa şehri... Bu sokaklarda devriye gibi gezsen ne olur?..</p>

    <p>Şimdi düşünüyorum da, bu çocukla neden günlerce çene yarıştırdığımı anlayamıyorum. Ama anlamayacak ne var? Koca Bursa’da tek başına kalmışsın. O zaman bir de şiir yazmıştım:</p>

    <blockquote class="poem-plain">
      <p><span epub:type="pagebreak" id="page106" title="106"></span>Bir başınasın</p>

      <p>Başına buyruk değil...</p>

      <p>Şeftalisi var yiyemezsin,</p>

      <p>Güzelleri var sevemezsin,</p>

      <p>İpeklisinden giyemezsin.</p>

      <p>Kaplıcası var giremezsin,</p>

      <p>Bu “şehr-i dil-ârâ”da tek başına...</p>
    </blockquote>

    <p>Bu “şehr-i dil-ârâ”da tek başına kalmışsın. Tanıyanlar kaçar, tanımayanlar korkar, bir asfalt var, ellerin cebinde dön dolaş dur... Cepte metelik nanay, dön şinanay şinanay... Böyle bir durumda kim çıksa karşına, ister istemez konuşacaksın.</p>

    <p>Delikanlı bigün okumam için bir öyküsünü getirdi. Ertesi gün nasıl bulduğumu sordu.</p>

    <p>– Cümle başına gelen harfler, büyük harfle yazılır, dedim.</p>

    <p>– Ben, böyle yazıyorum! dedi.</p>

    <p>– “Dahi” anlamına gelen “de”ler ayrı yazılır, dedim.</p>

    <p>– Boş ver, dedi, ben canım nasıl isterse öyle yazarım.</p>

    <p>Eh, ne yapalım, vicdan hürriyeti var, nasıl isterse öyle düşünür.</p>

    <p>– Soru eki olan “mi”ler de ayrı yazılır, dedim.</p>

    <p>– Yahu, ne kalıplaşmış insanlarsınız, dedi, ben bütün kuralları kaldırıp attım. Kural mural takmıyorum.</p>

    <p>– Noktalama işaretleri de yanlış. Canının istediği yere virgül, canının istediği yere nokta, soru işareti koymuşsun.</p>

    <p>Gerçekten de öyle yapmış. Süs gibi yazının orasına burasına, yerli yersiz noktalama işaretleri serpiştirmiş.</p>

    <p>– Beni kimse anlamıyor yahu, dedi, Türkçe öğretmeniyle de buyüzden atıştık. Herifi dövecektim...</p>

    <p>– Aman aslanım, hikâyen çok güzel...</p>

    <figure><img alt="" src="../Images/p108.png" /></figure>

    <p>Bizim delikanlının bir huyu vardı. Ben o zamana kadar “röntgencilik”in ne olduğunu bilmezdim. Bizim hikâyeci <span epub:type="pagebreak" id="page107" title="107"></span>delikanlı röntgenciymiş. Hem tek başına değil. Bunlar, Bursa’ da epiy kalabalıkmış. Gece oldu mu, bu röntgenciler, ellerinde merdiven, kancalı ipler, haydi sokaklara dökülüyorlar. Elektrik direklerine, duvarlara tırmanıyorlar. Evlerin pencerelerinden, içerde neler yapıldığını gözetliyorlar. Bu işin adı röntgencilik. Şimdi bu iş aldı yürüdü, gazetelerin günlük haberleri arasına girdi ya, o zamanlar daha yeni... Doğrusunu söylemek gerekirse, o delikanlı, memleketimizde röntgenciliğin öncülerinden sayılır. Bize tatlı tatlı, röntgencilikte başına gelenleri anlatırdı. Onların arasında, evli barklı, çoluk çocuk sahibi olanlar da varmış. Adlarını bir bir verirdi. İnanılır iş değil. Bursa’da ağırbaşlı, tanınmış, biçok adamları da sayardı. Onlar hep birden, kancalı ipleri bellerine dolar, geceleri ağaç tepelerine doluşurlarmış. Bir gece açık pencereden içerisini seyrederlerken, öylesine heyecana gelmişler ki, artık heyecandan ağacın dalını malını tutamamışlar, olmuş armut gibi, ağaçtan sapır sapır yere dökülmüşler. Aradabir polis, bekçi, onları hırsız diye kovalarmış. Ertesi gün masasının başında çalışacak olan, gözlüklü, göbekli adam, belinde kancalı ip, polisin önünde hababam kaçıyor... Bunlardan biri de bir gece, duvarın üstünde yakalanmış. Röntgenciyim dese bir beter, hırsızım dese iki beter.. Üstelik adamı bekçi de tanıyor. Koca adam, baykuş gibi duvara tünemiş, bir ötmesi eksik... Bekçi el lambasını adamın yüzüne sıkmış:</p>

    <p>– Aman Bey, duvarın üstünde bir hacetiniz mi vardı?</p>

    <p>Adam,</p>

    <p>– Hırsızdı, kovaladımdı... diye bekçiyi zor atlatmış.</p>

    <p>Bu röntgencilerin ileri gelenleri, yaşlıları gündüz oldu mu, genç röntgencilerle senli benli konuşmuyorlar; iş başka, arkadaşlık başka... Yüz göz olmaya gelmez...</p>

    <p>Röntgenciler içinde, gözlükle bile iyi göremeyen yaşlı, miyop bir arkadaşları varmış. Adamın gözleri hiçbişey seçemezmiş <span epub:type="pagebreak" id="page109" title="109"></span>de, dürbün kullanırmış. Karısı adamın hastalığını öğrenmiş, her akşam dürbünü saklarmış...</p>

    <p>– Hanım, ver şu dürbünü...</p>

    <p>Adam, dürbünsüz çıktığı geceler, olanı biteni, ne görürlerse arkadaşları anlatırlarmış da, kulaktan heyecanlanırmış. Bir zifiri karanlık gece adamı almışlar, sokak sokak dolaştırdıktan sonra, kendi evinin arkasındaki dut ağacına çıkartmışlar. Perde açık, içerisi aydınlık. Adamın kızı ile damadının yatak odası... Hep birlikte seyrettikleri kadar seyretmişler. Adam kızını, damadını tanımamış da, en sonunda perdeyi tanımış; dut ağacının tepesinden,</p>

    <p>– Kapa ulan perdeyi! diye kızına bağırır, karga gibi ötermiş.</p>

    <p>O sırada kim kimi duyar...</p>

    <p>İhtiyar kızmış,</p>

    <p>– Tüüü ulan, insan arkadaşına bu namussuzluğu yapar mı? Bundan sonra sizin takımla röntgene çıkmam! diye arkadaşlarına darılmış.</p>

    <p>Bursa dediğin ne kadarcık yer... Röntgenci delikanlıyla gündüz, Bursa asfaltında dolaşıyoruz. Karşıdan bir adam geliyor, diyelim. Şöyle kalıplı bir adam... Bizim röntgenci başlar:</p>

    <p>– Bu adamı görüyorsun ya... Bu, filancadır. Geçen gece...</p>

    <p>Bizi de zorlardı:</p>

    <p>– Aman ne heyecanlı... Bir gece siz de gelin...</p>

    <p>Bursa’ya siyasi sürgün diye gelmişiz. Bir de bir gece bizi polisler, duvarda, damda, ağacın üstünde, elektrik direğinin tepesinde yakalıyor... Ne dersiniz?</p>

    <p>– Gezmeye çıkmıştım... desen olmaz.</p>

    <p>– Kaçıyorum, desen, nereye?</p>

    <p>En iyisi,</p>

    <p>– Uçacaktım! demeli.</p>

    <p>Delikanlıya, bu yaptığı işin çok ayıp olduğunu anlatmaya çalışırdım. O zaman,</p>

    <p><span epub:type="pagebreak" id="page110" title="110"></span>– Ben bunu ahlaksızlık diye yapmıyorum, derdi, ben, toplumun içini öğrenmeye çalışıyorum, içyüzünü. Günün birinde bütün bunları yazacağım.</p>

    <p>Neden şimdiye kadar hiçbir gazetenin aklına bu konu gelmedi, bilmem. Filan zamparanın baştan çıkardığı kadınları, bilmem hangi sarışın bombanın fingirdeştiği erkekleri, çıplaklar kampındaki hayatı, daha bunlar gibi neleri tefrika eden gazetelerimizden biri de, bir röntgencinin maceralarını yazsa, en büyük satışı sağlar. Okur sayısı da böyle böyle artar...</p>

    <p>Bir soğuk gece iki arkadaş titreşiyoruz. Odalarımıza çekildik. Yataklarımıza girdik, yorganları çektik, yine titriyoruz. Bana kalırsa, bu kadar titrememiz yalnız soğuktan değil, daha çok açlıktan... İnsan aç oldu mu, büsbütün uyuyamıyor. Meteliğimiz yok. Çay şeker de bitti. Boyuna titreşiyoruz. Bir sabahı etsek kolay... Hiçbir yolunu bulamasak, Müvellit Tabip’e gider, iki şiir okur, rakı içeriz.</p>

    <p>– Ulan Hızır, ulan Hızır... Göster kendini... Eriş ya Hızır Aleyhisselam!.. Sen de bu sırada gelmezsen, ne işe yararsın?</p>

    <p>Vakit de geceyarısını geçti.</p>

    <p>Kendi kendimi avutuyorum:</p>

    <p>– Böyle zamanlarda haline şükredeceksin. Şimdi bir fırtına çıksa da, üstümdeki damı uçursa, temelli açıkta kalsam, daha mı iyi? Eriş ya Hazret-i Hızır!.. diye feryat ederken, kapı çalınmaz mı?</p>

    <p>Yahu bu saatte Hızır’dan başka kim gelir?</p>

    <p>– Çok bağırdın, Hızır sesini duydu işte...</p>

    <p>– Hızır’ı bırak, bize Hızır gelmez. İster misin Azrail gelsin...</p>

    <p>Merdivenleri indim. Büyük, tahta bir bahçe kapısı var. Kapının arkasındaki kol demirini kaldırdım. Bir de baktım, bizim röntgenci delikanlı.</p>

    <p>– Hoşgeldin...</p>

    <p>Yukarı çıktık. Arkadaşım, delikanlıyı görünce,</p>

    <p><span epub:type="pagebreak" id="page111" title="111"></span>– Tam sırasıdır, dedi, haydi biz de röntgene çıkalım...</p>

    <p>Delikanlı, bize bir kutu uzattı.</p>

    <p>– Size pasta getirdim, dedi.</p>

    <p>Kardeşim, bu senin Hızır dediğin, elini kolunu sallayarak, ben Hızır Aleyhisselamım, diye kendini takdim etmez. İşte böyle, başka bir insan kalıbında gelir. Delikanlı biraz oturdu, gitti. Biz de pastalara saldırdık. On pasta... Arkadaşım üçüncü pastayı yuttu.</p>

    <p>– Sana bir koku geliyor mu?</p>

    <p>– Ne kokusu?</p>

    <p>– Pastada bir koku var.</p>

    <p>– Yok yahu, mis gibi...</p>

    <p>Dördüncü pastayı da yuttu.</p>

    <p>– Tadı bir tuhaf! dedi.</p>

    <p>Çok kötü kızdım. Hızır, gecenin bu vakti pasta göndermiş, onu da beğenmez...</p>

    <p>Beşinci pastayı da yuttu. Yutmasıyla,</p>

    <p>– Aman!.. diye bağırdı.</p>

    <p>Bu “Aman!” karnı doyduğu için keyfinden bağırmaya benzemiyor.</p>

    <p>– Ne oldu? dedim.</p>

    <p>Arkadaş, yere kapaklandı; kıvranmaya başladı:</p>

    <p>– Aman, biz zehirlendik.</p>

    <p>– Yok yahu, ne zehirlenmesi... Ben de yedim, zehirli pastalar hep sana mı geldi?</p>

    <p>– Sus, biz zehirlendik...</p>

    <p>– Bırak allaşkına, çoktanberi pasta yemediğinden, şimdi birdenbire beş pastayı yiyince, miden bozuldu.</p>

    <p>Arkadaşım kendini yerden yere atıyor:</p>

    <p>– Ölüyorum!..</p>

    <p>– Canım hiç olmazsa pastadan ölüyorsun... “Böylesi ölüm, dost başına!” demeye kalmadı, karnımın içinde ne varsa kopu<span epub:type="pagebreak" id="page112" title="112"></span>yor sandım. Bir el, karnımın içine girmiş, midemi, barsaklarımı koparıyor. İçim yanıyor. Ben de kendimi döşemelere attım:</p>

    <p>– Arkadaş bizi zehirlediler.</p>

    <p>– Bizi zehirleyip de ne yapacaklar?</p>

    <p>– Orasını bilmem, bizi zehirlediler!</p>

    <p>İkimiz de kıvranıyoruz.</p>

    <p>– Aman, yoğurt bulalım.</p>

    <p>– Sarımsak da ister misin? Sarımsaklı yoğurt, zehirlenmeye birebirdir...</p>

    <p>– Sarımsaklı olsun...</p>

    <p>– Yahu, ne diyorsun, yoğurt nerde? Biz yoğurdu akşamdan yesek, şimdiye uyumaz mıydık? Para var mı? Para olsa, bu saatte yoğurt nerde?</p>

    <p>Ben, artık, sağlama ölüyoruz, dedim.</p>

    <p>– Şehit gidiyoruz, hürriyet şehidi...</p>

    <p>Şehitlik iyi de, zehirlenmeden şehitlik olsa... İnsan yatağında rahat rahat uyurken, birden şehit olup gitmeli...</p>

    <p>– Ölüyoruz, yoğurt da mı yok? Aman parmağını sok!..</p>

    <p>– Eh ne yapalım... Günümüz bu kadarmış... Şen olsun Bursa şehri...</p>

    <p>İki yumruğumu karnıma bastırdım. Birden, çocuklarım gözümün önüne geldi. Kızım yedisinde, oğlum beşinde... Tüh, bu da mı vardı? Çocukları görmeden... Belki de babalarını sevmeyecekler. Ne yapmışım, ne etmişim, hiç bilmeyecekler. Gözlerimden yaş süzüldü, karnımın acısından mı, kalbimin acısından mı bilmem...</p>

    <p>– Ben sana, bize Hızır gelmez, gelse gelse Azrail gelir, demedim mi?</p>

    <p>Ağrı içinde kıvrana kıvrana sabahı ettik. Sızıp kalmışız. Uyandım, ağzımın içi paslı...</p>

    <p>– Zehire de alıştık, artık ölmeyiz, dedim.</p>
  </article>
</body>
</html>
