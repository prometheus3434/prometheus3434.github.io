<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter3">
  <article class="letter">
    <p class="date">2 Mart 1948</p>

    <p>Kardeşim Haluk,</p>

    <p>Cevabını bugün aldım. Bütün işlerinin arasında şimdi bir de bana mektup yazmak işi çıktı. Bu mektubumu alır almaz hemen mektup yaz. Oda çok soğuk olduğu için kalemi tutamıyorum. Onun için yazım bozuk. Evvela senin mektubuna cevap vereyim.</p>

    <p>1) İdarehaneyi devredelim, 500 lira alırız diyorsun. Senin hesapların ekseriya yanlış çıkıyor. Mesela makine işinde böyle oldu. Eğer hakikaten ve sallantıya uğramadan 500 lira alabilirsek derhal devredelim.</p>

    <p>500 lirayla hiçkimseye muhtaç olmadan 3,5 ay geçinebilirsin diyorsun. Bunun imkânı yok. Enaz ayda 300 lazım. Sebebine gelince. İnsanın iktisat etmesi için bol parası olması lazımdır. Ne <span epub:type="pagebreak" id="page158" title="158"></span>kadar az para olursa o kadar fazla harcanır. Yalnız bana burada 100 lira yetişmez.</p>

    <p>2) Daktilo makinesi düşündürüyor diyorsun. Beni herşeyden evvel, çocuklarım düşündürüyor. Daktilo, şu, bu vız gelir. Seni ne bakımdan düşündürüyor? Elimizden bu kadar çok şey gittikten sonra, düşünme sırası bir kırık daktilo makinesine mi kaldı? 4-5 ay sonra daha yenisini, daha iyisini alabilirim. Derhal sat. Masalar kalsın, icap ederse onları da sat.</p>

    <p>3) Yatağı ambardan şimdilik almama imkân yok. Dediğim gibi, iktisat etmek için bol para lazım. Param olmadığı için otelde kalmaya ve lokantada yemeye mecburum. Elbiseleri acele gönder. Evden çamaşır da al, içine koy.</p>

    <p>4) Ziya Tamburacı’nın mektubunu aynen iade ediyorum.<a class="si-noteref" epub:type="noteref" href="#s1" id="ref_s1">1</a> Mektubu kendisine ver. Ve bu yazılarımı oku. Ben ancak mert olanların yardımını kabul ederim. Bana evvelce kendisini böyle tanıtmıştı. Hadiseler aksini ispat etti. Benim hapiste elim kolum bağlı iken ve çocuklarım evde açken, içinde on parası olmadığı ve bir damla alnının teri bulunmadığı bir maldan menfaatlenen insan, benim prensiplerim dışındadır. Ben kısa zamanda, bir seneye kalmaz, çok daha iyi makineye sahip olabilirim. Fakat o çeşit insanlar, benim itimadımı saflık olarak istismar kurnazlığına kapılır ve hayatlarında rastlayan bu küçücük vesileyi devlet kuşu zannederler. Neticede ne ben kaybederim, ne de öyleleri bişey kazanır. Bunu aynen kendisine okumanı bilhassa rica ederim. Benim gücüme giden maddi ziyan değil, yapılan muameledir.<a class="si-noteref" epub:type="noteref" href="#s2" id="ref_s2">2</a></p>

    <p>5) Gönderdiğin 15 liraya çok teşekkür ederim. Bunu ne müşkül şartlar altında temin ettiğini biliyorum. Fakat çocuklar benden çok <span epub:type="pagebreak" id="page159" title="159"></span>daha mühimdir. Beni değil Bursa’ya, bulutların üstüne atsalar aç kalmam. Uludağ’ın karlarını sıkar, ekmek çıkarırım. Eve haftada enaz 30 lira vermelisin. Artarsa bana gönder.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Ziya Tamburacı, “Markopaşa” yönetimevinin bulunduğu İzzettin Han’da bitişik komşumuz bir mürettipti.</span></aside>

    <aside class="si-footnote" epub:type="footnote" id="s2"><a class="si-backref" href="#ref_s2">2</a> <span class="si-footnote-text">Bu çok ilginç bir olaydır. “Böyle Gelmiş Böyle Gitmez” adlı özyaşam öykümde zamanım olur da yazabilirsem bu olayı ayrıntılarıyla yazacağım. Bir han odasında oluşan bir el dizgisi mürettiphane sahibi Ziya Tamburacı, Osman Pehlivan adında bir adamın oğluydu. Bana çok güvenilir bir kişi gibi görünmüştü. O günlerde Amerika’dan ancak kullanılmış baskı makinesi getirtilebiliyordu. “Markopaşa”dan kazandığım bütün parayı Sabahattin Ali’nin müsrifçe çektikleri dışında böyle bir makine almak için yemeden içmeden biriktirmiştim. Selanik Bankası’ndan akreditif açtırarak bir baskı makinesi getirtmiştik. Böyle bir kullanılmış makinenin Amerika’dan satın alınması için, ticaret kanununun bilmem ne maddesine göre bir matbaanın sahibi olmak gerekiyordu. Ziya Tamburacı üzerine yapmıştım ve makine onun adına gelmişti. Bu baskı makinesinin Istanbul gümrüğüne geldiği gün ben sıkıyönetimce tutuklanmıştım. Tutuklanmamdan sonra Ziya Tamburacı bu makinenin kendisinin olduğunu iddia ederek, makineyi bizim çekmemiz için bizden ayrıca para istiyordu.</span> <span class="si-footnote-text">Yani içinde 10 parası olmadığı bizim makinemizi bize satacaktı. Ben askeri cezaevinde tutukluydum. O sırada Sabahattin Ali de Üsküdar’da Paşakapısı Cezaevi’nde tutukluydu. Elimizin kolumuzun bağlı olduğu öyle bir zamanda Ziya Tamburacı insanlığını ortaya koymuştu. Sonunda bu makine gümrükteyken satıldı ve hiç para alamadım. Ziya Tamburacı havadan payını almıştı.</span></aside>
  </section>
</body>
</html>
