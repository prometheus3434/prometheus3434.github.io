<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter23">
  <article class="letter">
    <p class="date">İstanbul: 21/4/948</p>

    <p>Kardeşim Aziz,</p>

    <p>Mektubunu öyle bir zamanda aldım ki, sayfalar bağlanmış ve basılmaya verilmişti. Esasen senin cevabında da yazdığın gibi herkes benim bu anketi açmakta haklı olmadığımı söylüyor ve nasıl olsa arzu edilen cevabın verilemeyeceğini ben bilmiyor muyum ki bu <span epub:type="pagebreak" id="page179" title="179"></span>anketi açıyorum diyorlar. Bu yanlış düşüncenin bu sayımızda cevabı var. Fakat esas olan dava bu mecmuaya çok ciddi ve akademik bir mahiyet vermek isteyişim, kin ve nefretin yazılarını değil, idealin, bu ideale giderken önümüze çekilen bütün setlere rağmen itidalini, soğukkanlılığını ve efendiliğini kaybetmeyen yazıların bu mecmuaya girmesini istiyorum. Tatlı dil yılanı kovuğundan çıkarabilir. İlmi ifade az inkâr edilebilir. Fakat zamanın cereyanlarını hareketlendiren ve ekseriyetin diye gösterilen hattı zatında muayyen mürtecilerin fikirleri olan demarşların yazıları ise derhal sizin de ifade ettiğiniz gibi okunmaya fırsat verilmeden parçalanır. Bu sebeple ben mecmuaya ağır bir ahenk vermek niyetindeyim. Sizin yazınızı da çok yakın bir dostuma okuttum. Çünkü ben eski Türkçe bilmem. Mevzuya girişiniz fevkaladedir. Açtığım münazaraya çok uygundur. Ancak bu yazınızı 3. sayımıza yetiştirebileceğim. Çünkü ona cevap mahiyetini taşıyan bir yazı tedariki de icap eder. Bu suretle daha tesirli hareket etmiş oluruz.</p>

    <p>Belki siz de yakında gelirsiniz. O zaman daha yakından temas ederiz. Birbirimize çok faydalı olabileceğimize kaniyim.</p>

    <p>Sabırlar diler, yarına inanmanızı ve bu bekleyişlerin boş olmayışını bilmenizi dilerim. Kardeşim.<a class="si-noteref" epub:type="noteref" href="#s1" id="ref_s1">1</a></p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">İmzayı okuyamadım ve sözü edilen dergiyi de anımsamıyorum.</span></aside>
  </section>
</body>
</html>
