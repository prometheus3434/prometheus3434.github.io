<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter16">
  <article class="letter">
    <p class="date">16 Mart 948 İstanbul</p>

    <p>Kardeşim Aziz Bey,</p>

    <p>Mustafa’ya göndermiş olduğunuz mektubu ve yazılarınızı aldım. Takdirinize teşekkür ederim. GEVEZE, bugüne kadar büyük <span epub:type="pagebreak" id="page174" title="174"></span>zararları göze alarak çıktı. Hâlâ da zarar etmektedir. Artık öyle bir dereceye vardı ki, çıkaramayacağım. Bugüne kadar dört beş bin liradan fazla masraf yapmış vaziyetteyim. Bu aylar içinde ödenecek iki bin lira para var. Fakat bende iki bin kuruş yok. İşte asıl mesele budur. Bu parayı nerden temin edeceğim. Alacaklı durmaz, istiyor. Mesele mühim. Devam etmek istiyorum, fakat yardım eden yok. Yazı hususunda da zorluk çekiyorum. Sabahattin Bey bir haftadır İstanbul’da olduğu halde bir yazı karalayıp göndermedi. Ne yapalım, eksik olmasınlar.</p>

    <p>Bana gelince, size mahcubum. Geveze’ye çok yazı verdiniz. Fakat ben size hiçbir arkadaşlık yapamadım. Bunu düşündükçe yüzüm kızarıyor. İlk günlerde elimde para vardı. O zaman da vaziyetinizi yakınen bilmiyordum. Şimdiyse çok üzülüyorum.</p>

    <p>Bana mektup yazarsanız iyi edersiniz. Çünkü İstanbul’da yalnızım. Mustafa bile bana yüz eğmektedir. Çünkü onu da tatmin edemiyorum. Ve yatacak yerim yok. Pansiyondan çıktım. Çünkü kira veremiyordum. Sizin idarenin bir köşesinde sabahlıyorum. Herhalde bugün yarın ordan sepetleneceğiz. Hülasa: Durum berbat. Yani boktan. Bu sözlerimle, kendimi Köprü’den aşağı atacağım, demek istemiyorum. Geveze, çıkamayacaktır. Bizim yaşamak ikinci planda kalır. Bana akıl ver. Yazı varsa gönder. Bazı yollar göster. Gözlerinden öperim.</p>

    <p class="align-right margin">Remzi Gürcan</p>

    <p class="align-right">Adres: P.K.708</p>

    <p class="note" epub:type="notice">NOT: Bu mektubun özgünü, Arap harfleriyle yazılmıştır. Kitaplaştırırken, yeni harflerle yeniden yazdım.</p>

    <p class="by">Aziz Nesin, 30 Temmuz 1991</p>
  </article>
</body>
</html>
