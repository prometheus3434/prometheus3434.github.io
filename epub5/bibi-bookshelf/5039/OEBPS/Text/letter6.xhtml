<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter6">
  <article class="letter">
    <p class="date">7 Mart 948 Bursa</p>

    <p>Kızım,<a class="si-noteref" epub:type="noteref" href="#s1" id="ref_s1">1</a></p>

    <p>Bursa’da ev tuttum. Yakında sizi getirteceğim. Senden rica ediyorum. Bursa’ya geleceğini hiçkimse bilmeyecek. Ne annene, ne kardeşine, ne de komşulara söyleyeceksin.</p>

    <p>Gelişiniz şöyle olacak. Yalnız yatak, giyecek ve kap kacak gelecek. Bunlar gayet iyi denk yapılıp sıkıca bağlanacak. Her dengin (belki yalnız bir denk olur) üzerine bir karış kadar bir beyaz bez dikeceksin. Siz vapura bineceğiniz sabah, Haluk bu dengi nakliyat şirketine verecek. Dengin üzerindeki beyaz beze “Nusret Nesin Bursa” yazılacak.</p>

    <p><span epub:type="pagebreak" id="page162" title="162"></span>Hareketten iki gün evvel mektepten Oya’nın kâğıdını alacaksın. Oya’nın gözlük reçetesini de yanına alacaksın. Ve reçete çantanda bulunacak. Başka yere koyma. Buraya en lüzumlu ve enaz eşya gelecek.</p>

    <p>Haluk apartmanı kiraya verecek. Eğer kiraya vermezse, evde kalan diğer bütün eşyalar ve benim kitaplarımın hepsi denk ve sandık yapılarak apartmana taşınacak. Evde masa ve sandalyelerden başka hiçbişey kalmayacak, yok eğer, apartman kiraya verilirse, o zaman, geri kalan eşyaların hepsini, alt kattaki odaya dolduracaksın. Dışarda hiçbişey kalmayacak. Üstüne de iyi ve pahalı bir kilit vuracaksın.</p>

    <p>Hareketten evvel, çilingirden kapıya bir anahtar yaptıracaksın. Ve omuzlanıp kapının açılmaması için, arkadan lazım gelen şekilde çivileyeceksin. Ve hareket edeceğiniz sabah anahtarı Haluk’a vereceksin. Haluk götürüp berber Emrullah’a verecek. O da babama verecek. Bunları harfi harfine ve mükemmel şekilde yapmanı rica ederim. Bilhassa Bursa’ya geldiğinizi kimseye söylememeni tekrar tekrar rica ederim. Mektubu iyice oku, ona göre hareket et.</p>

    <p>Şimdi dinle: Haluk elbiselerimi gönderecek. Ne kadar çamaşır, çorap, mendilim varsa, paket yap, Haluk’a ver. Elbiselerle göndersin.</p>

    <p>Bu mektubu aldığın gün postaya ver. Şu hususlara dair dosdoğru malumat ver.</p>

    <p>1. Çocukların sıhhati nasıl?</p>

    <p>2. Haluk kâfi derecede para veriyor mu?</p>

    <p>3. Borcum var mı? Varsa kimlere ve ne kadar? Bunları ayrı ayrı ve dosdoğru, tastamam bildir.</p>

    <p>Hareket zamanını Haluk size bildirecek. Ve sizi Mudanya’ya kadar Haluk getirecek. Mudanya’da sizi ben karşılayacağım. Vapur Istanbul’dan saat 9’da kalkıyor ve öğleyin 12’de Mudanya’ya geliyor. Sen herzaman hazırlıklı ve tetikte bulun. Belki birdenbire hareket lazım gelir. Haluk’un işi başından aşkın. Onun için sen ona harekâtını uydurmaya mecbursun. Hatta kapı işini daha evvelce yaparsan çok iyi olur. Göreyim seni, dediklerimi harfi harfine yap.</p>

    <p><span epub:type="pagebreak" id="page163" title="163"></span>Hareketinizden bir gün evvel bir ilaç vardır, ondan alacaksınız. Bu ilaç vapur ve tayyare tutmasına karşı iyi gelir. Haluk’a söyle, o bilir o ilaçtan alsın. Çocuklara da, ilacın tarifesine göre ver. Sakın bu ilacı ihmal etme.</p>

    <p>Hepinizin gözlerinden öperim.</p>

    <p class="by">Aziz Nesin</p>

    <p class="margin">Bana Mektubu aşağıdaki adrese yaz: (Soyadı istemez)</p>

    <p>Nusret</p>

    <p>Sıvasiler Mahallesi</p>

    <p>Dere Sok. No. 8</p>

    <p>Bursa</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">İlk eşim Vedia’ya.</span></aside>
  </section>
</body>
</html>
