<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Sürgünün Anıları</title>
  <link href="../Styles/main.css" rel="stylesheet" type="text/css" />
  <meta content="urn:uuid:12d75b4b-1e5f-4fe1-864c-c4e18fe8f704" name="Adept.expected.resource" />
</head>

<body epub:type="chapter" id="letter1">
  <article class="letter">
    <p class="date"><span epub:type="pagebreak" id="page154" title="154"></span>24 Şubat 1948</p>

    <p class="first"><span class="first-letter">K</span>ardeşim Haluk,</p>

    <p>Henüz bugün serbest bıraktılar. Son bir haftada anamdan emdiğim süt burnumdan geldi. Yapmadıklarını bırakmadılar. Sen de benim yüzümden çok çektin. Ödenmesi imkânı olmayan bu iyiliklerine karşı, şimdilik teşekkürden başka bişey elimden gelmiyor.</p>

    <p>Bugün sana telefon edeceğim. Belki konuşamam diye ayrıca bu mektubu yazıyorum.</p>

    <p>Haluk, benim burada iş bulmama imkân yok. Adeta bütün Bursa bir günde beni tanımış gibi. İş vermeleri imkânsız. Yine iş sana düşüyor.</p>

    <p>1) Evi parasız bırakma. Eğer para tedarik edemezsen, idarehanede ne varsa sat. Daktilo makinesi, masa. Her ne varsa sat.</p>

    <p>2) Halil Lütfi’ye söyle. Bütün şartlarını kabul ediyorum. Hiçbir mukabil şartım yok. Sürgünde bulunduğum üç ay zarfında ayda üçyüz lira harcadım. Daha aşağısıyla geçinmeme imkan yok. Istanbul’a geldiğim zaman, her ne verirse, istediği şartlar altında kabul ederim. Yalnız işi uzatmasın. Zenginin gönlü oluncaya kadar fakirin canı çıkmasın. Bu mektubun içine yazdığım eski Türkçe mektubu kendisine ver.<a class="si-noteref" epub:type="noteref" href="#s1" id="ref_s1">1</a> Muhabere ile geçirecek vaktimiz yok.</p>

    <p>3) Haluk, eğer Halil Lütfi kabul ederse, derhal 300 lirayı al. 100 lirasını Vedia’ya ver.<a class="si-noteref" epub:type="noteref" href="#s2" id="ref_s2">2</a> Sonra evdeki bütün eşyalar boşalacak. Apartman taşınacak. Apartmanda bir odaya kitlenecek. Buraya yalnızca yatak, giyecek ve kap kacak gelecek. Şimdiki evde hiçbirşey kalmayacak. Sonra evin kapısı kitlenip sen anahtarı aynı gün berber Emrullah’a vereceksin.<a class="si-noteref" epub:type="noteref" href="#s3" id="ref_s3">3</a> O da hemen babama verecek. Emrullah sorarsa, benim kendisine vermemi tembih ettiğimi söyleyeceksin. Sonra çocukları sen alıp geleceksin. Bana geleceğiniz vapur ve günü telgrafla bildireceksin, Mudanya-Bursa otobüs biletleri Istanbul’da satılıyor. Oradan bilet alacaksın, ben Mudanya’dan sizi karşılayacağım. Sen istersen aynı gün aynı vapurla dönersin. Eğer Bursa’ya gelmek istersen, o zaman üç otobüs bileti alırsın. 100 lirayı eve <span epub:type="pagebreak" id="page155" title="155"></span>verdikten sonra, 50 lirayı nakil masrafı için ayırırsın ve derhal bana 150 lira gönderirsin ki ben burada ev tutayım. Şimdi hazır ev var.</p>

    <p>4) Yatak denginin içine akıl edip de elbiseleri koydunsa çok iyi. Eğer dengi iple bağlamadınsa, hep açılıp dökülmüştür.</p>

    <p>Derhal mektup yaz. Adresim şu:</p>

    <p>Nusret NESİN</p>

    <p>Yol geçen, Cumhuriyet Caddesi</p>

    <p>Türk-Japon Fabrikası boya ustası İbrahim Dosdoğru eliyle.</p>
  </article>

  <section class="si_footnotes" epub:type="footnotes">
    <aside class="si-footnote" epub:type="footnote" id="s1"><a class="si-backref" href="#ref_s1">1</a> <span class="si-footnote-text">Halil Lütfi’ye yazdığım eski Türkçe mektup bu zarfın içinde bulunamadı.</span></aside>

    <aside class="si-footnote" epub:type="footnote" id="s2"><a class="si-backref" href="#ref_s2">2</a> <span class="si-footnote-text">Vedia: O zamanki eşim.</span></aside>

    <aside class="si-footnote" epub:type="footnote" id="s3"><a class="si-backref" href="#ref_s3">3</a> <span class="si-footnote-text">Berber Emrullah; Sultanahmet’te berber dükkânı vardı ve babamın bir dostu idi.</span></aside>
  </section>
</body>
</html>
