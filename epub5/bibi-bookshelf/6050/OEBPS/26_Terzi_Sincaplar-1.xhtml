<html xmlns="http://www.w3.org/1999/xhtml">
	<head>
		<title>26_Terzi_Sincaplar-1</title>
		<link href="css/26_Terzi_Sincaplar.css" rel="stylesheet" type="text/css"/>
	</head>
	<body id="x26_Terzi_Sincaplar" xml:lang="tr-TR">
		<div>
			<p class="BASLIK01" id="toc_marker-1">TERZİ SİNCAPLAR</p>
			<div class="Object-Style-1-copy frame-4">
				<img alt="01_Terzi%20Sincap_01.tif" class="frame-3" src="image/01_Terzi%20Sincap_01_fmt.jpeg"/>
			</div>
			<p class="govde-metin"> </p>
			<p class="govde-metin">	Evvel zaman içinde bir ülke varmış. Ülkedeki insanlar çok çalışkanmış. Kimileri tarımla uğraşır, güzel sebze ve meyve yetiştirirmiş. Kimileri de ticaretle uğraşır, ülkeye güzel mallar getirirlermiş. İnsanların memnun olmadıkları tek şey zalim krallarıymış.</p>
			<p class="govde-metin">	Kral, halkından sürekli, yapamayacağı şeyler ister, yapamadıkları zaman onları cezalandırırmış. Bu yüzden halk çok mutsuz ve tedirginmiş.</p>
			<p class="govde-metin">	Kral, bir gün adamlarıyla halkın arasına çıkmış. Ülkenin terzisine de uğramış. Terzi, “Eyvah, yandım!” diye düşünmeye başlamış. Kral, başlamış saymaya :</p>
			<p class="govde-metin">	–Bana bir elbise dikeceksin. Bu elbiseyi mutluyken giyen mutsuz olacak. Mutsuzken giyen mutlu olacak. Hastayken giyen iyileşecek, iyiyken giyen hasta olacak, demiş.</p>
			<div class="Object-Style-1-copy frame-4">
				<img alt="01_Terzi%20Sincap_02.tif" class="frame-3" src="image/01_Terzi%20Sincap_02_fmt.jpeg"/>
			</div>
			<p class="govde-metin"> </p>
			<p class="govde-metin">	 Terzi de:</p>
			<p class="govde-metin">	– Ama efendim, ben böyle bir elbise dikemem. Lütfen benden başka bir şey isteyin, demiş.</p>
			<p class="govde-metin">	Kral da:</p>
			<p class="govde-metin">	– Ben onu bunu bilmem. Terzi değil misin? Söylediğim gibi bir elbise istiyorum. Tam bir ay zamanın var, demiş.</p>
			<p class="govde-metin">	Terzi:</p>
			<p class="govde-metin">	– Peki efendim, nasıl isterseniz, deyip olduğu yerde yığılıp kalmış.</p>
			<div class="Object-Style-1-copy frame-4">
				<img alt="01_Terzi%20Sincap_03.tif" class="frame-3" src="image/01_Terzi%20Sincap_03_fmt.jpeg"/>
			</div>
			<p class="govde-metin"> </p>
			<p class="govde-metin">	Bir ay değil bin ay olsa terzi böyle bir elbiseyi dikemeyeceğinden eminmiş.</p>
			<p class="govde-metin">	Terzi, o ülkenin en becerikli terzisiymiş. Hatta komşu ülkelerdeki insanlara bile elbise dikermiş. Ama hiç, kralın istediği gibi bir elbise dikmemiş. Adamcağız bu işin içinden nasıl çıkacağım diye düşünmekten uyuyamıyormuş.</p>
			<p class="govde-metin">	Derken günler bir bir geçmiş, elbisenin teslim edilmesine üç gün kalmış. Artık adamcağız komşularıyla, tanıdıklarıyla helalleşiyormuş. Aslanlara yem olacağını düşündükçe tüyleri diken diken oluyormuş. </p>
			<div class="Object-Style-1-copy frame-4">
				<img alt="01_Terzi%20Sincap_04.tif" class="frame-3" src="image/01_Terzi%20Sincap_04_fmt.jpeg"/>
			</div>
			<p class="govde-metin"> </p>
			<p class="govde-metin">	Son gece terzi, ellerini açıp “Allah’ım, aslanlara yem olmak istemiyorum. Ne olur, beni zalim kraldan kurtar!” diye dua etmiş. Güneş’in doğmasına az bir zaman kalmış. Tam bu sırada tavandan sesler gelmeye başlamış. Terzi: “Nasıl olsa farelerdir.” deyip aldırış etmemiş. Fakat sesler giderek artıyormuş. Sonra tavandan üç tane sincap, terzinin masasının üzerine atlamış. Sincaplardan biri yaşlı ve gözlüklü, biri orta yaşlı, diğeri de gençmiş.</p>
			<div class="Object-Style-1-copy frame-4">
				<img alt="01_Terzi%20Sincap_05.tif" class="frame-3" src="image/01_Terzi%20Sincap_05_fmt.jpeg"/>
			</div>
			<p class="govde-metin"> </p>
			<p class="govde-metin">	Yaşlı sincap, terziye:</p>
			<p class="govde-metin">	–	Üzülme terzi kardeş. Biz sana yardım etmeye geldik. Ben bu ülkedeki ormanın terzisiyim. Yanımdakiler de kalfamla çırağım, demiş. </p>
			<p class="govde-metin">	Kaç gündür uyumayan terzi, “Herhâlde rüya görüyorum.” diye düşünmüş. Terzi sincap, devam etmiş:</p>
			<p class="govde-metin">	–Başından geçenleri duyduk. Kötü kral senden sihirli bir elbise istemiş. Bu elbiseyi komşu ülkenin kralına gönderip onun mutsuz olmasını istiyormuş. Bütün bunları bize, evinin duvarında yuvası olan bir güvercin anlattı, demiş.</p>
			<div class="Object-Style-1-copy frame-4">
				<img alt="01_Terzi%20Sincap_06.tif" class="frame-3" src="image/01_Terzi%20Sincap_06_fmt.jpeg"/>
			</div>
			<p class="govde-metin"> </p>
			<p class="govde-metin">	Terzi de gördüklerinin rüya olmadığını anlamış. Heyecandan bayılacak gibi olmuş. Sincaplar, konuşuyormuş, üstelik kralın niyetini de sezmişler. Terzi:</p>
			<div class="Object-Style-1-copy frame-4">
				<img alt="01_Terzi%20Sincap_07.tif" class="frame-3" src="image/01_Terzi%20Sincap_07_fmt.jpeg"/>
			</div>
			<p class="govde-metin"> </p>
			<p class="govde-metin">	– Peki ne yapacağız, demiş. </p>
			<p class="govde-metin">	Usta sincap:</p>
			<p class="govde-metin">	– Meraklanma, önce şu elbiseyi dikelim. Gerisini sen bize bırak, demiş. </p>
			<p class="govde-metin">	Sincaplar, ormana gidip ipek böceğinden kumaş, örümceklerden ip, arılardan iğne alıp gelmişler. Sincaplar elbiseyi dikerken terzi de onları izlemiş. Sonunda ortaya göz kamaştıran bir elbise çıkmış. Usta sincap:</p>
			<p class="govde-metin">	– Şimdi bu elbiseyi güzelce hazırla. Kralın adamları geldiğinde onlara teslim et, demiş. Bu sırada kralın adamları gelmiş.</p>
			<p class="govde-metin">	– Ne oldu kralımızın emrettiği elbise? Yoksa onu dikmedin mi? Eğer dikmediysen ne olacağını çok iyi biliyorsun, demişler. Terzi:</p>
			<p class="govde-metin">	– Hiç kralımızın emrini yerine getirmemek olur mu? Elbiseyi en güzel kumaşımdan, tam kralımızın istediği gibi diktim, demiş.</p>
			<p class="govde-metin">	Adamlar, elbiseyi alıp gitmişler.</p>
			<div class="Object-Style-1-copy frame-4">
				<img alt="01_Terzi%20Sincap_08.tif" class="frame-3" src="image/01_Terzi%20Sincap_08_fmt.jpeg"/>
			</div>
			<p class="govde-metin"> </p>
			<p class="govde-metin">	Kralın vezirlerinden birinin babası çok hastaymış. Vezir, elbiseyi gizlice babasında denemek istemiş. Tam elbisenin olduğu odadan çıktığı sırada kralla karşılaşmış. Kral:</p>
			<div class="Object-Style-1-copy frame-4">
				<img alt="01_Terzi%20Sincap_09.tif" class="frame-3" src="image/01_Terzi%20Sincap_09_fmt.jpeg"/>
			</div>
			<p class="govde-metin"> </p>
			<p class="govde-metin">	– Ne arıyorsun bu saatte burada, demiş. Vezirin heyecandan dili tutulmuş, ağzı kupkuru olmuş.</p>
			<p class="govde-metin">	– Şey kralım, içerdeki elbiseyi çok merak ettim. Siz onu göndermeden önce bir kez ben görmek istedim, bağışlayın efendim, demiş.</p>
			<p class="govde-metin">	Kral:</p>
			<p class="govde-metin">	– Peki kolunun altındaki o paket neyin nesi, diye sormuş.</p>
			<div class="Object-Style-1-copy frame-4">
				<img alt="01_Terzi%20Sincap_10.tif" class="frame-3" src="image/01_Terzi%20Sincap_10_fmt.jpeg"/>
			</div>
			<p class="govde-metin"> </p>
			<p class="govde-metin">	Vezir de zaten bunu sormasından korkuyormuş. “Artık sonum geldi!” diye düşünürken kralın eşi gelmiş.</p>
			<p class="govde-metin">	– Nerelerdesin, sabahtan beri seni arıyorum. Çabuk benimle gel, diyerek kralı götürmüş. Kral, vezirine:</p>
			<p class="govde-metin">	– Seninle yarın görüşürüz, deyip gitmiş. </p>
			<div class="Object-Style-1-copy frame-4">
				<img alt="01_Terzi%20Sincap_11.tif" class="frame-3" src="image/01_Terzi%20Sincap_11_fmt.jpeg"/>
			</div>
			<p class="govde-metin"> </p>
			<p class="govde-metin">	Vezir de hiç vakit kaybetmeden babasının yanına gidip geri gelmeliymiş.  Vezir, babasının yanına gittiğinde apar topar elbiseyi babasına giydirmiş. Sonra geri dönüp kimseye hissettirmeden elbiseyi yerine koymuş. Vezirin babası, elbiseyi giyince iyileşmiş. </p>
			<p class="govde-metin">	Kralın niyeti, elbiseyi komşu ülkenin kralına göndermekmiş. Çünkü komşu kral çok iyi ve  mutlu bir insanmış. Kötü kral, elbiseyi ona hediye edip onun mutluluğunu bozacakmış. </p>
			<p class="govde-metin">	Kral, sabah olunca elbisenin hazırlanıp iyi krala götürülmesini emretmiş.  Elbisenin nasıl bir şey olduğuna bile bakmamış. “Bu elbiseyi giyince kral hastalanır. Böylece onun ülkesi de benim olur.” diye düşünüyormuş.</p>
			<div class="Object-Style-1-copy frame-4">
				<img alt="01_Terzi%20Sincap_12.tif" class="frame-5" src="image/01_Terzi%20Sincap_12_fmt.jpeg"/>
			</div>
			<p class="govde-metin"> </p>
			<p class="govde-metin">	Bu arada bütün olup bitenleri sincaplar, ormandaki Yüce Kartal’a anlatmışlar. Yüce Kartal da sihirli elbiseyi iyi kralın atmacasına anlatmış. Atmaca da gelecek olan elbisenin özelliklerini iyi krala anlatmış. Kral, bu iyiliklerinden dolayı da ormandaki bütün hayvanlara iki yıl yetecek yiyecek dağıtmış.</p>
			<div class="Object-Style-1-copy frame-4">
				<img alt="01_Terzi%20Sincap_13.tif" class="frame-3" src="image/01_Terzi%20Sincap_13_fmt.jpeg"/>
			</div>
			<p class="govde-metin"> </p>
			<p class="govde-metin">	Çok geçmeden kötü kralın adamları sihirli elbiseyi getirmişler. “Yüce kralımızın iyi niyet hediyesidir.” demişler. İyi kral:</p>
			<p class="govde-metin">	– Kralınıza çok teşekkür ederim. Benim de bir elbisem var. Bu elbiseyi giyen dünyanın en zengin insanı olur. Üstelik bu elbiseyi giyen kişinin ömrü uzar. Ben de bu elbiseyi sizin kralınıza daha sonra göndereceğim, demiş. </p>
			<p class="govde-metin">	İyi kral, sihirli elbisenin özelliklerini önceden öğrenmiş. Bunun için ülkesinde ne kadar hasta ve üzgün insan varsa hepsine elbiseyi giydirmiş. Böylece iyi kralın ülkesinde hasta ve üzgün insan kalmamış.</p>
			<div class="Object-Style-1-copy frame-4">
				<img alt="01_Terzi%20Sincap_14.tif" class="frame-3" src="image/01_Terzi%20Sincap_14_fmt.jpeg"/>
			</div>
			<p class="govde-metin"> </p>
			<p class="govde-metin">	Daha sonra elbisenin rengini değiştirip boyatmış. Adamlarıyla birlikte kötü krala geri göndermiş. Gelen elbisenin rengi değişik olmasına rağmen vezir elbiseyi tanımış. </p>
			<p class="govde-metin">	– Sevgili kralım, bu elbiseyi giymeseniz iyi olur. İçimde kötü bir his var, demiş. Kral:</p>
			<p class="govde-metin">	– Ne demek içimde çok kötü bir his var? Yoksa sen benim dünyanın en zengin ve en uzun yaşayan insanı olmamı istemiyor musun? Nöbetçiler, derhal bu veziri zindana atın, demiş.</p>
			<div class="Object-Style-1-copy frame-4">
				<img alt="01_Terzi%20Sincap_15.tif" class="frame-3" src="image/01_Terzi%20Sincap_15_fmt.jpeg"/>
			</div>
			<p class="govde-metin"> </p>
			<p class="govde-metin">	Kötü kral dünyanın en zengin insanı olacağını düşünüyormuş. Bu yüzden vakit kaybetmeden elbiseyi giymiş. Hatta o gece elbiseyle yatmış. Sabah kalktığında bir de ne görsün! Sanki doksan yaşında gibiymiş. Yemek yiyecek, hatta konuşacak hâli bile kalmamış. Çok geçmeden şiddetli bir şekilde hastalanmış, ülkesini yönetemeyecek hâle gelmiş. </p>
			<div class="Object-Style-1-copy frame-4">
				<img alt="01_Terzi%20Sincap_16.tif" class="frame-3" src="image/01_Terzi%20Sincap_16_fmt.jpeg"/>
			</div>
			<p class="govde-metin"> </p>
			<p class="govde-metin">	Ülke halkı kötü kral başlarından gidince bayram yapmış. Dedeler ve nineler, senelerce kötü kralın başından geçenleri torunlarına anlatmışlar. O devirde yaşayan çocuklar, yapılan kötülüklerin bir gün insanın kendisine döneceğini iyice öğrenmişler.</p>
			<p class="govde-metin">	İyi kral, kötü krala çok uzak bir köyde bir kulübe ve biraz da toprak vermiş. Ömrünün gerisini burada geçirecekmiş. Küçük kulübenin yanında bir meşe ağacında da her zaman bir sincap ailesi yaşamış.</p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
		</div>
	</body>
</html>