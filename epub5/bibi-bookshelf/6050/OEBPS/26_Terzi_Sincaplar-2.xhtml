<html xmlns="http://www.w3.org/1999/xhtml">
	<head>
		<title>26_Terzi_Sincaplar-2</title>
		<link href="css/26_Terzi_Sincaplar.css" rel="stylesheet" type="text/css"/>
	</head>
	<body id="x26_Terzi_Sincaplar" xml:lang="tr-TR">
		<div>
			<p class="BASLIK01" id="toc_marker-2">ZÜMRÜT KUYU</p>
			<p class="govde-metin">	</p>
			<p class="govde-metin">	Evvel zaman içinde insanların çok mutlu olduğu bir şehir varmış.</p>
			<p class="govde-metin">	Bu şehrin etrafı  denizlerle çevriliymiş. Ülkenin ormanları çok, havası tertemizmiş. Şehrin çok yetenekli olan valisi, şehrin gelişmesi için elinden geleni yaparmış.	</p>
			<p class="govde-metin">	Çok yaşlı olan vali, ölmeden önce iki oğlundan birini yerine geçirmek istiyormuş. Fakat hangisini geçireceğine karar veremiyormuş.</p>
			<div class="Object-Style-1-copy frame-4">
				<img alt="05_Zumrut%20Kuyu_01.tif" class="frame-3" src="image/05_Zumrut%20Kuyu_01_fmt.jpeg"/>
			</div>
			<p class="govde-metin"> </p>
			<p class="govde-metin">	Bir gün vali, şehirde bir araştırma yapılmasını emretmiş. Hangi oğlu daha çok seviliyorsa onu yerine geçirecekmiş. Araştırma sonuçlarına göre küçük oğlu daha çok seviliyormuş.</p>
			<p class="govde-metin">	Bu durumu öğrenen büyük oğul, kardeşini çok kıskanmış. “Ne yapıp edip kardeşimi buralardan uzaklaştırmalıyım.” diye düşünmüş. Sonra da bir plan yaparak kardeşinin yanına gitmiş:</p>
			<div class="Object-Style-1-copy frame-4">
				<img alt="05_Zumrut%20Kuyu_02.tif" class="frame-3" src="image/05_Zumrut%20Kuyu_02_fmt.jpeg"/>
			</div>
			<p class="govde-metin"> </p>
			<p class="govde-metin">	– Babam bizi bir sınav yapacak, bu sınavı geçen vali olacak, demiş. Küçük kardeş:</p>
			<p class="govde-metin">	– Nedir bu sınav? Anlat bakalım, demiş. Ağabeyi de:</p>
			<p class="govde-metin">	– Şehrimizin kuzeyindeki denizi aşacaksın. Kıyıya ulaştıktan sonra iki başlı kartalların yaşadığı dağı geçeceksin. Dağı aştıktan sonra bir çöle çıkacaksın. İşte bu çölün ortasında bir kuyu var. Bu kuyunun duvarları saf altındandır ve dibinde zümrütler vardır, demiş. </p>
			<div class="Object-Style-1-copy frame-4">
				<img alt="05_Zumrut%20Kuyu_03.tif" class="frame-3" src="image/05_Zumrut%20Kuyu_03_fmt.jpeg"/>
			</div>
			<p class="govde-metin"> </p>
			<p class="govde-metin">	– Eee, sonra ne olacak?</p>
			<p class="govde-metin">	– Oradan gelirken zümrüt getireceksin. Senden sonra da ben gideceğim. En fazla zümrüt getiren, babamızın yerine geçecek. Eğer bir ay içinde dönmezsen valiliği kaybetmiş sayılırsın, ona göre. Yarın gün doğmadan yola çıkmalısın, demiş.</p>
			<div class="Object-Style-1-copy frame-4">
				<img alt="05_Zumrut%20Kuyu_04.tif" class="frame-3" src="image/05_Zumrut%20Kuyu_04_fmt.jpeg"/>
			</div>
			<p class="govde-metin"> </p>
			<p class="govde-metin">	İyi niyetli küçük kardeş, ağabeyinin söylediklerinin hepsine inanmış. Sabah gün doğmadan yola çıkmış. Küçük kardeşin gemisi, denizi geçerken çıkan fırtına sebebiyle batmış.</p>
			<p class="govde-metin">	Küçük kardeş, denizde yüzerek canını kurtarmaya çalışıyormuş. Bu sırada bir balina genci midesine indirmiş. </p>
			<p class="govde-metin">	Küçük oğul, balinanın midesine indiğini hissetmiş. Orada erimemek için hareket etmeye başlamış. Gencin hareket etmesinden balina o kadar rahatsız olmuş ki yuttuklarını ağzından çıkarmak zorunda kalmış. Balinadan kurtulan genç, biraz daha yüzdükten sonra bir kıyıya ulaşmış.</p>
			<div class="Object-Style-1-copy frame-4">
				<img alt="05_Zumrut%20Kuyu_05.tif" class="frame-3" src="image/05_Zumrut%20Kuyu_05_fmt.jpeg"/>
			</div>
			<p class="govde-metin"> </p>
			<p class="govde-metin">	Kıyıya ulaştığında başının üzerinde dolanan iki başlı kartalları görmüş. Hemen etrafına bakınıp kaçacak bir yer aramış. Karşıdaki dağa doğru bir yol olduğunu fark etmiş. Dağa doğru koşmaya başlamış. Bu sırada bir kartal ona doğru süzülüyormuş. Can havliyle kendini kayalıkların arasına atınca kartaldan kurtulmuş. Hem biraz kendine gelebilmek hem de kartallardan kurtulmak için beklemiş. </p>
			<div class="Object-Style-1-copy frame-4">
				<img alt="05_Zumrut%20Kuyu_06.tif" class="frame-3" src="image/05_Zumrut%20Kuyu_06_fmt.jpeg"/>
			</div>
			<p class="govde-metin"> </p>
			<p class="govde-metin">	Küçük kardeş gizlice dağı aşmış. Sabaha doğru bir ormana ulaşmış. Bu sırada bir kükreme sesi duymuş. Karşıdan bir aslan geliyormuş. </p>
			<p class="govde-metin">	Aslan, gence doğru koşarak ilerliyormuş. Genç ise var gücüyle kaçmaya başlamış. Sonra, bir ağaca tırmanmış. Gencin tırmandığı bu ağaç bir piton yılanının yuvasıymış.</p>
			<div class="Object-Style-1-copy frame-4">
				<img alt="05_Zumrut%20Kuyu_07.tif" class="frame-3" src="image/05_Zumrut%20Kuyu_07_fmt.jpeg"/>
			</div>
			<p class="govde-metin"> </p>
			<p class="govde-metin">	Aslan bile yılanı görünce canını kurtarmak için oradan uzaklaşmış. Genci gören yılan öyle bir tıslıyormuş ki gencin yüreği yerinden hoplamış. Yılanın bir dişinin boyu, gencin kafası kadarmış. Korkudan kollarında derman kalmayan genç, yere düşmüş. </p>
			<p class="govde-metin">	Yere düştüğünde bir de bakmış, aslan yok. Kendini toplayıp kaçmaya devam etmiş. Aslan ise avının kaçtığını görünce tekrar kovalamaya başlamış. Bu defa gencin önüne bir kuyu çıkmış. Canını kurtarmak için kendini kuyuya atmış. </p>
			<div class="Object-Style-1-copy frame-4">
				<img alt="05_Zumrut%20Kuyu_08.tif" class="frame-3" src="image/05_Zumrut%20Kuyu_08_fmt.jpeg"/>
			</div>
			<p class="govde-metin"> </p>
			<p class="govde-metin">	Kuyunun içi su yerine bal şerbetiyle doluymuş. Duvarları ise saf altındanmış. Kuyunun dibinde ise dünyanın en değerli zümrütleri varmış. Bal şerbetinden kana kana içen genç, kendine gelmiş. İçinden: “İşte ağabeyimin bahsettiği kuyu burası olmalı.” diye geçirmiş.</p>
			<p class="govde-metin">	Sonra elindeki zümrütlere bakarken kuyunun ağzında bekleyen aslanı görmüş. Aslan eğilip de kuyunun içine bakmış. Zümrütlerin ışıltısından gözleri öyle bir kamaşmış ki hiçbir şey göremez olmuş. Genç, aslanın etrafı göremediğini anlamış. Zümrütleri ve altınları yanında getirdiği çuvala doldurmuş.</p>
			<div class="Object-Style-1-copy frame-4">
				<img alt="05_Zumrut%20Kuyu_09.tif" class="frame-3" src="image/05_Zumrut%20Kuyu_09_fmt.jpeg"/>
			</div>
			<p class="govde-metin"> </p>
			<p class="govde-metin">	Kuyudan çıkıp aslanın yanından yürüyerek geçmiş. Aslan, gözleri kamaştığı için genci fark edememiş.</p>
			<p class="govde-metin">	Genç adam, ormanda giderken aynı yılan yine karşısına çıkmış. Yılan:</p>
			<p class="govde-metin">	– Sıssss! Bu defa seni elimden kim kurtacak bakalım, sısssss, demiş.</p>
			<div class="Object-Style-1-copy frame-4">
				<img alt="05_Zumrut%20Kuyu_10.tif" class="frame-3" src="image/05_Zumrut%20Kuyu_10_fmt.jpeg"/>
			</div>
			<p class="govde-metin"> </p>
			<p class="govde-metin">	Genç, ne yapayım ne edeyim diye düşünürken yılan onun üzerine atlamış. Gencin  çuvalındaki zümrütler dökülmüş. Yılanın gözü zümrütlerin ışıltısından öyle bir kamaşmış ki kaçacak karanlık bir yer aramış. Genç de zümrütlerini toplayıp yoluna devam etmiş.</p>
			<p class="govde-metin">	Genç, bir süre sonra iki başlı kartalların olduğu dağa gelmiş. Hemen zümrütlerden kendine bir taç yapmış. Öylece yoluna devam etmiş. Tabi ki zümrütlerin ışıltısından hiçbir kartal ona saldıramamış. Çünkü zümrütlerin parlaklığından kartallar da onu göremiyormuş.</p>
			<p class="govde-metin">	İki başlı kartalların yaşadığı dağı da geçen genç, denizin kıyısına gelmiş. Denizin kenarında hemen kendine bir sal yapmış ve yola koyulmuş. Ne deniz dalgalanmış ne de ona balık saldırmış. Hiçbir zarar görmeden babasının sarayına gelmiş.</p>
			<p class="govde-metin">	Küçük oğlunu sağ salim karşısında gören vali, gözyaşlarını tutamamış.</p>
			<div class="Object-Style-1-copy frame-4">
				<img alt="05_Zumrut%20Kuyu_11.tif" class="frame-3" src="image/05_Zumrut%20Kuyu_11_fmt.jpeg"/>
			</div>
			<p class="govde-metin"> </p>
			<p class="govde-metin">	Hemen:</p>
			<p class="govde-metin">	– Anlat bakalım, nerelerdesin kaç zamandır? Bu kadar zamandır ne yedin ne içtin? Nasıl hayatta kalmayı başardın, diye sormuş. </p>
			<p class="govde-metin">	Küçük oğul başından geçenleri bir bir anlatmış. Sonra babası:</p>
			<p class="govde-metin">	– Ağabeyini gördün mü? Onu, senin peşinden göndermiştim. Benden izinsiz seni nerelere göndermiş.  Söyle onu gördün mü, diye sormuş.</p>
			<p class="govde-metin">	Genç:</p>
			<p class="govde-metin">	– Görmedim babacığım, demiş.</p>
			<div class="Object-Style-1-copy frame-4">
				<img alt="05_Zumrut%20Kuyu_12.tif" class="frame-3" src="image/05_Zumrut%20Kuyu_12_fmt.jpeg"/>
			</div>
			<p class="govde-metin"> </p>
			<p class="govde-metin">	Hemen ertesi gün küçük oğul, şehrin yeni valisi olmuş. Aradan çok zaman geçmemiş. Yeni vali getirdiği zümrütlerle şehrini dünyanın en zengin şehri yapmış.</p>
			<p class="govde-metin">	Valinin ağabeyi ise kardeşinin peşinden denize açıldığında gemisi batmış. Canını zor kurtarıp kendini bir sahile atmış. Sahiline çıktığı ülke Kokulu Ülke’ymiş.</p>
			<div class="Object-Style-1-copy frame-4">
				<img alt="05_Zumrut%20Kuyu_13.tif" class="frame-3" src="image/05_Zumrut%20Kuyu_13_fmt.jpeg"/>
			</div>
			<p class="govde-metin"> </p>
			<p class="govde-metin">	Kokulu Ülke’de çok güzel çiçekler varmış. Bu yüzden ülkeye bu isim verilmiş. Ülkede gemi olmadığı için de bu yabancı bir daha geri dönememiş. Zaten ülkenin insanları, gelen bu yabancıyı çok sevmişler ve onu başlarına kral yapmışlar. </p>
			<p class="govde-metin">	Gökten üç zümrüt düşmüş. Biri bu masalı yazana, biri okuyana, biri de dinleyen herkese...</p>
			<div class="Object-Style-1-copy frame-4">
				<img alt="05_Zumrut%20Kuyu_14.tif" class="frame-3" src="image/05_Zumrut%20Kuyu_14_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
		</div>
	</body>
</html>