<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>GÜLEN AZAP HANI<a id="footnote1"></a><sup class="calibre4"><a href="#bookmark1">1</a></sup></p>
<p class="calibre1">— Neden Gülen Azap Hanı olmuş buranın adı?</p>
<p class="calibre1">— Azap gülmüş.</p>
<p class="calibre1">— Nasıl azap? Azap güler mi?</p>
<p class="calibre1">— Neden gülmeyecekmiş?.. Adam adamlıktan çıkar mı, azap olmayla?.. “Bahtına tüküreyim senin Deli Azap” demiş besbelli ölürken... “Tipi bastırmayaydı, beli aşaydın sağlıkla, sardındı Benli Hanım’ı” demiştir de gülmüştür...</p>
<p class="calibre1">— Kim Benli Hanım?</p>
<p class="calibre1">Hacı paşaların Benli Hanım... Bu iş, biz doğmadan öncelerin işi... İstanbul padişahının ferman yürüttüğü zamanların...</p>
<p class="calibre1">— Azap lafı şaşırttı beni...</p>
<p class="calibre1">— Neden? Azap yok mudur sizin oralarda? Biz Azap deriz... Bildiğin hizmetkar, Kürtler maraba derler...</p>
<p class="calibre1">— Anladım... Tipiye mi yakalanmış bu Azap?</p>
<p class="calibre1">— Kar bastırmış ... Beli aşabileydi bir şey yoktu. Osmanlı’da ne arasın bugünün kar makinesi? Padişah zamanı, kar bastırdı mı bitti. Kabayel esmeyince leşlerini geriyle vermez kar kısmı... Kabayeli bildin mi, abrul başlarının kabayelini ... Adama kar gibi vurur da kabayel, kara kor gibi vurur kurban olduğum... Kabayel esip karları, eritince bulunmuş Deli Azap'ın leşi, bakmışlar sımakalmış fukara oğlan, bakmışlar torbasında kafam gibi İstanbul kavunu ...</p>
<p class="calibre1">— İstanbul nesi?</p>
<p class="calibre1">— Biz İstanbul kavunu deriz... Bildiğin kavun yemişi...</p>
<p class="calibre1">— N’olacak?</p>
<p class="calibre1">— Hacıpaşaların Benli Hanım hastalanmış... Kavun diye diretmiş ... Kasabaya birini salacak olmuşlar. .. Kızın nişanlısı Alay Bey’in oğlu, zemheride beli aşmayı gözüne kestirememiş... Hacı-paşa'dır bozmuş nişanı, tellal çıkarmış köye ... “Kavunu yetiştiren Benli Hanım’ı alır” demiş ... Ağzında arslan getiren nice yiğitler göze almamış... O zamanın ünlü eşkıyası Kurtoğlu derler bir yiğit varmış ki nice alaylar bozmuş bir efe. Bin altınlık Arap kısrağı çekmiş, yola kapanmış ... Belin alt başında kısrak direnmiş adam gibi... Gitmezlenmiş ... Kurtoğlu ne ettiyse güç yetireme-miş kısrağa... Hayvan yokuşa saracağı yerde, atarmış kendini şarampole... Kurtoğlu, öküz siniri kırbacı paralamış, ama boşuna... Rezilliği göze alıp dönmüş...</p>
<p class="calibre1">— Bu kez bahtım Deli Azap mı deniyor?</p>
<p class="calibre1">— Deli Azap... Meğerse kıza tutkunmuş şunca zamandır deli oğlan... Çekmiş çarıkları, sokmuş beline lüveri, “Ya Allah” demiş uğramış ... Fırtınayı yarıp beli aşmış, ne dersin, kurt gibi ulu-yaraktan... Kasabaya yetişmiş ikindi vakti, Benli Hanım'ın tutukluğuyla masal kitabının Ferhat pehlivanı hesabı... Kavunu bulmuş... Kasabalı her ne kadar, “Gel oğlum Deli Azap ... Gün kavuştu. Sen gece vakti Kanlıbel’i aşamazsın, kan yarsan kurda kuşa yem olursun” dediyse de söz geçirememiş...” Bre yassıl Kanlı</p>
<p class="calibre1">Gedik! Ben ona tutkunluk mu derim, Benli Hanım’ın uğruna canı başı ortaya koymayınca..." deyip haylamış Deli Azap... Hayla-mış o haylayış... Gediğin alt başını tuttuğunda vakit yatsıya yakınmış Allah bilir ama...” demiş kasabalı... Çünkü, yatsı ezanı okunurken Benli Hanım’ın soluk benzi kızarmış az biraz, donuk gözleri ışılamış çıra gibi... Davranıp doğrulmuş üç aydır başını şu yana çeviremeyen fukara.. “Bir şey mi istedin kızım? Su vereyim mi” diye sormuş anası. .. Gülmüş Benli Hanım... “Şu kaç para... Deli Azap’ın kavunu geldi yetişti anacığım senin haberin yok” demesiyle can kuşunu salıvermiş gülerekten ... Aylar geçmiş Deli Azap'tan haber yok. .. Deli mart toplanıp göçmüş... Ab-rul ayın kabayeli görünmüş Mekke-Medine yönlerinden ... Kabayel yetişmeyince bizim buraların karı buzu çözülüp kalkmaz kıyamete kadar... O yüzden kabayele “Adama kar gibi, kara kor gibi” denilmiştir. Kabayel dereleri dolduran imansız kan kürüyün-ce Deli Azap’ı bulmuşlar. “Yıkılmamıştı Deli Azap” diye anlatmış bulanlar, “Koşar gibi direnirken katılmış da, karpuz torbasını Hacıpaşaların çiftliğe doğru uzatakomuştu, Benli Hanım'a yetiş-tiresiye...” Yüzü de bir güleçmiş ki Deli Azap’ın, “Yürek ferahlığını biz bu Deli Azap'ta gördük” demiş bulanlar.</p>
<p class="calibre1">— Benli Hamm'm yanına mı gömmüşler Deli Azap’ı sonra götürü? ..</p>
<p class="calibre1">— Ne işi var Azap kısmının Benli Hanım gibi bir paşa kızının yanında?</p>
<p class="calibre1">— Masallarda böyledir de...</p>
<p class="calibre1">— Masal başka... Bu gerçek. .. Göstermedi mi kamyonun şoförü sana yokuşun alt başında Deli Azap'ın mezarını?.. Yolun sağında ... tnerken bir cigara içimi. çıkarken iki cigara içimi çeker. Derenin karını sökeymiş hani belki tutarmış da ölümü alt edermiş fukara oğlan...</p>
<p class="calibre1">— O zaman da var mıymış bu han burda?</p>
<p class="calibre1">— Deli Azap'ın işi o kadar eski değil... Bu hana geldin mi, bunun yapısı Battal Gazi’ye dayanıyor. Bildin mi Battal Gazi Sultan’ı?</p>
<p class="calibre1">— Bildim ...</p>
<p class="calibre1">— Tamam... Bura Ceneviz yapısı... Kale diye yapmış Cenevizli... içine demir giyimli askerini doldurmuş ki, Battal Gazi Sultan’ın yolunu kese de, burdan ileri geçirmeye... Kurban olduğum Battal Gazi Sultan, kırmış günün birinde gâvurun demir giyimli askerini, dua gücüyle göze görünmeden içeri girip bastırıp... Bakmış ki Cenevizli, Battal Gazi Sultan’a demir giyimli askerle baş etmek yok. .. Papaz askerini getirip kondurmuş... Gâvur ecinnisinin binini bir kılla çekip çevirir papaz askeri vardır. Papazlar tılsım gücüyle bozmuşlar, fukara Battal Gazi Sul-tan'ımızın oyunlarını ... Kurban oldugum Battal Gazi Sultan'ımız bakmış ki, Ceneviz’in papaz askerine kendi başına güç yetireme-yecek, Hak tutkunu Derviş Yunus Abdal’ımızı istemiş... Bildin mi, sen bu Hak tutkunu Derviş Yunus Abdal'ımızı?</p>
<p class="calibre1">— Evet...</p>
<p class="calibre1">— Deyişlerini de bildin mi?</p>
<p class="calibre1">— Bildim.</p>
<p class="calibre1">— Sizin oralarda yoktur Derviş Yunus Abdal oysa... Osmanlıyı canı sevmemiş de gitmemiş sizin oralara... Biz böyle biliriz.</p>
<p class="calibre1">— Gitmedi evet... Bizden duyanlar bakmışlar ki gitmiyor, kalkıp gelmişler. <span class="calibre2">“Ben Yunusu biçareyim/Aşk elinden avare-yMBaştan ayağa yareyim...</span></p>
<p class="calibre1">— Bildin... Nasıl bildin? Bu Derviş Yunus Abdal bizim Derviş Yunus Abdal’ımız... Bu deyiş onun deyişi. .. Nerden bildin sen peki, bunu böylece...</p>
<p class="calibre1">— Dedim ya, bakmışlar abdal gelmezleniyor, bizimkiler yürümüşler. ..</p>
<p class="calibre1">— İnanasım yok ya, deyişini okudun... Odunculuğu var mı sizin bildiğiniz Derviş Yunus Abdal’ın?</p>
<p class="calibre1">— Olmaz mı? Şeyhine odun çekmiş kırk yıl...</p>
<p class="calibre1">— Sarı yağız şeyhe... Saltuk Sultan’a he mi?</p>
<p class="calibre1">— Tamam...</p>
<p class="calibre1">— İnandım şimdicik, Osmanlı’nın buralara gelip bizim Derviş Yunus’umuzu bulduğuna ...</p>
<p class="calibre1">— Battal Gazi Yunus Abdal’ı istemiş diyordun...</p>
<p class="calibre1">— İstemiş evet... Bunlar birbirlerini arkalayıp kaleyi almışlar papaz askerinden... Osmanlı’ya böyle böyle diyerek kağıt salmışlar. Osmanlı'dır buraya baldırı çıplak askerini yollamış biraz... Oysa papaz askerinin konduğu yerde baldırı çıplak asker barınabilir mi? Hayır, bannabilemez. Bunları Ceneviz'in ecinnisi birer ikişer boğup atıvermiş... Çevre köylerinden kız oğlan kızlan, gelinleri, körpe oğlanları çekmeseler boğmazdı belki. .. Osmanlı’nın baldın çıplak askeri çok rezillik çıkarmış buralarda... Bereket, gâvurun ecinnisi hakkından gelmiş Osmanlı gâvurunun... Sonunda Osmanlı bakmış ki gâvurlukla olmuyor, bir tabur kavuklu derviş askeri salmış... Onlar beklemişler bir zaman bu gediği... Beklemişler ki, kuş uçurmamacasına... Sonra Osmanlı savaşa girmiş Nemçe gâvuruynan... Unutmuş burdaki derviş askerlerini...</p>
<p class="calibre1">— Onlar da başlamışlar köyleri soymaya...</p>
<p class="calibre1">— Köyleri soymaya mı? Ne soyması?</p>
<p class="calibre1">— <sup class="calibre4">Ö</sup>yle ya .. Unutmuş demedin mi? Burda açlıktan öleceklerine...</p>
<p class="calibre1">— Açlıktan ölme yok .. Kalenin zahrası bir orduya yüzyıl yeter...</p>
<p class="calibre1">— Bu kadarcık yerin neresine koyuluyor bir orduya yüzyıl yetecek yiyinti?</p>
<p class="calibre1">— Kaleyken çevresi bir baştan bir başaymış buranın... Yıldan yıla göçüp buncacık kalmış... Yerin altında odaları, koğuşları, ekin ambarlan var ki bunun, üç gün üç gecede gezemezsin... Merdiveni kırk basamak. .. Yollarını bilmeyen yiter gider. Kuyuları var ki, attığın taş gümleyerek iner gider de dibini bulamaz ebedi... Dereye inen merdivenin kemeri göçmeseymiş, suyu or-dan taşırmışsın canın çekerse... Derviş askerler kocayıp ölmüşler. .. Kaleye ecinniler birikmiş...</p>
<p class="calibre1">— Gavur ecinnisi mi?</p>
<p class="calibre1">— Gavuru müslümanı karışık. .. Nerden mi belli? Bazı yeşil sarıklısı görünür, bazı kara papaklısı... Ecinniler zamanında buraya hiçbir yolcu konamazmış... Bilmeden konanları boğar atarlarmış ecinniler çünkü...</p>
<p class="calibre1">— Sonra?</p>
<p class="calibre1">— Sonrası... Deli Azap, dediğim gibi, Benli Hanım'ın yoluna başını verince ecinniler barınamamış.</p>
<p class="calibre1">— Barınamadığını kim bilmiş de burasını Gülen Azap Hanı yapmış?</p>
<p class="calibre1">— Benim geberesi herifin büyük dedesi...</p>
<p class="calibre1">— Ne demek büyük dedesi?</p>
<p class="calibre1">— Dedesinin babası?</p>
<p class="calibre1">— Neciymiş?</p>
<p class="calibre1">— Hacıpaşagillerin öşür toplayıcısı... Eşkıyalığı var biraz, hocalığı, şıhlığı da var.</p>
<p class="calibre1">— Ne biçim adammış o öyle? Hem öşürcü, hem eşkıya hem hoca hem şeyh?</p>
<p class="calibre1">— Bilmem... Yüz yaşına kadar yaşadığından zanaatın tümüne girip çıkmış besbelli... Eşkıyalığında, zaptiyeler çevirmiş bir gün, can korkusuna buraya girmiş .. “Zaptiye kurşunuyla gebereceğime, gavur ecinnisine boğulmak daha iyi" demiş, büyük kaynatam benim... Zaptiyeler burayı çevirmişler ama pek yana-şamamışlar. “Belasını buldu kendi ayağıyla bu gâvur şeyh ne güzel” demiş ... Üç gün beklemişler kuş uçurtmamacasına... Üç günün sonunda önlerine buraların ünlü . Dişlek Şeyhi’ni alıp girmişler, her yanı aramışlar, leşini bulamamışlar, ünlü Dişlek Tatar Şeyhi, “Hesabı tamamdır” demiş, “Salt boğup bırakmadılar namussuzu, leşini götürüp Kaf Dağı'nın ardına atıverdiler” demiş... Meğerse, kalenin ekin ambarlanna gizlenmişmiş benim büyük kaynatam sonunda, İstanbul padişahının eşkıya affı gelince yüze çıkmış... Zaptiye çavuşu görünce az kalmış ki aklını sıçrata ... “Nerden bu geliş kurban olduğum gâvur şah?” diye eline ayağına düşmüş... “Ecinniler sultanına konuk olduk az biraz dün gücüyle çavuş” demiş benim büyük kaynatam... Buranın Gülen Azap Han’ı olması onun işi... Önceleri kervan hiç konmazmış buraya... Millet ecinni korkusuyla çiğner geçermiş... Olmaya ki, kar mar, duman muman, semel yolu izi kitliye de insan canından beze... Azardan alışmışlar giderek. .. Sonunda öz kaynatam şenlendirmiş burasını Allah uzun ömür vere...</p>
<p class="calibre1">— Sağ mı?</p>
<p class="calibre1">— Sağ ki, domuz gibi...</p>
<p class="calibre1">— Kaç yaşında?</p>
<p class="calibre1">— Ona bakarsan, yüz yirmi... Bilenler, yüz yirmi yoksa da, doksanı tamamladı, yüze yanaştı, demekteler. Lafı cebinde heriftir ki, dünyanın altından üstünden haber vermecesine... Şunca-cık bebeyken çıkmış gurbete, elli yıl gezmiş... Bir gün bakmış ki büyük kaynatam, oğlan yok. .. “Heyvah, Ceneviz papazlarının fareleri mi boğdu oğlanı” diyerek dizini yumruklamış bir zaman.</p>
<p class="calibre1">— Nasıl fare?</p>
<p class="calibre1">— Bu hanın altında fareler vardır ki, her biri kurtçu çoban iti iriliğindedir. Burda kedinin barınmaması neden bakalım? Fareler ossaat avlayıp yerler de ondan... Büyük kaynatam azabı, hiz-metkan, yolcudan birkaç babayiğidi yanına almış, her birinin elinde birer keskin balta, birer deste çıra, girmişler mahzenlere... Aramışlar bir kanş yer bırakmamacasına... Oğlan şurda kalsın, giyiminden el kadar çaput bulunamamış... Gitti gider on beş yaşındaki babayiğit... Elli yıl sonra, döndüğü zaman anlaşılmış alçağın bir Bağdat kervanına gizliden katılıp savuştuğu...</p>
<p class="calibre1"><a id="bookmark2"></a>BIR MASAL</p>
<p class="calibre1">Evvel zaman içinde Mısır beldesinin Ebuzer isimli bir padişahı vardı. Sultan Ebuzer, pehlivan gibi kuvvetli, son derece yakışıklı bir gençti. Vaktinin bütün ilim ve fünununu iyice tahsil etmişti. Millet tarafından da çok seviliyordu. Sahaveti ve merhameti dillere destandı. Babasının vefatı üzerine tahta çıktığı gün ülkesinde davullar çaldırmış.</p>
<p class="calibre1">“Hem kim hakikaten sadakaya ve yardıma muhtaç ise, Sultan Ebuzer’e müracaat etsin” diye tellallar çağırtmıştı. O günden beri hiçbir müracaatçıyı boş döndürmüyordu. Katibine hitaben bir küçük pusula: Katip, pusulayı getirene 100 altın.</p>
<p class="calibre1">Mısır beldesinin genç padişahı Sultan Ebuzer, uzandığı minderden doğrularak ellerini çırptı. İçeriye giren haremağasma!</p>
<p class="calibre1">— Bana hazinedarı çağır! diye ferman etti.</p>
<p class="calibre1">Hazinedar zaten sabahtan beri defterleri ve tediye pusulalarım koltuğunun altına almış, selamlıkta sultan tarafından çağrılmasını bekliyordu. Haremağasmm arkasına düşerek başı önünde yürüdü.</p>
<p class="calibre1">Saray, Nil-i mübarekin kenarına somaki mermerden yapılmıştı. Salonların ortasındaki çemberleri som gümüş havuzlarda sular şırıldayarak akıyor, türlü türlü çiçeklerle müzeyyen küçük avlularda tavus kuşlan ve dünyanın dört bucağından getirilmiş melek gibi cariyeler dolaşıyordu. .</p>
<p class="calibre1">Hazinedar kapıya gelince kavuğunu düzeltti. Cübbesini topladı. Sarı sahtiyandan yapılmış hafif pabuçların tozlarını, ayaklarını yere vurarak silkeledi. Öksürdü. Eşiği iki büklüm geçti. Sene başı . hesaplarını göreceği için yüreğinde hafif bir heyecan vardı.</p>
<p class="calibre1">Sultan Ebuzer, elini salladı:</p>
<p class="calibre1">— Gel bakalım hazinedar başı! Bugün şu hesaplan gözden geçirelim.</p>
<p class="calibre1">— Ferman sultanım!</p>
<p class="calibre1">— Defterleri, pusulaları getirdin mi?</p>
<p class="calibre1">— Getirdim efendimiz.</p>
<p class="calibre1">Hazinedar sedirin önüne diz çöktü. Defteri sultanın önüne açtı. Mushaf-ı şerif kılıfına benzeyen bir atlas torbanın sarkan ibrişim bağını edeple çözdü bu torbanın içinde birtakım küçük kağıt parçalan vardı. Hepsini çıkardıktan sonra, defterdeki kayıtla karşılaştırdıktan sonra sultana uzatmaya başladı. Sultan Ebuzer eline bir kırmızı kalem almıştı. Hazinedarın eline verdiği pusulalara dikkatle baktıktan sonra defterin sahifesindeki rakamın karşısına bir (M) yazıyordu.</p>
<p class="calibre1">Bunlar, Sultan Ebuzer’in, sadaka pusulaları idi. Babası vefat edip kendisi tahta geçti geçeli, tam beş senedir, bu hesabı bizzat kontrol etmeyi adet edinmişti. Padişah olduğu gün, “Sadakaya muhtaç olanlar Sultan Ebuzer’e müracaat etsinler!” diye Mısır diyarının her tarafında davullar çaldırıp tellallar bağırttığı için, fakir fukara doğruca padişaha geliyorlardı. Padişahta gelenlerin hepsini, birer tane mühürlü pusula vererek hazinedara yolluyordu. Beher pusulaya mukabil 100 altın vermeyi kararlaştırmışlardı. Dört senedir, Mısır ülkesinin fukarası üç aşağı, beş yukarı malum olmuştu. Bunlar dört yüz kadar idiler. Bazıları bereketli senelerde 370 kişiye iniyorlar, kurak yıllarda 400, 410 nefere çıkıyorlardı.</p>
<p class="calibre1">Hazinedar, pusulaları verir, sultan deftere (M) çeker, böylece hiç konuşmadan çalışırlarken, bir müddet sonra Sultan Ebuzer kırmızı kalemi yukarı kaldırarak durdu:</p>
<p class="calibre1">— Acayip! dedi.</p>
<p class="calibre1">Hazinedar cevap vermeden, işitmemiş gibi, pusulaları vermeye devam etti. On, on beş pusula daha (M) çekildikten sonra Sultan Ebuzer tekrar durakladı:</p>
<p class="calibre1">— Allah! Allah! diye söylendi.</p>
<p class="calibre1">Hazinedar pusulaları veriyordu. Lakin elleri belli belirsiz titremeye başlamıştı. Yirmi, otuz, kırk, elli pusula daha geçti. Nihayet sultan dayanamadı. Orta parmağındaki yakut yüzüğün fındık büyüklüğündeki taşını kırmızı kırmızı parlatarak beyaz elini defterin üstüne koydu:</p>
<p class="calibre1">— Bu ne hal, diye sordu, bu sene pusulalar ziyadeleşmiş.</p>
<p class="calibre1">Hazinedar, gözlerini hafifçe yumarak, boynunu büktü.</p>
<p class="calibre1">— Evet sultanım, bu sene pusulalar ziyade.</p>
<p class="calibre1">— Neden ziyade oluyor? Kıtlık yok.</p>
<p class="calibre1">— Yok sultanım.</p>
<p class="calibre1">— Taun yok.</p>
<p class="calibre1">— Yok sultanım.</p>
<p class="calibre1">— Harp yok.</p>
<p class="calibre1">— Yok sultanım.</p>
<p class="calibre1">— Yangın, su baskını, hareket-i arz...</p>
<p class="calibre1">— Elhamdülillah yok sultanım.</p>
<p class="calibre1">— Şu halde...</p>
<p class="calibre1">Sultan Abuzerin sesinde bir sertleşme hisseden hazinedar gözlerini testekerlek açarak efendisine baktı. Genç padişahın, kaşları çatılmıştı... Güzel simasını bir kırmızılık kaplamıştı.</p>
<p class="calibre1">Hazinedar kekeledi:</p>
<p class="calibre1">— Şu halde padişahım, ben de şaştım kaldım vallaha!</p>
<p class="calibre1">— Senin istikametini senelerce cennetmekân pederim denemişti. Ben de tecrübe ettim. Korkma fikrini açık söyle, sen de şüphelendin mi?</p>
<p class="calibre1">— Şüphelendim padişahım.</p>
<p class="calibre1">— Neden şüphelendin?</p>
<p class="calibre1">— Bir sahtekarlık oldu sanırım!</p>
<p class="calibre1">— Bunu daha evvel neden haber vermedin.</p>
<p class="calibre1">— Ancak senelik bilançoyu hazırlarken fark enim. Efendimizin sahavetini, mürüvetini, şefkatini ve merhametini alçakça suistimal edebilecekleri tahmin olunabilin mi?</p>
<p class="calibre1">— Dünya bu... Olmaz, olmaz.</p>
<p class="calibre1">— Evet padişahım.</p>
<p class="calibre1">— Demek pusulalanmızdan bir kısmını taklit mi etmişler.</p>
<p class="calibre1">— Zannederim sultanım.</p>
<p class="calibre1">— Hangilerinden şüphelisin?</p>
<p class="calibre1">—' Şüphelendiklerimin kenarına lal mürekkeple bir zarp işareti çizdim sultanım.</p>
<p class="calibre1">— Kaç tane var.</p>
<p class="calibre1">— 364 tane.</p>
<p class="calibre1">— Allah Allah! Hazinemizden bir senede her gün yüz lira dolandırmışlar!</p>
<p class="calibre1">— Bir senede her gün değil padişahım. Sene 365 gün hesap olunur. Bir defasında bizzat efendimizin ihsan buyurduğunuz hakiki pusula ibraz olunarak bedeli ahz edilmiş. Mütebaki günler sahteleri sürülmüş.</p>
<p class="calibre1">Sultan Abuzer birisin tehdit eder gibi başını salladı:</p>
<p class="calibre1">— Anlaşılıyor. Verdiğimiz pusulayı doğruca sana getirmeden bir sahtesini yapmışlar. Sonra o sahte varakayı teksir ederek. ..</p>
<p class="calibre1">—' Ayn’ı keramet buyurdunuz şevketlum, her hal öyle yaptılar.</p>
<p class="calibre1">— işte buna canım sıkıldı. Umumi bir yardımı şahsi menfaat gayesiyle lekelemek, din kardeşlerimizi düşünmemektir. Bu sahtekarlığa cüret edeni bulmağa çalış. Dışanda bizim her ne hesap gördüğümüz elbet tahmin edemezler. Haydi git. Bugün de sahte pusula getiren olur elbette... Dolandırıcıyı senden iki güne kadar mutlaka isterim. Mimlemek şimdilik dursun, haydi bakalım.</p>
<p class="calibre1">— Ferman padişahımın.</p>
<p class="calibre1">Hazinedar geri geri çekilerek odadan dışan çıktı.</p>
<p class="calibre1">Genç Mısır sultanının fena halde canı sıkılmıştı. Derhal baş vezirini huzuruna çağırdı. Satranç oynamaya başladılar.</p>
<p class="calibre1">II</p>
<p class="calibre1">Pusulaların sahtesini imal edip Mısır padişahı Sultan Abuzer-i dolandıran, kısa boylu, sıska, elleri her zaman titreyen bir gençti. Sırtındaki eski maşlah, başındaki kefiye çıkarılınca hazinedar-başı bu delikanlıyı muhtelif kıyafetlerde gördüğünü pekala hatırladı.</p>
<p class="calibre1">Sıska oğlanı, yakasından tutup bir kaç kerre şiddetle sarstı:</p>
<p class="calibre1">— Ne cesaret? Ne cüret! diye bağırdı.</p>
<p class="calibre1">Dolandmcının elleri büsbütün titremeye başlamıştı. Üstünü aradılar. Bir tomar sahte pusula birkaç tane hileli kumar zan, bir deste iskambil kağıdı zuhur etti. Sultan Abuzer’e haber verdiler.</p>
<p class="calibre1">Sultan, vüzera meclisinin başında devlet işlerini müzakere ediyordu.</p>
<p class="calibre1">— Derhal huzuruma getirin habisi! diye ferman etti.</p>
<p class="calibre1">Sıska oğlanla üzerimde çıkan kağıtlan, zarları, iskambilleri</p>
<p class="calibre1">huzur-ı şahaneye getirdiler.</p>
<p class="calibre1">Sultan Abuzer kaşlarını çatarak sordu:</p>
<p class="calibre1">— ismin ne senin?</p>
<p class="calibre1">— Ebu Tarab!</p>
<p class="calibre1">— Nerelisin?</p>
<p class="calibre1">— Kahireliyim.</p>
<p class="calibre1">— Kaç yaşındasın?</p>
<p class="calibre1">— 22 yaşındayım.</p>
<p class="calibre1">— Baban sağ mı?</p>
<p class="calibre1">— Öldü şevketlum...</p>
<p class="calibre1">— Ne iş görürdü?</p>
<p class="calibre1">— Meşhur kumarbaz idi.</p>
<p class="calibre1">— Allah Allah bu da mı meslek?</p>
<p class="calibre1">— Meslektir padişahım. Babamın babası, babamın babasının babası da kumarbaz idiler.</p>
<p class="calibre1">— Bari validene ve sana büyücek bir miras bıraktı mı?</p>
<p class="calibre1">— Şu gördüğünüz zarlarla iskambil kağıdından başka bir şey bırakmadı sultanım!</p>
<p class="calibre1">— Şu halde usta kumarbaz değilmişler.</p>
<p class="calibre1">— Bilakis efendim, hepsi de zara son derece hükmederlerdi. Peder, pederin pederi, onun pederi Osmanlı tavlasında olsun, gülbahar da olsun küşatta olsun, papaz tavlasında olsun, bilhassa barbutta olsun menendsiz idiler. istedikleri zan şıp diyerek kondururlardı.</p>
<p class="calibre1">— Şu halde neden kazanıp ■ sana miras bırakmamışlar?</p>
<p class="calibre1">— iki mesele var. Evvela, çok kazanmışlar. Lakin haydan gelen huya gider. Bir elle almışlar, bir elle savurmuşlar. Rahmetli pederim kumar parası beddualıdır, buyururdu. Karun kadar kazandıktan sonra üç göbek ceddim, sırayla evlatlarına, şu huzurunuzda bulunan zarlarla kağıttan başka bir şey bırakmamışlar.</p>
<p class="calibre1">— Bari sen de bunların hakkından pederin ve ceddin gibi gelir misin?</p>
<p class="calibre1">— Allah’ın izniyle gelirim padişahım.</p>
<p class="calibre1">— Haydi göster bakalım marifetini.</p>
<p class="calibre1">— Baş üstüne efendimiz!</p>
<p class="calibre1">Sıska oğlan, zarları besmeleyle aldı. Elleri durmadan sallandığı için, vakit geçirmeden padişahın yüzüne baktı:</p>
<p class="calibre1">— Hangi zan emir buyurursunuz?</p>
<p class="calibre1">— At bir düşeş.</p>
<p class="calibre1">Kumarbaz oğlu zarları tahtın önüne attı. Padişahla beraber vezir, vüzera da baktılar ve hayret ettiler. Yerde düşeş duruyordu.</p>
<p class="calibre1">— Ala! Bir de düsse at hele...</p>
<p class="calibre1">Oğlan attı, zarlar düsse oturdu. Sonra sırasıyla dört çehar, şeş beş, dubara istediler. Zarlar oğlanın elinden kurtulunca bir kuv-vet-i hafiyye ile yere mıhlanıyormuş gibi, talep ettikleri sayılan gösteriyordu.</p>
<p class="calibre1">Sultan Abuzer’in hayreti geçtikten sonra kaşları çatıldı.</p>
<p class="calibre1">— Elinde böyle bir altın bilezik mevcut iken ne demeye benim hazinemi dolandırıcılık yoluyla soymaya kalkarsın? diye çıkıştı.</p>
<p class="calibre1">— Oğlan hiç tereddüt etmedi, korku alameti de göstermedi.</p>
<p class="calibre1">— Evet dedi, sizin hazinenizi dolandırdım. Bunun cezası ölümdür biliyorum. Lakin şu anda pişman oldum. Şimdiye kadar yaptıklarıma tövbe ettim. Sizden af istemek büyük küstahlık olur, lakin hiç olmazsa bu kumarbaz kulunuzun, cellat satırı altında can verirken hakikaten istiğfar ettiğine inanın.</p>
<p class="calibre1">Sultan Abuzer vezirlerinin yüzüne baktı. Hepsi de çirkin bir koku duyuyorlar gibi yüzlerini buruşturmuşlardı. Kumarbaza sordu:</p>
<p class="calibre1">— iyi bildin seni affetmek doğru olmaz. Fakat mademki can-ı gönülden tövbekar oldum diyorsun. Ölmeden evvel, mührü hü-</p>
<p class="calibre1">mayunumuzu nasıl taklit ettiğini söyle.</p>
<p class="calibre1">— Pek basit sultanım. Yumurtaları kaskatı oluncaya kadar suda pişirdim. Kabukları soyarak mührünüze tatbik ettim. Tersi, yumurta beyazının üstüne çıktı. Bunu pusulaya bastım. Bu muameleyi bir gün sabahtan akşama kadar yapınca, elime tamam 482 tane pusula geçti.</p>
<p class="calibre1">— Bunu da anladık. Aldığın paraları nereye veriyordun?</p>
<p class="calibre1">— Kumara şevketlüm!</p>
<p class="calibre1">— Vay, kumarda seni yutan da mı var?</p>
<p class="calibre1">— Çoook...</p>
<p class="calibre1">— Kimler bunlar?</p>
<p class="calibre1">— Bunlar iki çeşittir sultanım! Birincisi, yutulduğu halde hiç sinirlenmeyenler. İkincisi acemiler. Zaten bu iki cins kumar meraklısından başkası, zar tuttuğumuzu bildiğinden bizimle oynamaz. Ben de bunların karşısında kızarım. Kızdıkça zar ters gelir. Yutulurum.</p>
<p class="calibre1">— Öyleyse hiç kazanmaz mısın?</p>
<p class="calibre1">— Kazanırım.</p>
<p class="calibre1">— Ne zaman?</p>
<p class="calibre1">— Hani o ikinci kısım kumarbazlar vardı ya ... Acemiler. .. Iş-te onlar artık usta olunca, usta olduklarına kanaat getirilince, bende onları kazanmaya başlarım.</p>
<p class="calibre1">— Sinirlenmeyenler kurtulurlar mı?</p>
<p class="calibre1">— Kurtulurlar padişahım. Onlar zaten her yerde, her şeyden kurtulurlar.</p>
<p class="calibre1">— Pekala.</p>
<p class="calibre1">Sultan Abuzer, vezirlerine döndü:</p>
<p class="calibre1">— Söyleyin bakalım. Bu adama ne cezası verelim?</p>
<p class="calibre1"><span class="calibre2">m</span></p>
<p class="calibre1"><a id="bookmark3"></a>FERMANLI HOCA</p>
<p class="calibre1">Çorumlulann “Domuz Farmason” dedikleri mahkeme başkatibi köse sakal Macit Bey, Davavekili Cevdet Bey’e göz kırptıktan sonra Narlıca Köyü’nden Nurettin Hoca'ya döndü:</p>
<p class="calibre1">— Beri bak Uzun imam, dedi, biz Allah sayesinde birkaç kadeh içtik, sen de karnını tıka basa doyurdun. Kahveni eline verdiler. Cigarayı da baca dumanı gibi tüttürmektesin. Bu Cevdet Bey her ne kadar davavekili ise de, ev sahibi bulunmuş... Bize, ilerde çay bile demlese gerektir. .. Diyeceğim şu ki lafa başlamanın tam sırası... Senin haberin yok uzun efendi bu davavekili, bu mübarek perşembe gecesi bizi buraya neden topladı bakalım, padişah sofrası heybetinde sofrayı neden döktü?</p>
<p class="calibre1">Uzun imam gözlüklerinin üzerinden dava vekili Cevdet Bey’in çatık kaşlı ablak suratına baktı. Bir şey demedi.</p>
<p class="calibre1">Macit Bey:</p>
<p class="calibre1">— Niye sustun? diye sordu, bir domuzluğu olduğunu bildin o sebepten sustun değil mi? Evet, davavekili kısmı bir domuzluğu olmayınca kalemi hokkaya bandırmaz. Neredeki sofralar döke ... Doğrusun Uzun Hoca! Domuzluk tamam! Hem de senin başına sarık gibi sanlacak bir domuzluk...</p>
<p class="calibre1">— Haşa! Ne Cevdet Bey’de domuzluk var, ne de domuzluk</p>
<p class="calibre1">bizim başımıza sarılabilir. Senin yüreğinde farmason fesadı olduğundan...</p>
<p class="calibre1">— Farmason fesadına kurban olayım! Sen elden gidiyorsun hey fukara, hünerlerin deftere geçecek ki, sonunda koca bir cilt kitap olacak. .. Sen bu Seyfettin Bey'i olur olmaz Jöntürk sürgünlerinden belleme ... Bunun kalemi üzerine, Osmanlı ülkesinde kalem aramayacaksın. Yazdığı kitapları görsen aklın çatlar. Yan-lannda Kerem kitabı halt etmiş...</p>
<p class="calibre1">Aman bu nasıl bir laf! Kerem kitabına böyle bir söz edilir mi?</p>
<p class="calibre1">Mübarek hak aşığı Kerem sultana dil uzatamla...</p>
<p class="calibre1">— Keşiş kızma sevdalanıp dağ taş sürten serseri yoksa bizi mi çarpacak. Kerem'in Hak aşıklığı nasıl bir Hak aşıklığı ki aklım Aslıhan'a kitlenmiş de sofuyu arkasına alıp gurbete uğruyor.</p>
<p class="calibre1">— Sen Farmason olduğundan bilmezsin. Seyfettin Bey kitap yazmakta ise okumuştur. Keremin serseriliğini Rabbim cümlemize nasip ede ...</p>
<p class="calibre1">— Jöntürk sürgünü Seyfettin Bey, biçimli parmağıyla siyah bıyığının üstünü kaşıyarak gülümsedi.</p>
<p class="calibre1">Cevdet Bey:</p>
<p class="calibre1">— Kerem lafını Allah’m izniyle kapayalım da Nurettin Hoca, dedi, biz şimdi İstanbul gurbeti işinden açalım! Seyfettin bey bir harfini unutmadan kitaba alsın! Namın kıyamete kadar söylensin gezsin! Bilmeyenler bilsin, bilenler ezberine alsın!</p>
<p class="calibre1">— Bilenler ezberine nasıl alabilirmiş bre Macit Bey? Bizim İstanbul gurbeti işimiz öyle debdebeli kitap işi mi? Biz fukara bir köy imamı olup ve de Hak Teala’nın bir edna kulu bulunup... Hem biz kocadık yahu kitaba geçsek de kıymeti yok Bize şimdiden sonrası son nefeste imam...</p>
<p class="calibre1">— Sen eski topraksın! Sen daha sürüneceksin ki kara yılan kaç para eder! Bize kendini acındırmakla sen bu gece hiçbir şey</p>
<p class="calibre1">elde edemezsin hele davran!</p>
<p class="calibre1">Aslına bakılırsa Uzun İmam naz etmiyor, boğazına tıkanan sevinçten kendisini kurtarmaya çalışıyordu, içinden, “Herif bizi kitaba yazacak gördün mü buyur bakalım!” diye fıkır fıkır kaynamaya başlamıştı.</p>
<p class="calibre1">Macit Bey malını öven at cambazı gibi kolunu imamdan yana uzatarak:</p>
<p class="calibre1">— Sen bunun böyle kıvrandığına hiç aldanmayacaksın Seyfettin Bey, dedi, laf bilmediğinden, lafa üşendiğinden ağır almıyor. Tadını çıkarıyor. Bundaki laf Ingilizin hariciye nazırında yoktur. Neden mi? Bizim Çorum’umuzun medresesi gayetle yamandır da ondan ... Bizim medresemiz Yozgat’ın Ankara'nın medreselerine hiç benzemez. Bizde yetişen kara mollanın en sümüklüsü Mekke’ye Medine’ye müftü gider. Uzun Hoca'mıza geldin mi say ki şeytanların mecelle müderrisidir. Şeytanlar bütün namertlikleri bundan belleyip şeytanlık zanaatına öyle girişirler. Beline, bizim Uzun Imam'dan peştamal bağlamamış, ensesine bizim uzun imamın çıraklık şamarını yememiş şeytanı ben şeytandan bile saymam!</p>
<p class="calibre1">Uzun İmam Seyfettin Bey'e mahcup mahcup gülümsüyordu:</p>
<p class="calibre1">— Sağ olsun Macit Bey, bizi sevdiğinden kendi ilmini bizde gösterir, dedi, Farmason Macit Bey dururken şeytan hocalığı bizim ne haddimize!</p>
<p class="calibre1">— işte bu söz doğru! Şimdi Narhca'da köy hocası durduğundan umum şeytanlar üzerine müftü değilsin, kör şeytanlarına karışır oldun. Şakayı bırakalım, meseleyi bilmezsiniz Seyfettin Bey, bu bizim Uzun İmam vaktiyle işe kahretti. Az kalsın Kaf Dağı'nın arkasına göçecekti. Az kala bu devlet kuşu pırradak uçuyordu. Biz vaktinde davranıp “bre medet!" diye eteğine yapıştık da güçle caydırdık. Şimdi de istese gider sizin İstanbul’un</p>
<p class="calibre1">Ayasofya’sma başimam olur.</p>
<p class="calibre1">Uzun lmam:</p>
<p class="calibre1">— Aman beyim, dedi, Macit Bey bizi sevdiğinden... Ne haddimize a herif! Bizden geçti, bizden geçeli hanidir.</p>
<p class="calibre1">— Sen dilediğin kadar gizlen! Mal meydanda...</p>
<p class="calibre1">— El tutmaz göz görmez!</p>
<p class="calibre1">— Göze diyeceğim yok! Şimdi gözlüğünü çekip alının parmaklarını göremezsin... Lakin el tutmaz lafını sen kime söylemektesin. Kafamı kızdırma, Narlıca gelinlerinden on tane şahit indirir. .. Yahu nedir? Kendini bizim Seyfettin Bey’in bilmezliğine getirip süte sokulmamış ak kaşık yerine mi göstereceksin!</p>
<p class="calibre1">Davavekili Cevdet Bey:</p>
<p class="calibre1">— Evet keselim de hoca meseleyi bir güzel anlatsın, dedi, neler canım! Say ki olmuş işleri söylemiyor da cenk kitabı okuyor. Haydi başla hoca! Bir ucundan başla ki namın yeniden dünyayı tutsun, Müslümanlar, “böyle bir ilim deryası, nasıl bir bela! Derinliğinde değme din ulusları gark olurlar da, hırıldayarak boğulurlar!” diyerek parmak ısırsınlar! Başla haydi!</p>
<p class="calibre1">Uzun lmam fazla bekletmedi, derakap bağdaşı çözüp iki dizi üstüne geldi. Gözlüklerini düzeltti. Öksürdü. Nereden başlayacağını araştırır gibi bir zaman ellerine baktı:</p>
<p class="calibre1">“Bu, dediğim mesele eski en azından yirmi, yirmi beş yıl oluyor. Çin'den Hindistan’a, oradan Serendip Adası’na geçtim. Niyetim Hazreti Adem türbesi hacılığı... Yollar gayet korkunçlu... Arslanlar dağı, kaplanlar dağı geçilecek. .. Oradaki arslan kaplan bildiğimiz orman mahluku değil, cin peri arslanları ... Kurşun işlemez ki yanına tüfekli birkaç zeybek ala da gidesin. Haklarından dua kuvvetiyle gelinirse gelinir. . Duası da ayn bir dua... iyice ezberine alacaksın. <sup class="calibre4">Ö</sup>nünü kestiler mi, yüreğini bozmadan, sırasını şaşırmadan okudun ne güzel! Okuyamadın da pepelemeyi düştün mü paralandın gitti. Bize bu yolun duasını Semer-kant’taki şeyhler şeyhi belletmiş. Uzatmayalım Hazreti Adem türbesine salimen gittik, salimen döndük. Serendip’e gidiş se-rencamını naklediversem ayrı bir kitap olur.</p>
<p class="calibre1">Seyfettin bey bilir ya, Hazreti Adem türbesi hacılığından sonra kendini koyuvermezsin. Çileye gireceksin. Yetmiş gün dünya lafı edilmeyecek, oruç tutulacak! Bu zaman içinde yüreğine doğanı işleyeceksin. Biz de Hindistan’a döndük. Bombay’ın büyük camisine posnı serdik. Bir köşeyi dönmüşüm, dünya ile aramıza bir perde çekmişim. Yetmiş günde yiyeceğin günde üç öğün birer zeytin tanesiyle üç sokum kara ekmek. .. Yetmiş günün sonunda birde baktım, bizim yüreğimize karanlık dünya doğmuş...</p>
<p class="calibre1">Macit Bey bilmezden gelip yavaşça sordu:</p>
<p class="calibre1">— Nasıl doğuyor bu karanlık dünya?</p>
<p class="calibre1">— Üç gece üst üste rüyalandım. Bir derviş gördüm. Derviş. “Karanlık dünya... Karanlık dünya!” diyerek üstüme yürüdü.</p>
<p class="calibre1">— Nerde bu karanlık dünya?</p>
<p class="calibre1">— Hey yarabbi! Bilmez gibi... Böyle bir karanlık dünya vardır Macit Bey, kitaplarda yazılı... Ondan ilerisi buzlar dünyası... Karanlık dünyada üçay gece üç ay gündüz... Yetmiş gün tamam olunca Bombay’dan bir gemiye bindik. Basra’ya çıktık. Arkamızda iki şakirt...</p>
<p class="calibre1">— Ne şakirti?</p>
<p class="calibre1">— Bildiğimiz şakirt... Bombay şeyhi yanımıza iki şakirt kattı. Bunlan Fatih Medresesi’ne yerleştireceğim!</p>
<p class="calibre1">— Bu şakirtler nasıl bakalım? işe yarar cinsten mi?</p>
<p class="calibre1">— Ne gibi?</p>
<p class="calibre1">— Yani zülüflü şakirt mi, yoksa zülüfsüz mü?</p>
<p class="calibre1">— Sen işin şakasındasın Macit Bey! Biz can kaygısına düşmüşüz! Bizi telaşe almış ki Rabbim bir Müslüman kuluna vermesin!</p>
<p class="calibre1">Ben sıkıntıdan tere gark olmuşum... Zırıl zırıl terlemekteyim ki denize düşmüş gibi.</p>
<p class="calibre1">— Ne teri?</p>
<p class="calibre1">— Yahu karanlık dünya dedik ya... Bize karanlık dünyaya gitmek görünmedi mi?</p>
<p class="calibre1">— Baba çıksın! Gitmeyiver.</p>
<p class="calibre1">— Gitmeyiver dile kolay! Pekiyi biz nerden geliyoruz böyle-ce? Hazreti Adem türbesinden gelmiyor muyuz? Kitap ne yazıyor bakalım? “Hazreti Adem türbesi dönüşü yetmiş gün çile gerektir ve de yüreğine doğan yere gidip hizmet etmek gerektir: Ey kulum, yüreğini saniyede yetmiş bin kere yokladığımı bil! Ayağım sıkı bas!” Karanlık dünyaya insan oğlundan gidip gelmiş bir tek kişi var. O da Peygamberlerimizin baştatan Ebu Vakkas ... Karanlık dünyadaki ecnebiler şahına peygamberin namesini götürdü, Hak dinine çağırıp döndü. Ne diyorduk, evet, biz şimdi-cik Basra’dayız! Dediğim gibi, bize dehşet elvermiş. Can pazarına düşmüşüz. Akıl baştan zıplamış gitmiş. Gözümün önünde “Karanlık dünya” diye nara salan koca derviş... Benim soluğum ağzıma sığmamakta ... “Medet ya pir! Medet hey bre medet” diye inildemekteyim. Basra’nın bezirgan hanında bize kim imdat edebilir?</p>
<p class="calibre1">Macit Bey gene sordu;</p>
<p class="calibre1">— Sakın yol parasına sıkışmış olma? Navlunu kaç bu karanlık dünyanın?</p>
<p class="calibre1">— Para ne demek Macit Bey? Basranın bezirgan hanı nasıl bir yer? Basranın bezirgan hanında paradan kolay ne var? Bir mendil gezdir, dakikasında bin rupye topla! Rupye, yani hint kuruşu... Sana şimdi bin kuruş sadaka çok görünür, ama oraların bezirgan hanlarını bizim Çorum'umuzun Veli Paşa Hanı'na benzetmeyeceksin. Şurda yatan miskin herif altını deve katarıyla taşır, berideki dilenci kılıklı bedevi katır yüküyle ... Görünüşe hiç aldanmayacaksın, zira hepsi namlı birer bezirgan!</p>
<p class="calibre1">— İyi imiş!</p>
<p class="calibre1">— İyi olmaz mı? Lakin bizim derdimize para derman olamaz. Gecenin bir vakti millet rahatça uyumuş. Ben:</p>
<p class="calibre1">— Senin Hazreti Adem türbesinde işin neydi sakalına tükürdüğüm... diyorum. Senin bildiğimiz, Kabe hacılığı neyine yetmezdi ki başına bu belayı sardın hey uzun kavat, diye kıvranıyorum.</p>
<p class="calibre1">Bunalmışım da iyice şaşırtmışım! İşte tam bu sırada kapı dibinde yatan heriflerden biri kalktı. Bizi doğrulayıp geldi, karşımıza dikildi.</p>
<p class="calibre1">— Tanıdık mı? Nasıl bir herif?</p>
<p class="calibre1">— Bildiğimiz dilenci... Han bekçileri sevaplarına kondurmuşlar. Tepeden tırnağa çıban kaplamış bir herif ki saldığı pis koku adam öldürür. Böylesinin, bezirgan hanlarında işi yoktur amma bekçibaşı, besbelli acımış da:</p>
<p class="calibre1">“Şuraya kıvrıl! Yarın da erkenden def ol! Seni gözüm görmesin,” demiş.</p>
<p class="calibre1">lşte bu dilenci karşıma dikildi de ne dedi bakalım?</p>
<p class="calibre1">— Ne diyecek! “Allah rızası için biraz ekmek...” demiştir.</p>
<p class="calibre1">— Bilemedin Macit Bey. Arapça üzerine: “Ya Nurettin Hoca!” dedi, “Karanlık dünyayı aklından çıkar. Allah seni buraya kadar güzelce sınadı. Bu sınamadan yüz aklığı ile çıktın. Buradan doğruca İstanbul'a gideceksin. İstanbul’da sana hizmet var!” demesin mi? İşte oracıkta bana bir hal oldu Macit Bey, say ki başıma balta sapıyla vurdular. Gövdem mi başımın altından geçti gitti, başım mı gövdemin üzerinden uçtu bilmem! Kendimi yokluyo-rum, yüreğimde bir ferahlık... Yokluyorum, ayaklarımı yere vursam kuş gibi uçacağım! Uçmaya uçacağım amma gel gör ki bedenim erimiş... Kaba yel yemiş kar da, öyle değil... Davranıyorum, ah ah... Bir zaman sonra fikrimden kara duman biraz kalkmış olmalı... “Bre bedevi! Sen bizim adımızın Nurettin olduğunu nasıl bildin? Şu kadar zamandan beri karanlık dünya korkusuyla boğuştuğumuzu nereden kestirdin?” diyerek herifin yakasına sarılmak için sıçrayacağım. El kol kalkmadıktan başka, dil diş de kitlenmiş... Senin anlayacağın Macit Bey akıl başa geldi amma bu sefer de güç yetmiyor. “Bu herif yüzde yüz Hızır peygamber!” diyorum, “aman elini yapışıp başparmağına bak alçak Uzun lmam diyorum!”</p>
<p class="calibre1">— Başparmağında ne var?</p>
<p class="calibre1">— Bilmez gibi, hey Allah! Hızır peygamberin başparmağı kemiksiz olur.</p>
<p class="calibre1">— Macit Bey elini kaldırdı:</p>
<p class="calibre1">— Sen her kemiksiz başparmağa ne diye saldırırsın namussuz!</p>
<p class="calibre1">Uzun lmam ayıplamış gibi başını salladı:</p>
<p class="calibre1">— Dini bütün Müslümanlar, Hızır uğradığını bu kemiksiz parmaktan bilirler de ondan ... Bunlar hep aklıma geliyor, lakin dediğim gibi, hoplayamıyorum, Sonunda bizi bir uyku bastırdı. Hırpadak dalmışım. Sabahleyin uyandım ki güneş bir mızrak boyu yükselmiş. “Aman bu neyin nesi! Ben kendimi bildim bileli üzerime sabah güneşini doğdurmamışım!” derken geceki miskin dilenci aklıma geldi. Gelmesiyle “hay bre!” diyerek zıpladım, kapıya doğru seğirttim. Basra'daki bezirgan hanlarının kendi kanunları vardır. Bu kanunlar vakıf fermanlarında birer birer yazılıdır. Bazısı yatsıya kadar yolcu alır, yatsıdan sonra padişah gelse kapısı açılmaz. Seni, kapının dışında kurt kuş paralar da imansız han bekçileri feryadını bile duymazlar. Bazısına sabaha kadar yolcu girer. Böylelerinin aş ocağı hiç sönmez, her yolcuya bir tas çorba, bir okka ekmek, bir mum, bir torba yem verilir. Bunlar sultan vakfı olduğundan bedavadır.</p>
<p class="calibre1">— Çok iyi imiş! Burada olsa hepimiz gezginci kesilir yollara dökülürüz.</p>
<p class="calibre1">— Yagma yok! Elbet buna da bir çare düşünmüşlerdir. Arabistan’ın bezirgan hanlarında gece nizamı ayndır amma sabah kanunu birdir. Her uyanan bineğini çekip, heybesini sırtlayıp, “Eyvallah!” diyerek keyfince savuşamaz. Kapılar açılmadan han tellalları feryat ederek dolaşırlar:</p>
<p class="calibre1">“Duyduk duymadık demeyin! Eşyalar keseler iyi yoklansın! Kapılar açıldıktan sonra yitik davası görülmez! Yitik davası görülmez Haaa...” Kapılar ancak yitik davası yoksa, ya da görüldükten sonra açılır. Herifler bu sefer nazikçe:</p>
<p class="calibre1">“Vakittir. Yolcu yolunda gerek! Ugur ola! Allah kazadan beladan, yaramaz adam şerrinden koruya!” diyerek milleti yola koyarlar. Ben “yitik davası görülmez haaa...” feryadıyla uyanmışım. Baktım, daha kapılar kapalı... ‘Tamam!” diyerekten koştum: “Aman bedevi nerede? Hani akşamki bedevi” diye dolanmaya başladım. Şakirtler:</p>
<p class="calibre1">“Nasıl bedevi diye sordular. Kılığım kıyafetini anlattım hep aradık. Yok Allah yok! Kapıya koşuyorum, kale kapısı gibi demir kanatlar sürgülü... <sup class="calibre4">Ö</sup>nünde yarı bellerinden yukarısı çıplak kuzguni Araplar nöbette... Yanaşan olursa:</p>
<p class="calibre1">“Yektir Allah yek” diye nara vurup kılıç oynatıyorlar ki korkunçluklarından değme babayiğidin dudağı yarılır. Ben dört dönüyorum:</p>
<p class="calibre1">“Namussuz Uzun imam! Şimdi ettin mi kendine edeceğini? Buyur bakalım.” diyorum, ama ağzımda tükürük kalmamış, yutkundukça boğazımın derileri soyuluyor. Sonunda amansız kalınca bekçibaşıya koştum:</p>
<p class="calibre1">— “Şurada bir fukara bedevi vardı, ne oldu, bulamıyorum” dedim.</p>
<p class="calibre1">— “Buradadır ne olabilir?” dedi.</p>
<p class="calibre1">— “Hani ya?” dedim.</p>
<p class="calibre1">— “Dur bakalım Allah Allah!” dedi.</p>
<p class="calibre1">Bir de birlikte aradık: Herif uçmuş, herif duman olup bacadan göğe çekilmiş. Kapıya yakın yatanlara sorduk. Bunlar.</p>
<p class="calibre1">“Evet, öyle bir bedevi vardı. Bir şey mi aşırmış? Aman, eyvah!” diyerek keselerine davrandılar. Bekçi başı bu işe çok kızdı:</p>
<p class="calibre1">“Ne demek olsun?” diye kafasını bir vakit yumrukladı. Sonunda bana:</p>
<p class="calibre1">“Neyini çaldı, paranı mı?” diye sordu.</p>
<p class="calibre1">“Yok, bir şeyimi çalmadı, her şeyim tamam. Bana o bedevi lazımdı” dedim. Herif birden öfkelendi:</p>
<p class="calibre1">“Bir şeyin kayıp değil de sen bizi sabahtan beri ne demeye bunaltırsın kara sakal, otur oturduğun yerde ...” diyerekten bağırdı. Herif meseleyi bilmediğinden haklı ... Bense bu dünyayı, öbür dünyayı yitirmişim... Ama yüreğimizdeki vesvese de Hızır peygamberle beraber savuşup gitmiş. lçim İstanbul’u çekiyor ama nasıl çekiyor, sıla hasreti de öyle değil... Tabanı yanmış it gibi Basra’nın bezirgan hanında dolanıyorum da aman bana bir İstanbul kervanı!.. diye yalvarıyorum. İşte o gün Rum diyanna giden bir kervana katıldık</p>
<p class="calibre1">— Şakirtler?</p>
<p class="calibre1">— Şakirtler de beraber Macit Bey. Ver elini ya İstanbul şehri! dedik. Bir mübarek ramazan günü Büyükköy’e vardık. Bü-yükköy, yani İstanbul... Ayasofya Camisi'ne gittim ki kıyamet günün Arasat meydanı. Fes kavuk sarık külah birbirine karışmış. Siz bizden iyisini bilirsiniz. İstanbul “hal sahibi” bir memlekettir. Gündüz akşama kadar lanet yağar, gece sabaha kadar nur yağar. Gavurluk Müslümanlık hep orada... Biz milleti yara yara yüksek kürsüye yaklaştık.</p>
<p class="calibre1">— Şakirtler?</p>
<p class="calibre1">— Şakirtlere, Allah’ın inayetiyle, ne olmak ihtimali var? Arkamızdan izimize basarak geliyorlar. Yaklaştıkça kürsüdeki hocanın heybetinden aklım dağıldı. Kolay değil koca İstanbul’un Ayasofya’sma başimam olmuş. Kavuğuna kollann kavuşmaz, Hâşâ ki, Kuran ortadan kalksa oturup yenisini meydana getirecek bir ilim deryası... Başimamı ne yapacaksın, herifin lafını dinlemeye gelenlerin en kötüsü bizim buranın hıdırlık şeyhiyle tutuşur ve de ferahça kazanır. Cemaat, garipliğimizi bildi de: “Buyur hoca” dedi. Elimi kulağıma siper edip bir zaman dinledim. Herif laf etmiyor, ağzında cevahir taşı saçıyor. Üzerime bir korku çöktü, “Ne mümkün bre Uzun Hoca! Senin burada adın okunur mu?” dedim. Herif bitirdi, amini çekti. Millet cehennem azabı korkusuyla hökür hökür ağlamaya başladı. lşte o sıra bana bir hal oldu Macit Bey. "İki laf da ben de var hey İstanbul ahalisi! Durun, dağılmayın!” diye bağırarak kürsüye doğru yürümez miyim? Bazısı:</p>
<p class="calibre1">“Hele haddini bilmez,” dedi. Bazısı: “Bırakın bakalım neyin nesi.” diye benden yana çıktı. Başimam...</p>
<p class="calibre1"><span class="calibre7">içindekiler</span></p>
<p class="calibre1"><a id="bookmark1"><sup class="calibre4"><a href="#footnote1">1</a></sup></a></p>
<p class="calibre1"> Gülen Azap Hanı adlı bu öykünün başlığı ve ilk birkaç satın Kemal Tahir tarafından aşağıdaki biçimde değiştirilmiştir:</p>
<p class="calibre1">KANLI PALANGA HANI</p>
<p class="calibre1">— Neden Kanlı Palanga Hanı olmuş buranın adı?</p>
<p class="calibre1">— Palangaymış çok eskiden.</p>
<p class="calibre1">(Kanlı da ondan)</p>
</body>
</html>
