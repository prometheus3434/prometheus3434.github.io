<?xml version="1.0" encoding="UTF-8"?><html xmlns="http://www.w3.org/1999/xhtml">
<head>

<meta http-equiv="CONTENT-TYPE" content="text/html; charset=utf-8"/>










<title>Tarihimiz ve Biz</title>
<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
<body dir="ltr" class="calibre">
<p class="western5" xml:lang="tr-TR" id="calibre_pb_1"><span class="c5"><a href="tmp_adbb485182d890bb1a3452483822dda6_p4TE5W.ch.fixed.fc.tidied.stylehacked.xfixed_split_001.html#A"><span class="c4">ÖNSÖZ</span></a></span></p>
<p class="western2" xml:lang="tr-TR"><a id="Onsoz"/> <span class="c7">Milletlerin ortak hafızası, tarih
dediğimiz zaman kesiti içinde oluşur. Bizim dışımızda gibi görünen
birtakım olaylar, savaşlar, istilalar, göçler kimliğimizin
oluşumunda son derece müessirdir.</span></p>
<p class="western6" xml:lang="tr-TR"><span>Bu
mülahazalarla baktığımızda gerçek bir kimlik bilincine ulaşabilmek
için, kimliğin vazgeçilmez unsuru olan tarihi iyi bilmemiz
gerektiğini görüyoruz. Nitekim son yıllarda tarihe ve tarih
kitaplarına bir süre öncesine nispetle daha yoğun bir ilgi
gözleniyor. Tarihî olaylara, tarihe bigâne kalınamayacağını
görüyoruz. Bilmesek ve dikkate almasak da tarih kendisini bize
dayatıyor.</span></p>
<p class="western7" xml:lang="tr-TR"><span class="c8">Bu kitap, çeşitli vesilelerle yaptığım konuşmaların gözden
geçirilerek kitap haline getirilme projelerinden biridir.
Osmanlı’nın klasik dönemi ve modernleşme sürecinden bazı sahnelerin
yanı sıra Haçlı Seferleri, Katolik-Ortodoks kiliselerinin ayrım
noktaları gibi farklı konulardan bahsettiğimiz kitabın, gelecekte
daha kapsamlı analizlere kapı aralamasını ümit ediyorum.</span></p>
<p class="western7" xml:lang="tr-TR"><span class="c8">İlber Ortaylı</span></p>
<p class="western7" xml:lang="tr-TR"><span class="c8">Mayıs 2008</span></p>
<p class="western2" xml:lang="tr-TR"> <br class="calibre1"/></p>
<p class="western4" xml:lang="tr-TR"><span class="c5"><a href="tmp_adbb485182d890bb1a3452483822dda6_p4TE5W.ch.fixed.fc.tidied.stylehacked.xfixed_split_001.html#A"><span class="c4">TARİH BİLİNCİ
NEDİR?</span></a></span></p>
<p class="western2" xml:lang="tr-TR"><a id="TBN"/> <span class="c1">Sık sık söz ettiğimiz bir kavram
vardır: Tarih bilinci. Tarih bilinci, kuşkusuz tarif edilmesi
gereken bir kavramdır. Ne var ki sosyal bilimlerin metodolojisinde
tarifler doğa bilimlerinde olduğu kadar herkesçe kabul edilir bir
nitelik göstermez.</span></p>
<p class="western6" xml:lang="tr-TR"><span>Ferdin
tarih bilinci edinmesinde onun tecrübeleri, dünya görüşünü ve yaşam
tarzını şekillendiren olaylar, ailesi, mensup olduğu toplumsal
sınıf, ekonomik durumu tayin edicidir. Bunlara göre kişide bir
bilinç oluşabilir. Toplumların tarih bilincinde ise, durum bu kadar
net değildir. Zira toplum her şeyden evvel, uzun bir zamanın ürünü
olarak ortaya çıkar; bu uzun zaman içinde bir içtimaî düşünceye ve
bilince ulaşılır ki bu kollektif (mâşerî) bir bilinçtir. Kollektif
bilinç ise, toplumun etrafında birleştiği değerler bütününü ifade
eder. Elbette ki toplum dediğimiz şey, bütünüyle bir noktada
buluşmaz, kendi içinde farklılıkları da barındırır. Ancak hiç
şüphesiz asgarî bir birleşmeden bahsedilebilir. Nihayette şunu
diyebiliriz; toplumsal bilinci şekillendiren en önemli unsur,
geçmiştir.</span></p>
<p class="western2" xml:lang="tr-TR"><span class="c1">İnsan için genel bir tanım yaparsak, kendisine;
“</span><span class="c9">tarih bilincine sahip
varlık</span><span class="c1">” diyebiliriz. Geçmişini bilen, merak
eden, yanlış da olsa bilmeye çalışan, gelecek endişesi olan,
geleceğe dönük bazı tahminler yapan tek varlık insandır. Bu
bakımdan, insanı tarih bilgisinden ve tarih bilincinden
soyutlayamayız. Toplum için de tarih bilinci çok önemlidir.
Şüphesiz bir toplumu, bir etnik grubu, ulusu oluşturan unsurların
başında dil, din ve toprak parçası gelir. Bu üç unsurun zaman
içinde iç içe geçmesi, iç içe geçişte yaşanan süreç, tarihi
oluşturur. Hangi dili konuşacağız? O dil nasıl istihaleler geçirir?
Bir tarihi, uzunca bir zamanı bir arada yaşayarak dilimizi kurarız.
Toplumlar nihayette insanlardan oluşur, insanlar da sonuçta ortak
paydalarda benzeşirler. Ama görüyoruz ki, toplumlar birbirlerinden
farklıdırlar; aynı dili konuşmazlar. İşte bu farkı doğuran şey,
tarihtir.</span></p>
<p class="western6" xml:lang="tr-TR"><span>Niçin şu
grup bu dine mensuptur da, öbürü değildir? Türkler üzerinde bunu
görmek mümkündür. Belki çok insanın dikkatinden kaçıyor; Türkler
arasında üç büyük dine mensup insan vardır. Mesela Karaylar,
(çoğumuz ‘Karayiler’ diyoruz) gerçi Yahudi dinindedirler; ama
bunlar, Tevrat’a inanan, Talmut’u reddeden bir mezheptir. Fakat
diğer Yahudiler gibi Hem Tevrat’ı, hem Talmut’u kabul eden bir Türk
grup da vardır. Kırım adasında onlara Kırımçaklar denir. Bunlar
Alman işgalinden sonra, kıyıma uğramış bir zümredir. Yine Romanya,
Ukrayna, Moldavya ve Bulgaristan’da da uzantıları bulunan Gagavuz
Türkleri Ortodoks Hıristiyanlardır.</span></p>
<p class="western6" xml:lang="tr-TR"><span>Bir
kavmin böyle üç ayrı din grubuna sahip olması da, tarihin kurduğu
bir şeydir. Demek ki tarih dediğimiz zaman kesitinde, coğrafyada
olaylar meydana gelir; milletlerin ortak hafızası ve bilinci de
bunun içinde oluşur. Oluşan şey kimliğimizdir. Kimlik; bizim
dışımızda gibi görünen birtakım olayların, savaşların, istilaların,
göçlerin içinde oluşan ortaklıklardır; dil ve din gibi
şeylerdir.</span></p>
<p class="western6" xml:lang="tr-TR"><span class="c3">Tarihe müdahale etmek</span></p>
<p class="western6" xml:lang="tr-TR"><span>Modern
zamanlarda toplumlar, geleceklerine belirgin ölçüde yön verme
eğiliminde olmuşlardır. Artık bilinçli olarak, yaşam biçimimizi ve
tarihin bize sunduğunu değiştirmeye çalışıyoruz. Özellikle kimlikte
bu çok önemlidir. Bu sebeple kimliğin en önemli parçası, en
vazgeçilmez unsuru olan tarihi iyi bilmemiz gerekiyor. Tarih
bilgisi ve bunun getireceği bilinç, bir toplum için çok önemlidir.
Uygar milletler, özellikle XVIII. asırdan itibaren tarih eğitimine
son derece önem vermişlerdir. Hatta Osmanlı uyruklu kavimler,
mesela Bulgarlar XIX. yüzyıldaki ilk gazetelerinde dahi millî tarih
ve coğrafyaya sütunlar ayırmışlardı. (İzmir’de çıkan Lyboslovje)
Oysa Türkiye’de bu, ancak son asırda anlaşılmıştır. Modern ulusları
oluşturan bu bilginin üzerinde yeterince durulamadığını, tarih
bilincimizin henüz inşa halinde olduğunu kabul etmeliyiz. Bu inşa
safhasında da birtakım zıt görüşler ortaya çıkmıştır. Bunları
gayriilmî olarak vasıflandırmak mümkündür. Bu yorumlar ve bilgiler,
irrasyoneldir.</span></p>
<p class="western2" xml:lang="tr-TR"><span class="c1">Bir örnek üzerinde duralım. Mesela bizdeki bir tarih yorumu
şudur: “</span><span class="c9">Türkiye, Cumhuriyet’in ürünüdür.
Türk ulusu, yeni bir devlet, yeni bir vatan kurmuştur. Sonuç olarak
bizim tarihimiz, Cumhuriyet’in kuruluşuyla
başlar.</span><span class="c1">” Oysa böylesi kısa bir tarihsel
süreç, kompleks bir geçmişi olan Türk milletinin tarihini
kuşatamaz. Bu açıklama, tarihsel ve toplumsal
kimliğimizin/bilincimizin oluşumunu izah edemez. Bu olsa olsa,
ancak tarihimizin son safhası olabilir. Cumhuriyet’in kuruluşuyla
birlikte yeni bir tarihî sürecin içine girdiğimiz bir gerçektir,
ama biz bu tarihten ibaret değiliz. 700 yıllık Osmanlı tarihini
görmezlikten gelemeyiz, çünkü Türk halkını oluşturan, bu tarihtir.
Üstelik bu, sadece Türk halkının değil, sınırlarımız dışında kalan
Türk etnik gruplarının da tarihidir.</span></p>
<p class="western6" xml:lang="tr-TR"><span>Bizim
milliyetçiliğimiz nasıl bir şeydir? Türk ulusçuluğu, mekteplerde
öğretilen ve öğrenilebilen bir şey midir, yoksa yaşanan olaylarla,
felaketlerle ve kıvançlarla elde edilen bir durum mudur? Bugünkü
vatanperverliğimiz nereden doğmaktadır? Bu soruların cevabını
vermek gerekir.</span></p>
<p class="western6" xml:lang="tr-TR"><span>Çok
açıktır: Milliyetçiliğimiz ve vatanperverliğimiz, Çanakka-le’de
yurtlarını savunmak için o muazzam şehitliği dolduran muhterem
insanların kanlarıyla oluştu. Pek çok ülkede böyle bir şuur
görülmez. Bizim Çanakkalemiz vardır. Her ülkenin tarihinde böyle
zaferler yoktur. Yurtseverliğimiz ve ulus bilincimiz; 1453
İstanbul’un Fethi, 1473 Otlukbeli Savaşı, 1517 Mercidabık,
Ridaniye, 1526 Mohaç ile mi oluşuyor? Evet… Aynı şekilde 1699’daki
Karlofça Antlaşması, 1774-1783’te Karadeniz’in kuzeyinin kaybı ve
anavatana muhacir kitlelerinin sızmaya başlaması, 93 Harbi
(1877-1878) gibi felaketler de milliyetçiliğimizin unsurlarını
oluşturuyor.</span></p>
<p class="western2" xml:lang="tr-TR"><span class="c1">Bize Rumeli’yi kaybettiren Balkan Harbi, tarihimizde bir
kilometre taşıdır; tarih bilincimizi, milliyetçiliğimizi belirleyen
bir olaydır. Bu kaybın sonrasında gelen muhacirler bugün
Türkiye’deki nüfusun en az dörtte birini oluşturuyorlar. Günümüzde
de bu savaşın, bu yıkımın kalıntıları varlıklarını sürdürüyor.
Balkanlar’daki Türk etnik grubu, oradaki devletler için hâlâ bir
problemdir. Bu grubun etrafla uyumu sağlanmadığı sürece, orada
gerçek anlamda bir barış tesis edilemez. Bunu böyle görmek
gerekiyor. Sonuçta tarihî olaylar, tarih bilinci göz ardı
edilemiyor. İnsan; “</span><span class="c9">Beni ilgilendirmez,
ben bunu hafızamdan sildim</span><span class="c1">” diyemiyor.
Tarih, zamanın her diliminde insanın önüne çıkıyor, bir tortu
olarak kalıyor. Çocukluğunuzda geçirdiğiniz bir hastalık, nasıl
sizinle birlikte yaşarsa, tarih de toplumların hayatı için
böyledir.</span></p>
<p class="western6" xml:lang="tr-TR"><span>Tarihî
olaylara, bütün bir tarihe bigâne kalamayız. Tarih, karşısında nötr
kalabileceğimiz bir şey değildir, dikkate almak zorunda olduğumuz
bir şeydir. Öğrenmezsek, bilmezsek ve dikkate almazsak da o tarih
kendisini bize dayatır, hatırlatır. İşte biz bugün bunu yaşıyoruz.
Bu yüzden, tarih bilinci, mutlaka, ama mutlaka sahip olunması
gereken bir şeydir.</span></p>
<p class="western6" xml:lang="tr-TR"><span>Osmanlı
Devleti’nin kuruluşu özel bir öneme sahiptir. Bir kurmacaya
yaslanmaz, akitlerle ve sözleşmelerle oluşmuş değildir. 29 Ekim
1923’te ilan edilmiş Cumhuriyet’in kuruluşuna benzemez. Yirminci
yüzyıldaki devletlerin kuruluşu biraz da ihtilal şartlarında
oluşmuştur. Yani devletler, ihtilal ve devrimlerle oluşmuşlardır;
yaşananların tümü bir projenin pratiğe taşınmasıdır.</span></p>
<p class="western6" xml:lang="tr-TR">
<span>Elimizdeki bilgilere göre tam bir hukukî, siyasî tarihle
karşı karşıya değiliz. Çünkü asrımızdaki devletler, mesela 14
Temmuz 1789 ihtilal günü ilan edilir ve ihtilali yapanlar
devletlerin sınırlarını o gün öyle çizmişlerdir. 1948 yılının
filanca gününde İsrail Devleti ilan edilir; bizim Cumhuriyetimiz
ise 29 Ekim 1923’te. Yani devletler günümüzde bir akit gibi ortaya
çıkar. Batıdaki devletlerin kuruluşu isimli cisimlidir.
Ortaçağlarda ise devletlerin kuruluşu farazîdir, isimler sonradan
verilmiştir.</span></p>
<p class="western2" xml:lang="tr-TR"><span class="c1">Osmanlı İmparatorluğu’nun kuruluşu da -ki son büyük
imparatorluktur, bu havalide yalnız Türklerin değil, bütün
Akdeniz’in son geleneksel imparatorluğudur- sonradan bir tarih
seçilmesiyle ortaya konmuştur. Bu bakımdan 1-2 yıl oynayabilir.
Mühim olan bu değildir. Yine Osmanlı’yı kuranlar imparatorluk adını
kullanmış değildir. O dönemin gazilerine “</span><span class="c9">Büyük imparatorluk olacağınızı biliyor
musunuz?</span><span class="c1">” diye sorsanız, bilmem ne
derlerdi.</span></p>
<p class="western6" xml:lang="tr-TR"><span>Bu
tarih, bir imparatorluğun tarihi olarak yeniden
değerlendirilmiştir. Ne zaman? 15. asırda, özellikle II. Murat ve
bilhassa Fatih Sultan Mehmet zamanlarında; çünkü o devlet artık
imparatorluk olmuştur. Fatih’in imparatorluğu, Bosna’dan Doğu
Anadolu’ya kadar uzanmakta, Deşt-i Kıpçak ve Ukrayna ovalarına
kadar Kırım’ı içermekte; güneye, Suriye sınırına dayanmaktadır.
Ondan sonraki 50 yılın içerisinde bu sınır, ikiye katlanır. Bu
durumda biz, 700. yılda bir devletin kuruluşunu biraz farazî bir
tarihle kutladık; fakat bu mühim değil; önemli olan, bir tarihi
abidenin ortaya çıkışı.</span></p>
<p class="western2" xml:lang="tr-TR"> <br class="calibre1"/></p>
<p class="western4" xml:lang="tr-TR"><span class="c5"><a href="tmp_adbb485182d890bb1a3452483822dda6_p4TE5W.ch.fixed.fc.tidied.stylehacked.xfixed_split_001.html#A"><span class="c4">TARİH YAPMAK -
TARİH YAZMAK</span></a></span></p>
<p class="western2" xml:lang="tr-TR"><a id="TY"/> <span class="c1">Türkiye maalesef tarihçi bir ülke
değildir. Tarihî bir ülkedir, tarihi yapan uluslardan biridir, ama
tarih bilimine gerekli özeni göstermiş bir ülke değildir. Tarih
yapmak kavramı ile ne kastediyoruz? Bazı yorumlar vardır;
“</span><span class="c9">Tarihi biz yaptık, tufanlardan önce
vardık, tufanlardan sonra da varız</span><span class="c1">” der.
Bazıları da “</span><span class="c9">Tarihe ciddi bir etkimiz
olmamış, göçebeyiz, yağmacıyız</span><span class="c1">” der. Şurası
bir gerçektir ki, bu iki görüş de abartılıdır. Mesela
Lüksemburglular, asla “</span><span class="c9">Tarihi biz yaptık,
şöyle yaptık, böyle yaptık</span><span class="c1">” diye
konuşmazlar. Ama Balkanlar’da genellikle böyle söyleyenler vardır.
Romenlere sorsanız, onlar yapmışlardır tarihi; Bulgarlara sorsanız,
zaten Şarlman’dan sonra Avrupa’nın en büyük imparatorluğu onlardır.
Keza Yunanlılar aynı abartmayı yapmaktadır. Oysa biz tarih yapmak
derken böyle bir bakıştan söz etmiyoruz.</span></p>
<p class="western2" xml:lang="tr-TR"><span class="c1">Türkler gerçekten tarih yapımında müessirdirler; şuradan belli
ki, bu bölgedeki hiçbir kavmin tarihini Türklersiz incelemek mümkün
değildir. Bu söylediğimiz, elbette ki Mayalar’ın, Aztekler’in,
modern Amerika’nın, Afrika’nın veya Hindiçin’deki devletlerin
tarihini içermez. Fakat Eski Dünya’daki; yani Akdeniz çevresi,
Avrupa, özellikle Doğu Avrupa ve “Asya-i vusta” dediğimiz Orta
Asya’ya doğru uzanan devletlerin ve milletlerin tarihi Türklere
değinilmeden incelenmez. Hatta ciddi tarihçi çevrelerde,
“</span><span class="c9">Türkçe öğrenilmeden tarih
yapılmaz</span><span class="c1">” denir. Meşhur bir sözdür;
“</span><span class="c9">Balkanizm boş bir bilimdir, meğerki
Türkçe öğrenesiniz</span><span class="c1">” denir. Türkçe bilmekse,
Osmanlıca belgeleri okuyabilmek demektir. Belge okuyamayan Türkçe
biliyor kabul edilmez. Bilim âleminin gözünde Türkçe biliyor
sayılmanız için belgeleri okuyabilmeniz gerekir.</span></p>
<p class="western6" xml:lang="tr-TR"><span>Eskiden
tarih, antropoloji, uluslararası ilişkiler gibi dallarda doçent
olmak için Osmanlıca imtihanından geçilirdi. Aslında o zaman dahi
bu, yönetmelikte kalan bir hükümdü; benim imtihana girdiğim zaman
bu hüküm yürütülmüyordu. Korkarım böyle giderse, 20 sene sonra
tarih dalında dahi adayları imtihan mümkün olmayacak.</span></p>
<p class="western6" xml:lang="tr-TR"><span>Ne yazık
ki Türkiye’deki sosyal bilimcilerin 70-80 sene önceki metinleri
okumamak, bunlarla ilgilenmemek konusunda büyük bir ısrarı var.
Oysa bir tarihçi Osmanlıca okuyamadığı müddetçe heveskâr tarihçi
olarak kalacaktır. Aynı şey diğer coğrafyalar için de geçerlidir.
Latince bilmeden Macar tarihi çalışılmaz mesela. Herkes bilir ki
1848’e kadar Macar Krallığı’nın tüm mensupları, kançılaryası,
memurları Latince kullanırdı. Ya da Orta Yunancayı bilmeden Bizans
tarihçisi olunamaz. Bu anlamda ülkemizde ciddi bir filoloji
uzmanlığı eksikliği var. Bu tür eleştiriler Batı tarihçileri
arasında normal karşılanırken, bizim ülkemizde eleştiriler
karşısında hazımsızlık gösteriliyor. Oysa tarih bilimi, filolojiyle
yapılır.</span></p>
<p class="western2" xml:lang="tr-TR"><span class="c1">Filoloji bakımdan kuvvetli olmayan bir kavim, Batı
medeniyetine girmiş değildir. Batı medeniyetini diğer medeniyet
çevrelerinden tefrik eden iki vasıf vardır: Bunlardan bir tanesi
filoloji, diğeri musikidir. Doğu’da bugünkü Batı medeniyetinin,
Batı musikisinin izlerine rastlanmaz, yani Yunan’da, hatta Roma’da,
hele Bizans’ta, İran’da, Mısır’da bu izlere rastlanmaz. O başka bir
müziktir. Onun devamı bugünkü Türklerin alaturka musikisiydi ama
XX. yüzyılda dejenere edildi. Söylediğimiz gibi Batı medeniyetin
diğer ayırt edici vasfı filolojidir. Batılılar ciddi bir filoloji
bilgisine sahiptirler. Aslında eski dilleri öğrenmek tarihte sırf
Avrupalılara has bir şey değildi. Mesela Kalde Krallığı’nda,
Babilonya’da Sümer metinleri saklanırdı, çok ayrı bir dil olmasına
rağmen Hitit memurları ve rahibleri Sümer metinlerini okuyabilirdi.
Yine Güneydoğu’daki birtakım prensliklerin arşivleri kazılıyor;
oradan da Hitit metinleri değil, Sümer metinleri çıkıyor. Sümer
dili, tamamıyla ayrı bir dil, Sami dillerden biri bile değil ama o
dönem insanı</span> <span class="c9">Gılgameş</span><span class="c1">’i okuyormuş. Ya da İslam Orta Çağı’nda büyük İslam
âlimlerinin çoğu İbranca ve Aramca bilirdi. Mesela ünlü hadis âlimi
Buhari, İbranca bilirdi ki İsrailiyat’ı bu sayede tefrik
edebilirdi.</span></p>
<p class="western6" xml:lang="tr-TR"><span>Yine de
tam manasıyla filoloji yapanlar, Batılılardır. Bunun çok uç
örnekleri vardır. XVII. asırda 14 yaşında iki Fransız çocuk,
hayatta Türkiye’ye gelmemelerine rağmen Türkçe öğreniyorlar. Gene
XIV. Louis devrinin bilim adamlarından biri, Çin metinlerini okuyup
içinden Türklerle ilgili bölümleri çıkarıyor. Bir Fransız, Sinoloji
çalışıyor, Türklerle ilgili bölümleri ayırıyor; bizse onun yaptığı
neşriyatı Hüseyin Cahit tercümesi sayesinde öğreniyoruz. Tarihî
komşumuzun bizim hakkımızda yazdıklarını tetkik etmek çabamız
yok.</span></p>
<p class="western6" xml:lang="tr-TR"><span>Gene
mesela Arabica, Persica diye Hafız’ı, Sadi’yi tercüme ediyorlar.
Hatta Friedrich Ruckert, İran şairlerini çevirmekle de kalmıyor,
çevirisini Almancada aruz vezni kullanarak yapıyor. Oysa Doğu’da
hiç kimsenin oturup Titus Livius’u, Vergilius’u, Homeros’u vs
çevirdiği yok. Ta ki Tanzimat dönemi geliyor, Fransızca üzerinden
tercüme ediliyor bu metinler.</span></p>
<p class="western6" xml:lang="tr-TR"><span>Kur’an-ı
Kerim’in, artistik nesir, seciyeli nesir dediğimiz bir stili
vardır. Çevirilerde işte bu stili yakalıyorlar. Türklerin Kur’an
tercümesi ise sadece bir tercümedir; ilmî bakımdan doğrudur ama
oradaki stil, oradaki lezzet yakalanmış değildir, öyle bir gayret
de yoktur. Halbuki Almanınkinde vardır, yani Ruckert okuduğunuz
zaman, onun Kur’an tercümesinde böyle bir lezzeti
yakalarsınız.</span></p>
<p class="western2" xml:lang="tr-TR"><span class="c1">Bir devir ve bir medeniyet düşününüz ki, bir yanda
Schubert’ler,</span> <span class="c1">B</span><span class="c1">eethoven’lar, bir yanda Ruckert’ler… Ve bütün bunlara eşlik
eden felsefî birikim. Mesela Hegel “</span><span class="c9">Hiç
kimsenin Osmanlı tarihini yazdığı yoktu</span><span class="c1">”
diyor, bunu dert ediyor. Goethe’nin Hafız’dan etkilendiğini,
Hafız’ın Hammer sayesinde çevrildiğini, Doğu’nun rüzgârlarının
geldiğini ve bu sayede Goethe’nin de büyük “West-Östlicher Diwan”ı
(Doğu-Batı Divanı’nı) yazdığını söylüyor. Hadi Hegel’in
ilgilenmesini bir dereceye kadar olağan karşılayalım. Engels, daha
da ilgincini söylüyor: “</span><span class="c9">Hammer denen
Alaman, -tabir bu- çıkıp da Osmanlı tarihini yazana kadar bizim
diplomatların haberi bile yoktu o medeniyetten, bize bir şey
vermediler</span><span class="c1">.” Yani XVIII. asırda başlayan
faaliyete boşuna “aydınlanma” denmemiş, dünya hakkında ciddi bir
bilgi birikimi var.</span></p>
<p class="western6" xml:lang="tr-TR">
<span>Türkiye’de maalesef böyle bir faaliyet yok. Gerçi Türkiye,
yakın zamanlarda tıpta ve mühendislikte büyük işler başardı, daha
da başaracak. Ordular daima kendini reforme ediyor, başarılı
oluyor, eğitim verebiliyor. “Managerial class”, bütün hatalarına
rağmen birtakım şeyleri başarabiliyor. Bunlar önemli, ama temel
noktalarda bir duraklama var. O temel noktalarda duraklama olunca
toplumun kendisini tanıması, gereken siyasî reformları yapması,
kendini iyi değerlendirmesi mümkün olamıyor.</span></p>
<p class="western2" xml:lang="tr-TR"><span class="c1">İyi diplomatlarımız var, fakat bu diplomatların kültürel
ilişkiler sahasında fazla yaratıcı olabilmeleri mümkün değil; çünkü
İspanya diktatörü Franko’nun diplomatları gibi değiller.
“</span><span class="c9">Efendim, biz kendimizi
tanıtmalıyız</span><span class="c1">” diyorlar. Çok güzel, peki
devamı nerde? Franko’nun diplomatları örneğine bir bakalım.
Bilhassa 1945’ten sonraki dünyada Franko İspanyası istenmeyen ülke
idi. Nazi Almanyası’nın ve Faşist İtalya’nın müttefiki olmuştu,
fazla bir geliri de yoktu ve tek parti rejimini değiştirme niyetini
taşımıyordu. Ülkelerinin diplomatik etkinliğini artırmak isteyen
İspanyol diplomatlar kültür işlerine yöneldiler. Görüldü ki
İspanyol diplomat sınıfının böyle bir kültürü var. Maalesef bizim
kadrolarımızda bu tür uğraşlar yoktur.</span></p>
<p class="western2" xml:lang="tr-TR"><span class="c1">Tekrar tekrar söylemek gerekir ki tarih bilgimiz çok zayıf.
Mesela Musul konusu ileri sürülüyor ve deniyor ki,
“</span><span class="c9">Bizim Musul’da çok yüksek haklarımız
var.</span><span class="c1">” Bunu söyleyenler ne tür hakları
olduğunun farkında bile değiller. Mesela “havass-ı hümayun”
dediğimiz imparatorluk hasları vardır. Padişahın özel mülkü görünen
şeylerdir bunlar. Onların statüsünü etüt etmeden, ne olduğunu
bilmeden kulaktan dolma sözlerle konuşuyoruz.</span></p>
<p class="western6" xml:lang="tr-TR"><span class="c3">Ermeni meselesi ve arşivlerin açılması</span></p>
<p class="western2" xml:lang="tr-TR"><span class="c1">Yine sürekli konuştuğumuz bir mevzu: Ermeni meselesi ve
arşivlerin açılması. Bu konuda söz söyleyenlerin tamamına yakını
“arşiv”in ne olduğunu bilmiyor. Bir kez dahi arşive gidip orada ne
gibi tasnifler var, o tasniflerden nasıl belge çıkar, belgelerin
içindeki bilgiler neyi nasıl ifade eder, ne nasıl değerlendirilir,
Osmanlı bir belgeyi XVII. asırda nasıl yazar, XVIII. asırda nasıl
yazar bilmeden feveran ediyorlar: “</span><span class="c9">Arşivleri kapalı tutuyorlar!</span><span class="c1">”</span></p>
<p class="western6" xml:lang="tr-TR"><span>Daha
ilginci, bunu söyleyenler, yabancı arşivler üzerinde çalışmayı da
bilmiyorlar, yani belgelerin muhtevasını senkronize okumak gibi bir
vasıfları yok. Zaten bu konudaki külliyatın çoğu propaganda
mahiyetli. İki tarafta da ezbere davranıyor, üslup olarak problemi
anlayanı yok. “Holokost” benzeri bir jenositten bahsediliyor. Oysa
ne bu taraf biliyor holokost’u, ne diğer taraf. Bilgiden uzak
düşülünce bir tarafın suçlaması ve öbür tarafın savunması üzerine
kurulu yaramaz bir tartışma içinde buluyoruz kendimizi. Bu sözler,
ciddi heyetler önünde geçerliliği olan ifadeler değil.</span></p>
<p class="western2" xml:lang="tr-TR"><span class="c1">Şöyle de ilginç bir şey oluyor: Ecnebi çevrelerden birisi,
hakikaten Ermeni jenosidini savunmak için arşive giriyor; bir
müddet sonra bakıyor ki mesele pek öyle değil, bunun holokost’a
benzer yanı yok; o andan itibaren Türk tezini savunmaya başlıyor
Mattei ve Roshenberg bunun örneği. Bundan sonra söylentiler
çıkıyor; “</span><span class="c9">Efendim, Türkler para
verdi.</span><span class="c1">” Türklerin para verdikleri falan
yok. Çünkü Türklerin bu adamlardan haberleri bile yok. Çok hazin
bir gerçek: Türkiye tarihinin teknik olarak yazımını, birtakım
tezlerin teknik tenkidini yapanlar ecnebiler, yani tarih
eğitimlerini, tarihe bakış alışkanlıklarını tamamıyla bu çevrenin
dışında edinmiş insanlar. Bunun üzerinde durulması
gerekiyor.</span></p>
<p class="western2" xml:lang="tr-TR"><span class="c1">Ansiklopediye bakmayı, herhangi bir konu için ansiklopedi
maddelerini aramayı bile bilmiyoruz. Tabii, şunu da söyleyelim:
Türkiye’de</span> <span class="c9">İnönü Ansiklopedisi</span>
<span class="c1">ve</span> <span class="c9">İslam
Ansiklopedisi</span> <span class="c1">dışında gerçek anlamda
ansiklopedi de yoktur. Çoğu çok hızlı çevrilmiştir, telif edilirken
vahim hatalar yapılmıştır. Dolayısıyla ansiklopedilere bakarak tez
ileri süremezsiniz, bizdeki ansiklopedileri daimî surette yabancı
ansiklopedilerle karşılaştırmalı okuyacaksınız.</span> <span class="c9">Larousse</span><span class="c1">’a bakacaksınız,</span>
<span class="c9">Britannica</span><span class="c1">’ya
bakacaksınız,</span> <span class="c9">Brockhaus</span><span class="c1">’a bakacaksınız. Pozitif bilimlerin konusu olan bir madde
değil ise, bilhassa sosyal ilimler sahalarında, tercüme
ansiklopedilerde en azından terminoloji tercümelerinde sakatlıklar
vardır.</span></p>
<p class="western6" xml:lang="tr-TR"><span class="c3">Türkiye’de aristokrasi var mıdır?</span></p>
<p class="western2" xml:lang="tr-TR"><span class="c1">Şimdi toplumda bir asalet merakı çıktı. İnsanlar boyuna bize
şecere soruyorlar. Mesela bir hanım geliyor, “</span><span class="c9">Benim soyum İkinci Yakup’a dayanıyormuş, bunu araştırmak
zorundayım</span><span class="c1">” diyor. Ama en azından bir
Osmanlı tarih kitabını alıp okuma alışkanlığı yok. Türkiye’de size,
Almanya’daki, Fransa’daki, Macaristan’daki gibi şecere veremeyiz;
çünkü bizde böyle bir imkân yok. Belirli nüfus kayıtları olabilir;
ama çoğu ya kayıptır, ya yanmıştır, ya da yangın geçirmiştir.
“</span><span class="c9">Efendim, bizim şeceremiz falanca paşadan
geliyor</span><span class="c1">” diyorlar. Falanca paşa dediğinizin
şeceresinin nereden, nasıl geldiği belli değil. Çoğunlukla şöyle
olur: Adam, bir paşa kızıyla evlenmiştir, kadın öldükten sonra o
efendi alıp şecereyi başka biriyle evleniyor, çok oluyor bu.
Paşayla alakası olmayan bir neseb, o paşanın füruu olduğunu
sanıyor. Gidiyor, vakfiyeden kaydını düşürüyor, o isimler etrafta
geziyor vs.</span></p>
<p class="western6" xml:lang="tr-TR">
<span>Bunlardan gerçek bir usul-füru ilişkisi çıkaramazsınız, yani
Türkiye’de bir aristokrasi bulamazsınız. Hele bu aristokrasiyi
tasdik edecek, meşrulaştıracak bir kayıt sistemi suret-i katiyede
mevzubahis değildir; çünkü Türkiye’de böyle bir kurum
yoktur.</span></p>
<p class="western6" xml:lang="tr-TR"><span>Bu
söylentilerin neticelerini görüyoruz. Boyuna herkes “sabetayist”
oluyor. Ne sabetayist olduğu iddia edilen aksini ispat edebilecek
durumda, ne de iddia eden her zaman söylediğini delillendirecek
durumda. Bu arada yanlışlıklar da yapılıyor. Yöntem hatasını
göstermek bakımından örnek veriyorum, bir devlet adamı için böyle
dediler mesela. Oysa bu mümkün olamaz; çünkü o bakanın annesi
Almandı, von Papen’in sekreteriydi, ondan evvel de Ribbentrop
kabinesinde sekreterdi. Üçüncü Reich’ta bu tür vazifelere kabul
edilen küçük memurlarda dahi 5 göbek değil, 11 göbek araştırılır.
Alman kayıt sistemi, bürokrasinin nüfus kayıtları bunu temin edecek
durumdadır.</span></p>
<p class="western6" xml:lang="tr-TR">
<span>Avrupa’da bu kayıtların arkasında, her şeyden evvel,
kiliselerdeki vaftiz defterleri, nikâh defterleri, ölüm defterleri
vardır. Bir müddet sonra belediye teşkilatlarının erkenden
kurulması dolayısıyla belediyelerdeki vergi defterleri vardır, ki
bunlar birçok şeyi açığa çıkarır. Aristokratlardan farksız bir
şekilde, köylüler de 10-15 kuşak geriye kadar gidiyorlar, “serf”
dedelerine kadar şecerelerini çıkarabiliyorlar; bütün bunlar
mümkün. Böyle bir ortamın içerisinde tarih, kayıt sistemleri
itibarıyla başka türlü yapılıyor; onu arz etmek
istiyorum.</span></p>
<p class="western6" xml:lang="tr-TR"><span>Aradaki
farkı teslim etmek lazımdır. Bu dediğim sistem, sırf bu toplumun
Müslümanları için değil, Hıristiyanları ve Musevileri için de
geçerlidir. Burada söz konusu olan, dine bağlı bir şey değil, bir
geleneksel yapıdır. Bugün hahambaşılığa gidip İstanbul’un önde
gelen Yahudi ailelerinin şecerelerini çok sıhhatle ve derinlemesine
tespit etmeniz mümkün değildir; ancak sözlü gelenekle tespit
edilir. Türkiye’de filolojik yanı şiddetle tamamlamak lazımdır, ama
bunlar yok diye tarih yapılamaz da değildir. Hiç kaçarı yok, yüklü
bir filolojik malumatınız olacak ve okuyacaksınız.</span></p>
<p class="western6" xml:lang="tr-TR"><span class="c3">Tarih nasıl yazılır?</span></p>
<p class="western2" xml:lang="tr-TR">“<span class="c9">Tarih nasıl yazılır?</span><span class="c1">” dediğiniz zaman
söylenen genelde şudur: “</span><span class="c9">Efendim,
kroniklerimiz vardır</span><span class="c1">”, yani Osmanlı’daki
“vakayiname”ler vardır, bu kronikleri okursunuz, eğrisiyle
doğrusuyla tarihin ana hatları buradan çıkar. İkincisi, vergi
defterlerine bakarsınız. Mahkeme kayıtlarına bakarsınız, toprak
kayıtlarına bakarsınız, bu böyle gider. Nihayet denir ki:
“</span><span class="c9">Mektuplara bakarsınız</span><span class="c1">.” Bu şekilde “histoire de mentalité” yapıyorlar, yani
zihniyet tarihini birtakım tarihlemelerle, mektuplarla yapıyorlar.
Böyle bir şey maalesef bizde tam manasıyla söz konusu
değildir.</span></p>
<p class="western2" xml:lang="tr-TR"><span class="c1">Osmanlı İmparatorluğu 1299-1300-1301 yıllarından birinde
kurulmuştur; tarihçilerin arasında münakaşalı bir durumdur.
Noterden tasdikli bir senetle kurulmadı bu devlet; Büyük
Constantin’in İstanbul’u kuruşu ise çok farklıdır. Constantin
İstanbul şehrini kurarken -şehir vardı artık da- “Byzantion” diye
bir yer vardı, hatta ona Klasik Roma çağında “Nea Roma” diyorlardı,
çünkü Roma imparatorları bu şehri geliştirmeye başlamışlardı:
Constantin’den evvelki imparatorlar Hipodrom’u, Septimus Severus
surlarını yapmışlardı. Constantin “</span><span class="c9">Yeni
bir plan yapıyorum, şehri genişletiyorum ve surları
çeviriyorum</span><span class="c1">” dedi. O surlar bizce namalum
idi. Neyse ki Marmaray Projesi dolayısıyla Yenikapı civarında
ortaya çıktı. Constantin, surları çekti ve “</span><span class="c9">Şehri kuruyorum, tanrılar takdis etsin</span><span class="c1">” dedi. Hıristiyanlara da takdis ettirdi; “</span><span class="c9">Sizin Tanrınız da takdis etsin</span><span class="c1">” dedi.
Tarih 332 yılının 13 Mayıs’ı idi, o güne “Uğurlu Gün” dendi.
Böylece şehir bir seremoni ile kurulmuş oldu.</span></p>
<p class="western2" xml:lang="tr-TR"><span class="c1">Osmanlı’nın kuruluşunda ise böyle bir şey yok; Osmanlı
Beyliği, “Uğurlu olsun” diye böyle tarih düşürülerek kurulmuş
değil. Yalnız kuruluşu betimleyen bazı vakalar var: Bir tanesi,
süzeren statüsünde tabi olunan hükümet tarafından gönderilen
sancak. Bazıları, örneğin</span> <span class="c1">Halil İnalcık
Hoca diyor ki: “</span><span class="c9">Bafeon (Koyunhisar)
Muharebesi’nden sonra civardaki bütün beylikler Osmanlı’ya katıldı,
‘Osman Bey Hanımızdır’ dediler, böylece devletin adı
çık</span><span class="c9">tı.</span><span class="c1">” Böyle bir
görüş var. Ancak 1300’den aşağı yukarı 1440’lara kadar bu devletin
kroniği, yani olayları günü gününe yazan vakayinamesi yok. Bu devri
anlatan kroniklerin hepsi II. Murat ve Fatih Sultan Mehmet devrine
ait. Bunların en akıllısı, “</span><span class="c9">Yahşi fakihten
duyduğumuza göre</span><span class="c1">” diyor. “Yahşi fakih”
diye, o devirleri görüp sözlü olarak nakleden, bize meçhul bir
tarihçi var. Yalnız, bu tarihçinin de yazdığı bir şey yok, her şey
şifahî. Gayet enteresan bir romantizmle sunulan bir tarih anlatımı.
Fakat bu romantizm, bir kabile devleti, bir aşiret savaşçılığı
romantizmi içinde değil; bir imparatorluğun insanlarının
romantizmine benziyor; yani Titus Livius’un Roma’nın kuruluşunu
anlatmasına.</span></p>
<p class="western2" xml:lang="tr-TR"><span class="c1">(Titus Livius, İmparator Augustus, Claudius, Nero ve Caligula
devirlerinin tarihçisi. Roma’nın efsanevî kuruluşu üzerinden (arada
Cumhuriyet de kurulmuş) artık İmparatorluğa geçilmiş; ve bu kuruluş
tarihlemesine göre bu eser 700’üncü senesinde yazılıyor, yani Titus
Livius Roma’nın kuruluşunu 7 asır sonra yazıyor. O nedenle bu
kaynakları kullanırken çok dikkatli olmak lazım.) Osmanlı’nın
kuruluşu bir efsane haline getirildi. Bazıları, mesela Colin Imber
“</span><span class="c9">Bu külliyen uydurmadır</span><span class="c1">” diyor. Nereden biliyor külliyen uydurma olduğunu, gidip
tetkik mi etti? Masa başında vakayiname tetkik edilmez, doğru
düzgün vakayiname tetkik etmek için 50 tane yan dalı, yan belgeyi
tetkik etmek ve çok esaslı topografik araştırma yapmak
gerekir.</span></p>
<p class="western2" xml:lang="tr-TR"><span class="c1">Osmanlı’nın kuruluşuna geri dönelim. Yan dallar var mı? Var;
Bizans kronikleri var. Onlar epeyce etüt edilmiş vaziyette. Başka
yan dallar var mı ya da neler olabilir? Varsa İlhanlılar devri
eserleri ve tabii Cenova, Venezia gibi İtalyan devletlerinin
kayıtları. Osmanlı tarihi bakımından bunların hiçbiri doğru dürüst
araştırılmış değil. Vatikan devlet arşivleri (Papalığın arşivleri),
dünyanın en eski düzenli arşivleridir ve 1135’ten itibaren düzenli
raporları vardır. Ondan evvelki bilgiler fragmanlardır. Hiçbir Türk
tarihçisi o devrin Latincesini öğrenip de gidip o arşivleri okuyup
araştırmış değil. Türklerin</span> <span class="c9">Dede Korkut
Destanı</span><span class="c1">’nın en iyi versiyonu bile İtalya’da
Vatikan kütüphanelerinde bulundu.</span></p>
<p class="western2" xml:lang="tr-TR"> <br class="calibre1"/></p>
<p class="western2" xml:lang="tr-TR"><img src="tmp_adbb485182d890bb1a3452483822dda6_p4TE5W_html_58ea35b3.gif" id="graphics1" alt="" class="calibre2"/></p>
</body>
</html>