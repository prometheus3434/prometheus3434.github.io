<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bazen Hayat</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1>GÜZEL BİR ERKEK</h1>

    <p>Yokuşu tırmanıyorsun. Tırmanmışlığın var bu yokuşu, pek çok kez. İki yanda sıralı evler. Üstüne yığılacak gibi. Homurtularını duyuyorsun. Adımların yavaş, nefes alıp verişini dinliyorsun. Hava soğuk, rüzgâr yüzüne vuruyor, montunun içinde terliyorsun. Her adımında çantanın fermuarındaki demirler birbirine çarpıyor, tasmalı köpek gibi çınlıyorsun.</p>

    <p>Güzel değilsin, olmak için bir şeyler yapabilirdin. Kamburun çıkmadan, göbeğin göğsünden büyük olmadan önce. Önemi yok, öyle diyorsun.</p>

    <p>Bakkala giriyorsun, parayı öderken tezgâhtar çocuğa bakıyorsun. Bakışlarını fark edip gülümsüyor, her zamankinden farklı. Kısa boylu, esmer, büyük gözleri var. Dudakları ince. Penisini düşünüyorsun.</p>

    <p>Apartmanın basamaklarını zar zor tırmanıyorsun ve güzel bir erkek istiyorsun, bu birçok şeyi değiştirebilir. Güzel bir erkeğin bedenini düşlüyorsun. Dokunduğunda olduğundan farklı hissedebilirsin, güzel bir erkeğin seni istemesi birçok şeyi değiştirebilir. Artık çınlamayabilirsin, bu önemli.</p>
  </div>
</body>
</html>
