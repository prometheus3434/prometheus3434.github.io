<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4">&nbsp;</p>

  <p><span class="t6">Alfred Kubin</span></p>

  <p>(1877 - 1959)</p>

  <p>10 Nisan 1877 yılında Bohemya&rsquo;nın kuzeyinde bir kasaba olan Leitmeritz&rsquo;de doğan Kubin&rsquo;in annesi Johanna Jenny bir piyanistti. Babası Friedrich Franz Kubin memur olarak hizmet verdikten sonra gümrük müfettişi olarak çalışmaya devam etti. 1882 yılında ailesiyle birlikte Zell am See, Avusturya&rsquo;ya taşındı.</p>

  <p>Çocukluğundan beri baskıdan nefret eden Kubin özgür bir yaşam sürdürmeyi istiyordu. Korku hikâyelerini çok severdi. Beş yaşındayken hayal gücüne dayalı resimler çizmeye başladı. Çizimleri büyücüler, korkunç hayvanlar, vesaire ile doluydu.</p>

  <p>On yaşındayken annesi öldü. Annesinin ölümü Kubin&rsquo;in çocukluk çağının sona ermesine neden oldu. Salzburg&rsquo;da bir dil okuluna gönderildi.</p>

  <p>İkinci sınıftayken kaldı ve okulu tamamlamak üzere Zell am See&rsquo;ye geri döndü. On dört yaşında babası onu inşaat mühendisliği öğrenmesi için bir okula verdi. Tekrar sınıfta kaldı ve Klagenfurt&rsquo;da bir fotoğrafçı olan amcası ona stajyer olarak yanında iş verdi. Klagenfurt&rsquo;da bütün gecelerini dışarıda geçirdi. Uykusuz geceler sağlığını olumsuz etkiledi ve zayıf düştü. Hayatından hiç memnun değildi ve intihar etmek istiyordu. Zell am See&rsquo;ye gitti ve annesinin mezarı başında kendini vurmak istedi, fakat baygınlık geçirdi. Ardından gönüllü olarak orduya katılmaya karar verdi. Kısa bir süre sonra sinir bozukluğundan askeri hastaneye gönderildi ve çürüğe çıktı. Yirmi yaşına geldiğinde babasının evine geri döndü ve iyileşmeye başladı. Babası onun Akademide profesör olan Gysis&rsquo;in çizim sınıfına katılmasını istedi, fakat orada öğretilen katı, akademik çizim tekniklerini pek sevmedi. Grotesk fikirlerini ifade etmek istiyordu. Münih'te Klinger&rsquo;in maden üzerine asitle yaptığı resimleri gördü. Bu onun fikirleri için son derece uygun bir sanat biçimiydi. Çini mürekkebi kullanarak bir dizi dehşet dolu ürkünç çizimler yapmaya başladı. Yirmi altı yaşında nişanlısını, yirmi yedi yaşında babasını kaybetti.</p>
</body>
</html>
