<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p8"><a id="a0"></a>&nbsp;</p>

  <h1 class="h11"><a id="ncx707"></a>İkinci Bölüm: Dışarıdaki Dünya</h1>

  <p><span class="t6">1</span></p>

  <p>Uygar dünya, on iki yıla yakın bir süre boyunca Rüya Ülkesi&rsquo;nin varlığı hakkında hiçbir şey bilmemişti. Elbette, aniden ve açıklanamaz biçimde ortadan kaybolan insan vakaları vardı. Bu insanların çoğu trenlerde ya da gemilerde görülmüştü, ancak sonradan yapılan soruşturmalarda hiçbir sonuç alınamamıştı. Bir şekilde çağdaş dünya ile ters düştükleri ve inzivaya çekilmek için sebepleri olduğu için kimse bu durumu çok fazla umursamamıştı. Dünyanın ahlaki veya ekonomik iflaslara ilgisi oldukça sınırlıdır.</p>

  <p>Ülkeden gizemli bir biçimde kaybolanlar akademi, sanat ve finans çevrelerinin üst tabakasından olunca insanlar da olayla alakadar olmaya başladı. Aileler genellikle sadakatsiz akrabalarından, kaybolmanın iki üç hafta sonrasında son bir yaşam işareti, en azından birkaç satırlık bir karalama alırlardı. Ancak &ldquo;Beni takip etmeye çalışmayın, emin ellerdeyim&rdquo; veya, &ldquo;Şartlar beni birlikteliğimizden uzaklaşmaya mecbur ediyor&rdquo; veya &ldquo;Hepiniz beni affedin, fakat başka seçeneğim yok&rdquo; gibi laflardan ne çıkarabilirlerdi ki?</p>

  <p>Tüm bu kaybolmaların ortak bir sebebi olduğunu iddia edenlere verilen tek tepki ise inanmaz bir gülümsemeydi. Polis şaşırmıştı.</p>

  <p>En büyük yaygara Prenses X ortadan kaybolunca koptu. O sıralarda soylu hanımların kaçması alışılmadık bir durum değildi, fakat bu olay yalnızca genç yaş grubunda görülürdü. Bu vakada ise şartlan gayet rahat ve mutlu olan yaşlı bir hanım vardı. Karadeniz&rsquo;e kadar izi sürülmüştü. Bazı Türk hamallar onu bahşiş konusundaki aşın cimriliğinden dolayı hatırlıyordu. Kimliğine dair ipucu veren şey de bu olmuştu. Prenses&rsquo;in kayboluşundan ciddi endişe duyanlar yalnızca miras ümidi olan birkaç yeğeniydi. Ne yazık ki yaşlı hanımefendi tüm parasını da beraberinde götürmüştü. Prenses X&rsquo;ten bir daha hiç haber alınamamıştı.</p>

  <p>Bir süre sonra Amerikalı multimilyoner Bell&rsquo;in insanların dikkatini Rüya Ülkesi &rsquo;ne çeken ve harekete geçmeye iten olayı ortaya çıktı. Bu konserve et kralı - nasıl olduğunu asla öğrenemesem de - tuhaf ülkeden haberdar olmuş ve oraya vatandaş olmayı kafasına koymuştu. Bell&rsquo;in delirdiği söylentisi hemen yayıldı, o da bu söylentilere meşhur bir psikiyatristin gece gündüz kendini gözlemlemesini sağlayarak karşılık verdi. Seçkin psikiatristin kararı Amerikalı&rsquo;nın aklının tamamen yerinde olduğu yönündeydi. Fanatik Amerikalı, yıllar boyunca doktoru ve iki hizmetkârı eşliğinde dünyayı dolaşmış, kıtaları arşınlayıp Rüya Ülkesi&rsquo;ni aramıştı. Bir Yeni Zelanda&rsquo;da adaları tararken görülüyor, bir Doğu Hint takımadalarında ortaya çıkıyordu. Doktoru, Hercules Bell&rsquo;e daha fazla katlanamadığını söyleyerek Hong Kong&rsquo;da ondan ayrılmış; önceden verdiği olumlu akıl sağlığı raporunu da tekrar gözden geçirip Amerikalı&rsquo;nın <span class="t5">sabit fikirli</span> olduğuna kanaat getirmiş. Zengin hastası hayallerini kovalarken doktor evine dönmüş. Sonra hayret verici olay meydana gelmiş: Bir gün Amerikalı&rsquo;nın yolladığı bir ulak yanında uzun bir mektup ve bildirinin bir kopyasıyla İngiltere başbakanının bürosunda belirmiş.</p>

  <p>Lordluğu, kabul görmüş her yasa ile dalga geçen, zarar verici olduğu kadar zengin de olan despot bir liderin korkunç işlerini gördüğü ve binlerce saygıdeğer Avrupalı&rsquo;nın kanunsuzca kapalı tutulduğu bir ülkenin var olduğuna kısa sürede ikna oldu. Amerikalı, insanlık dışı muamele ve köleliğin ünlü düşmanı İngiltere&rsquo;nin desteğini istediğini, onlardan hızlı ve etkili bir yardım beklediğini yazmıştı.</p>

  <p>Mektup ile bildiri kaba ve demagojik bir üslupla yazılmış olsa da, bu kadar fazla kişinin kaybolduğu gözönünde bulundurulunca, acil yardım isteğini görmezden gelmek imkânsızdı. Prenses X&rsquo;in orada tutsak halde çürüdüğü söylenmiyor muydu? Bu olay ayrıca ortadan kaybolup Avrupa basınının kafasını karıştıran ve sonunda önemsiz Asyalı bir prensin takıntısı olduğuna karar verilen kayıp binaları da açıklıyordu.</p>

  <p>Bunun sonucunda Avrupalı güçler arasında hararetli bir haber alışverişi gerçekleşti. Mümkün olan en çabuk ve en sessiz şekilde harekete geçilmesi mecburi gözüküyordu. Komşu ülkelerden biri olan Rusya&rsquo;ya da müdahele yetkisi verildi. Her zamanki kıskançlıklar unutuldu ve parlamentolar bir süreliğine her şeyi unutmuş gibi davrandı. Bir ay içinde Rus birlikleri seferber olmuş ve General Rudinov&rsquo;un emrine verilmişti. &ldquo;Hristiyan ahlakı ve kardeş sevgisi adına&rdquo; cümlesini düstur edindiler ve özgürlüğe kavuşturacakları tüm o altın külçelerini düşündüler. Ç^, zengin bir eyalet şekline gelecek beklenmedik bir maddi fırsatla karşılaşacağını umuyordu, çünkü bu ülke Rus sınırına yakın bir yerde bulunmaktaydı.</p>

  <p>Gazeteci, fotoğrafçı, spekülatör ve çeşitli alanlarda uzman olan tacirlerden oluşan bir güruh da, azami gizlilik içerisinde bu sefere katılmak üzere davet edildi.</p>

  <p>Çin büyükelçileri, Cennet İmparatorluğu&rsquo;nun sınırlarını ihlal eden bu güçlere karşı çıktı, fakat artık çok geçti ve bu beyefendiler pıllarını pırtılarını toplayıp geri çekilmeye zorlandılar.</p>

  <p>Rüya Ülkesi&rsquo;nin konumu haritalardan aşağı yukarı kestirilebiliyordu. Yine de, fazladan bir tedbir olarak Amerikalı&rsquo;nın ulağı da birliklere rehberlik edecekti. Ancak adam bir gün otel odasında ölü bulundu. Kamına bir hançer saplanmıştı ve hançerin bıçağına işlenmiş olan iki sözcük uyarı niteliği taşıyordu:</p>

  <p><span class="t5">Sükût alt</span><span class="t5">ı</span><span class="t5">nd</span><span class="t5">ı</span><span class="t5">r.</span></p>

  <p class="p7">Rudinov, ülkeyi kendi başına bulmak zorundaydı.</p>
</body>
</html>
