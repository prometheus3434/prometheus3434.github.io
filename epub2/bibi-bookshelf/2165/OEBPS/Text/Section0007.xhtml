<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style.css" rel="stylesheet" type="text/css" />

  <title></title>
</head>

<body>
  <p><br /></p>

  <h1 style="text-align: center;">Kısım 11</h1>

  <p>"Numuneler onaylandı," dedi milyarder telefona.</p>

  <p>Spenser ses değiştirme aletini kaldırmıştı, ama hissettiği korku üst sınıf aksanının daha az kibar çıkmasına neden oluyordu.</p>

  <p>"O zaman ilgileniyorsunuz?" dedi.</p>

  <p>"Elbette," dedi bilgisayar milyarderi. "Ama transferi kendim yapmaya karar verdim. Esrarkeş bir fahişe kadar güvenilir olduğuna dair bir his var içimde."</p>

  <p>Spenser kaşlarını çattı. Hırsızlık ve aldatmaca planı çözülüyordu. Halihazırda yapmış olduğu masraflar yüzünden kurtuluşu için malı hızla satması gerekiyordu; yeni bir alıcı bulacak zamanı yoktu. Olabilecek en kötü durumdaydı. Satması gereken bir satıcıydı o ve karşısında kontrolü elinde tutmak isteyen bir alıcı vardı.</p>

  <p>"O halde buraya gelip teslimatı almalısınız," dedi Spenser.</p>

  <p>"Orası neresi?"</p>

  <p>"Macau," dedi Spenser.</p>

  <p>Bilgisayar yazılım milyarderi masasındaki takvime baktı. "Kutsal Cuma akşamı orda olacağım."</p>

  <p>"O halde nakit veya hamiline bono istiyorum."</p>

  <p>"Makul bir istek, ama bir şey deneme, yanımda takviye getiriyorum."</p>

  <p>"Parayı getir, Buda'yı al," dedi Spenser.</p>

  <p>Milyarder telefonu kapattıktan sonra Spenser bir an için sessizce oturdu.</p>

  <p>Yolu uzun değildi.</p>

  <p>"Monica konuk olacak," dedi Cabrillo notlarına bakarken. "Bu operasyon için Hollanda kraliyet ailesinin önemsiz bir üyesini canlandıracak."</p>

  <p>"Bu o kadar doğal ki," dedi Crabtree İskandinav aksanıyla.</p>

  <p>"O aksanla birlikte peltek taklidi yapman gerek," dedi Hanley. "Sihir Dükkâm'na uğra da peltek konuşmanı sağlayacak bir parça koyalım ağzına."</p>

  <p>"Harika," dedi Crabtree. "Peltek hizmetçiyi oynayabileceğim."</p>

  <p>"Daha kötü de olabilirdi," dedi Cabrillo. "Linda birbiri ardına sigara içen Portekizli parti planlayıcısı Iselda'yı oynayacak."</p>

  <p>"Harika," dedi Linda Ross gülerek. "Üç yıl önce nihayet sigarayı bıraktım ve şirket şimdi yeniden başlamama neden olacak."</p>

  <p>"Bu arada," dedi Hanley. "Iselda'nın alternatif bir hayat tarzı sürdüğünü düşünüyoruz."</p>

  <p>"Demek zincirleme sigara içen lezbiyen bir parti planlayıcısı olacağım," dedi Ross. "En azından kırbaçlı Alman transseksüel fahişe olmak kadar kötü değil bu rol."</p>

  <p>"Hatırlıyorum," dedi Murphy. "Mel Brooks filmindeki Madeli-ne Kahn'a benzemiştin."</p>

  <p>"Biraz uyarıldığını hatırlıyorum," dedi Ross.</p>

  <p>"Julia'yı kullanacaktık, ama çok açıkça görünen nedenlerle bunu yapamıyoruz," dedi Cabrillo.</p>

  <p>Oregon'un subay doktoru Julia Huxley sırıttı. "Bu büyük memelere sahip olmanın karşılığını bir gün alacağımı biliyordum."</p>

  <p>"Yalnızca Pamela Anderson-Lee-ya da her kimse onun görüntüsünü mükemmel hale getirsen iyi olur," dedi Hanley.</p>

  <p>"Bir fahişeyi mi oynayacağım?" dedi Huxley mutlulukla.</p>

  <p>Altın Buda</p>

  <p>"Orkestra üyelerinden birinin kız arkadaşı olacaksın," diye belirtti Cabrillo.</p>

  <p>"Aynı şey," dedi Huxley hevesle. "Max sahte dövmeler yapabilir mi?"</p>

  <p>"Memnuniyetle," dedi Hanley. "Eğer istersen sahte piercing bile yapabiliriz."</p>

  <p>"Ve şimdi orkestraya gelecek olursak," dedi Cabrillo. "Ben klavye çalıyorum. Çoğu şarkı klavyeye pek yer vermez, bu da bana ortalıktan sıvışma fırsatı verir. Murphy başgitarist, Kasım davulcumuz ve ruh insanı Franklin de basta."</p>

  <p>"Ah, evet," dedi Lincoln. "Ritmik darbeler bütün içimi kaplıyor."</p>

  <p>"Ya şarkıcı?" diye sordu Huxley..</p>

  <p>"Bu Bay Halpert olacak," dedi Cabrillo.</p>

  <p>Konferans masasında oturan-herkes dönüp Bay Halpert'a baktı. Finans ve muhasebenin başı olarak bu işe pek uygun görünmüyordu. Mürettebatın en muhafazakârı olarak dedikoduya göre mendillerini bile ütülediği söyleniyordu. Rock müzisyeni olarak poz verme fikri Courtney Love'ın Bakire Meryem'i oynaması kadar gülünçtü.</p>

  <p>"Ne yazık ki Minutemen'in solisti ince ve uzun bir adam. Ev sahibi orkestranın performansını banttan izlemiş. Eğer aklınıza daha iyi biri gelmiyorsa adamımız Mike'tır."</p>

  <p>"Ben bu işi yapabilirim," dedi Halpert hızla.</p>

  <p>"Emin misin?" diye sordu Hanley. "Sihir Dükkânı'nın yapabileceği şeyler de sınırlı."</p>

  <p>"Bilgin olsun diye söylüyorum, ben Colorado'da bir komünde büyüdüm," dedi Halpert. "Sizin çoğunuzun daha hiç öğrenmediği rock hayat tarzının çoğunu ben unuttum bile."</p>

  <p>Cabrillo bunu bilen tek kişiydi; bütün çalışanların dosyasına girebilen tek şirket görevlisiydi.</p>

  <p>"Vay canına," dedi Murphy. "Ben senin bebeklik giysilerinin bile üç parçalı olduğunu sanıyordum."</p>

  <p>"Artık biliyorsun," dedi Halpert. "Ailem çok gezdi. Jerry Jeff Walker benim vaftiz babamdı ve bana bisiklete binmeyi Binbaşı Cody öğretti."</p>

  <p>"Vay canına," dedi Hali Kasım. "Biz de seni iyi tanıdığımızı sanıyorduk."</p>

  <p>"Projeye geri dönelim," dedi Cabrillo. Halpert'm büyüme tarzının onu rahatsız ettiğini biliyordu. Halpert'ın donanmaya yazıldığı gün babası onunla konuşmayı kesmişti. İkisi bir daha konuşana kadar aradan on yıl geçmişti ve şimdi bile ilişkileri gergindi.</p>

  <p>Halpert, Cabrillo'nun devam etmesi için bekledi.</p>

  <p>"Şu anda iki adamımız bahçıvan rolünde. Bakımını yaptıkları ağaçlara parabolik mikrofonlar yerleştirecekler. Mikrofonlar evin camlarındaki titreşimleri kaydedecek ve biz içerde olan her şeyi duyabileceğiz."</p>

  <p>"Ama telefon hatlarını izlemede zorluk yaşıyoruz," diye belirtti Linda Ross. "Normalde merkezi bilgisayara girebiliriz, ama Çinliler telefon sisteminin kontrolünü ele aldıklarından beri ana sistemleri Hong Kong'a taşıdılar. Eve giren kutuya bir şey yerleştirmeye çalışacağız, ama konuşmaları ne kadar iyi alabileceğini bilmiyoruz."</p>

  <p>"Yani telefon konuşmalarını tek taraflı dinleme şansımız var," dedi Hanley.</p>

  <p>"Doğru," dedi Ross. "İçerde konuşan herkes camlarda bizim okuyabileceğimiz titreşimler yaratacak."</p>

  <p>"Ben bu konuda o kadar endişeli değilim," dedi Cabrillo. "Ama eve giren hatları kesmek zorunda kalabiliriz; hırsız alarmları telefon hatlarıyla çalışıyor."</p>

  <p>"Biz bunu yapabiliriz," dedi Ross. "Ama insanlar yine de cep telefonlarıyla konuşabilirler."</p>

  <p>Planlama devam ederken saatler geçti. Partiye otuz saatten az kalmıştı.</p>

  <p>Kâhin dönen bir derviş gibi sallanmaya ve gezinmeye başladı.</p>

  <p>Hindistan'daki Sürgün Sarayı Potala'dan daha küçüktü, fakat aynı amaca hizmet ediyordu. Yatak odaları, geniş taş döşemeli toplantı odasından oluşan Dalai Lama ve danışmanlarının evi bir tapınağa benziyordu. Dalai Lama şu anda bir tahtta oturmuş seyrediyordu.</p>

  <p>Kâhin tören giysilerini giymişti. Üstündeki altın yaldızlı ipekli kaftanının san, yeşil, mavi ve kırmızı desenleri, göğsündeki ametist ve turkuvaz taşlarıyla çevrelenmiş aynayı kuşatıyordu. Deri kayışlarda küçük bayraklar ve flamalar asılıydı; bütün elbise neredeyse kırk kilo geliyordu. Kâhin giyinip transa girer girmez asistanları başına ağır metal ve deriden bir miğfer oturtup sıkıca bağladılar.</p>

  <p>Eğer yaşlı kâhin dışarıdan bir ruh tarafından ele geçirilmemiş olsaydı; miğferin ve giysilerin ağırlığı taşıyamayacak kadar ağır olurdu. Ama kâhin derin bir transa girdikten sonra ağırlık kalkmış gibi göründü ve ayın yüzeyinde dolaşan bir astronot gibi hoplamaya başladı. Birdenbire hareket patlaması yaşadı. Kollan göğsünde, peygamberdevesi gibi dans ederek odanın bir ucundan diğerine gitmeye başladı. Vücudunun derinliklerinden garip, boğuk sesler yükselirken sol eli gümüş kaplı bir kılıç çıkardı.</p>

  <p>Sonra tahtın önüne geçti, bütün vücudu bir köpek gibi sarsıldı.</p>

  <p>Kâhin hareketsiz kaldıktan sonra Dalai Lama konuştu.</p>

  <p>"Eve gitme zamanı geldi mi?"</p>

  <p>Kâhin kendisininkine benzemeyen bir sesle konuştu. "Dalai Lama geri dönüyor, ama daha küçük bir Tibet'e."</p>

  <p>"Kâhin açıklasın," dedi Dalai Lama.</p>

  <p>Kâhin ters takla attı, kolları iki yana açık olarak hareketsiz kaldı yine.</p>

  <p>"Anahtar kuzeyde," dedi kâhin yüksek sesle. "Saldırganlara bir zamanlar Moğolların bulunduğu toprağı verelim, o zaman gidecekler."</p>

  <p>"Batılılara güvenebilir miyiz?" diye sordu Dalai Lama.</p>

  <p>Kâhin dizlerini büküp bir daire çizdi. Tekrar Dalai Lama'nın karşısına gelince konuştu. "Kısa süre sonra onların istedikleri bir şey olacak elimizde. Bu hediyemiz arkadaşlığı güçlendirecek -gücümüz geri dönüyor- evimiz yakın."</p>

  <p>Derken ani bir rüzgâr iskeletini savurup götürmüş gibi kâhin yere yığıldı. Yardımcıları yanına koşup miğferi çözdüler, terle kaplı kaftanını çıkardılar. Kâhini soğuk suyla yıkamaya başladılar, ama gözlerini tekrar açması neredeyse bir saat sürdü.</p>

  <p>"Hatta bağlı," diye fısıldadı şirket teknisyeni.</p>

  <p>Oregon'daki telsiz operatörü alıcıyı ayarladı. Kulaklıktan bir hizmetçinin sesi duyuldu. Adam kayıt cihazının düğmesine bastı, mikrofonu yerine oturttu.</p>

  <p>"Tamam," dedi. "Kaydediyoruz."</p>

  <p>Teknisyen ağaçtan inerek kestiği dallan topladı, sonraki birkaç saati çalılar üzerinde çalışarak geçirdi. İşini bitirdiğinde kiralık kamyonu çerçöple doldurdu, saat öğleyi biraz geçiyordu. Servis girişine yürüyerek faturayı malikânenin yöneticisine verdi. Sonra kamyona binip oradan uzaklaştı.</p>

  <p>Oregon'daki telsiz operatörü malikânedeki konuşmaları izleyip sarı bir deftere notlar alıyordu. Çok fazla bir şey olmuyordu, ama bu her an değişebilirdi.</p>

  <p>Güvertenin altındaki Sihir Dükkânı'nda orkestra prova yapıyordu. Kevin Nixon durmalarını işaret etti, sonra kontrol panelini ayarladı.</p>

  <p>"Tamam," dedi. "Yeni baştan."</p>

  <p>Murphy gitarını tıngırdatmaya başladı ve Creedence Cleanva-ter Revival şarkısının açılış müziği "Talihli Evlat" melodisi havayı sardı. Orkestranın geri kalanı da ona eşlik etmeye başladı. Halpert'ın sesi şaşırtıcı derecede iyiydi. Bilgisayardan geçirildikten sonra onun yorumunu orijinalden ayırmak zordu. Hareketleri de bir o kadar iyiydi; orkestradakilerin çoğundan daha iyiydi.</p>

  <p>Klavyedeki Cabrillo anfetaminlerdeki Liberace gibi görünüyordu. Kasım boynuna tasma takılmış Buddy Rich'e benziyordu. Lincoln biraz daha iyiydi; gözlerini kapatıp bas gitarını çalıyor, ayağını uygun zamanlarda yere vurmayı başarıyordu; sorun şuydu: elleri o kadar iriydi ki, parmaklarını kıpırdatmıyor gibi görünüyordu. Nixon şarkı bitene kadar bekledi.</p>

  <p>"Fena değil," diye itiraf etti. "Ama adamların canlı performanslarına ait video bantlar var elimde. Onları seyredip koreografiniz üzerinde çalışmanızı tavsiye ederim."</p>

  <p>Üç saat sonra orkestra olabileceği kadar hazırdı.</p>

  <p>Bu Iselda'nın işinin en sevdiği kısmıydı; son dakikada dırdır edebileceği ayrıntılara gelmişti sıra.</p>

  <p>El çantasına uzanıp uçları kesik, ince, kahverengi bir puro buldu. Tek bir markaya takılı kalan tiryakilerin tersine Iselda çantasında üç dört çeşit bulundururdu. Zehrini pek çok faktöre bağlı olarak seçerdi. Ciğerlerindeki ağrı, boğazındaki acıma hissi, işi için gereken nikotin miktarı gibi. Canlandırıcı konuşma için mentollü, desteğe ihtiyacı olduğunda ince, yanan sigarayı bir maestronun sopası gibi kullanarak konuşmayı vurgulamak istediğinde uzun, ince, parlak uçlu puroları seçerdi. İki ucu kesik puroyu yakıp derin bir nefes çekti.</p>

  <p>"Kokteyller için özellikle daha iri buzlardan istemiştim," diye bağırdı ikram servisleri şefine. "Bu yuvarlak likör buzlarını değil."</p>

  <p>"İkisini de istediniz," dedi adam. "Ama iri olanlar henüz gelmedi."</p>

  <p>"Buraya mı koyacaksınız?" diye sordu.</p>

  <p>"Depoya, Iselda," dedi adam sabırla. "Erimelerini istemiyoruz."</p>

  <p>Iselda çadırın karşısına baktı. Bir adam kuru buzdan duman bulutlan çıkaran aleti ayarladığı yere baktı.</p>

  <p>"Ondan daha fazla dumana ihtiyacımız var," diye bağırdı. Sonra hemen makinelerin bulunduğu yere gidip işçiyi azarlamaya başladı.</p>

  <p>Birkaç dakikalık ayarlamadan sonra adam makine) i tekrar açtı. Yoğun, soğuk gaz bulutlan makineden çıkıp yere çö cmeye başladı.</p>

  <p>"Güzel, güzel," dedi Iselda. "Şimdi yeterince kuru buzumuz olup olmadığını kontrol et."</p>

  <p>Bir teknisyen ışık gösterisini ayarlıyordu, Iselda hemen onun yanına koştu.</p>

  <p>Oregon'da. malikânedeki konuşmaları izleyen teknisyen sarı deftere notlar aldı, sonra geminin iletişim mikrofonuna uzanoı. "Başkan Cabrillo," dedi. "Sanırım buraya gelseniz iyi olur."</p>

  <p>Limuzin San Jose, Kaliforniya'daki havaalanının pistine giden kapının dışında durdu. Silahlı bir güvenlik görevlisi dikilmiş yolu kapatıyordu. Şoför camını indirdi.</p>

  <p>"Yeni güvenlik önlemleri," dedi görevli. "Pistte daha fazla ilerlemek yasak."</p>

  <p>Bilgisayar yazılımı milyarderi de kendi camını indirdi. Bu hoş olmayan bir rahatsızlıktı. Hatta katlanılamaz bir durumdu.</p>

  <p>"Bir dakika," diye bağırdı arkadan. "Yıllardır uçağıma kadar arabayla gidiyoruz."</p>

  <p>"Artık gidemiyorsunuz," dedi adam.</p>

  <p>"Benim kim olduğumu biliyor musun sen?" dedi milyarder gururla.</p>

  <p>"Hiçbir fikrim yok," diye itiraf etti güvenlik görevlisi. "Ama benim kim olduğumu biliyorum; size hemen kapıdan geri dönmenizi emreden adamım."</p>

  <p>Söyleyecek başka bir şeyi olmayan limuzin şoförü geri çekilip terminale doğru döndü, sonra terminalin önünde durup patronunun inmesini bekledi. Bu konuşma patronunun sinirini bozmuştu ve biraz gerisinde çantalarını taşırken adamın mırıldandığını duyabiliyordu.</p>

  <p>"Sevgili Tanrım," diyordu milyarder. "Hangar için neden para ödüyorum ki ben, karşılığında aldığım servis sıfır."</p>

  <p>Piste çıkan kapıya yaklaşırlarken dışarıda sahibini bekleyen az sayıda pahalı jeti görebiliyorlardı. Bir Gulfstream üçlüsü, bir iki Citation, yarım düzine King Airs ve bölgesel bir havayoluna ait gibi duran bordo renkli devasa bir jet göze çarpıyordu.</p>

  <p>Bilgisayar yazılımı milyarderi görünüşe önem verirdi.</p>

  <p>Eğer zenginlerin özel jeti varsa; onunki büyük olmalıydı. Milyarderin seçimi Boeing 737'ydi. Uçakta tekli bir bovvling alanı, sauna ve çoğu evdekinden daha büyük bir yatak odası bulunuyordu. Geniş ekranlı bir televizyon, ileri teknoloji iletişim ekipmanları ve Cordon Bleu'da eğitilmiş bir aşçı da uçakta bulunanlar arasındaydı. Sipariş ettiği iki dansçı da uçaktaydı. Bu yolculukta onu eğlendirecek olan ikili, Kaliforniyalı bir sarışın ve genç Ann-Margaret'la çarpıcı bir benzerlik taşıyan bir kızıldı.</p>

  <p>Milyarder uzun uçuşlarda zaman geçirecek bir şeyler isterdi.</p>

  <p>Şoförünü beklemeden kapıdan hızla geçip 737'ye doğru yürüdü. Sonra rampayı çıkıp uçağa bindi.</p>

  <p>"Bayanlar," dedi. "Öne çıkın."</p>

  <p>On üç dakika sonra havalanmışlardı.</p>

  <p>Oregon'da Cabrillo kapıyı açıp içeri girdiğinde teknisyen bilgisayara bazı komutlar giriyordu.</p>

  <p>"Ne buldun?" diye sordu Cabrillo giriş sözlerine gerek duymadan.</p>

  <p>"Ho, bir sigortacıyla telefonda konuştu. Adam Buda'yı incelemek üzere malikâneye geliyor."</p>

  <p>"Kahretsin," dedi Cabrillo mikrofona uzanarak. "Max, iletişim odasına gel, bir sorun var."</p>

  <p>Teknisyen konuşmanın kaynağını bulmaya çalışırken Cabrillo kontrol odasını turluyordu.</p>

  <p>Hanley birkaç dakika sonra geldi. "Ne var, Juan?"</p>

  <p>"Ho, gelip Buda'yı incelemesi için bir sigortacı çağırmış."</p>

  <p>"Ne zaman?" diye sordu Hanley.</p>

  <p>"16.00'da."</p>

  <p>Teknisyen bir düğmeye bastı ve yazıcı bir kâğıt çıkarmaya başladı.</p>

  <p>"İşte aramanın yapıldığı yer, patron. Macau haritasının üstüne yerleştirdim."</p>

  <p>"Bir plan yapmalıyız," dedi Cabrillo. "Derhal."</p>

  <p>Winston Spenser tehlikeli bir iş yapıyordu.</p>

  <p>Bankanın uzun süreli müşterisi olması iş kredisini artırıyordu, ama müdür hesabın yetmiş iki saat içinde dengelenmesini istediğini açıkça belirtmişti. Kredi kartları sınıra dayanmıştı ve Lond-ra'daki ofisine durumu sorgulayan telefonlar gelmeye başlamıştı bile. Her şeye rağmen Spenser şu anda mali bir darboğazdaydı. Milyarderle yaptığı anlaşma gerçekleşir gerçekleşmez, hayal bile etmediği kadar zengin olacaktı; ama şu anda eve gidiş için uçak bileti alacak parası yoktu.</p>

  <p>Yarın bütün yapması gereken Buda'yı bulunduğu yerden alıp havaalanına nakletmek ve yasadışı parasını almaktı. Sonra bir jet kiralayıp servetiyle birlikte günbatımına doğru yola çıkacaktı. Ma-cau'daki müşterisi kandırıldığını anlayana kadar o ortadan kaybolmuş olacaktı.</p>

  <h1 id="sigil_toc_id_8" style="text-align: center;">Kısım 12</h1>

  <p>Juan Cabrillo kamarasındaki masaya oturup dosyayı üçüncü kez incelemeye başladı.</p>

  <p>Dokuz dakika içinde saatin kolları yirmi dördü geçecek ve nihayet Kutsal Cuma gelecekti. Oyun günü. Şirket bir işe başladığında bir miktar şans her zaman esneklikle birleşirdi. Anahtar, titiz planlamayla sürprizleri aza indirmek ve her zaman bir yedek plan yapmaktı.</p>

  <p>Şirket mükemmele ulaşmayı böyle başarmıştı.</p>

  <p>Tek sorun nesnenin kendisiydi. Altın Buda cebe atıp kaçırılacak ya da elbiseye dikilecek bir mikroçip değildi. Hareket ettirmek için çaba ve gizlemek için kurnazlık gerektiren insan büyüklüğünde ağır bir nesneydi. İşi nasıl yaparsanız yapın ikonun hareket ettirilmesi için adam ve güvenli bir yere nakli için de araç gerekecekti.</p>

  <p>Altın Buda'nın yalnızca büyüklüğü ve ağırlığı bile bunu zorunlu hale getiriyordu.</p>

  <p>Sonra biı de oyuncuların kendisi vardı. Sanat eserleri tüccarı Ho; partideki insanlar; Çinli yetkililer; ve şimdi de sigortacı. Bunların her biri işi etkileyebilirdi, ayrıca risk ve zamanlama geri çekilip yeniden toplanmayı kaldırmayacak bir durumdaydı.</p>

  <p>Cabrillo açık bir geri çekilme yolunun olmadığı operasyonlardan nefret ederdi.</p>

  <p>Plan, operasyonu ne pahasına olursa olsun gerçekleştirmek olduğunda insanlar esir alınabilir, yaralanabilir ya da öldürülebilir-di. Şirket son kez Hong Kong'da kayıp yaşamak zorunda kalmıştı. Cabrillo bacağını orada kaybetmişti ve başkaları da öldürülmüştü. O zamandan beri ultra yüksek riskli görevlerden kaçınırdı. Altın Buda işi düşük risk profiline uyar bir şekilde başlamıştı, ama zaman geçtikçe daha da tehlikeli bir hal alıyordu.</p>

  <p>Yalnızca gösteri öncesi endişeler, diye düşündü Cabrillo dosyayı kaparken. Bu akşam bir ara Buda'yi alacak ve Dalai Lama'ya geri gönderme sürecine başlayacaklardı. Birkaç gün içinde şirket ilmekten kurtularak dünyanın başka bir yerine doğru yelken açacaktı.</p>

  <p>Winston Spenser, Glenmorangie viskisini zencefilli gazoz gibi yudumluyordu.</p>

  <p>Spenser'm müthiş aldatmaca planı hız tümseğine çarpmış ve benzin deposu yarılmış, içindekileri yere akıtıyordu. O akşam erken saatte Ho aramıştı ve sözleri beynini oyar gibi olmuştu.</p>

  <p>"Lütfen partiye erken gel," demişti Ho. "Sigortacı Buda'yı incelerken burda olmanı isterim."</p>

  <p>Bir gün daha ve Spenser çoktan gitmiş olacaktı.</p>

  <p>Uruguay, Paraguay, Pasifik Adalan'ndan biri, kısacası burası hariç her yer olabilirdi. Sahte Buda iyiydi -yakın incelemelere dayanması için çok yüksek bir bedel ödemişti- ama sigortacı iyiyse hileyi hemen görürdü. Altının kendisi büyük olasılıkla yüzünün akıyla çıkardı incelemeden. Sorun değerli taşlardı. Eğer sigorta müfettişi bir tür değerli taş bilimcisiyse taşların fazla mükemmel olduğunu fark ederdi. Altın Buda'yı süsleyen büyüklükte dev taşlar çok nadir bulunuyordu. O büyüklükteki taşların her zaman kusurları olurdu.</p>

  <p>Yalnızca laboratuvarda üretilen taşlar kusursuz olurdu.</p>

  <p>Viskisini bitirip yatağa uzandı.</p>

  <p>Ama yatak fırıl fırıl dönüyordu ve uyuması çok zordu.</p>

  <p>Tibet'ten sürgün edildiğinden beri Dalai Lama'nın ülkesindeki olaylar konusunda bir boşlukta yaşadığını tahmin etmek zor değildi. Ama hiçbir şey gerçekten bu kadar uzak olamazdı. Neredeyse sının geçtiği andan itibaren sırf bu iş için kurulmuş olan bir yerel istihbarat sistemi güneye, Little Lhasa'daki karargâhına sızmaya başladı.</p>

  <p>Çinlilerin gözlerinden çok uzaktaki dağ geçitlerine sızan bir dizi koşucu tarafından mesajlar ağızdan ağıza yayıldı, sonra mesajlarını ya şahsen ya da aracılar yoluyla ilettiler. Dalai Lama'ya sadık olan yüz binlerce Tibetliyle operasyonun kollan ülkenin her yerine ulaştı. Çinli askerlerin hareketleri rapor edildi, güneye gönderilen telgraflar önceden görüldü, gizli telefon konuşmaları dinlendi.</p>

  <p>Kar çizelgeleri, nehirden akan su miktarı ve diğer çevresel konular ezberlenip aktarıldı. Turistler izlendi; Çinliler ve tutumları hakkında daha fazla bilgi almak için turistlerle doğal sohbetlere girildi. Çinli askerlere satış yapan tüccarlar satışlarım ve askerlerin genel davranışlarını bildirdiler. Alarm zamanları ve nüfus üzerindeki kontrolün gevşediği zamanlar not edilip güneye gönderildi. Dalai Lama ve danışmanları için brifingler verildi. Sonuç olarak, Tibet'in durumuyla ilgili olarak, Hindistan'da sürgünde olanların kafasında, nefret edilen Çinli derebeylerine göre daha net bir tablo oluştu.</p>

  <p>"Askerler daha fazla incik boncuk alıyor gibiler," dedi Dalai Lama.</p>

  <p>"Evet," dedi danışmanlardan biri. "Tamamen Tibet'e ait olan şeyler alıyorlar."</p>

  <p>"Bu daha önce ne zaman oldu?" diye sordu Dalai Lama.</p>

  <p>"Hiçbir zaman."</p>

  <p>"Ve üslerdeki yakıt stoklarının azaldığı raporları geliyor," dedi Dalai Lama.</p>

  <p>"Üslerdeki Tibetli işçilerin raporu da bu yönde," dedi danışman. "Kamyonlarla kırsal kesime yapılan geziler de azaldı ve neredeyse bir aydır bir tankın talim yaptığı haberi gelmedi. Sanki işgal durağan bir döneme girdi."</p>

  <p>Dalai Lama isimsiz bir dosyayı açıp içindekileri taradı. "Sözleşmeli olduğumuz Virginia danışma grubundan gelen raporlar da aynı şeyi söylüyor. Son raporlar Çin ekonomisinin darboğazda olduğunu gösteriyor. Çinliler petrol ithalatında bütün ülkeleri geçtiler, denizaşırı yatırımları da azaldı. Eğer Başkan Jintao çok gerekli olan bazı düzenlemeler yapmazsa ülkesi büyük bir ekonomik krize girecek."</p>

  <p>"Bunu yalnızca umut edebiliriz," dedi danışmanlardan biri.</p>

  <p>"Bu da bizi ana konumuza geri götürüyor," dedi Dalai Lama sessizce. "Eğer zihnimizi temizlemek için bir dakika meditasyon yapabilirsek anlatacağım."</p>

  <p>Bordo 737 gökyüzünde uçan konforlu bir saray gibiydi.</p>

  <p>Bilgisayar yazılımı milyarderi zaman geçirmek için dikkatle hesaplanmış Ecstasy karışımı ve iktidarsızlık hapları alıyordu. Ecs-tasy onu sevgi dolu yapıyor, ama iktidarsızlık hapları biraz saldırgan olan cinsel iştahını artırarak bu durumu telafi ediyordu.</p>

  <p>Şu anda jetin ön tarafında bulunan bir uçuş görevlisi özel dijital aletine bazı notlar alıyordu. İşini bitirdikten sonra dijital aleti uçağın telefon hattına bağlayarak gönder düğmesine bastı. Şimdi bütün yapması gereken yanıt beklemekti.</p>

  <p>Diğer uçuş görevlisi daha endişeli görünüyordu. Bu, onun da milyarderin 737'sindeki ilk yolculuğuydu ve bu sefahati sinir bozucu buluyordu. Başını uçağın arka bölümünden uzağa çevirerek sarışın adama hitaben konuştu.</p>

  <p>"Bununla daha önce çalıştın mı?"</p>

  <p>"İlk oluyor."</p>

  <p>"Eğer paraya ihtiyacım olmasaydı bu yolculuğu tek yönlü yapardım," dedi esmer kadın.</p>

  <p>Sarışın adam başıyla onayladı. "Bana kendini anlat."</p>

  <p>Otuz dakika sonra sarışın adam gülümsedi. Daha önceden bildiklerini kadın biraz değiştirmişti, ama çok fazla değil.</p>

  <p>"İşte sana ilgilenebileceğin bir fırsat," dedi adam rahat bir şekilde.</p>

  <p>Tam o sırada arkada bir zil çaldı ve milyarderin sesi duyuldu.</p>

  <p>"Bize iki şişe şampanya daha getirin."</p>

  <p>"Söyleyeceğini unutma," dedi esmer. "Ben atları sulayıp geliyorum."</p>

  <p>Macau'da sokaklar gece âlemcileriyle doluydu. İki adam Con-selheiro Ferriera de Almeida Bulvarı boyunca kalabalık yığınlarının arasından yavaşça ilerliyordu minibüsle. Yolcu koltuğundaki adam portatif GPS harita birimine bakıp talimatları verdi. Coronel Mesquita Bulvarı'ndan dönerek kuzeybatıya yöneldiler. Az sonra Çin ana karasının yarım mil içindeki evlerin bulunduğu alana giden bir ara sokağa geldiler.</p>

  <p>"Park edecek bir yer bul," dedi yön bulucu.</p>

  <p>Yolun kenarına bir ağacın altına park eden şoför motoru kapattı. Yolcu yolun içeri kısmındaki evi işaret etti.</p>

  <p>"Ev bu."</p>

  <p>"Girelim mi?"</p>

  <p>Yön bulucu minibüsten inip ön tarafa dolaştı, şoförün koltuğun altına uzanmasını bekledi. Şoför deri bir çanta çıkarıp diğer adama katıldı.</p>

  <p>"Buralarda hiç kimsenin köpeği olmadığının farkında mısın?" diye sordu şoför.</p>

  <p>"Bazen insanın şansı yaver gider."</p>

  <p>İki adam da geceyle karışan koyu renk giysiler giymişlerdi. Ayakkabıları lastikti ve ellerinde koyu renk cerrah eldivenleri vardı. Küstahlıktan değil, yeterlilikten kaynaklanan telaşsız bir amaç hissiyle hareket ediyorlardı. Görünmeden evi çevreleyen ön duvara gelerek kapıda bir saniye durdular. Şoför cebinden bir kürdan çıkardı, bir saniye sonra kilit açıldı. Kapıyı açıp yön bulucunun girmesini bekledi, sonra kapıyı arkalarından kapadı.</p>

  <p>Konuşmaya pek gerek yoktu. İki adam da planı ezberlemişti.</p>

  <p>Evin karanlık olan arka tarafına geçtiler; güvenlik sistemini etkisiz hale getirdiler, kapıyı zorla açıp evin içine girdiler. Merdivenlerin başında duran şoför küçük siyah plastik bir kutuyu açtı, bir kulaklığı yerine taktı. Aleti yere doğrultup bir an dinledi.</p>

  <p>Sonra gülümseyip ortağına başıyla işaret etti. Ellerini birleştirerek yanağına koydu, evrensel uyku işaretiydi bu. Parmağıyla uzaktaki sol alt köşeyi, ardından ikinci kattaki diğer yatak odasını işaret etti. Sonra yumruğuyla sol tarafındaki bir noktayı işaret etti. Birinci hedef şurada, ikinci hedef orada.</p>

  <p>Reverans yaparmış gibi ellerini hafifçe açtı.</p>

  <p>Sonra beline takılı bir poşeti açıp yirmi santimlik deri çantayı yön bulucuya uzatıp gülümsedi. Çantayı alan yön bulucu yavaşça üst kata çıkmaya başladı. Şoför sessizce sahanlıkta beklerken birkaç dakika geçti.</p>

  <p>Sonra ortağının sesini duydu.</p>

  <p>"Seni bilmem, ama benim karnım aç," dedi yön bulucu merdivenlerden inerken.</p>

  <p>Şoför kulaklığını çıkarıp kordonu çantaya tıktı, sonra çantayla birlikte katladı.</p>

  <p>"O halde bir şeyler yiyelim."</p>

  <p>Yön bulucu sahanlığa gelip minik bir fener yaktı. "Ev sahiplerimize yiyecek ne olduğunu soramayız," dedi. "Derin uykudalar."</p>

  <p>"Ve onlar uyanana kadar biz çoktan gitmiş oluruz."</p>

  <p>İki adam mutfağa girdiler, ama zevklerine göre bir şey yoktu. Bu yüzden minibüse geri döndüler, kasabadan geçip gazinoya varınca jambonlu yumurta sipariş ettiler.</p>

  <h1 id="sigil_toc_id_9" style="text-align: center;">Kısım 13</h1>

  <p>25 Mart 2005, Kutsal Cuma günü saat 06.11.</p>

  <p>İç limandaki altı düz teknelerde bulunan Çinli tüccarlar uyanmaya başlamışlardı. Lisboa Oteli'nin önündeki Amizade Bulvarı boyunca pamuklu bol elbiseler giymiş olan koni biçimindeki şapkaları boyunlarına bağlı kadınlar teneke kovalardan döktükleri sabunlu sularla kaldırımları yıkıyorlardı. Çalı süpürgelerini kovalara daldırarak bir gece öncesinin kazananlarından ve kaybedenlerinden kalan artıkları temizlediler. İnatçı birkaç tanesi sendeleyerek dışarı çıktı, güne yeni başlayan güneş ışınlarına gözlerini kısarak baktı.</p>

  <p>Az sayıda üç tekerlekli motorlu araba bulvar boyunca işleyip küçük kaplarda satılan güçlü kahvelerden almak için duruyor, sonra paketleri veya insanları varış yerlerine dağıtmak için yoluna devam ediyordu. Gazinonun iki yüz metre kuzeybatısında bulunan küçük restoranın sahibi sigarasını bitirip içeri girdi. Arkadaki sobada bir tencere caldo verde, yani patates, sosis ve yerel olarak yetişen yeşilliklerden oluşan bir Portekiz yahnisi pişiyordu. Adam tenceredekileri karıştırdı, sonra uzun kaşığı tezgâha bırakıp hindistancevizi sütü, sarmısak, tane biber ve kırmızı acı biberin içinde marine edilen tavukları kaya tuzuyla ovarak hazırlamaya başladı. Tavuklar daha sonra şişe takılıp döner şiş makinesinde ağır ağır pişirilecekti.</p>

  <p>Suyun karşısındaki Hong Kong nem ve sis perdesinin ardında gizlenmişti, ama limandan ayrılan ilk hızlı feribotun sesi duyuluyordu. Çoğunluğu kargo uçağından oluşan günün ilk birkaç jeti mavi gökyüzünde bir çizgi oluşturarak havaalanına inmeye hazırlandı. Bir Çinli donanma gemisi A-Ma Tapınağı'nın aşağısında demirlediği yerden ayrılarak devriye gezmeye başladı. Kuyruğuna bir helikopter tünemiş olan lüks bir yat kızağının yerini öğrenmek için telsizle yardım istedi.</p>

  <p>Gençlik günlerini onlarca yıl önce geçmiş olan tek başına bir yük gemisi Tayvan'dan gelen bisikletlerden oluşan kargosunu teslim etmek için limana girmeye başladı. Eski ve külüstür görünümlü bir başka yük gemisindeki kısa sarı saçlı bir adam kamarasındaki masaya oturmuş okuyordu.</p>

  <p>Juan Cabrillo saatlerdir uyanıktı.</p>

  <p>Kafasından her tür olası senaryoyu geçiriyordu.</p>

  <p>Kapısı hafifçe çalındı. Cabrillo ayağa kalkıp kapıyı açtı.</p>

  <p>"Nedense uyanık olduğunu biliyordum," dedi Hanley.</p>

  <p>Hanley'in elinde metal kapaklarından buharın kaçtığı tabaklarla dolu bir tepsi vardı.</p>

  <p>"Kahvaltı," dedi içeri girerken.</p>

  <p>Cabrillo masada yer açtı, Hanley tepsidekileri masaya yerleştirdi. Sonra büyük tabağın kapağını kaldırıp gülümsedi.</p>

  <p>Cabrillo başıyla onaylayıp oturmasını işaret etti.</p>

  <p>Hanley oturup termostan kahve koydu, sonra bir başka tabağın kapağını kaldırdı.</p>

  <p>"Gece sıradışı bir şey oldu mu?" diye sordu Cabrillo.</p>

  <p>"Hayır," dedi Hanley. "Her şey hâlâ plana uygun gidiyor."</p>

  <p>Cabrillo kahvesinden bir yudum aldı.</p>

  <p>"Ters gidebilecek pek çok şey var."</p>

  <p>"Her zaman vardır."</p>

  <p>"Bu yüzden biz çok para alıyoruz."</p>

  <p>"Bu yüzden biz çok para alıyoruz," diye onu doğruladı Hanley.</p>

  <p>"Peki benim bekâretimi ne zaman kaybettiğimi biliyor musun?" diye sordu esmer uçuş görevlisi. "Başka her şeyi biliyor gibisin."</p>

  <p>"Bu çok kişisel," diye güldü sarışın adam.</p>

  <p>"Kötü gitmiş özel ilişkilerim ve kredi kartı faturalarım değil mi yani?" Hostes kız sırıtıyordu.</p>

  <p>"Mahremiyetine girdiğim için özür dilerim. Birlikte çalıştığım grup ayrıntılara çok önem verir."</p>

  <p>"Ajan gibi konuşuyorsun."</p>

  <p>"Oh, hayır," dedi sarışın adam. "Biz yalnızca onlar için çalışıyoruz."</p>

  <p>"Vergisiz kazanç emekli olabileceğim kadar yüksek mi?"</p>

  <p>"Herkesin rüyasıdır bu," dedi sarışın adam.</p>

  <p>Esmer görevli öndeki kabinde etrafına bakındı. Gökyüzündeki restoranda gösterişli bir garsondan başka bir şey değildi gerçekte.</p>

  <p>"Nasıl hayır diyebilirim ki?" dedi sonunda.</p>

  <p>"Güzel," dedi sarışın adam ayağa kalkarak.</p>

  <p>"Nereye gidiyorsun?" diye sordu hostes.</p>

  <p>"Gidip pilotu öldürmem gerekiyor," dedi adam rahatça.</p>

  <p>Esmer hostesin yüzündeki ifadeye paha biçilmezdi.</p>

  <p>"Sadece şaka yapıyorum," dedi sarışın adam. "Tuvalete gitmem gerekiyor. 737 için uygun niteliklere sahibim, ama ortadan kaybolursam Bay Muhteşem bunu garip bulur."</p>

  <p>"Sizler kimsiniz?" diye mırıldandı hostes, sarışın adam tuvalete girerken.</p>

  <p>"Bu canavarın sınıra gidip geri dönebileceğinden emin misin?" diye sordu Cari Gannon.</p>

  <p>Gannon, Thimbu, Bhutan'daki bir yan caddedeki taş bina boyunca sıralanmış ağaçların altında duran iki buçuk tonluk külüstür kamyona bakıyordu. Bir zamanlar kamyon zeytin yeşiline boyanmıştı, ama artık boyanın çoğu gitmiş, geriye hafif tozlu pas kalmışti. İki parçalı ön camın yolcu tarafı çatlamıştı ve altı lastiğin hepsi güvenlik sınırını geçecek kadar eskimişti. İki tarafı motorun üstüne kalkan motor kapağı eğrilip bükülmüş, birden fazla yerine kaynak yapılmıştı. Her iki yanda uzanan basamaklar eski tahta parçalarından ibaretti. Petrol borusu yerinden çıkmış, paslı bir telle bağlanmıştı.</p>

  <p>Gannon arka tarafa yürüyüp içeri baktı. Yeri oluşturan kontrplakların bazıları kırılmıştı, bazıları kayıptı. İki yanı kapatan kanvas örtü, II. Dünya Savaşı'ndan kalma sığınak çadırıyla aynı durumdaydı.</p>

  <p>"Ah, evet efendim," dedi Bhutanlı adam rahatlıkla. "Güçlü bir kalbi vardır."</p>

  <p>Gannon kamyonun etrafında yürümeye devam etti. Yolcu tarafındaki basamağa çıkarak içeriye baktı. Uzun bank eskimiş, altındaki yaylar ortaya çıkmıştı, ama kontrol panelindeki göstergeler kırık değildi ve çalışır görünüyordu. Aşağıya inip motor bölümüne gitti, yolcu tarafındaki kapağı kaldırıp katladı. Motor şaşırtıcı derecede temizdi. Güçlü bir yağ ve yeni motorin kokusu geliyordu. Kayışlar ve borular yeni olmasa da işe yarar durumdaydı; elektrik kabloları ve akü iyi görünüyordu. Gannon aşağı indi.</p>

  <p>"Çalıştırabilir misin?"</p>

  <p>Adam gelip kapıyı açtı, yolcu koltuğuna oturdu.</p>

  <p>Marşı çektikten sonra gaz pedalını pompaladı, sonra anahtarı çevirdi. Birkaç denemeden sonra motor çalıştı. Paslı egzoz borusundan duman çıktı, ama az sonra rölantide çalışmaya başladı. Gannon dikkatle dinledi. Vanalarda herhangi bir tıkırtı yoktu, ama emin olmak için elini kapakların üstüne koydu. Kötü bir durum yoktu.</p>

  <p>"Gaz ver," diye bağırdı.</p>

  <p>Kamyonun sahibi gaza basıp bıraktı. Bu işi dört kez tekrarladı.</p>

  <p>"Tamam," dedi Gannon. "Kapatabilirsin."</p>

  <p>Kamyonun sahibi motoru kapatıp anahtarı cebine attı, aşağıya indi. Boyu bir ellinin biraz üzerinde ufak tefek bir adamdı. Bronz tenliydi ve gözleri hafif çekikti. Gannon'a bakarak kararını bekledi.</p>

  <p>"Yedek kayış ve hortumun var mı?"</p>

  <p>"Bulabilirim," dedi adam.</p>

  <p>Gannon elini cebine atarak kalın lastik bir bantla tutturulmuş bir tomar para çıkardı. Lastiğini çıkararak paraları yelpaze gibi açtı.</p>

  <p>"Beni ve yükü Tibet sınırına götürmek için ne kadar istersin?" diye sordu. "Unutkanlık da paraya dahil olacak."</p>

  <p>"Unutkanlık mı?" diye sordu adam anlamayarak.</p>

  <p>"Bu iş bittikten sonra tanıştığımızı bile unutmanı istiyorum."</p>

  <p>Adam başıyla onayladı. "Bin dolar," dedi. "Ve bir de DVD çalar istiyorum."</p>

  <p>"Kulağa makul geliyor," dedi Gannon. "Şimdi söyle bakalım, nerden öküz alabilirim?"</p>

  <h1 id="sigil_toc_id_10" style="text-align: center;">Kısım 14</h1>

  <p>Oregon'da büyük bir faaliyet vardı. Sihir Dükkânı'nda orkestra üyeleri enstrümanlarını kontrol edip kostümlerini ayarlıyorlardı. Juan Cabrillo çalan telefonuna cevap verdi.</p>

  <p>"Burda durum sabit," dedi Linda Ross. "Şimdi bölgeye gidiyorum."</p>

  <p>"İçerde üç adamımız var ve biri de duvarın dışından izliyor," dedi Cabrillo. "Eğer biri yakalanırsa alarm ver, yardım koşarak gelecek."</p>

  <p>"Çok basit," dedi Ross.</p>

  <p>Telefon kapanınca Cabrillo, Max Hanley'ye döndü.</p>

  <p>"Iselda girişi yapıyor."</p>

  <p>"Şimdiye kadar her şey yolunda," dedi Hanley.</p>

  <p>Mark Murphy, Kasım'la işini bitirirken sırtını sıvazladı. "Hadi bakalım."</p>

  <p>Michael Halpert bir mikrofonla oynuyordu. Murphy, dönüp ona işaret etti.</p>

  <p>"Hadi çocuk," dedi. "Gel de seni bantlayayım."</p>

  <p>Halpert gidip sırtını Murphy'ye döndü. Murphy, onun gömleğini kaldırdı.</p>

  <p>"Bu tüy hafifliğinde bir otuz sekizlik, Mike," dedi Murphy, Halpert'ın beline içinde tabancasının bulunduğu kılıfı bantlarken. "Şimdi arkaya uzanıp duman vagonunu çekmeni istiyorum."</p>

  <p>Bu Murphy'nin Tombstone adlı filmde duyduğu bir sözdü ve o zamandan beri acımasızca kullanıyordu. Halpert arkaya uzanıp silahı çekti.</p>

  <p>"Bekle," dedi Murphy. "Çok yüksekte. Dirseğini fazla kaldırıyorsun."</p>

  <p>Kılıfı kaldırıp Halpert'ın yeniden denemesini bekledi.</p>

  <p>"Bu daha iyi. Botlarını göreyim."</p>

  <p>Halpert dönüp paçasını kaldırdı. Murphy sert plastik muhafazanın içindeki bıçağı onun bacağına bağladı.</p>

  <p>"Bununla çok dikkatli ol, Mike," dedi Murphy. "Bıçak felç eden zehire batırıldı. Eğer işler kötüye giderse birisine bir çizik atman yere devrilmesi için yeterli. Sorun şu ki, hedefin senin elinden alırsa aynı şey senin için de geçerli. Rakibinin yakın olduğundan ve durumun kontrolünün elinde olduğundan emin ol."</p>

  <p>'Tamam, Mark," dedi Halpert sessizce.</p>

  <p>Bıçak yerine yerleşmişti, Murphy dizlerinin üstünden kalktı. "Endişeleniyor musun?" diye sordu alçak sesle.</p>

  <p>"Biraz," dedi Halpert. "Genellikle işin operasyon tarafında bulunmam."</p>

  <p>Murphy başıyla onaylayıp gülümsedi. "Endişelenme dostum, hemen yanında olacağım. Eğer sorun çıkarsa önce beni geçmeleri gerekir."</p>

  <p>Halpert başını sallayıp mikrofonunu tekrar aldı.</p>

  <p>"Patron," dedi Cabrillo. "Sen sonuncusun."</p>

  <p>Cabrillo gülümseyip Murhpy'ye doğru yürüdü. Elton John'un utançtan kızarmasına neden olacak bir giysi vardı üzerinde. Murphy yeleğindeki pullu ceplerden birini kaldırıp kılıf içindeki iki hipodermik iğneyi cebine koydu. Öteki cebe kavisli kar-bon-fiber bıçağı soktu.</p>

  <p>"Senin bıçağın da felç edici sıvıya batırıldı," dedi Cabrillo'yu döndürüp küçük otomatik silahı beline bağlarken. Mermilerde istediğim kadar beygir gücü yok, bu yüzden tetiği çekmeden önce yeterince yakın olmaya dikkat edin."</p>

  <p>"Dua edelim de iş o noktaya gelmesin," dedi Cabrillo.</p>

  <p>Lincoln çoktan donatılmış, bir kenarda bas gitarıyla oynuyordu.</p>

  <p>Cabrillo gülümseyerek konuştu.</p>

  <p>"Pekâlâ herkes, yakında gidiyoruz," dedi. "Operasyonun sırasını unutmayın ve çıkışı ezberleyin. Herhangi bir anda çekilme işareti verirsem çıkış noktasına gidin. Bugünkü kısmın büyük resmin yalnızca bir parçası olduğunu aklınızdan çıkarmayın. Bugünkü kötü gitse bile operasyonu kurtarmamız hâlâ mümkün. Cesur kahraman diye bir şey yoktur, yalnızca yaşlı kahraman vardır. Silahlar ancak ve ancak her şey mahvolursa ve bir adamımız hayatını veya uzvunu kaybetme tehlikesi karşısında kalırsa kullanılacak. İstediğimiz tek şey, her zaman olduğu gibi, işimizi yaptığımız düzenli bir operasyon ve güvenli bir şekilde buraya dönebilmek. Sorusu olan var mı?"</p>

  <p>Sihir Dükkânı sessizdi. &nbsp; &nbsp; &nbsp; &nbsp; ..</p>

  <p>"Pekâlâ dostlar," dedi Cabrillo. "Mektuplarınızı Julia'ya verin."</p>

  <p>Subay doktor Julia Huxley işinin bu bölümünden nefret ediyordu. Mektuplar adamların eğer ciddi bir şekilde yaralanırlarsa almak istedikleri tıbbi bakımın derecesiyle ilgili talimatlar içeriyordu. Ayrıca ajanların mallarının ve paralarının nasıl dağıtılacağıyla ilgili ayrıntılı talimatlar da bulunuyordu. Mektupta ne varsa Hux-ley'nin onları gerçekleştirmesi gerekiyordu. Odada dolaşıp zarfları toplamaya başladı. İşi bittiğinde oda sessizdi.</p>

  <p>"Bu iş her zaman bunaltıcı bir örtü gibi kaplıyor havayı," dedi Murphy gülerek. "Nükleer savaş başlığını etkisiz hale getirecek değiliz. Yalnızca biraz altın çalmaya gidiyoruz."</p>

  <p>Adamların içinde bulunduğu kötümser ruh hali dağıldı ve konuşmaya devam etmeye başladılar.</p>

  <p>"Gitmeden önce biraz zamanımız var," dedi Hanley. "Bu yüzden eğer yemek yemek ya da başka herhangi bir şey yapmak istiyorsanız hemen yapın."</p>

  <p>Herkes odadan çıkıp Cabrillo ve Hanley'yi yalnız bıraktı.</p>

  <p>"Meadows ve Jones hazır mı?" diye sordu Cabrillo.</p>

  <p>"Tam zamanında," dedi Hanley.</p>

  <p>"Ya uçan çocuk?"</p>

  <p>"Hızla buraya geliyor," dedi Hanley.</p>

  <p>"O halde eğlence başlamak üzere."</p>

  <p>Yanlarında sepetleri olan motosikletli bir çift adam Rua de Lourenco'da durmuş, Macau Kamu İşleri Dairesi çalışanlarının Kutsal Cuma geçit töreni rotasının etrafına barikatlar dizişini izliyordu. Yan yolların hepsi kapatılmıştı, fakat barikatlar testere tez-gâhındandı ve bir araba tamponu ya da motosiklet ön lastiğine kolayca teslim olacak gibi görünüyordu.</p>

  <p>"Hadi sahne bölümüne gidelim," dedi adamlardan biri.</p>

  <p>Öteki adam başıyla onayladı, motoru çalıştırdı, cadde boyunca ilerlemeye başladılar. Birkaç blok ötede yolun kenarına çekip motoru kapattı. Sahne alanına giden yol pankartlar ve krepon kâğıtlarıyla süslenmişti. Yol boyunca içlerinde mum bulunan kâğıt fenerler güneş batarken yanmayı bekliyordu. Çeşitli seyyar satıcılar el arabalarında gösterileri seyredecek olanlara yiyecek ve içecek sunuyor, bir süpürge arabası yolun en sonunda temizlenmeye başladığından emin olmak için son dakika geçişi yapıyordu.</p>

  <p>"Ejderhalara gerçekten büyük önem veriyorlar," dedi adamlardan biri, geçit arabalarının oluşturduğu uzun kuyrukları işaret ederek.</p>

  <p>En az yetmiş farklı geçit arabası vardı. Gemiler, müzisyenlerin bulunduğu sahneler, kılıç yutanlar, jonglörler. Ve ejderhalar. Kırmızı krepon kâğıdından yapılma canavarlar, uzun kuyruğu havaya kalkmış sarı-mavi ejderhalar.</p>

  <p>Geçit arabaları motorize platformların üstüne inşa edilmiş, ardından kalın tellerle çevreleri kuşatılmış, kumaş, kâğıt ve bir yerde de çekiçle dövülmüş bakıra benzeyen bir şeyle kaplanmışlardı. Tek bir sürücü ön tarafa yerleşip küçük açıklıktan önünü görmeye çalışarak rotayı izliyordu. Küçük içten yanmalı motorlardan çıkan egzoz dumanları yandan dışarı çıkıyordu.</p>

  <p>Şu anda ortalık sessizdi, ama geçit arabalarının üzerindeki hoparlör miktarına bakılırsa geçit töreni bir kez başladıktan sonra ses ve görüntü potpurisi olacağı anlaşılıyordu.</p>

  <p>"Ben gidip bir bakacağım," dedi adamlardan biri motosikletinden inip yakındaki geçit arabasına tırmanırken. Yandaki perdeyi kaldırıp içeriye bakarken bir polis gelip onu kovdu.</p>

  <p>"İçerde bir sürü yer var," dedi adam ortağının yanına geri dönüp motosikletine binerken.</p>

  <p>Bir bandonun birkaç üyesinin ardından bir fille tepesindeki sepette oturan terbiyecisi geçti.</p>

  <p>"Ne iş ama," dedi ikinci adam sessizce. "Ne işi ama."</p>

  <p>Richard Truitt, Almeida Ribeiro Bulvarı'ndaki otel odasında aynaya bakıp kravatını düzeltti. Tıjaş takımına uzanıp yuvarlak kabı aldı, kapağını açtı. Parmakucunu renkli kontak lenslere dokundurup bir gözüne taktı, gözünü kırpıştırarak yerine yerleştirdi. İkincisini de taktıktan sonra geri çekilip sonucu inceledi.</p>

  <p>Memnun kalarak gülümsedi.</p>

  <p>Sonra bir başka çantaya uzanıp diş aygıtını çıkardı, üst dişlerine geçirdi. Şimdi hafifçe fırlak dişli bir görüntüsü vardı. Çantadan kemik çerçeveli gözlüğünü çıkarıp saplarını kulaklarına geçirdi, sonra burnunun üstüne yerleştirdi. Eğer aradığı şey bir salaksa ana daman bulmuştu. Geriye bir tek saçlarını yağlayarak geriye yapıştırmak ve tüvit ceketinin yakalarına biraz yapma kepek serpiştirmek kalmıştı. Mükemmel.</p>

  <p>Süitinin oturma odasına giderek yazıcısındaki belgeyi alıp inceledi. Gerçek İngiliz tarzıyla şatafatlı ve gösterişliydi. Kraliçeyle kraliyet randevusuyla, diyordu bir satır. 1834'ten beri, diyordu bir başka satır. Truitt belgeyi katlayıp ceketinin cebine koydu. Sonra bilgisayarı ve yazıcıyı kapatıp kutusuna koydu. Çantaları çoktan hazırlanmış, kapının dibinde bekliyordu. Oradaki eşyalarını toplamak üzere banyoya geri döndü. Malzemelerini getirip bir çantanın gözüne koydu. Sonra telefona gidip bir numara çevirdi.</p>

  <p>"Yoldayım," dedi sessizce.</p>

  <p>"İyi şanslar," diye yanıtladı Cabrillo.</p>

  <p>Şimdi görünmeden odadan çıkması gerekiyordu.</p>

  <p>Unda Ross büyük oranda iyi huylu ve olumlu bir insandı. Bu yüzden Iselda'yı oynamak onun için çok eğlenceliydi. Çoğu insanın sinsi bir tarafı vardı, yalnızca bastırırdı. Iselda'yla ilgili raporlar onun en kötüsünü değil en iyisini bastırdığını gösterdiği için Ross bu fırsatı sonuna kadar oynuyordu. Asansörle garaja inip görevlinin bölmesine gitti, kaşlarını çatarak bekledi.</p>

  <p>Bölmedeki adam hemen onun arabasını getirmek için koştu. Ross beklerken Iselda'nın nasıl bir bahşiş vereceğini bulmaya çalıştı ve hiçbir şey vermeyeceğine karar verdi.</p>

  <p>Görevli kirli bir Peugeot'la gelip kapıyı açtı. Ross sürücü koltuğuna oturup, "Bir dahaki sefere," diye söylenip kapıyı çarptı. Arabanın içi kapanış saatindeki bir Wisconsin tavernası gibi kokuyordu. Halı küllerle kaplıydı ve küllük dolmuş taşıyordu. Camların içi nikotin tabakasıyla kaplanmıştı.</p>

  <p>"İşte gidiyoruz," diye fısıldadı torpido gözüne uzanırken. Bir sigara çıkarıp yaktı. Arabayı vitese takıp ilerlemeye başladı. On dakika sonra malikânenin önünde durup ilk testi geçti.</p>

  <p>"Kapıyı aç," diye bağırdı, içeriye bakan güvenlik görevlisine. Adam, onun olduğunu görünce bir düğmeye bastı. "Geç kaldım."</p>

  <p>Garaj yolunun bir kenarına park ederek arabadan indi, bir sigara daha yaktı.</p>

  <p>"Fırsatın olunca küllüğümü dök," dedi yanından geçen bahçıvana.</p>

  <p>Adam, ona aldırmayıp yoluna devam etti. Ross ön kapıya gidip zili çaldı. Sonra bir uşak kapıyı açana kadar bekledi.</p>

  <p>"Çekil yolumdan," dedi adamın yanından geçip kopyalardan mutfak olduğunu öğrendiği yere giderken. Mutfağa dalarak ocağa baktı, sonra Iselda'nın tuttuğu aşçılardan birine baktı.</p>

  <p>"Bu kremalı ıstakoz çorbası mı?" diye sordu.</p>

  <p>"Evet, efendim," diye yanıtladı Çinli aşçı.</p>

  <p>Ocağa giderek tencerenin kapağını kaldırdı, kokladı. "Kaşık, lütfen."</p>

  <p>Aşçı, ona kaşık verdi, çorbanın tadına baktı.</p>

  <p>"Istakozu az gibi," dedi.</p>

  <p>"Biraz daha katayım," dedi aşçı.</p>

  <p>"Güzel, güzel," dedi Ross. "Bay Ho'nun bana ihtiyacı olursa arka tarafta olacağım. İlk karides böreğini yaparken beni çağırın, tadına bakmak istiyorum."</p>

  <p>"Tamam," dedi aşçı, Ross arka kapıdan bahçeye çıkarken.</p>

  <p>Evden çıktığı görülür görülmez içkilerden sorumlu ikram hizmetleri görevlisi, ona doğru yürüdü. Adam durup dikkatle baktı ona.</p>

  <p>"Bugün çok güzel görünüyorsunuz, Bayan Iselda," dedi.</p>

  <p>"İltifat sana hiçbir şey kazandırmaz," dedi Ross. "Her şey hazır mı?</p>

  <p>"Dün konuştuğumuz şey hariç," dedi adam. Kahretsin, diye düşündü Ross.</p>

  <p>"Neymiş o?" diye sordu. "Her şeyi hatırlamamı bekleyemezsiniz."</p>

  <p>"İri buzlar," dedi ikram hizmetleri görevlisi. "Bir saat içinde burda olacak."</p>

  <p>"Güzel, güzel," dedi Ross. "Şimdi bütün cam eşyaların parlatılıp parlatılmadığım kontrol et."</p>

  <p>Şefin elektrikli testereyle buzdan bir heykel yaptığı yere doğru gitti aceleyle.</p>

  <p>İkram hizmetleri görevlisi bu konuşma yüzünden şaşkınlıkla başını sallıyordu. Iselda'nın tavırları aynıydı, ama yanağmdaki benin birkaç santim aşağıda olduğuna yemin edebilirdi. Bu düşünceyi zihninden uzaklaştırıp bardakları kontrol etmeye gitti.</p>

  <p>Ross sigarasını yüksek topuğuyla ezdi. İçtiği onca sigara yüzünden başı dönüyordu, bu yüzden derin derin birkaç nefes aldı. "Kanatlara daha fazla ayrıntı ver," dedi şefe. O da başını sallayıp işine devam etti. Üst üste birkaç sandalye taşıyan bir adam yanlarından geçerken ona gülümseyip göz kırptı.</p>

  <p>Arazideki yüksek ceviz ağacına tünemiş, yaprakların rengine uygun giysi giymiş bir şirket görevlisi mikrofonu açıp konuştu.</p>

  <p>"Linda içerde ve çalışıyor," dedi sessizce.</p>

  <p>Stanley Ho en üst kattaki ofisinde durmuş parti hazırlıklarını seyrediyordu. Iselda'nın bahçeye girdiğini görmüştü, ama istediği son şey onunla konuşmaktı. Erkeksi Portekiz kadın Ho'nun sinirine dokunuyordu; yaptığı işte iyiydi, ama kendisini çok fazla ciddiye alıyordu. Ne de olsa bu bir partiydi, Broadway müzikali değil. Ho'nun geçmiş deneyimlerine göre, birkaç saat içinde tüm konuklar öylesine sarhoş olacaklardı ki giriş yemeği olarak fare sunsa bile kimse bunu fark etmeyecekti.</p>

  <p>Ho gelmek üzere olan sigorta müfettişiyle daha fazla ilgiliydi.</p>

  <p>Ve bir de Altın Buda'mn geçmişiyle ilgili bir gerçekle. Görevlendirdiği tarihçi Ho'ya ikonda gizli bir bölme olması gerektiğini söylüyordu, ama Ho henüz onu bulamamıştı. Bu önemsiz bir ayrıntıydı, ama yine de Ho'yu rahatsız ediyordu. Sigorta müfettişinin Antik Asya Sanatı'nda bir uzman olduğu belliydi. Geldiğinde onu sorgulayabilir ve belki bir cevap alabilirdi.</p>

  <p>Eğer bu da olmazsa Spenser yakında burada olacaktı, Ho, ona sorabilirdi.</p>

  <p>Richard Truitt kiralık arabasını Praia Grande'de sürüp dikkatle malikânenin kapısına park etti. Camı indirip nöbetçiye davetiyesini uzattı.</p>

  <p>"Evi aramama izin verin," dedi nöbetçi.</p>

  <p>Ho'nun dahili numarasını çeviren nöbetçi bekledi.</p>

  <p>"Bay Ho," dedi nöbetçi. "Sigorta şirketinden Bay Samuelson geldi."</p>

  <p>Görüşeceği kişinin bu olmadığını düşündü Ho.</p>

  <p>"İçeri alın. Aşağıda beni beklesin."</p>

  <p>Sonra telefonu kapatıp bir numara tuşladı.</p>

  <p>"İçeri girin," dedi nöbetçi. "Garajın yanına park edip aşağıda bekleyin."</p>

  <p>Telefon çalarken Ho parmağıyla masada tempo tutuyordu.</p>

  <p>"Lassiter Malikânesi," dedi bir ses Kanton aksanıyla.</p>

  <p>"Ben Stanley Ho. Bay Lassiter'la görüşebilir miyim?"</p>

  <p>"Bay Lassiter hasta," dedi ses. "Doktor gelmek üzere."</p>

  <p>"Benim için bir mesaj bıraktı mı?" diye sordu Ho.</p>

  <p>"Bekleyin," dedi ses.</p>

  <p>Ho birkaç dakika bekledi, sonra boğuk bir ses telefona geldi.</p>

  <p>"Özür dilerim, ahbap," dedi gıcırtılı ses. "Hastalandım. Ana ofisten Bay Samuelson şehirde. Randevuya o gelecek."</p>

  <p>Lassiter'ın sesi kendisi gibi değil, diye düşündü Ho. Nasıl bir hastalığa yakalandıysa ciddi olmalıydı. "Şu anda burda," dedi Ho.</p>

  <p>"Merak etmeyin, Bay Ho," dedi ses kuru kuru öksürerek. "Çok bilgilidir ve Antik Asya Sanatı konusunda uzmandır."</p>

  <p>"Umarım yakında kendini daha iyi hissedersin," dedi Ho. Neredeyse bir dakika süren balgamlı bir öksürük krizi başladı. "Ben de," dedi ses. "Ve umarım yakında Altın Buda'yı görebilirim."</p>

  <p>Ho telefonu kapatıp alt kata indi.</p>

  <p>Oregon'daki operatör hattı kapatıp Lassiter numarası yapan adama döndü.</p>

  <p>"Bir aşçıya göre harika bir ajansın."</p>

  <h1 id="sigil_toc_id_11" style="text-align: center;">Kısım 15</h1>

  <p>Winston Spenser suç ve aldatmaca dolu bir Jıayat için donanımlı değildi. Şu anda otel odasının tuvaletinde kusuyordu. Bunun nedeninin bir gece önce içtiği içkiler olduğu söylenebilirdi, ama gerçekte bağırsaklarını parçalayan şey yaşadığı gerilimdi. Bir yalanı yaşamanın, bir aldatmacaya bulaşmanın, yanlış olduğunu bildiği bir şeyi yapmanın gerilimiydi bu. Şu ana kadar safradan başka bir şey çıkmamıştı içinden. Hazmettiği yiyecekler çoktan yok olmuştu, içtiği içki bir tek vücudunun deliklerinde kalmıştı.</p>

  <p>Spenser uzanıp el havlusunu aldı, dudaklarının kenarlarını sildi.</p>

  <p>Yerden kalkarak aynadaki haline baktı. Gözleri kan çanağı gibiydi, benzi korkunç bir griye dönmüştü. Hissettiği gerilim yüzündeki kaslardan belli oluyordu. Sıcak bir tavada patlayan mısırlar gibi hoplayıp zıplıyordu kasları. Gözünün kıyısındaki yaşı silmek için uzandı, ama elleri titriyordu. Bir elini diğeriyle destekleyerek gözünü silebildi. Sonra içindeki korkuyu atabilmek için duşa girdi.</p>

  <p>Richard Truitt oturma odasında durup bekledi. Etrafına bakı-narak hedefinin bir resmini oluşturmaya çalıştı zihninde. Eğer bir tahminde bulunması gerekirse burada oturan adam kendi çabala-•rıyla ve kısa bir süre önce zengin olmuştu. Bu yargısını mobilyalara ve genel dekora dayandırıyordu. Odadaki eşyalar yeterince pahalıydı, ama ruhları yoktu. Ve gösterişi rahatlığa tercih eden bir şekilde yerleştirilmişlerdi. Eski paranın sahibi olmanın her zaman bir hikâyesi olurdu. Truitt'in gördüğü hikâye bir boşluğu doldurmak ve ne gerçek ne de hayali olan ev sahibinin tasvirini yapmak için toptan alınan eşyaların hikayesiydi.</p>

  <p>İçi doldurulmuş bir aslan vardı, fakat Truitt ev sahibinin asla-, nı kendisinin vurduğundan kuşkuluydu. Picasso gibi çağdaş ressamların bazı tabloları vardı, ama ressamların en iyi eserleri değildi bunlar. Truitt bunların imaj değeri için satın alındığını düşündü. Bir temeli ya da varlığı olmayan konuklar haklı olarak etkilenirlerdi. Antik zırh Truitt'e göre kopyaydı. Fransız XVI. Louis tarzı kanepe çivili yatak kadar rahat görünüyordu.</p>

  <p>"Bay Samuelson," dedi bir ses merdivenlerden.</p>

  <p>Truitt kimin konuştuğunu görmek için dönüp baktı.</p>

  <p>Adam ufak tefekti. Bir altmış beş boyundaydı ve ince yapılıydı. Saçları simsiyahtı ve 1970'lerîn Kaliforniya üçkâğıtçıları gibi taranmıştı. Vahşi bir öfkeyi içinde barındırdığı kesin olan dişlerle dolu ağzı ufak tefekti. Truitt, adamın dost görünmek için gülümse-diğini düşünse de gülüşü Truitt'in güvende olup olmadığını görmek için cüzdanına uzanmak istemesine neden oluyordu.</p>

  <p>"Ben Stanley Ho," dedi adam merdivenlerin altına geldiğinde elini uzatarak.</p>

  <p>Sahne kurulmuştu ve aktör Truitt'ti.</p>

  <p>"Paul Samuelson," dedi elini hafif gevşek bir şekilde uzatarak. "Merkez, talihsiz bir şekilde hastalanan Bay Lassiter'ın yerini almamı istedi."</p>

  <p>"Bu tür heykelleri yakından tanıdığınızı umarım."</p>

  <p>"Oh evet," dedi büyük bir coşkuyla. "Üniversitede Asya sanatı bölümünden mezun oldum. En sevdiğim tarzlardan biridir."</p>

  <p>Ho merdivenleri işaret edip yukarı çıkmaya başladı. "Obje Altın Buda olarak biliniyor. O parçayı bilir misiniz?"</p>

  <p>Merdivenlerin ilk bölümünü çıktıktan sonra bir sahanlığa gelip ikinci turu çıkmaya başladılar.</p>

  <p>"Korkarım hayır," dedi Truitt nefes nefese. "Hiç sergilendi mi?"</p>

  <p>"Hayır," dedi Ho hemen. "Onlarca yıldır özel bir koleksiyonun parçasıydı."</p>

  <p>"O halde tanıdığım diğer parçalarla kıyaslayarak inceleyeceğim."</p>

  <p>İkinci turu da tamamlamış üçüncü basamak dizisine başlıyorlardı.</p>

  <p>"Çok güzel bir eviniz var," diye yalan söyledi Truitt. "Merdivenler maun, öyle değil mi?"</p>

  <p>"Evet," dedi Ho, kapının kilidini açan kartı sokmak için kapının önüne durarak. "Brezilya'dan geldi ve çivi ya da vida kullanılmadan elle monte edildi."</p>

  <p>Kapıyı açıp kenara çekildi.</p>

  <p>"Ne kadar hoş," dedi Truitt. Altın Buda'nın bulunduğu yere baktı. "Ama bunun kadar güzel değil."</p>

  <p>Truitt peşinde Ho'yla Buda'ya doğru gitti.</p>

  <p>"Muhteşem," dedi Truitt rahat bir şekilde. "Dokunabilir miyim?"</p>

  <p>"Lütfen," diye yanıtladı Ho.</p>

  <p>Sigorta müfettişi tam Ho'nun umduğu şekilde hareket ediyordu. Hem saygı hem de yüceltme vardı tavırlarında. Saptayacağı değerin onun lehine olma olasılığı yüksekti. Eğer bu olmazsa Ho onu boyun eğmeye zorlayabilirdi.</p>

  <p>Truitt ellerini Buda'nın yüzünde gezdirdi, sonra mücevherden yapılma gözlerine baktı. "Tarihi hakkında bilgi isteyebilir miyim?"</p>

  <p>"On üçüncü yüzyıldan ve Hindu-Çin'inden kalma," dedi Ho.</p>

  <p>Truitt elindeki küçük deri çantayı açıp kuyumcu merceğini çıkardı. Bir gözün üstüne koyup taşları inceledi. "Harikulade."</p>

  <p>Müfettiş Buda'yı baştan ayağa incelerken Ho onu seyrediyordu. Adam işinin ehli görünüyordu, bu yüzden ona gizli bölmeyi sormaya karar verdi. "Bir tarihçiden bununla derinlemesine ilgilenmesini istedim ve bu parçalardan bazılarında gizli bir bölme olduğunu söyledi."</p>

  <p>"Buda'nın, egonun bulunmadığı parçası," dedi Truitt hızla. "Boşluk."</p>

  <p>"O halde bu konuyu biliyorsunuz," dedi Ho.</p>

  <p>"Oh evet," dedi Truitt. Şirketin ona Antik Asya Sanatı konusunda bir rapor sunduğuna memnun olmuştu. "Boşluk" da bu çalışmanın bir parçasıydı.</p>

  <p>"Bunda öyle bir bölme bulamadım."</p>

  <p>"Yakından bakalım," dedi Truitt.</p>

  <p>İki adam sonraki yirmi dakikayı objeyi dikkatle inceleyerek geçirdi, ama herhangi gizli bir bölme yoktu. Truitt bu durumu kendi lehine kullanmaya karar verdi.</p>

  <p>"Biraz oturabilir miyiz?" diye sordu Ho'ya.</p>

  <p>İki adam Ho'nun masasına oturdu.</p>

  <p>"Şirketimizin sigorta etmesi fçin nasıl bir değer geçiyor aklınızdan?"</p>

  <p>"İki yüz milyon civarında düşünüyordum," dedi Ho.</p>

  <p>"Bu çok pahalı bir rakam," dedi Truitt gülümseyerek.</p>

  <p>Öne doğru eğilirken deri çantasının içindekileri yere düşürdü. Döktüklerini toplarken Ho'nun masasının altına küçük bir dinleme aygıtı yerleştirdi.</p>

  <p>"Ne kadar aptalım," dedi çantayı tekrar kucağına aldıktan sonra.</p>

  <p>"Sizce değeri nedir?" diye sordu Ho.</p>

  <p>"Gizli bölmenin yokluğu aslında parçanın nadideliğine katkıda bulunuyor," diye yalan söyledi. "Tarihi benim tahmin ettiğimden en az birkaç on yıl geriye taşıyor. Boşluklar on ikinci yüzyıldan sonrasına ait. Doğru fiyatlandırmaya meydan okuyacak bir şey olabilir elinizde."</p>

  <p>Ho vahşi bir şekilde gülümsedi. Bir pazarlıkta birisini mağlup etmeye bayılıyordu ve dünyadaki en akıllı sanat koleksiyoncularını kandırdığını düşünmeye başlıyordu. Başta ödediği 200 milyon dolar çok büyük gibi görünmüştü şimdiyse ucuza almış gibi görünüyordu.</p>

  <p>"Ne demek istiyorsunuz?" diye sordu.</p>

  <p>"İstediğiniz rakamın iki katına sigortalayabilirim kolaylıkla," dedi Truitt. "Ama tabi ki primler artan değeri yansıtacaktır."</p>

  <p>Bu iş Truitt'in umduğundan daha iyi gidiyordu; açgözlülük Ho'nun onun kimliğine karşı duyduğu kuşkuları gidermişti. Bir yabancı olarak gelmişti, ama şimdi armağanlar getiren bir arkadaş olmuştu. Dolandırıcılık ancak hedef inanmak isterse işe yarardı. Ve Ho da inanmak istiyordu.</p>

  <p>"Ama..." dedi Ho yavaşça. "Eğer daha fazlasına sigortalattırırsam bankalar artan değere göre kredi açar."</p>

  <p>"Doğru," dedi Truitt. "Bankalar bizi izleme eğilimindedir." Ho yavaşça başım salladı. "Neden primleri dört yüz milyona göre ayarlamıyorsunuz?"</p>

  <p>"Rakamlar için ana ofisle bağlantı kurmam gerekir, elbette," dedi Truitt. "Ama değeri kolayca ifade edebilirim."</p>

  <p>Ho arkasına yaslandı. Gerçekten paha biçilmez bir sanat eserine sahip olduğu hissi yavaş yavaş ruhuna işlemeye başlıyordu. Artık egosunun okşanması gerekiyordu. Yalnızca öteki zengin insanlar okşayabilirdi ruhunu.</p>

  <p>"Bugün bir parti veriyorum," dedi. "Hazırlıkları gördüm," dedi Truitt gülümseyerek. "Elbette, siz de davetlisiniz," dedi Ho. "Ama bu sanat eserini konuklarıma sergilemeyi düşünüyordum. Gerçek rakamı alana kadar malı kapsayacak bir tavsiye alabilirsem çok rahat edeceğim. Yalnızca bugünü idare edecek bir şey."</p>

  <p>"Malı alt katta sergilemeyi planlıyorsunuz tabi ki," dedi Truitt. Ho'nun niyeti bu değildi, ama şimdilik öyleymiş gibi yaptı. "Evet," dedi. "Belki bahçede."</p>

  <p>Truitt başıyla onayladı. "Bir telefon açmama izin verin." Ho kendi telefonunu işaret etti, ama Truitt hemen kendi cep telefonunu çıkarıp hızlı çevirme düğmesine bastı.</p>

  <p>"Ben Samuelson."</p>

  <p>"Richard, sen müthiş bir serserisin," dedi ses. "Son birkaç dakikadır konuşmanızı dinliyoruz. Çok iyi iş çıkardın."</p>

  <p>"Bay Ho'nun dört yüz milyon değerindeki sanat eserine ait sigorta poliçesine bir günlük tavsiye rakamı istiyorum, uzun süreli sigorta için gerçek rakamı belirleyene kadar."</p>

  <p>"Lay lay lom, lay lay. Tamamdır," dedi Oregon'un operatörü. "Senin için bir rakam uyduralım. Yirmi bin dolara ne dersin? Ya da sen nasıl istersen. Ama ben senin yerinde olsam ücreti nakit alırdım, böylece bu iş bittikten sonra parti yapabiliriz."</p>

  <p>"Anlıyorum," dedi Truitt başıyla onaylayarak. "Demek güvenliğin artırılmasını isteyeceğiz. Bir dakika."</p>

  <p>Truitt elini telefona kapattı.</p>

  <p>Oregon'daki operatör Hanley'ye döndü.</p>

  <p>"Truitt bugün harika. Ben bu açıyı düşünmemiştim bile."</p>

  <p>Ho müfettişin konuşmasını bekliyordu.</p>

  <p>"Bugünlük tavsiye bedeli on sekiz bin Amerikan doları. Ama şirketim güvenliğin artmasında ısrar ediyor, ofisim onlarla bağlantı kurup bir saat içinde buraya birkaç adam gönderecek. Eğer sizin için de bir sakıncası yoksa tabi."</p>

  <p>"Ücret güvenlik bedelini de kapsıyor mu?" diye sordu Ho.</p>

  <p>Truitt bir saniye düşündü, ama şansını fazla zorlamamaya karar verdi.</p>

  <p>"Güvenlik görevlileri fiyata dahil, ama ücreti nakit istiyoruz," dedi Truitt ciddi bir şekilde.</p>

  <p>Ho ayağa kalkıp kasasına gitti. "Makul," dedi.</p>

  <p>Truitt gülümsedi; bu teklif makul hariç her şey sayılabilirdi ama Ho bunu bilemezdi.</p>

  <p>"Onlara bildireceğim," dedi Truitt.</p>

  <p>Ho kasasının şifre kadranını döndürmeye başladı.</p>

  <p>"Bir anlaşmaya vardık," dedi Oregon'ûaki operatöre. "Ama güvenlik görevlileri buraya olabildiğince çabuk gelsinler."</p>

  <p>"Kahretsin, çok iyisin," dedi operatör.</p>

  <p>"Evet, öyleyim," dedi Truitt sessizce, sonra hattı kesti.</p>

  <p>Ho iki deste parayla geri geldi. Her bantta 10.000 dolar yazıyordu. Destelerden birinden on beş tane yüz dolarlığı ayırarak gerisini Truitt'e uzattı. Paralan deri çantasına atan Truitt, Ho'ya gülümsedi.</p>

  <p>"Kâğıdınız var mı?"</p>

  <p>"Ne için?" diye sordu Ho.</p>

  <p>"Size bir makbuz vermem gerekiyor," dedi Truitt.</p>

  <p>Hanley telefona uzanıp Cabrillo'yu aradı. "Dick Truitt güvenlik görevlisi gibi hareket edecek üç adam daha sokmamızı sağladı alana."</p>

  <p>"Harika," dedi Cabrillo. "O halde değer biçme konusunda bir problem yaşanmadı."</p>

  <p>"Bir profesyonel gibi halletti bu işi," dedi Hanley.</p>

  <p>"Sihir Dükkânı'nda üniformamız var mı?"</p>

  <p>"Kesinlikle," dedi Hanley. "Nixon'ı arayıp nakış makinesiyle allı pullu bir rozet yapmasını isteyeceğim."</p>

  <p>"Çabuk ol," dedi Cabrillo. "Böylece Truitt'i çıkarabiliriz oradan."</p>

  <p>"Truitt partiye davet edildi," dedi Hanley. "Ama eğer oradan çıkmasını emretmemi istersen o başka."</p>

  <p>"Sahte güvenlik görevlileri gelene kadar beklesin," dedi Cabrillo. "Bu şekilde onların kimliklerini Ho'ya doğrulayabilir. Sonra ortalıkta olsun, ona vereceğim bir iş daha var."</p>

  <p>"Tamamdır," dedi Hanley.</p>

  <p>Cabrillo hattı kesince Hanley Sihir Dükkânı'nı aradı.</p>

  <p>"Kevin," dedi. "Uygun rozetleriyle birlikte üç güvenlik görevlisi üniformasına ihtiyacım var."</p>

  <p>"İsim?"</p>

  <p>Hanley yanıt vermeden önce biraz düşündü.</p>

  <p>"Redman Güvenlik Hizmetleri olsun."</p>

  <p>"Redford ve Nevvman'daki gibi mi?"</p>

  <p>"Anlamışsın," dedi Hanley. "Filmin adı Üçkâğıtçılar'dı galiba." "Rozetleri yapmam yirmi dakika kadar sürer," dedi Nixon.</p>

  <p>"Ama üç ajanı hemen gönder. Rozetler yapılırken üniformalarını</p>

  <p>ayarlarım."</p>

  <p>"Az sonra orada olacaklar," dedi Hanley telefonu kaparken.</p>

  <p>Hanley kontrol odasındaki panoya baktı. Şirket hissedarlarının çoğu operasyonlarda görevliydi. Geriye kalan seçenekleri aşçı Rick Barrett, makinist Sam Pryor ve cephanelikte çalışan orta yaşlardaki Gunther Reinholt'du. Daha önce hiçbiri işin operasyon kısmında çalışmamıştı. Ama dilenciler seçim yapamazdı.</p>

  <p>"Bana Reinholt, Pryor ve Barrett'i bul," dedi Hanley iletişim operatörlerinden birine. "Ve Sihir Dükkânı'nda benimle buluşmalarım sağla."</p>

  <p>Operatör adamların çağrı cihazlarına not bırakmaya başladı.</p>

  <p>"Merak etme," dedi Murphy Halpert'a. "Yalnızca marihuana gibi kokuyor."</p>

  <p>Cabrillo konferans salonuna girdiğinde Murphy orkestra üyelerinin yakınında duran tütsüye benzer şeyi elinde sallıyordu.</p>

  <p>"Grateful Dead konseri gibi kokuyor burası."</p>

  <p>Murphy biraz daha yaklaşıp dumanın başkanın üstüne yayılmasını sağladı.</p>

  <p>"Şirketi başarılı yapan böyle küçük şeylerdir," dedi sırıtarak.</p>

  <p>"Gerçek orkestra ayıktı," diye belirtti Cabrillo.</p>

  <p>"Ama Ho bunu bilmiyor."</p>

  <p>Cabrillo başıyla onayladı. "Dinleyin. Dick Truitt üç ajanı daha içeri sokmamızı sağladı. Adamlar güvenlik görevlileri gibi giyinecek. Şirketin ismini yakında öğreneceğim. Dikkatli olun, çünkü Ho'nun daha önceden tuttuğu başka güvenlik görevlileri de olabilir. Hata yapıp bizimkileri onlarla karıştırmayın."</p>

  <p>Tam o sırada Cabrillo'nun telefonu çaldı. Dinleyip kapattı.</p>

  <p>"Adamlarımızın üniformalarında Redman Güvenlik yazacak," dedi gruba.</p>

  <p>Az sonra Julia Huxley içeri girdi.</p>

  <p>"Vay canına," dedi Kasım.</p>

  <p>Huxley iki yanındaki kafesli dantelden ayağından kalçasına kadar tenini gösteren dar bir deri pantolon giymişti. Üstünde iri göğüslerini zorlukla kapatan metal çıtçıtlı bir yelek vardı. Boynunda D-biçiminde bir kancası olan deri kayış vardı. Kollarından biri dikenli tel ve sarmaşık desenleriyle süslenmişti. Saçları didiklenip vahşi bir stilde spreylenmişti, makyajı cesur ve koyuydu. On iki santimlik topuklu ayakkabılar ve açıkta kalan yerlerine sürülen pullar tabloyu tamamlıyordu.</p>

  <p>"Sizin için yeterince sürtük olmuş muyum, çocuklar?"</p>

  <p>"Sihir Dükkânı'nın stokunda böyle kostümler olduğunu bilmiyordum," dedi Halpert.</p>

  <p>Huxley Halpert'ın yanına gidip ona sürtündü. Solist olarak kuşkusuz kızı almayı o hak ediyordu.</p>

  <p>"Ne demek istiyorsun?" dedi Huxley. "Bu benim kendi koleksiyonumdan."</p>

  <p>Huxley yalan söylüyordu elbette ama zaten bütün bu operasyon bir yalandı.</p>

  <p>"Şimdi Amerika'nın dünyanın en büyük ülkesi olmadığını kim iddia edebilir ki?" dedi Kasım.</p>

  <h1 id="sigil_toc_id_12" style="text-align: center;">Kısım 16</h1>

  <p>Ho bahçeye çıktığında Ross duman makinelerini kontrol ediyordu.</p>

  <p>"Bayan Iselda," dedi Ho, ona doğru yürürken. "Burada bahçede sergilemek istediğime karar verdiğim yeni bir sanat eserim var."</p>

  <p>Ross, Ho'ya dikkatle baktı. Adam çadırın bir yanını işaret ediyordu. Sonra beklentiyle Ross'a döndü. Herhangi bir şeyi kusurlu bulduğuna dair bir iz yoktu yüzünde.</p>

  <p>"Tablo mu?" diye sordu Ross.</p>

  <p>"Hayır, bir heykel."</p>

  <p>İki işçi duman makinesinin yanında bekliyordu.</p>

  <p>"Birkaç dakika mola verin," dedi Ross.</p>

  <p>Adamlar çadırın gölgesine girdiler.</p>

  <p>"Bana tarif edin," dedi Ross.</p>

  <p>"Bir seksen boyunda ve altından yapılma."</p>

  <p>Ross hızla düşündü. Belki şuraya koyabiliriz. Birkaç adım öteyi işaret ediyordu. Çadıra giden kırmızı halının ucuna. Bir tür nöbetçi gibi.</p>

  <p>İkisi birlikte o noktaya doğru gittiler.</p>

  <p>"Mavi ve kırmızı spot ışıklarıyla aydınlatabilirim," dedi Ross.</p>

  <p>"Başka?" diye sordu.</p>

  <p>Ross zihnini taradı. Şirketin hırsızlığına başka ne yardımcı olabilirdi?</p>

  <p>"Duman bulutlarına ne dersiniz?" dedi yavaşça. "Böylece obje bir serap gibi bir görünür bir kaybolur."</p>

  <p>"Harika," dedi Ho hevesle.</p>

  <p>Ross gülümsedi. Gözünün ucuyla Oregon'dan gelen üç adamı gördü; güvenlik görevlisi üniformaları giymişlerdi. Nedense ekibi yardım göndermişti. Güvenlik görevlilerinin lideri gibi hareket eden Barrett Ho'yla dikildikleri yere geldi.</p>

  <p>"Siz Bay Ho musunuz?" diye sordu.</p>

  <p>"Evet."</p>

  <p>"Bizi sigorta şirketi gönderdi."</p>

  <p>Ho'nun bakmadığı bir sırada Barrett bir parmağını dudaklarına götürüp Ross'a göz kırptı.</p>

  <p>"Güzel," dedi Ho. "Bu kadar çabuk gelmenize sevindim. Bu Iselda; planlamadan sorumlu. Biz de koruyacağınız objeyi koyacağımız yeri arıyorduk."</p>

  <p>Barrett başıyla onayladı.</p>

  <p>"Biz şurayı düşünüyorduk," dedi Ho işaret ederek. "Çadır girişinin yan tarafı."</p>

  <p>Barrett noktanın güvenliğine karar vermeye çalışıyormuş gibi etrafı inceledi. Ho dönüp, "Şirketim bir heykel olduğunu söyledi," dedi.</p>

  <p>"Doğru," dedi Ho. "Bir seksen boyunda bir Buda."</p>

  <p>Barrett seçenekleri değerlendiriyormuş gibi başını salladı.</p>

  <p>"Ağır mı?" diye sordu.</p>

  <p>"İki yüz elli kilo," dedi Ho. "Neden soruyorsunuz?"</p>

  <p>"Şey, efendim," dedi Barrett. "Eğlencenin daha fazla bir parçası olmasını isteyeceğinizi düşünmüştüm; bilirsiniz, parti ilerledikçe oradan oraya taşınması gibi. Ama adamlarımın taşıyamayacağı kadar ağırmış."</p>

  <p>Ross ne demek istediğini anlıyordu.</p>

  <p>"Heykelin konuklardan biri haline gelmesini kastediyorsun," dedi coşkuyla.</p>

  <p>"Öyle bir şey," dedi Barrett. "Etrafında ne kadar fazla insan olursa heykel o kadar güvende olur."</p>

  <p>"İlginç," dedi Ho.</p>

  <p>"Parti nerdeyse başlamak üzere," dedi Ross. "Ama bakalım başka Buda heykelleri de bulup temayı tamamen bu yönde oturtabilir miyim."</p>

  <p>"Ne demek istiyorsun?" diye sordu Ho.</p>

  <p>"Belki alçıdan yapılma Buda heykelleri bulup bahçeye yerleştirebilirim."</p>

  <p>"Bunun güvenlik açısından yararı olur," dedi Barrett. "Gerçek ve sahte olanlar karışır."</p>

  <p>"Bunu yapabilir misin?" diye sordu Ho.</p>

  <p>"Merak etmeyin Bay Ho," dedi Ross. "Benim şirketim mucizeler yaratabilir."</p>

  <p>Orkestra Oregon'un konferans salonunda toplanmıştı. Hanley ve Cabrillo son dakika talimatlarının üstünden geçiyorlardı.</p>

  <p>"Bildiğiniz gibi içerde üç"adamımız daha var," dedi Cabrillo. "Bu yüzden heykeli alt kata indirme sorunumuz olmayacak, çünkü zaten orada bulunacak."</p>

  <p>"Bu bir artı," dedi Franklin.</p>

  <p>"Bu yüzden heykeli kaçırmamız daha kolaylaştı," dedi Hanley. "Ama bu kez de daha fazla tanık bulunması sorunu var."</p>

  <p>"Bu da tanıkları kesinlikle uyuşturmamız gerektiği anlamına geliyor," dedi Kasım.</p>

  <p>"Öyle görünüyor," diye itiraf etti Cabrillo.</p>

  <p>"Şarkı listesi üç perde olduğunu söylüyor," diye devam etti Hanley. "Bu da bize iki mola veriyor ki bu sırada orkestra üyeleri olarak rahatça etrafta dolaşabilirsiniz. Önderlik için başkanı izleyin ve esnek olun."</p>

  <p>"Hırsızlıktan sonra ikonu alacak olan uçak hazır mı?" diye sordu Halpert.</p>

  <p>"Ayarlandı," dedi Cabrillo. "Biz şu anda konuşurken uçak iniyor."</p>

  <p>"Ülkeden çıkışımız ne zamana programlandı?" diye sordu Monica.</p>

  <p>"Bugün, gece yarısına on dakika kala," dedi Cabrillo. "Sonuç ne olursa olsun. Hadi işimizi yapalım ve buraya veda edelim."</p>

  <p>"Bu çabanın karşılığında biraz daha zengin olarak," dedi Murphy gülümseyerek.</p>

  <p>"Amaç bu zaten," diye onayladı Cabrillo.</p>

  <p>Yoğun kokulu tütsünün dumanı A-Ma Tapınağı'mn tavanına doğru yükseliyordu.</p>

  <p>Turistler halka açık yerleri dolaşıp çeşitli Buda heykellerinin dibine bağış bırakıyorlardı. Çakıl taşı döşeli yollarda dolaşıyor, bahçedeki banklara oturuyor, fefalarındaki düşüncelerle denize bakıyorlardı. Huzur dolu bir yerdi burası. Şaşkınlık ve telaş fırtına-sındaki huzurlu limandı.</p>

  <p>Ama Winston Spenser kendini hiç de huzurlu hissetmiyordu.</p>

  <p>Korku onu pençesine almıştı. Altm Buda ona bakarak kahkahalar atıyordu, bundan emindi. Buda'nın sakin bakışları ve hareketsiz katılığı onu huzursuz ediyordu. Spenser bu lanetten kurtulup parasını alacağı zamanı hayal etti. Bunu zihninde görebiliyordu. Zırhlı kamyonetin ikonu tekrar alıp bilgisayar milyarderinin uçağına teslim edişi. Kendisinin sandıklarla dolu paraları alışı.</p>

  <p>Ana tapınaktaki banktan kalkıp kapıdan geçti, tepeden aşağıya, kendisini bekleyen limuzine indi. Park yeri yarı boştu. Ma-cau'daki insanların çoğu geçit töreni ve bu gecenin partileri için hazırlanıyordu. Bir ağacın altında bir çift motosiklet duruyordu. Spenser onları fark etmemişti - kendi mutlak başarısızlığına dalıp gitmişti. Limuzinin arkasına binerek şoföre gideceği yeri söyledi. Az sonra limuzin park yerinden çıktı.</p>

  <p>"Ben görmem gerekeni gördüm," dedi motosikletlilerden biri.</p>

  <p>"Ben de öyle," dedi diğeri.</p>

  <p>Altı Çinli uşak ilk konukları bekliyordu. Konuklar davetiyelerini nöbetçilere gösterdikten sonra bahçe kapısından girip yuvarlak garaj yolunu geçtikten sonra malikânenin ön kapısında arabalarından indiler.</p>

  <p>Güneş yavaşça batıyordu. Malikâne, batan güneşin parıltıla-nyla aydınlanan uçsuz bucaksız denize bakıyordu. Spenser limuzi-ninden inip manzaraya baktı. Giydiği siyah smokin kollarının altındaki geniş ter lekelerini gizliyordu. Omuzlarını diklestirerek antreye gitti.</p>

  <p>Juan Cabrillo minibüsün camını indirip nöbetçiye bir kâğıt uzattı.</p>

  <p>"Garajın yanına park edin," dedi nöbetçi. "Ekipmanınızı boşaltıp minibüsü arka tarafa götürün."</p>

  <p>Cabrillo başıyla onayladı. Kapı açılınca garaja gitti, sonra minibüsü geri geri götürerek bahçenin kenarına yerleştirdi.</p>

  <p>"Gösteri zamanı."</p>

  <p>Orkestra minibüsten inip ekipmanı evin arkasına taşımaya başladı.</p>

  <p>Cabrillo evin arkasına gidip Ross'u aramaya başladı. Onun uzakta cep telefonuyla konuştuğunu gördü. Yanında birkaç kişi vardı.</p>

  <p>"Biz Minutemen'iz," dedi Ross telefonu kapatınca.</p>

  <p>"Güzel," dedi Ross. "Orkestra sahnesi şurada."</p>

  <p>"Bazı hoparlörlerimiz çok büyük," dedi Cabrillo. "Onları taşımak için yardıma ihtiyacımız olacak."</p>

  <p>"Yardım bulalım o zaman."</p>

  <p>"Ekipmanımızla kendimiz ilgilenmek isteriz," dedi Cabrillo. "Yalnızca el arabalarına ihtiyacımız var."</p>

  <p>Ross başıyla onaylayıp ikram hizmetleri görevlilerinden birine döndü.</p>

  <p>"Bu orkestranın lideri," dedi. "Masaları taşımak için kullandığınız arabalardan birkaçını ödünç alması gerekiyor."</p>

  <p>Mark Murphy sahnenin yanında durmuş çevreyi inceliyordu. Üç büyük çadır kurulmuş, uçtaki orkestrayla birlikte Y biçimi oluşturulmuştu. Sahne yerden hafifçe yükseltilmişti ve çadırın arkasına doğru girişi sağlayacak yerler açılmıştı. Hoparlörlere güç verecek elektrik kabloları ve ışıklar çadırın altına doğru uzanıyordu. Gitarını bırakıp arkadaki açıklıktan içeri baktı. Çadırın on üç metre gerisinde evin sınırını oluşturan duvarın bir parçası bulunuyordu. Çadırın Y bölmesinin sağ tarafında, otuz metre kadar uzakta malikânenin arka duvarı, mutfağa ve evin içine açılan kapılar bulunuyordu. Çadırın etrafında dolaşmaya başladı.</p>

  <p>Y şeklinin önünde ya da üstünde konukların girişi vardı. Y'nin bacaklarının arasındaki açıklıkta portatif fıskiye ve şu anda boş olan küçük ahşap bir platform bulunuyordu. Murphy diğer tarafa doğru yürümeye devam etti, çadırların zemine bağlı olduğu yerleri inceledi. Kenarlardaki büyük metal kazıklara bağlı teller çimene doğru uzanıp orada yine bir kazıkla toprağa bağlanıyordu. Başını kaldırıp yukarı baktı. Üç ayrı çadırda ikişer tane uzun metal direk çadırların tepesinden yukarı çıkıyordu. Çadırdaki açıklığı bulup direklerden birine doğru gitti. Direkler plastik desteklere oturuyordu.</p>

  <p>Murphy çadırı yıkmanın fazla sürmeyeceğine karar verdi.</p>

  <p>Ho malikâneye geri dönerken olduğu yerde durdu.</p>

  <p>Uzun saçlı birkaç adam çadıra doğru yaklaşıyordu, ama onu ilgilendiren şey bu değildi. Onu ilgilendiren şey peşlerinden gelen kadındı. Ho topuklarının üstünde dönüp onlara doğru yürüdü.</p>

  <p>"Ben Stanley Ho," dedi gülümseyerek. "Ev sahibinizim."</p>

  <p>"Ben Candace," dedi Julia Huxley.</p>

  <p>Ho'nun gözleri Huxley'in iri göğüslerine perçinlenmişti. "Buna inanmak zor," dedi Hö. "Ama daha önce tanıştığımızı hatırlamıyorum."</p>

  <p>"Orkestrayla beraberim," dedi Candace muzip bir şekilde gülümseyerek. "En azından onlarla birlikte geldim."</p>

  <p>"Oyuncu musunuz?" diye sordu Ho.</p>

  <p>"Hem de pek çok açıdan," dedi Huxley gülerek.</p>

  <p>Ho kartları doğru oynarsa şansının yaver gideceğini düşünmeye başlamıştı.</p>

  <p>"Konuklarımı karşılamak için içeri girmem gerekiyor," dedi Ho hızla, gözünün ucuyla Iselda'nın yaklaştığını görünce. "Belki daha sonra yeniden konuşabiliriz."</p>

  <p>Dönüp malikânenin arka kapısına yürüdü.</p>

  <p>"Bay Ho," diye arkasından bağırdı Ross. "Galiba uygun yeri bulduk."</p>

  <p>"Siz ilgilenin," diye karşılık verdi Ho omzunun üzerinden.</p>

  <p>Ross Huxley'nin yanından geçti. "Sürtük," diye fısıldadı.</p>

  <p>"Lezbiyen," diye karşılık verdi Huxley.</p>

  <p>Max Hanley Oregon'un komuta merkezindeki deri sandalyede oturuyordu.</p>

  <p>"Pekâlâ dostlar," dedi geriye kalan üç operatöre. "Başlıyoruz. Ağaçtan gösteri."</p>

  <p>Ağaçtaki minik kameradan gelen görüntü kontrol odasındaki ekranlardan birini doldurdu. Hanley Cabrillo'nun el arabasıyla birkaç uzun hoparlörü taşıdığını görebiliyordu. Ross Huxley'i geçmiş çadıra dönmek üzere geri dönüyordu. Murphy çadırlardan birinin yanından ortaya çıktı. Sanki haberi varmış gibi ağaca bakıp gülümsedi.</p>

  <p>"Larry," dedi Hanley. "Hepsi tamam."</p>

  <p>Larry King ağaçta saklanan şirket üyesiydi. Nişancı tüfeğini düzelterek ses kutusunun üstündeki minik mikrofona basıp yanıt verdi.</p>

  <p>"Tablo nasıl patron?"</p>

  <p>"İyi görünüyor," dedi Hanley. "Dayanıyor musun?"</p>

  <p>King partinin üstündeki yerini sabaha karşı üç civarında almak zorunda kalmıştı. Halihazırda on iki saattir oradaydı. Büyük olasılıkla neredeyse bir o kadar daha kalmak zorundaydı.</p>

  <p>"Bir keresinde Endonezya'da altı gün ağaçta kalmıştım," dedi King. "Bu iş ona göre çok basit."</p>

  <p>King, Birleşik Devletler Ordusu'nda eğitimli nişancıydı. Eğer Hanley emir verirse göz açıp kapayana dek aşağıya bir düzine mermi gönderebilirdi. Hanley işin oraya gelmemesini umuyordu ama eğer ekipten birinin hayatı tehlikeye girerse ve başka seçenek kalmazsa King bulunmaz nimetti.</p>

  <p>"Beklemede kal, Larry," dedi Hanley. "Eğer ihtiyacımız olursa seni arayacağız."</p>

  <p>"Tamam," dedi Larry aşağıyı dürbünüyle taramaya devam ederken.</p>

  <p>"Çadırın içini dene," diye emretti Hanley.</p>

  <p>Cabrillo'nun elektronik klavyesine yerleştirilmiş olan bir ka-meradangelen görüntüler ekranı kapladı. Görüntü hafif yamuktu.</p>

  <p>"Juan," dedi Hanley.</p>

  <p>Cabrillo çadırın yan tarafında el arabası sürüyordu, ama minik kulaklığından onu duyabiliyordu.</p>

  <p>"Klavyeni hafifçe sağa çevirmen gerekiyor. Çadırın sol tarafını pek iyi göremiyoruz."</p>

  <p>Cabrillo başını evet anlamında çok hafif salladı.</p>

  <p>"Minibüse git," diye emretti Hanley.</p>

  <p>İkiye ayrılmış ayrı bir ekranda bir resim belirdi. Kameralar minibüsün katlanan aynalarına yerleştirilmişti. Evin ön tarafını büyük oranda gösteriyordu bu kameralar. Lincoln minibüsün arka tarafından bir kutu çıkarıyordu.</p>

  <p>"Frankie," dedi Hanley.</p>

  <p>Franklin Lincoln minibüsün arka tarafından çıkıp saçlarını düzeltiyormuş gibi yan aynalara baktı.</p>

  <p>"Minibüsü olduğu yerde bırakmaya çalış," dedi Hanley. "Şansınız yardım etmiş ve iyi görüntü veren bir yere park etmişsiniz."</p>

  <p>Lincoln aynaya tamam işareti yaptı.</p>

  <p>"Pekâlâ dostlar," dedi Hanley. "Biz operasyonun gözü ve kulağıyız, bu yüzden tetikte olun."</p>

  <h1 id="sigil_toc_id_13" style="text-align: center;">Kısım 17</h1>

  <p>Winston Spenser malikâneye girdi, yanından geçen garsondan bir kadeh şampanya kapıp kabul hattına girmeden yarısını bitirdi. Stanley Ho yüzünde kocaman bir gülümsemeyle gelen her konu-ğuyla el sıkışıyordu. Spenser'ın ile/isinde Avustralyalı bir çift, hemen önündeyse Portekizli konsolos vardı. Spenser sabırla beklerken ilk kadehi bitirdi, garsondan bir kadeh daha isteyip Ho'nun karşısında yerini aldı.</p>

  <p>"Winston," dedi Ho gülümseyerek. "Seni görmek çok güzel, ama biraz geç kaldın, sigorta müfettişi geldi bile."</p>

  <p>"Özür dilerim," dedi Spenser. "Geciktim."</p>

  <p>Spenser yoluna devam etmeye çalıştı, ama Ho uzanıp kolunu tuttu.</p>

  <p>"Sorun değil," dedi Ho. "Zamanlaman mükemmel."</p>

  <p>Merdivenleri işaret etti.</p>

  <p>Spenser midesinin ters döndüğünü hissetti. Tekerlekli bir taşıyıcıya akıl hastanesindeki bir hasta gibi bağlanmış olan Buda Redman Güvenlik görevlileri tarafından merdivenlerden indiriliyordu.</p>

  <p>"En yeni hazinemi sergilemeye karar verdim," dedi Ho. "Böylece bütün konuklarım bu görkemi paylaşabilecek. Merak etme, soran herkese açık arttırmada bana kimin yardım ettiğini söyleyeceğim."</p>

  <p>Spenser'ın zihninden binlerce düşünce geçti, ama hiçbiri de iyi değildi.</p>

  <p>"Efendim..." diye başladı Spenser. Ama kuyruk ilerliyordu ve Ho bir sonraki konuğun elini sıkmaya hazırlanıyordu. "Ben sanmıyorum..."</p>

  <p>"Dışarı çıkınca konuşuruz," dedi sessizce, bir çiftin elini sıkmak için dönerken.</p>

  <p>"Arka kapıda," dedi Hanley, bir ekranı işaret ederek.</p>

  <p>İletişim konsolundaki bir düğmeye bastı, sonra mikrofona konuştu.</p>

  <p>"Juan, Buda dışarı çıkarılıyor."</p>

  <p>Ekranlardan birinde Cabrillo'nun çadırın içinde klavyesinin bağlantılarını kontrol ettiği görülebiliyordu. Başını kaldırıp anladığını işaret etti. Buda dışarı çıkarılırken Ross çadırların önüne gelip fıskiyenin yanında konacağı yeri gösterdi.</p>

  <p>Bütün planlamaların ve hazırlıkların hedefi artık gözler önündeydi.</p>

  <p>Macau Polis Memuru Sung Rhee, malikânenin arka kapısına yakın çimenlerin üstünde bulunduğu yerden heykeli seyrediyordu. Rhee, Stanley Ho'yu zengin olmadan öncesinden tanıyordu. Ho, onun yalnızca tanıdığıydı, arkadaşı değil. Ho'nun sahip olduğu ilk gemi, taşımacılık servetinin oluşması Rhee'nin içini parçalamıştı hep.</p>

  <p>Başmüfettiş o sırada asayiş ve kaçakçılıktan sorumlu bir dedektifti yalnızca ve Ho'nun gemiyle uyuşturucu kaçırdığından emindi. Ancak onu suç üstünde yakalayamamıştı hiçbir zaman. Ho'nun serveti hızla büyümüştü ve Rhee bunun genellikle ne anlama geldiğini iyi biliyordu, sorun şuydu; armatörün serveti arttıkça gücü de artıyordu. Son on yılda iki kez suçlama yapabilecek kadar kanıt toplamak üzereyken Ho'nun aktivitelerinden uzaklaştırılmıştı Rhee. Rhee artık anlamaya başlamıştı, Ho mallarını yasal hale getirirken geçmişteki kuşkulu işlerinin bedelini hiçbir zaman ödemeyecekti.</p>

  <p>Rhee partiye resmi olmayan bir mevkide davet edilmişti, konuklar için vitrin görevi görüyordu.</p>

  <p>Orada hazır bulunan belediye başkanı, çeşitli ülkelerin büyükelçileri ve önemsiz kraliyet mensupları gibi Rhee de bugün Ho'nun umutsuzca erişmeye çalıştığı meşruluk temasına katkıda bulunmak için oradaydı.</p>

  <p>O bir dekordu ama bu içindeki polisin görevi bırakmasını engellemiyordu. Altın kütlesine bakıp eğer gerekseydi bunu nasıl çalacağına karar vermeye çalıştı. Etrafa bakıp bir kaçış yolu bulmaya çalıştı. Araziyi çevreleyen duvar ana kapıdan çıkmayı neredeyse zorunlu kılıyordu. Objenin halka açık bir yere konması aslında güvenliğin işini kolaylaştırıyordu. Neredeyse daima birinin gözünün önünde olacaktı. Yeniden etrafına bakıp başını hafifçe iki yana salladı.</p>

  <p>Rhee hırsızlığın bir sorun olmadığına karar verip biraz karides böreği almak için içeri girdi.</p>

  <p>Koyu renk Mercedes-Benz limuzin bahçe kapısına gelince güvenlik görevlisi geçmesini işaret etti. Şoför Tom Reyes daire biçimindeki garaj yolunu geçip arabayı yolcu kapısı malikânenin kapısının tarafında olacak şekilde durdurdu. Hemen dışarı çıkıp arka kapıyı açtı, içerideki kişinin dışarı çıkmasına yardımcı oldu.</p>

  <p>Crabtree limuzinin yanında durduğunda Reyes ön kapıya koşup uşağa, "Bu Danimarka Prensesi Aalborg," dedi.</p>

  <p>Uşak kenara çekilirken Crabtree saten ve dantel hışırtılarıyla içeri girdi ve tek başına duran Ho'ya doğru yürüdü.</p>

  <p>"Prenses Aalborg," diye duyurdu Reyes iki adım gerisinden.</p>

  <p>Ho eğilip uzatılan eli hafifçe öptü, sonra başını kaldırıp gülümsedi. "Mütevazı evimi ziyaret ettiğiniz için şeref duydum."</p>

  <p>"Memnun oldum," dedi Monica Crabtree garip bir aksanla.</p>

  <p>Ho parmaklarını şaklatınca hemen bir garson belirdi. "Size bir içki ikram edebilir miyim?"</p>

  <p>"Çilekli şampanya güzel olur," dedi Crabtree.</p>

  <p>Ho garsona işaret etti, adam hızla uzaklaştı.</p>

  <p>"Jeeves," dedi Crabtree şoföre. "Ben iyiyim... artık gidebilirsın.</p>

  <p>Reyes biraz geriye çekildi, sonra dönüp ön kapıya gitti. Limuzini malikânenin ön tarafından uzaklaştırıp garaja yakın bir yere park etti, dışarı çıktı. Limuzinin ön tarafına gelip hafifçe şapkasına dokunduktan sonra bir sigara yaktı.</p>

  <p>"Monica güvenle içeri girdi," diye bildirdi Hanley Cabrillo'ya.</p>

  <p>Alacakaranlık denizin kokusunu getiren hafif bir esintiyle alana indi. Birkaç mil ötede geçit alanının gerçekleşeceği yerde öndeki geçit araçlarının motorları çalışmaya başladı. İlk grubu oluşturan bando düzenli bir sıra oluşturup başlama işaretini bekledi. Ma-cau geceye hazırlanmaya başlamıştı. Şehir merkezindeki ve su kıyısındaki ışıklar titreşerek yandı. Denizde, limana yaklaşan gemilerin seyir ışıkları göründü, inen ve kalkan uçaklar uzak gökyüzünde ışık benekleri haline geldi.</p>

  <p>Bütün konuklar gelmişti. Malikânenin ön bahçesi lüks' araba galerisine benziyordu. Jaguarlar, BMW'lar, tek bir Lamborghini, bir çift Ferrari. On iki limuzin, tek bir zırhlı Humvee, eski bir Rolls-Royce alanı kalabalıklaştıran araçların arasındaydı. Yol boyunca duvarda sıralanan güvenlik kameraları bir ileri gidip geliyordu, fakat artık başka bir araba gelmiyordu ve güvenlik görevlisi monitörü izlemekten yorulmuştu.</p>

  <p>Bu yüzden bir çift motosikletlinin geçtiğini kimse görmedi.</p>

  <p>Eğer birisi görseydi yandaki sepetlerin genişletilip takviye edildiğini görebilirdi. Bu değişiklikleri fark etmek çok zordu, fakat eğer yakından bakarsanız altta ağır yüke dayanıklı bir tekerlek olduğunu ve yolcu koltuğunun kaldırılıp kargo bölümü haline getirildiğini görebilirdiniz. Motosikletler kuzey tarafındaki dur işaretine kadar devam ettiler, sonra sola dönüp İç Liman'a doğru gittiler. Motosikletlilerin çok uzakta olmayan bir randevuları vardı.</p>

  <p>Orkestra ses kontrolü yapıyordu. Orkestra sahnesinin arkasındaki hoparlörlerden oluşan duvar bir rock konseri havası yayıyordu, fakat onlardan gelen gerçek ses sanıldığı gibi değildi. Birisi bu duvarın tam önünde durmadığı takdirde hoparlörlerin çalışmadığını bilmesinin bir yolu yoktu. Bazıları yalnızca boş kutulardı, di-ğerlerindeyse operasyon için gerekecek aletler vardı.</p>

  <p>Ross gidip Cabrillo'yla konuştu.</p>

  <p>"İlk sahne yedide başlıyor," dedi. "Hazır mısınız?"</p>

  <p>Cabrillo müzisyenlere baktı, sonra çadırın etrafını dolduran kalabalığa döndü, kimileri oturuyor, kimileri hâlâ masadan masaya dolaşıyordu. "Geri plan müziğini az sonra başlatacağım. Bu bizim başlama işaretimiz olacak."</p>

  <p>Ana konsola gidip bir düğmeyi ayarladı. Müziğin sesiyle kalabalık kendilerine ayrılmış yerlere doğru gitmeye başladı. Stanley Ho Y şeklinin solunda, çadırlardan birinin hemen ağzındaydı. Huxley'i zenginlik ve güç hikayeleriyle etkilemeye çalışıyordu.</p>

  <p>"Buda'yı çok sevdim," dedi Huxley gülümseyerek. "Belki daha sonra bana gösterebileceğiniz başka sanat eserleriniz de vardır."</p>

  <p>"Memnuniyetle," dedi Ho. "Aslında yukarıdaki ofisimde ilginizi çekebilecek pek çok parça var. Belki daha sonra gizlice yukarı çıkıp bakabiliriz."</p>

  <p>"Bu çok hoşuma gider," dedi Huxley.</p>

  <p>Ho açgözlü bir şekilde başını salladı. Bu sarışının libidosuna sunabileceği olasılıkları hayal etmeye başlamıştı bile - eğer bu fırsat için konuklarını ihmal etmek zorunda kalsa bile önemli değildi.</p>

  <p>"Şimdi ön tarafa gidip tanıştırma faslını tamamlamalıyım," dedi Ho. "Ama sonra buluşabiliriz."</p>

  <p>Huxley gülümseyip sessizce uzaklaştı. Ho kalabalığın arasından geçip konuklarıyla el sıkışmak için çeşitli masaları dolaştı. Birkaç dakika sonra orkestra sahnesinin önünde dikiliyordu.</p>

  <p>"Ben Stanley Ho," dedi Halpert'a. "Tanıştırma için mikrofonunuzu kullanabilir miyim?"</p>

  <p>Halpert mikrofonunu Ho'ya uzattı. Ho çalışıp çalışmadığını anlamak için mikrofona hafifçe vurdu.</p>

  <p>"Bayanlar baylar."</p>

  <p>Kalabalık hemen sessizleşti.</p>

  <p>"Kutsal Cuma partime hoş geldiniz."</p>

  <p>Kalabalık alkışladı.</p>

  <p>"Umarım yiyecek ve içkiler zevkinize uygundur."</p>

  <p>Yine bir alkış koptu.</p>

  <p>"Umarım her biriniz son aldığım objeyi, iyi şanslar tılsımımı görme fırsatını bulmuştur. O parçayı çadırın girişinde sergiliyorum. Bugün büyük saygımızı gösterdiğimiz diğer şey gibi o da aydınlanma ve maneviyatın önemini gösteriyor ve bu akşamki gösterilerin teması da bu. Şimdi bir süre için bizim özgürlüğümüz için kendilerini feda edenleri anımsayalım."</p>

  <p>Kalabalık iyice sessizleşti.</p>

  <p>"Teşekkürler," dedi Ho birkaç dakika sonra. "Bu gece havai fişekler ve ışık gösterilerinin yanı sıra Birleşik Devletler, Kaliforniya'dan gelen bir grup bizimle birlikte olacak. Lütfen Minutemen'e hep birlikte hoş geldiniz diyelim."</p>

  <p>Mikrofonu tekrar Halpert'a uzattı. Tam o sırada çadırdaki ışıklar kararmaya başladı ve tek bir spot ışığı Halpert'ın seyircilere dönük sırtını aydınlattı. Orkestra enstrümanlarını ayarladı ve "Al-ready Göne" adlı Eagles şarkısının açılış notaları duyuldu.</p>

  <p>Halpert hızla dönüp şarkıyı söylemeye başladı.</p>

  <p>Başarılı bir soygunun anahtarı her şeyden önce gizliliktir. Motosikletli adamlar bunu biliyordu ve A-Ma Tapmağı'nda hedeflerine doğru sessizce ilerliyorlardı. Turistler gece için eve gitmişlerdi ve keşişlerin çoğu yemek salonunda akşam yemeklerini yiyorlardı. Hedeflerinin loş bir ışıkla aydınlatıldığı yan odada siyah elbiseler giyip maskeler takmış olan adamlar hayalet gibi ortama karışmışlardı.</p>

  <p>"İşte orada," diye fısıldadı bir adam.</p>

  <p>Adam bir gece önce bir dükkândan çaldığı ağır yük taşımada kullanılan el arabasını itiyordu. Arabayı heykelin yanına getirip sanat eserini inceledi, sonra arkadaşının tahta sandığın kapağını kapatıp el arabasını altına sürebilmesi için hafifçe eğmesini bekledi. Kayışlarla bağladıktan sonra kapıya doğru ilerlediler.</p>

  <p>Winston Spenser şarap içmeye son vermiş konyağa başlamıştı. Tatlı bir sarhoşluk içindeydi ve amacına ulaşabileceğini hissediyordu. Saatine baktı. Kaçıp tapınakta zırhlı kamyonetle buluşmadan önce biraz zamanı vardı. Sonra havaalanına gidip milyarderle işi bitirecekti.</p>

  <p>İlk ışıklara kadar buradan gitmiş olacaktı. O zaman bütün bu içme olayına biraz ara verecekti.</p>

  <p>Kadehini bitirerek yanından geçen garsona işaret etti. Sonra yanında oturan konuklardan birine döndü.</p>

  <p>"Harika orkestra."</p>

  <p>"Gerçekten öyle," diye yanıtladı Crabtree.</p>

  <p>Macau'dan iki yüz yirmi yedi mil uzakta, Güney Çin Deni-zi'nde bordo renkli jet Tungsha Adası'nın üstünden geçerken inişe hazırlanıyordu. Milyarder siyah ipek kimonosunun kuşağını bağlayarak ön tarafa geldi.</p>

  <p>"Bayanlar yoruldu," dedi yüzünde pek gizlemeye çalışmadığı gurur ifadesiyle. "Kahve, portakal suyu ve kurabiye hazırlayıp arka tarafa getirebilir misiniz?"</p>

  <p>"Derhal," dedi sarışın adam ayağa fırlayarak.</p>

  <p>Milyarder ilerleyerek kokpitin kapısına vurdu.</p>

  <p>Yardımcı pilot kapıyı açtı. "Efendim?"</p>

  <p>"Ne kadar kaldı?"</p>

  <p>"Yarım saatten az," dedi yardımcı pilot, seyir haritasına bakarak.</p>

  <p>"Yakıt ikmali işini ayarladınız mı?"</p>

  <p>"Hepsi halloldu, efendim," dedi pilot, başını kokpite doğru çevirerek.</p>

  <p>Milyarder mutfağın önünden geçerken kahve kokusunu alabiliyordu. "Yarım saat içinde yerde olacağız," dedi geçerken.</p>

  <p>Sarışın adam onun gitmesini bekledikten sonra belindeki dijital çağrı cihazını çıkarıp birkaç tuşa bastı. Sonra öteki uçuş görevlisine göz kırpıp hazırlıklara devam etti.</p>

  <p>Orkestra ilk bölümün son şarkısını bitirirken Redman Güvenlik görevlilerinin oluşturduğu üçlü başını kaldırıp yukarı baktı. Sam Pryor kameraya dönüp burnuna dokundu.</p>

  <p>Oregon'daki Max Hanley mikrofona uzandı.</p>

  <p>"Julia," dedi. "Artık başlayabilirsiniz."</p>

  <p>Huwley hoparlör duvarının arkasından sıyrılıp Halpert'a -işaret etti. Cabrillo, Lincoln ve Murphy arkalarındaki gruptan birkaç hoparlörü kaldırmaya başladı. Ho yanlarına geldi.</p>

  <p>"İki kez daha sahne alacaksınız," dedi.</p>

  <p>"Elektrikte bir sorun var," dedi Cabrillo. "Hoparlörlerden üçü çalışmıyor. Merak etmeyin şu ana kadar çalışmıyorlardı, ama sorun olmadı."</p>

  <p>"Minibüse götürmemi ister misiniz?" diye soru Huxley.</p>

  <p>"Bu bizim işimizin bir parçası," dedi Halpert.</p>

  <p>Ho Huxley'e baktı. Bu sarışının terli halini düşünmek onu rahatsız ediyordu.</p>

  <p>"Nöbetçilerden biri size yardım etsin," dedi Ho. "Bayan Can-dace daha önce evimi gezmek istediğini söylemişti."</p>

  <p>"Tamam, Bay Ho," dedi Cabrillo. "Biz bunları çadırın önüne taşırız, sonra nöbetçilerden biri minibüse yüklememize yardım eder."</p>

  <p>"Nasıl isterseniz," dedi Ho. "Şimdi, Candy... sana evimi gösterebilir miyim?"</p>

  <p>Ross ikram servisleri görevlisine işaret etti. "İkinci sahneden önce Bay Ho şerefe kadeh kaldırmak istiyor."</p>

  <p>"Punçla mı?"</p>

  <p>"Evet," dedi Ross.</p>

  <p>"Ana yemekten hemen önce mi?"</p>

  <p>"Plan bu."</p>

  <p>"O zaman punça buz atayım."</p>

  <p>"Burada meşgul görünüyorsun. Punçla ben ilgilenirim."</p>

  <p>Şef sırtını döndüğünde Ross bir şişe çıkarıp kapağını açtı. Bu yapışkan sıvının toz gümüşe benzer benekleri olan- garip mavimsi yeşil bir rengi vardı. Ross şişeyi çalkalayıp geniş kaba döktü. Tahta bir kaşık alıp karıştırdı, içine buz kalıpları ekledi.</p>

  <p>İkram görevlisi mutfağın uzak köşesinde şefle konuşuyordu. Ross, ona seslendi.</p>

  <p>"Punç kristal kadehlere konup çadıra getirilsin," dedi. "Sonra garsonlara servis yapmaya başlamalarını söyle."</p>

  <p>Adam tamam anlamında elini salladı, Ross tekrar dışarı çıktı.</p>

  <p>"Ross'tan işaret geldi," dedi Larry King.</p>

  <p>Oregon'da Hanley monitörleri izliyordu. "Biz de gördük, Larry."</p>

  <p>Hanley, Buda'ya zum yaptı; Reinholt, Pryor ve Barrett objenin etrafında üçgen oluşturacak şekilde duruyorlardı. Sol tarafta üç büyük hoparlör el arabalarının üstünde götürülmeyi bekliyordu.</p>

  <p>"Ho şerefe kadeh kaldırdıktan sonra orkestra başlar başlamaz çıkarma işlemine başlayabiliriz," dedi Hanley. "Ho'nun nereye gittiğini gören oldu mu?"</p>

  <p>"Huxley'le birlikte içeri girdi," dedi King.</p>

  <p>"Üst kattan sesini duyuyorum," dedi operatörlerden biri.</p>

  <p>"Sesi hoparlöre ver," diye emretti Hanley.</p>

  <p>"Bu bir Manet," diyordu Ho.</p>

  <p>"Monet ve Manet'yi hep karıştırmışımdır," dedi Hıreley. "Ama zaten sanat benim en iyi olduğum alan değil."</p>

  <p>"Senin en iyi olduğun alan tam olarak nedir?" diye sordu Ho.</p>

  <p>Tam o sırada Hanley, Huxley'in kulağındaki minik küpeyi açtı. "Julia," diye fısıldadı. "Ho'yu şerefe kadeh kaldırması için çadıra götürmen gerekiyor."</p>

  <p>"Sana söylemek değil, göstermek istediğim bir şey var," diye mırladı Candace. "Ama biraz zaman alır. Orkestra yeniden çalmaya başladıktan sonra erkek arkadaşım meşgul olacak, o zaman ben çok daha güvende olurum."</p>

  <p>"Güvende olmak iyidir," dedi Ho.</p>

  <p>Huxley Ho'nun yanına gidip iri göğüslerini onun yan tarafına sürdü.</p>

  <p>"Hemen gidip kadeh kaldırayım," dedi Ho kabaran bir iştahla.</p>

  <p>"Benim de ortalıkta görünmem lazım," dedi Huxley. "Sonra bol bol zamanımız olacak."</p>

  <p>Ho kapıya gitti, birlikte ofisten çıktılar.</p>

  <p>Çadırın içinde garsonlar ordöv artıklarını temizliyorlardı. Sonra kristal sürahilerden küçük kadehlere punç doldurmaya başladılar. Ho çadırın ortasından geçip sahneye yürüyene dek konukların çoğu yerlerine dönmüşlerdi. Yanından geçen garsondan bir kadeh alarak sahneye doğru devam etti.</p>

  <p>Mark Murphy çadırın etrafına son barutu da yerleştirdi. Küçük uzaktan kumandayı cebine atıp sahnenin arkasına geçti. Juan Cabrillo sahnenin bir kenarında durmuş kalabalığa bakıyordu. Crabtree'nin ayağının dibinde büyük bir el çantası duruyordu. Kasım, Lincoln ve Halpert bir kenarda durmuş işaret bekliyorlardı. Çadırın önünde Redman Güvenlik üçlüsü gergin bir şekilde yürüyordu.</p>

  <p>Ho Cabrillo'nun yanma geldi. "P.A. sistemi açık mı?"</p>

  <p>"Bir saniye," dedi Cabrillo bir düğmeyi açarken. "Tamam, efendim."</p>

  <p>Ho çalışıp çalışmadığını görmek için mikrofona dokundu.</p>

  <p>Keşiş yemek salonundan çıktı, sonra olduğu yerde kaldı. Altın Huda'nın konduğu yerde üzerinde Arapça harflerin yazılı olduğu bir pankart asılıydı, ama dev heykel ortalıkta görünmüyordu. Diğerlerini uyarmak için yemek odasına koştu tekrar. Sarı kaftanlar içindeki bir düzine keşiş ana tapınağa girdi. Durumu değerlendirdikten sonra keşişlerin lideri ofise girip telefonu kaldırdı.</p>

  <p>"El arabalarına neden fren koymazlar ki?" dedi motosikletlilerden biri tapınaktan bayır aşağı inişi yavaşlatmak için topuklarını yere bastırarak.</p>

  <p>El arabasının önündeki diğer adam Buda'yı yavaşlatmaya çalışıyordu, ama gevşek toprak yere sıkı basmasına engel olduğu için bayır aşağı hızla kayıyordu.</p>

  <p>"Yere bırakıp arka tarafını bastır," diye fısıldadı.</p>

  <p>Kontrollü bir inişten çok kayarak yamacın dibine indiler. El arabasının kontrolünü yeniden kazandıktan sonra hemen motosikletin yanına gidip kayışları kestiler. Öndeki adam motosiklet sepetinin kapısını açtı.</p>

  <p>"Hadi içeri sokalım onu," dedi.</p>

  <p>Tam o sırada tapınakta bir gong sesi çalmaya başladı.</p>

  <p>"Kahretsin," dedi ilk adam, ikisi birlikte dev parçayı motosikletin sepetine yerleştirmek için uğraşırken. "Birisi fark etmeden önce en azından park yerinden çıkmış olmayı umuyordum."</p>

  <p>"Ben onu bağlarım," dedi ikinci adam. "Sen motoru çalıştır."</p>

  <p>Adam motosiklete binip motoru çalıştırdı. Buda'yı bağlayan ikinci adam kendi motosikletine binip çalıştırdı. Tepeye baktığında birkaç keşişin aşağı geldiğini görüp kornaya bastı. Birinci adam dönüp baktı, tepeden aşağı yalpalayarak inen keşişleri görünce debriyajı sıkıp ayağıyla vitesi taktı. Gaz kolunu çevirip park yerinden çıktı.</p>

  <p>"Geldiğiniz için tekrar teşekkür ederim size," dedi Ho. "Şerefe kadeh kaldırmadan önce Minutemen'i bir kez daha alkışlayalım." Kalabalık alkışladı.</p>

  <p>"Şimdi," dedi Ho. "Hep birlikte kadeh kaldıralım."</p>

  <p>Durdu.</p>

  <p>"Bu kutsal gündeki huzur ve refaha," dedi. "Çoğunluğun huzura erişmesi için pek çoğumuzun yaptığı fedakârlıkları hatırlayalım."</p>

  <p>Kadehi dudaklarına götürüp bir yudum aldı. Kalabalık da onu takip etti.</p>

  <p>"Yemek servisi şimdi yapılacak ve az sonra orkestra yeniden çalmaya başlayacak," dedi Ho.</p>

  <p>"Zehir verildi," dedi Hanley dinleyen herkese. "Beş dakika içinde hareket ediyoruz."</p>

  <p>Bazen eğer nereye bakacağını bilirse insan hayatın iyi düzenlenmiş bir bale olduğunu fark edebilir. Eğer insan kendini iyice verirse görünüşte ilgisiz olan olaylar kendilerini göstermeye başlarlar. Eğer partinin üstünde biri olsaydı şu anda göreceği şey iki farklı gruptu. Şirkette çalışanlar satranç tahtasmdaki taşlar gibi, partinin bir parçası olanlarsa tek bir birim gibi hareket ediyorlardı.</p>

  <p>Sung Rhee gözlerini odaklamaya çalışıyordu, fakat çadırın içindeki görüntü yükselip alçahyordu. Gözünün ucuyla • gördüğü yerleri mavi benekler kaplıyordu. Sonra gözünün ucuyla sarı kırmızı renkli bir gelincik olduğunu sandığı bir şey gördü, ama başım çevirince kayboldu. Tam o sırada telefonu çaldı.</p>

  <p>"Rhee."</p>

  <p>"Sizi çok zor duyuyorum, efendim," dedi dedektiflerinden biri.</p>

  <p>Rhee minik telefona baktı. Mesafeleri ölçemiyormuş gibi ağzından otuz santim uzakta tutuyordu. Uygun bir yere getirmeye çalıştı, ama telefonu şakağına çarptı.</p>

  <p>"Böyle nasıl?" diye sordu.</p>

  <p>"Daha iyi. A-Ma Tapmağı'ndaki başrahipten bir telefon aldık. İki adamın sergilenmekte olan büyük bir Buda heykelini çaldığını bildirdiler."</p>

  <p>Rhee bunu bir an düşündü. Buda çadırın hemen dışındaydı.</p>

  <p>"Sorun değil," dedi Rhee. "Dostumuzu bugün gördüm."</p>

  <p>"Siz neden söz ediyorsunuz, efendim?"</p>

  <p>Rhee masanın ortasındaki çiçek düzenlemesine baktı. Minik bir at başı ortaya çıkıp İngiliz aksanıyla konuştu. Beni gezintiye çıkar, diyordu at.</p>

  <p>"Dinle," dedi Rhee. "Atım burada."</p>

  <p>"Efendim," dedi dedektif. "Hemen oraya geliyorum."</p>

  <p>Rhee telefonu düşürüp yanındaki kişiye baktı.</p>

  <p>"Atımı gördünüz mü?"</p>

  <p>Yanındaki adam bir yer cücesiydi ve Rhee'nin anlamadığı bir dilde konuşuyordu.</p>

  <p>Tepeden gelen siren sesleri motosiklet gürültüsünü bastırıyordu. İki adam motorları susturup ortalığı dinledi. Ses ne azalıyor, ne de artıyordu.</p>

  <p>"Güzel," dedi ilk adam. "Tam planladığımız gibi trafiğe takıldılar."</p>

  <p>"Hadi yapalım," dedi ikinci adam. Motorları çalıştırıp yola devam ettiler.</p>

  <p>Dedektif Ling Po hızla malikâneye giderken telsizine bağırıyordu. Trafik durduğunda malikâneden yarım mil uzaktaydı.</p>

  <p>"Tapınağa ulaşabilen var mı?" diye bağırdı.</p>

  <p>Birimler aynı anda yanıt verdiler. Yalnızca İç Liman Yo-lu'ndaki araba ilerleme kaydedebiliyordu.</p>

  <p>"Büyük Altın Buda'yı çalan motosikletli iki adam var," dedi kornasına basarken. "Onları gören oldu mu?"</p>

  <p>Raporlar olumsuzdu.</p>

  <p>Po devriye aracını kaldırıma çıkarıp kornasına basarak yola devam etti.</p>

  <p>Orkestra bir Thin Lizzie şarkısı olan "The Boys Are Back in Town"ı çalıyordu.</p>

  <p>Oregon'da Hanley telaşla monitörleri izliyordu. Zehir verildikten sonra biraz olağandışı davranış görmeyi beklemişlerdi, ama gördüğü şey tam bir karmaşaydı. Smokinli ve gece elbiseli konuklar birden dans pistini doldurmuştu ve kadınlardan bazıları elbiselerini çıkarıyorlardı.</p>

  <p>Stanley Ho sersemlemiş bir halde çadırda dolaşıyordu. Kendini bir garip hissediyordu, ama nedeni konusunda hiçbir fikri yoktu. Çadırın karşısında Candace'ı fark edince ona doğru gitmeye başladı.</p>

  <p>"Tamam, çocuklar, altmış saniye içinde gidiyoruz," diye emretti Hanley.</p>

  <p>"Sirenleri duyuyorum," dedi King. "Ve gittikçe yaklaşıyor." "Monica," dedi Hanley. "Duyuyor musun?" Crabtree kameranın olduğunu bildiği yere dönüp göz kırptı. "Şimdi," dedi Hanley.</p>

  <p>Crabtree çantasından çıkardığı bir paketi ısırıp ağzına attı. Ho birkaç adım ötesindeydi. Crabtree ağzından köpükler çıkarken sendeleyerek ona doğru gitti. Onun boynunu yakalayıp sıktı. "Devam et Murphy," diye emretti Hanley. Murphy elini cebine atıp tetiği çekti. Neredeyse bir anda havai fişeği andıran bir dizi patlama oldu. Dışarıdaki ve çadırın içindeki ışıklar karardı.</p>

  <p>"Değişikliğe başlıyoruz," dedi Hanley.</p>

  <p>Tam o sırada Barrett ve Pryor iri hoparlör kutularından birini el arabasından indirip arka kapağı açtılar. Altın boyalı alçı Buda kopyası yere kaydı. Aynı anda Reinholt çadırın kenarını sergilenmekte olan Buda'nm üstüne örttü. Y biçimindeki çadırın içine yerleştirilen saksılı çiçekler nöbetçilerin neler yaptığının görünmesine engel oluyordu.</p>

  <p>"Batı cephesi tamamen karanlık," dedi King yeşil renkli gece dürbünüyle araziyi tararken.</p>

  <p>"Hareket eden kimse var mı?" diye sordu Hanley. King araziyi tepenin aşağısına kadar taradı.</p>

  <p>"Republica Bulvarı boyunca ilerleyen tepe lambası yanık işa-retsiz bir polis arabası var. Üç yüz elli metre kadar uzakta."</p>

  <p>"O mesafeden vurabilir misin?" diye sordu Hanley.</p>

  <p>"Oh evet, biraz inançla," dedi King. "O bir araba, böcek değil. Şoförün burnunu vurabileceğimden emin değilim, ama hiç bilinmez."</p>

  <p>"Yalnızca lastiğini vuracaksın, Larry," dedi Hanley.</p>

  <p>"Bekle," dedi King.</p>

  <p>Tüfeğini bir dala dayayarak soluklarını düzenledi, sonra polis arabasının atış menziline girmesini bekledi. Neredeyse Zen tarzı konsantrasyon halindeydi. Hedef belirdiğinde sanki ağır çekim ilerliyordu. King tetiği çekerken merminin doğru gitmesini dile-di.Tüfeğin içinde ateşleme pimi mermi bölmesine çarptı ve kıvılcım çaktı, barut yanıp mermiyi şarjörden dışarı itti ve dönerek namlunun içindeki yivlerden geçmesini sağladı. Namlunun ucundan çıkıp susturucudan geçen mermi düz bir çizgi çizerek hedefe doğru ilerledi.</p>

  <p>"Kahretsin," dedi Po ön lastiği parçalanırken. Yavaşlayıp ekip arabasından indi, kapıyı açık bıraktı. Kaldırıma bakarak neye çarptığını görmeye çalıştı. Gözle görülür bir şey yoktu, ama bu bir anlam taşımıyordu. Tepenin yukarısına, hedeflediği varış yerine doğru baktı, sonra tepenin tırmanılmayacak kadar yüksek olduğuna karar verdi. Tekrar şoför koltuğuna oturup telsize uzandı. "Hedef durdu, yardım çağırıyor," dedi King. "İyi işti," dedi Hanley.</p>

  <p>Hanley monitörleri izliyordu, fakat ışık olmadan görülecek çok az şey vardı. Saatine baktı, sonra hareket programına bir göz attı. Otuz saniye geçti. King araziyi taramaya devam etti. Birkaç mutfak çalışanı içeriden çıkmış, arka kapıda toplanıyordu. Dürbününü evin ön tarafına çevirince güç kesildiğinde garaj yoluna giden kapının otomatik olarak açıldığını fark etti. On saniye geçti.</p>

  <p>"Havai fişek gösterisindeki baruta nişan aldın mı?" diye sordu Hanley.</p>

  <p>"Tamamdır," dedi King. "Atıştan sonra gözlerini koru," dedi Hanley. "Normal görüşe geçeceğim," diye kabul etti King. "Beş, dört, üç, iki, bir."</p>

  <p>King tetiği çekti ve Murphy'nin saatler önce yerleştirdiği patlayıcı paketini vurdu. Havai fişekler kükreyerek patladı. Yıldızlı maytaplar gökyüzüne fırladı, havan topuna benzer aygıtlar içindekileri püskürtmeye başladı. Havai fişekler fırlarken tiz ve tok sesler duyulmaya başladı. King gözlerini ovuşturup artık aydınlanmış olan sahneye baktı.</p>

  <p>Çadırın önündeki fener üç kez yanıp söndü. "Değişikliğin yapıldığına dair işareti aldım," diye belirtti King. "Helikoptere işaret ver," dedi Hanley operatörlerden birine. "Nöbet geçiriyor," diye bağırdı Ho.</p>

  <p>Monica Crabtree, gözleri geriye kaymış bir şekilde Ho'nun boğazına sarılmıştı. Ho'nun tanıdığı bir doktor yakındaki masalardan birinde dans ediyordu, fakat Ho'nun yardım çağrısına karşılık vermedi. Tam o sırada Barrett yanlarına gitti. "Bu kadın hasta," dedi Ho.</p>

  <p>Nöbetçi Crabtree'yi tutup yere yatırdı. Çadırın içinde bir karmaşa yaşanıyor, müzik bangır bangır ötüyordu, ama loş ışıkta hiç kimse orkestranın gittiğini fark etmemişti. Ho'nun başı dönüyor ve konsantre olmada zorlanıyordu. Nöbetçi dudaklarını Crabt-ree'ninkilerin üzerine koydu.</p>

  <p>"Dil yok, lütfen," diye fısıldadı Crabtree. Sahte kalp masajı yapan nöbetçi Ho'ya döndü. "Bu kadın ölüyor."</p>

  <p>"Yardım çağır," dedi Ho.</p>

  <p>Nöbetçi belindeki telsize uzanıp ambulans istedi.</p>

  <p>"Juan," dedi Hanley. "Kuş inmek üzere."</p>

  <p>"Çekilme zamanı," dedi Cabrillo ekibine. "Herkesi toplayın."</p>

  <p>Reinholt ve Pryor sahte dipli hoparlörlerin bulunduğu el arabasını çimenlik alandan geçirip helikopter alanının uzak köşesine doğru götürdüler. Araba yerine yerleştikten sonra ceplerinden yeşil ışık çubukları çıkarıp ikiye kıvırdılar. Kimyasal reaksiyon tüplerin parlamasına neden oldu. Helikopterin nereye ineceğini görmesi için çubukları bir daire şeklinde dizdiler.</p>

  <p>Çadırın içindeki sahne tam bir kaostu. İnsanlar dans ediyor, şarkı söylüyor, uluyor ve hoplayıp zıplıyorlardı. Sung Rhee masasındaki bir kadını eliyle yokluyor, Macau Belediye Başkanı masadaki süslemelerin suyunu içiyordu.</p>

  <p>Yalnızca Spenser Winston sükûnetini koruyordu. Midesi kötü olduğu için meyve suyuna karşı hassasiyet göstermişti. Kadeh kaldırıyor gibi yapmış, ama bir şey içmemişti ve şimdi bir şeylerin hiç de yolunda olmadığını anlayabiliyordu. Tam o sırada ensesinde bir batma hissetti. Bir saniye sonra da başı masaya düştü.</p>

  <p>Trafik bir saniyeliğine açıldı ve İç Liman Yolu boyunca ilerleyen polis arabası biraz öne geçmeyi başardı. Polis memuru motosikletlilerin Calcada da Barra'ya döndüklerini gördü. Gazı kökle-yerek motosikletli çiftin peşinden gitmeye başladı.</p>

  <p>"Onları gördüm," diye bağırdı telsize. "Calcada'ya doğru gidiyorlar."</p>

  <p>Buda'yı taşıyan motosikletteki adam dikiz aynasından polis arabasının yaklaştığını gördü. Elini havada salladı ve ikinci motosikletli başını geri çevirip baktı. Biraz geride kalarak polis arabası tam arkasına gelene kadar bekledi. Sonra uzanıp sepetindeki löv-yeyi çıkardı.</p>

  <h1 id="sigil_toc_id_14" style="text-align: center;">Kısım 18</h1>

  <p>Stanley Ho'nun titizlikle planladığı parti tam bir içki âlemine dönüşmüştü.</p>

  <p>Juan Cabrillo yüzükoyun yere yatmış Crabtree'nin yanında dikilen Ho'nun yanına gitti. Ho sersemlemiş bir haldeydi. Bir sürü şey oluyordu ve uyuşturulmuş beyni neler olduğunu anlayamıyor-du. Birkaç dakika önce lezbiyen parti planlayıcısı yanına gelip çadırın içindeki ışıkları yeniden nasıl yakacaklarını bilemediğini, bu yüzden işçilerden çadırın yan taraflarını kaldırmalarını, böylece yetersiz de olsa doğal ay ışığının içeri gireceğini söylemişti. Şimdi çadırın içi biraz daha aydınlıktı, ama konukların çoğu dışarıya, çimenlere çıkmaya başlamıştı.</p>

  <p>"Efendim," dedi bir güvenlik görevlisi. "Trafik çok kötü olduğu için ambulanslar gelemiyor. Buranın hava yoluyla boşaltılmasını öneriyorlar."</p>

  <p>Ho aşağıya baktı. Kraliyet ailesinin bir üyesinin partisinde ölmesi sosyal isteklerine köstek olacağı kesindi.</p>

  <p>"Yapın," dedi Ho beyninde sisle.</p>

  <p>"Yaptık bile," dedi nöbetçi. "Ama bir sorun daha var."</p>

  <p>Ho'nun ihtiyacı olan son şey buydu.</p>

  <p>"Neymiş?"</p>

  <p>"Bayılan bir konuk daha var," dedi nöbetçi Spenser'ı işaret ederek.</p>

  <p>"Onu da götürün," dedi Ho.</p>

  <p>Juan Cabrillo araya girdi. "Bay Ho. Orkestra üyelerimden bazıları başlarının döndüğünü hissediyor. Ordövlerden yemiştik, galiba bir şeyler bozuktu. Bence partiyi hemen kesip konukların derhal tıbbi yardım almasını sağlamalıyız."</p>

  <p>Bütün parti Ho'nun gözlerinin önünde mahvoluyordu.</p>

  <p>"Orkestra gitmek istiyor," dedi Cabrillo. "Minibüsümüzü arkaya getirip yükleyeceğiz."</p>

  <p>"Duyuru yapmak için duyuru sistemine ihtiyacım var."</p>

  <p>"Biz onu dağıttık bile," dedi Cabrillo. "Ama kullanabileceğiniz portatif megafonumuz var. Gidip minibüsten getireyim."</p>

  <p>Güvenlik görevlisine döndü. "Buda'ya kim bakıyor?"</p>

  <p>"Diğer iki nöbetçi. Onu tekrar içeri koymayı öneriyorum."</p>

  <p>"Ofisime götürün," diye emretti Ho.</p>

  <p>Yaklaşan helikopterin sesi arttı.</p>

  <p>Güvenlik görevlisi telsizine uzanıp Buda'nın üst kata çıkarılmasını emretti. Sonra eğilip Crabtree'yi kaldırdı, kollarına aldı. Çadırdan çıkıp helikopterin iniş bölgesine doğru gitti. Araziyi hızla geçip minibüse doğru yürüdü. İçeri girer girmez dış aynayı ayarlayıp kameraya baktı.</p>

  <p>"Dekorları topluyoruz," dedi anahtarı çevirirken.</p>

  <p>Oregon'da Max Hanley olanları şaşkınlıkla izliyordu.</p>

  <p>İki farklı grup çok belirgindi. Şirket üyeleri hızla ve kararlı bir şekilde hareket ederken diğerleri kararsız ve olanlara inanamaz bir sersemlik içinde dolanıyorlardı. Çevredeki karmaşa unsurları tamamdı. Kaçış yangınını körükleme zamanı gelmişti.</p>

  <p>"Murphy, Lincoln, Halpert," dedi Hanley. "Juan minibüsle geliyor. Hızla toplanıp malikânenin ön kapısına gidin."</p>

  <p>Kabul işaretlerini gördü.</p>

  <p>"Ross, punçı döküp bozuk ordövleri tabaklara koy."</p>

  <p>"Larry," dedi Hanley. "Ne görüyorsun?"</p>

  <p>"Polis memuru arabasına dayanmış yardım bekliyor. Onu şimdilik oyun dışı olarak sayabiliriz. Güvenlik görevlilerinden biraz önce kucağında Monica'yla çadırdan çıktı. Çıkarım noktası bire gidiyor." King dürbünüyle bahçeyi taradı. "Şu anda nöbetçilerden ikisi sahte Buda'yı arka kapıya götürüyor."</p>

  <p>"Güzel," dedi Hanley. "Her şey yolunda. Ne zaman uygun olduğunu düşünürsen oradan ayrılabilirsin.Duvar boyunca gidip caddede beklersen yanından geçerken Juan'ın yavaşlamasını sağlayabilirim."</p>

  <p>"Anlaşıldı," dedi King.</p>

  <p>Tüfeğini parçalayıp kutusuna yerleştirdi. Duvarın dibine inip batıya doğru gitmeye başladı.</p>

  <p>"Kimi kullanmadık?" diye sordu Hanley, operatörlerden birine. Adam listeyi hızla taradı. "Truitt'i," diye yanıtladı. "Julia nerde?"</p>

  <p>"Onu son gördüğümüzde çadıra giriyordu," dedi operatör. "Ama başkan klavyeyi dağıttığından beri kameramız yok."</p>

  <p>"Dick," dedi Hanley. "Eğer beni duyuyorsan ekipten birine işaret ver."</p>

  <p>Cabrillo minibüsü çadırın arkasına çekti. Bahçede dolaşan onca insan yüzünden ilerlemesi zor oluyordu. Minibüsü park yerine sokup kapısını açtı. Truitt çadırın arkasında ortaya çıkıp minibüsün arkasındaki kameraya işaret etti.</p>

  <p>"Dick, Julia'yı bulman gerekiyor," dedi Hanley. "Sanat eseri satıcısını hareketsiz hale getirdi. Adamı iniş bölgesine taşı, sonra ikinizin Crabtree'nin limuziniyle oradan ayrılmanızı istiyorum."</p>

  <p>Truitt kameraya doğru başparmaklarını kaldırıp hızla oradan uzaklaştı.</p>

  <p>Ekip üyeleri geriye kalan hoparlörleri ve elektronik aletleri minibüsün arkasına atıyorlardı. Nam Van Gölleri üzerinde helikopterin iniş ışıkları açıkça görünüyor ve gittikçe büyüyordu. Helikopter yaklaştıkça pervanelerin gürültüsü arttı.</p>

  <p>Çadırın içinde büyük bir curcuna yaşanıyordu. Truitt durduğu yerden ayrılamıyor gibi görünen Ho'yla konuşan Huxley'i buldu. Çok fazla şey oluyordu ve Ho'nun beyni her şeyi yerli yerine otur-tamıyordu.</p>

  <p>"Megafon," dedi sersemlemiş bir halde. "Konuklan uyarmam gerek."</p>

  <p>"Kimde var?" diye sordu Truitt, Ho'ya. "Orkestrada," dedi Ho. "Kendilerinde olduğunu söylediler." "Onları çadırın arkasında gördüm," dedi Truitt. "Oraya gitmelisiniz."</p>

  <p>Ho hızla uzaklaştı.</p>

  <p>Truitt, Julia'nın kulağına eğilip sordu. "Sanat eseri satıcısı nerede?"</p>

  <p>Huxley onu Spenser'm yanına götürdü, o da adamı bahçeye taşıdı.</p>

  <p>Helikopter hızını azaltıp havada asılı durdu. Şirketin kiraladığı Eurocopter EC-350 şirin bir makineydi. Kontrollerden gelen çok az girdiyle havada asılı kalabiliyordu. Kontrol panelindeki telsize uzanarak telsiz frekansını değiştirdi.</p>

  <p>"Beklemedeyim," dedi Oregon'a.</p>

  <p>"Ne görüyorsun?" diye sordu Hanley.</p>

  <p>Pilot iniş lambalarını yaktı.</p>

  <p>"İki kişinin birini iniş alanına taşıdığını görüyorum," dedi pilot. "Başka her şey normal görünüyor."</p>

  <p>"Onlar alana gelir gelmez yere in," dedi Hanley. "Ama başka bir gruba daha dikkat et. Nesneyi helikoptere bindirmek için dört kişi gerekiyor."</p>

  <p>"Tom?" diye seslendi Hanley.</p>

  <p>Crabtree'nin limuzin şoförü arabanın direksiyonundaydı. Işıklarını yakıp söndürdü.</p>

  <p>"Farları yanıp sönen bir araba görüyorum," dedi pilot.</p>

  <p>"Arabayı çimenlere doğru sür ve iniş alanının yakınına park et. Sonra helikoptere yükleme yapın."</p>

  <p>Farlar tekrar yanıp söndü ve limuzin harekete geçti.</p>

  <p>"Seni duydu," dedi pilot.</p>

  <p>Hanley bir ileri bir geri gidip geliyordu. Zamanlaması dikkatle planlanmış birkaç hareket gerçekleşiyordu. Herkes plana uyar uymaz ekip birkaç dakika içinde oradan ayrılmış olacaktı. Şirketin Kritik Zaman dediği şeydi bu. Her şeyin saniyeler içinde mahvola-bileceği andı.</p>

  <p>"Juan el sallıyor," dedi operatörlerden biri monitörü işaret ederek.</p>

  <p>Tam o sırada Ho yanına geldi.</p>

  <p>"Ne yapıyorsun?" diye sordu.</p>

  <p>Cabrillo dönüp saçlarını düzeltti. "Hiç, sadece saçlarımı düzeltiyordum."</p>

  <p>Ho başıyla onayladı. "Kullanabileceğim bir megafon olduğunu mu söylemiştin?"</p>

  <p>Cabrillo başını evet anlamında sallayıp koltukların arasına uzanıp bir megafon çıkardı, Ho'ya uzattı.</p>

  <p>"Pille çalışır. Düğmesini açman yeterli."</p>

  <p>Ho düğmeyi açtı. "Deneme."</p>

  <p>Alet çalışıyordu. Minibüsün içine, orkestra üyelerinin koltukların ve ekipmanın üstüne yayıldığı yere baktı.</p>

  <p>"Candace nerede?" diye sordu Ho. Zihni açılıyordu ve bu tehlikeliydi.</p>

  <p>"Onunla ön tarafta buluşacağız," dedi Cabrillo sürücü koltuğuna otururken. "Şimdi adamlarımı hastaneye götürmem gerekiyor."</p>

  <p>"Eğer isterse kalabileceğini söyle ona," dedi Ho.</p>

  <p>"Söylerim," dedi Cabrillo anahtarı çevirirken. Sonra geri vitesi takıp minibüsü kalabalığın arasında yavaşça sürmeye başladı.</p>

  <p>Ho çadıra geri döndü. Artık daha açık düşünebiliyordu. Megafon o kadar da güçlü değildi, ama kalabalığın üstünde bir yer bulabilirse sesini duyurabilirdi. Ofisi... ofisi üst kattaydı.</p>

  <p>Helikopter pilotu aracı yere indirdi ve Truitt arka kapıyı açtı.</p>

  <p>Truitt, Barrett, Reyes ve Huxley sandığı sargo bölümüne sokmaya çalıştı. Altın Buda güvenle helikoptere yerleştirildikten sonra Spenser'ı yere yatırıp Crabtree'nin binmesine yardım ettiler. Truitt kapıyı kapatıp iki kez eliyle şaplak indirip pilota kalkış işareti verdi.</p>

  <p>Sonra eğilip yüzlerini yükselen helikopterin pervanesinin rüzgârından korudular.</p>

  <p>Helikopter uzaklaşınca Reyes doğruldu.</p>

  <p>"Sizi arabayla götürmem gerekiyor," dedi rahatça.</p>

  <p>Tam o sırada Reinholt ve Pryor merdivenlerin alt basamağına ulaşmışlardı. Ön kapıyı açıp garaj yoluna çıktılar. Ho birkaç saniye önce bu kapıdan hızla girip ofisine çıkmıştı.</p>

  <p>"Liste ne durumda?" diye sordu Hanley bir operatöre.</p>

  <p>"Helikopterde Crabtree var; limuzinde Reyes, Barrett, Truitt ve Huxley var. Reyes limuzini kullanıyor. Cabrillo orkestrayı minibüse bindirdi." Operatör ekranı işaret etti. "Çadırı yeni geçtiler ve az sonra garaj yolunda olacaklar."</p>

  <p>"Ross nerede?"</p>

  <p>"Bahçede," dedi operatör işaret ederek.</p>

  <p>İçinde orkestranın bulunduğu minibüs geçerken Ross görüntüye geldi. Birkaç dakika önce garsonlara bütün punç kaplarını dökmelerini emretmişti, şimdi de sürahilerin bulunduğu arabayı dışarı sürüp devirdi.</p>

  <p>"Linda," dedi Hanley. "Hemen arabana git! Oradan çıkmanı istiyorum."</p>

  <p>Ross hızla ön tarafa doğru yürümeye başladı.</p>

  <p>"Başka kim kaldı?" diye sordu Hanley.</p>

  <p>"King duvardan alınmayı bekliyor, diğer iki güvenlik görevlisinin şu anda ön tarafta olmaları gerekiyor ve işte oradalar," dedi operatör.</p>

  <p>"Minibüs dolu mu?" diye sordu Hanley Cabrillo'ya.</p>

  <p>Cabrillo dudaklarını evet anlamında oynattı.</p>

  <p>Minibüs tam arkasında Mercedes-Benz limuzinle garaj yoluna çıktı. Ross geri çekilen korteji takip edip hızla Peugeot'suna ulaştı, motoru çalıştırdı.</p>

  <p>"Ön tarafta yavaşlayıp güvenlik görevlilerine Ross'un arabasına bineceklerini söyle," dedi Hanley Cabrillo'ya. O da talimatı anladığını gösteren şekilde başını salladı.</p>

  <p>Bir saniye sonra minibüsü yavaşlatıp güvenlik görevlilerine durumu açıkladı, sonra bahçe kapısına doğru ilerledi. İlk ekip neredeyse araziden ayrılmak üzereydi.</p>

  <p>Stanley Ho ofisinin kapısını açtı. Konukları uyarmak için pencereye doğru yürüdü, sonra olduğu yerde kaldı.</p>

  <p>Cabrillo bahçe kapısından çıkıp sağa döndü.</p>

  <p>"Duvarın kenarında dur," diye emretti Hanley. "King geliyor."</p>

  <p>Limuzin minibüsün çok gerisinde değildi; bahçe kapısından çıkmak için yavaşladığı sırada Ross ön kapıya geldi. Reinholt ve Pryor Peugeot'ya atladı. Ross arabayı bahçe kapısına doğru sürdü.</p>

  <p>"Kapıyı kapatın," diye haykırdı Ho.</p>

  <p>"Elektrikler kesik," dedi nöbetçi. "Kapıların kilidi açık."</p>

  <p>"Buradan ayrılan herkesi durdurun," diye bağırdı Ho.</p>

  <p>Nöbetçi silahını çıkarmaya çalışarak kulübesinden dışarı fırladığında Ross bahçe kapısından beş altı metre uzaktaydı. Ross hiç tereddüt etmedi, hiç duraksamadı. Direksiyonu nöbetçiye doğru kırıp gaza yüklendi. O sırada nöbetçi ölüm-kalım seçimi yapıyordu. Larry King duvardan minibüsün üstüne atlarken Cabrillo tok bir ses duydu. Tüfeğinin bulunduğu çantayı elinden bırakmadan minibüsün yan tarafından kayarak yolcu tarafındaki kapıyı açtı, çantayı koltukların arasına fırlatıp Halpertin kucağına bindi. Limuzin duran minibüsü geçti, yolun sonundaki dur işaretini hızla geçti.</p>

  <p>Bahçe kapısındaki nöbetçi silahını kılıfından çıkaramadı. Peugeot üzerine doğru hızla gelirken yalnızca yoldan çekilebildi.</p>

  <p>Ross neredeyse saatte elli mil hızla ön kapıdan dışarı fırladı, sonra frene asılıp direksiyonu dur işaretine doğru kırdı.</p>

  <p>Peugeot sert dönüşle savruldu. Ross tekrar gaza bastı. Cabril-lo'nun minibüsü yeniden harekete geçmişti. Dur işaretinde hızla geçip sağa döndü, limuzinin peşine düştü. Tam o sırada nöbetçi malikânenin önündeki caddenin tam ortasına çıkıp silahını doğrulttu. Nişan alarak ateş etmeye başladı.</p>

  <p>İlk mermi arka farlara çarptı, ikinci ve üçüncüsü boşa gitti. Dördüncüsü arka camı ve dikiz aynasını parçalarken Ross dur işaretinden sola dönüp suya doğru gitmeye başladı.</p>

  <h1 id="sigil_toc_id_15" style="text-align: center;">Kısım 19</h1>

  <p>Lövye geri çekilir çekilmez motosikletin sepetindeki kargo yavaşça kanaldan kayıp yola indi. Küçük metal topuzlar misket büyüklüğündeydi, fakat bu misketlerin farkı jilet keskinliğinde düzinelerce sivri çıkıntılarının oluşuydu. Asfalta dökülür dökülmez zıplayıp yola dağıldılar.</p>

  <p>Polis arabası bu metal parçacıklarına çarparken motosiklet hızlandı.</p>

  <p>Polis arabasının öndeki iki lastiği patladı, bir saniye sonra da arkadakiler. Polis memuru frene basıp direksiyonla mücadele ederken araba kontrolden çıktı. Araba sert bir şekilde sola kaydı, önce gazete kutusuna, ardından da telefon kulübesine çarptı. Mik-rosaniye içinde hava yastığı çıkıp polisi koltuğuna yapıştırdı. Açılan hava yastığının yaydığı toz bulutu dağılana kadar motosikletler iki blok öteye varmışlardı.</p>

  <p>Polis memuru yastığı yüzünden çekip telsize uzandı. "Kaza yaptım ve onları kaybettim," dedi.</p>

  <p>Çekici kamyonu yanaşırken Dedektif Ling Po işaretsiz ekip arabasında oturmuş telsizi dinliyordu. Merkez az önce malikânedeki soygunu duyurmuştu ve Po bir üstünde bulunan Sung Rhee'nin oradaki partiye katıldığını biliyordu. Po, Rhee'nin hırsızları yakalamak için gösterilen çabayı neden koordine etmeye başlamadığını bilmiyordu. Birkaç dakika önce A-Ma Tapınağı'nı soyan motosikletlileri kovalayan polis memurunun raporunu duymuştu ve iki olaym birbiriyle bağlantılı olup olmadığını merak ediyordu. Arabasından aşağıya atlayıp çekici kamyona gitti.</p>

  <p>"Aracımı kaldırıp Estrada da Penha'ya çek," dedi.</p>

  <p>"Hemen."</p>

  <p>Po arabasına gidip portatif telsizini çıkardı. Kamyonun şoförü arabasını arkaya bağlarken dinlemeye devam etti. Birkaç dakika sonra malikâneye doğru tepeye tırmanmaya başladılar. Sekiz dakika sonra çekici kamyonu malikânenin etrafındaki duvarın dışında durdu. Po hemen kapıya koştu. Bir nöbetçi karanlıkta kulübesinin yanında duruyordu. Po rozetini gösterdi.</p>

  <p>"Macau polisinden Dedektif Ling Po," dedi.</p>

  <p>"Burada olduğunuza sevindim," dedi nöbetçi. "Bay Ho deliye döndü."</p>

  <p>"Bana neler olduğunu arilat," dedi Po.</p>

  <p>Nöbetçi olanları anlattı. "Birkaç el ateş ettim, ama kaçmaya devam ettiler."</p>

  <p>Po araçların tanımıyla ilgili notlar aldı, bunları telsizle merkeze bildirdi. "Ülke çapında bir bülten yayınlanmasını istiyorum. Bu araçları görenler takip etsin, ama desteği yoksa durdurmasın."</p>

  <p>Merkez isteğini kabul ettikten sonra Po nöbetçiye döndü. "Bu gece burada başka polis gördünüz mü?" diye sordu. "Patronum Bay Rhee'nin burada olması gerekiyor."</p>

  <p>"Geldiği zaman gördüm onu," dedi nöbetçi. "Hâlâ burada."</p>

  <p>Po başıyla onaylayıp hızla garaj yoluna gitti. Çimenlerde koşarak ön kapıya gidip hızla açtı. Stanley Ho kulağında telefonla oturma odasındaki kanepede oturuyordu. Başmüfettiş Rhee yanındaki sandalyedeydi.</p>

  <p>"Ne oldu efendim?" diye sordu Po Rhee'ye.</p>

  <p>Rhee yanıt vermeden önce yüzünü ovuşturdu. "Bana uyuşturucu verildiğini düşünüyorum... zihnim açılmaya başladı, ama hâlâ dikkatimi yoğunlaştırmada zorluk çekiyorum."</p>

  <p>Po başıyla onayladı, sonra telefonda konuşan Ho'yu dinledi.</p>

  <p>"Ne demek istiyorsunuz?" diye bağırdı Ho. "Acil numarasını aradık."</p>

  <p>"Bizde herhangi bir arama kaydı yok, efendim," dedi operatör.</p>

  <p>"Size geri döneceğiz," dedi Ho telefonu kapatarak.</p>

  <p>Po'ya dönerek, "Kimsiniz siz?" diye sordu.</p>

  <p>"Dedektif Ling Po," diye yanıtladı Rhee. "En iyi adamlarım-dandır."</p>

  <p>"Durum şu," dedi Ho. "Sahip olduğum paha biçilmez sanat eseri bu gece çalındı."</p>

  <p>"Çalınan şey tam olarak neydi, efendim?" diye sordu Po.</p>

  <p>"Bir seksen boyunda Altın Buda heykeli."</p>

  <p>"Benzeri bir ikon bu akşam daha erken saatlerde A-Ma Tapı-nağı'ndan çalındı," dedi Po. "Bunun bir tesadüf olduğunu sanmıyorum."</p>

  <p>"Bu kendimi daha iyi hissetmemi sağladı," dedi Ho alaycı bir şekilde.</p>

  <p>"Az önceki telefon konuşmanız," dedi Po. "Neyle ilgiliydi."</p>

  <p>"Bir konuğum hastalandı ve hastaneye götürülmesi için bir helikopter ambulans çağırdık. Ama hastanede o hastaya ait bir kayıt yok."</p>

  <p>"Helikopteri siz mi çağırdınız?"</p>

  <p>"Hayır, güvenlik görevlisi," dedi Ho. "Ama ben tam yanındaydım."</p>

  <p>"Onu sorgularım," dedi Po.</p>

  <p>"Sorun da burada," diye araya girdi Rhee. "Güvenlik görevlileri gitti."</p>

  <p>"Onları kendiniz mi işe almıştınız?" diye sordu Po.</p>

  <p>"Sigorta şirketi buldu," dedi Ho.</p>

  <p>"Hangi şirket?" diye sordu Po.</p>

  <p>Ho smokininin cebinden bir kart çıkardı, Po numarayı çevirdi. Kim olduğunu açıkladıktan sonra şirket operatörünü sorguladı, cep telefonu numarasını bırakıp telefonu kapadı.</p>

  <p>"Patronunu arıyor, Bay Ho," dedi Po. "Ama son bir aydır sizinle kontak kurduklarına dair bir kayıt yok ellerinde."</p>

  <p>"Bu çok saçma," dedi Ho. "Bu gece buraya bir müfettişleri geldi."</p>

  <p>"Her zaman görüştüğünüz müfettiş miydi?" diye sordu Po.</p>

  <p>Birden her şey berrak hale gelmeye başladı Ho için. En başından beri kandırılmıştı.</p>

  <p>"O lanet olasılar," diye bağırdı. Kolunu sehpaya doğru savurup üzerindeki bibloları yere düşürdü. Ardından bir sandalyeyi duvara fırlattı.</p>

  <p>"Sakin olun, Bay Ho," dedi Dedektif Po alçak sesle. "Ve bana ne olduğunu en başından başlayarak anlatın."</p>

  <p>Hanley, GPS ekranındaki minibüsün, limuzinin ve Peuge-ot'nun ilerleyişini gösteren bipleri seyrediyordu. Her şey plana göre gelişiyordu, bu yüzden oyuır kitabındaki sayfayı çevirdi.</p>

  <p>"Kaçırmaları bildirmenin zamanı geldi," dedi operatöre.</p>

  <p>Adam Macau polisini arayıp Lassiter'ın adresini verdi. Sonra aynı şeyi Iselda için yaptı. İki dakika sonra polis arabaları ayrı yerlere doğru hızla yol almaya başladılar. Zaten kafa karıştırıcı olan duruma yeni bir şaşkınlık ve kafa karışıklığı ekleyen bir unsurdu bu.</p>

  <p>A-Ma Tapınağı'nın aşağısında Denizcilik Müzesi'nin yanında Linda Ross Peugeot'yu durdurup aşağıya indi. Yolcu koltuğunda oturan Reinholt arka camı parçalayan kurşunla yaralanmıştı ve sağ kulağı kanıyordu.</p>

  <p>"Tekneye binmesine yardım et," dedi Pryor'a.</p>

  <p>Sonra hızla limana koşup orada bekleyen on metre uzunluğunda yüksek performanslı Scarab'a atladı. Dümene geçip motorları çalıştırdı. Motorlar rölantide çalışmaya başlayınca yine aşağıya inip Peugeot'ya koştu.</p>

  <p>"Onu tekneye bindirip başını havada tutmaya çalış," dedi yanından geçen Pryor'a.</p>

  <p>Peugeot'nun anahtarlarını alıp bagajı açtı, içeri baktı. Zamanlayıcıyı döndürüp geriye sayıp saymadığından emin olmak için biraz bekledikten sonra tekneye koştu.</p>

  <p>"Bunu kullanabilir misin?" diye sordu Pryor'a.</p>

  <p>"Hem de nasıl," dedi adam vitesi takarken.</p>

  <p>Scarab limandan ayrılırken Ross Reinholt'a ilkyardım uygulamaya başladı. Tekne yüz metre ötede bir uçağa binerken Peugeot gece gökyüzünü aydınlatan bir alev topu halinde havaya uçtu.</p>

  <p>"Denizcilik Müzesi'nin yakınında bir patlama oldu," dedi telsiz operatörü Po'ya.</p>

  <p>"İtfaiye ve kurtarmayı çağırın," dedi Po. "Kaçırma aramalarında durum ne merkezde?"</p>

  <p>"Birimler ilk adrese varmak üzereler," dedi telsiz operatörü. "Kuzey kesiminde bir ev. İkinci grup birkaç dakika içinde gökdelene varacak."</p>

  <p>"Beni haberdar edin," dedi Po, pencereye gidip uzaktaki duman sütununa bakarak.</p>

  <p>Limuzinin ön koltuğunda Reyes'in yanında oturan Barrett Redman Güvenlik üniformasını çıkardı. İçinde keten bir pantolon ve siyah bir tişört vardı.</p>

  <p>"Eee, Rick, makine dairesini mi yoksa operasyonu mu daha çok sevdin?" diye sordu Huxley.</p>

  <p>Huxley arka tarafta Richard Truitt'le birlikteydi. Deri büstiye-rinin üstüne kolsuz mavi bir kazak giymiş, elleri kazağın içinde büstiyeri çıkarmakla meşguldü. Kazağın içinden çıkarmayı başarır başarmaz camı açıp dışarı fırlattı. Barrett dikiz aynasından bütün işlemi hiçbir şey kaçırmadan izlemişti.</p>

  <p>"Makine dairesinin bu kadar heyecanlı olduğunu söyleyemem," diye itirafta bulundu.</p>

  <p>Truitt limuzinin arka bölmesinde ortada bulunan konsolun ışığını yaktı, küçük çantadan takma bir bıyık çıkarıp yüzüne yapıştırdı. Aynı çantadan bir dizi takma diş çıkarıp kendi dişlerinin üstüne geçirdi. Sonucu görmek üzere aynaya baktı. Konuşurken bir yandan da çantadaki küçük bir şişedeki gri sıvıyı sürüyordu.</p>

  <p>"Şu ana kadar bu aracı aramaya başlamışlardır," dedi.</p>

  <p>Reyes göğsüne uzanıp limuzin şoförünün üniformasını yırttı. Kolayca yırtılan üniformanın altından bir gömlek çıktı. Pantolo-nundaki flapaları yırtıp pilileri söktü. "Güneş gözlükleri," dedi Tru-itt'e. Truitt koltuğun üzerinden gözlükleri uzattı. Reyes gözlüğünü takarken Huxley deri pantolonunun yapıştırmalı bacaklarını söktü. Limuzinin arka tarafındaki bir bölmeden muhafazakâr bir etek çıkarıp giydi, fermuarını çekti. Takma kirpiklerini çıkarıp Truitt'ten naylon torbayı aldı, torbadan çıkardığı ıslak bir bezle yüzündeki korkunç makyajı sildi.</p>

  <p>"Gitmeye hazır gibiyiz," dedi Truitt.</p>

  <p>Reyes aracı yolun kenarına çekti ve dörtlü aşağıya indi. Bir sokaktan geçip Main Market'e doğru ilerlediler ve orada ikişerli gruplara ayrıldılar. Limuzin ka"pıları açık ve çalışır bir şekilde kalmıştı caddede. Bir polis memuru on dakikadan kısa bir süre içinde bulacaktı onu. Ama araç temizlenmişti ve rapor edecek çok fazla bir şey yoktu.</p>

  <p>Cabrillo garaj kapısını açan mekanizmaya hafifçe dokundu ve kapı açılmaya başladı.</p>

  <p>Minibüs içeri girince kapı tekrar indi. Herkes minibüsten indi. "Şu ana kadar herkesin tanımını almışlardır," dedi, içinde giysilerinin ve kılık değiştirme malzemelerinin bulunduğu elli beş galonluk davulun üstünü açarak. "Bu yüzden hemen değişip dışarı çıkın."</p>

  <p>Elbiselerin üstündeki dosyayı bir kenara koyup giyinmeye başladı. Diğerleri de aynı şeyi yaparken dosyayı açıp bazı belgeler çıkardı.</p>

  <p>"Birkaçınız bu gece kentte kalıyor," dedi pasaport ve otel rezervasyon formlarını çıkararak. "Oregon'a bir hücum olmasını istemiyoruz. Her zamanki gibi kural şu, içki yok ve size ulaşabileceğimiz bir yerde bulunun, böylece acil bir durumda sizi çağırabilelim."</p>

  <p>Herkesin görevini dağıtıp gruba baktı.</p>

  <p>"Şimdiye kadar her şey iyi gitti," dedi siren sesleri yaklaşırken.</p>

  <p>Cabrillo cama koştu, ama araba binayı geçip gitti. "İtfaiye aracı," dedi. "Ross güvenli bir mesafede olmalı."</p>

  <p>Gruba geri döndü. "Pekâlâ arkadaşlar," dedi. "Şu işi sorunsuz halledin."</p>

  <p>Yan kapıdan çıkarak ayrı ayrı yönlere dağıldılar.</p>

  <p>Pryor, Scarab'ı Güney Yarımada'dan geçirip Oregon'un demir attığı yere doğru sürdü. Ross dümenin yanındaki koltukların arasındaki açıklığa girdi.</p>

  <p>"Nasıl?" diye sordu Pryor, motorun sesini bastırmaya çalışarak.</p>

  <p>"Çok iyi değil," dedi Ross. "Biraz kan ve kulağının üst kısmını kaybetmiş."</p>

  <p>"Ağrısı var mı?"</p>

  <p>"Hem de nasıl acıyor," dedi Reinholt.</p>

  <p>"Oregon'la bağlantı kurmalıyız," dedi Pryor. "Kliniği hazırlasınlar."</p>

  <p>"Telsiz kullanamayız," dedi Ross. "Yetkililer duyabilir."</p>

  <p>Pryor dönüp yaralı arkadaşına baktı. Reinholt cesurca gülümsedi. "Oregon bütün frekansları izliyor, değil mi?" diye sordu.</p>

  <p>"Yer, kara ve deniz," dedi Ross.</p>

  <p>"Ve biz deniz bantlarında sessiz olmalıyız."</p>

  <p>"Doğru."</p>

  <p>"Ama helikopter konuşabilir, çünkü eğer sessiz kalırsa hava trafik kontrolü bir şey olduğundan şüphelenebilir."</p>

  <p>"Evet," dedi Ross, birden anlayarak.</p>

  <p>Pryon belindeki telsizine uzandı. "Bunlar bazen hava bantlarında ileti gönderebiliyor."</p>

  <p>Ross elinden kapıp tarama düğmesine bastı. Birkaç saniye sonra bordo renkli 737 tepeden geçti ve Ross pilotunun son izinleri aldığını duydu. Konuş düğmesine basarak helikoptere çağrı sinyali gönderdi. Birkaç dakika önce helikopter inmiş, Spenser ve Crabtree'yi bekleyen bir arabaya nakletmişlerdi. Çağrı geldiği sırada pilot kulaklığını çıkarmak için geri dönmüştü. İki dakika daha geçseydi gitmiş olacaktı.</p>

  <p>"Helikopter dört-iki, X-ışını, Alfa," dedi. "Devam edin."</p>

  <p>"Altı-üç, bir Indio rapor ediyorum," dedi Ross kükreyen motorun sesini bastırmaya çalışarak.</p>

  <p>Altmış üç Ross'un işçi numarasıydı; Indio ise yaralı şifresi.</p>

  <p>Oregon'daki Hanley telsize uzandı. "Helikopter dört-iki, X-ışını, Alfa, anlaşıldı, anlaşılan noktala devam et. Altı-üç, Indio raporunu ver."</p>

  <p>"Sekiz-dört."</p>

  <p>"Bana sekiz-dört dosyasını çıkar," diye bağırdı Hanley operatöre. Operatör bilgisayar ekranına Reinholt'un kayıtlarını getirdi. Kan grubu çizelgenin en üstündeydi.</p>

  <p>"Altı-üç anlaşıldı," dedi Hanley. "Doğrulandı."</p>

  <p>"Altı-üç, tahmini varış beş dakika."</p>

  <p>"İletişimi kesin," diye emretti Hanley.</p>

  <p>Ross düğmeyi üç kez tıkladı. "Gaza bas," diye bağırdı.</p>

  <p>"Kliniğe gidip kan stoklarını kontrol et ," dedi Hanley ekrana bakarak. "AB pozitif kana ihtiyacımız var."</p>

  <p>"Sen," dedi bir başka operatöre. "Güverteye çıkıp gece dürbünüyle Linda'nın gelişini izle. Teknenin geldiğini görür görmez güverte ışıklarını yak, sonra yaralıyı çıkarmasına yardım et."</p>

  <p>"Anlaşıldı," dedi adam hızla dışarı çıkarken.</p>

  <p>Tam o sırada helikopter pilotu, beyaz bir Chevrolet SUV'la pistin uzak ucundaki kapıdan çıkıyordu. Yolda ilerleyerek ışıklarda durdu, sonra havaalanından uzaklaşan trafiğe karıştı. Otuz mil hızla ilerlerken tepe lambaları yanan iki polis arabası yanından geçip onun geldiği yöne doğru döndü. Pilot bir otobüsü sollamak için gaza basarken yanındaki Crabtree'ye döndü.</p>

  <p>"Çok yakındı."</p>

  <p>Crabtree elini şahdamanna koymuş Spenser'ın nabzını kontrol ediyordu.</p>

  <p>"Doğru, ama artık özgür ve rahatız," dedi, Crabtree.</p>

  <p>Tekne Oregon'un yanına gelince Pryor havadan atılan halatı yakaladı. Scarab'ı güverteye çekecek olan askıya bağlayarak Ross ve kontrol odasındaki operatörün Reinholt'u çıkarmalarını bekledi. Sonra halatları gevşeterek Scarab'ı artık suda olan askının üstüne yerleştirdi. Motorları kapatıp tekneden indi, yandaki bölmede bulunan düğmeye gitti. Scarab yavaşça sudan yükseldi. Üst güvertenin hizasına gelince vinçleri döndüren düğmeye bastı, böylece Scarab güvertenin üstüne geldi. Bütün bu işlem yalnızca birkaç dakika gerektirmişti ve bu iyiydi. Uzakta polis devriye teknelerinin suda arama yapan fener ışıklarını görebiliyordu.</p>

  <p>Vinç bir kavis çizerek durur durmaz bir başka düğmeye bastı.</p>

  <p>Paslı metal plakalara benzer şeylerin dördü güverteden yükselerek Scarab'ı sarmaladı. Bir düğmeye daha bastı ve geri çekilebilir üst kapak kayarak teknenin üstünü örttü. Devriye teknesi gelip kanala girene kadar adam içeri girip kliniğe yönelmişti bile.</p>

  <h1 id="sigil_toc_id_16" style="text-align: center;">Kısım 20</h1>

  <p>Juan Cabrillo yeni kılığıyla özelleşmiş bir ajan grubunun liderinden çok yaşlı bir akademisyene ya da emekli bir bürokrata benziyordu. Macau şehir merkezinde yürürken özel iletişim aracında bazı işlemler yaptıktan sonra Hanley'in yanıtını bekledi.</p>

  <p>O sırada ekibi görevin dörtte birini tamamlamıştı ve hâlâ bir sürü değişken vardı. Operasyonun ilk bölümü iyi gitmişti. Ekip Buda'yı planlandığı gibi helikoptere yüklemiş ve sorunsuz bir şekilde kaçmayı başarmıştı, ama ekip ikinin akıbeti konusunda hiçbir fikri yoktu. Bu bilgi Oregon'un kontrol odasından gelecekti.</p>

  <p>Cabrillo bir kuyumcunun önünden geçerken iletişim cihazı titreşti.</p>

  <p>Ekranda bir adres belirdi ve Cabrillo oraya doğru yöneldi.</p>

  <p>"Evet, efendim," dedi Macau polis memuru cep telefonuna. "Adam ve karısı bağlanıp yataklarında bırakılmış."</p>

  <p>"Yaralılar mı?" diye sordu Po.</p>

  <p>"Hayır, efendim," dedi polis. "Aslında bu işi yapan kişi canlan sıkılmasın diye müziği açık bırakmış ve bir özür mektubu yazmış."</p>

  <p>"Nasıl bağlanmışlar?" diye sordu Po. "Saldırganın tarifi var mı elinizde?"</p>

  <p>"Hayır," diye itirafta bulundu polis. "Hiçbir şey görmemişler. İkisinin de kollarının üst kısmında, iğne deliğine benzer küçük izler var. Plastik iplerle bağlanmışlar. Biz geldiğimizde yeni uyanmışlardı."</p>

  <p>Bu ekip her kimse çok iyiydi. Po bu kadarını kabul etmek zorundaydı.</p>

  <p>"Notu laboratuvara götür," dedi. "Ve teknisyenler ipucu için evi dikkatle arasınlar."</p>

  <p>"Şu anda bunu yapıyorlar, efendim," dedi polis.</p>

  <p>"Güzel," dedi Po. "Tekrar arayacağım."</p>

  <p>Hattı kapatıp Rhee'ye döndü.</p>

  <p>"Sigortacıyı ve karısını uyuşturmuşlar," dedi sessizce. "Ve bir özür notu bırakmışlar."</p>

  <p>Stanley Ho gitgide daha fazla sinirleniyordu. Yalnızca aptal yerine konmakla kalmamıştı, bu herkesin içinde ve açık bir şekilde yapılmıştı. O lanet olası İngiliz satıcının işiydi bu.</p>

  <p>"Demek en başından beri tuzağa düşürüldüm," dedi Ho yüksek sesle. "Kontes sahteydi, hastalığı bir numara, havayoluyla götü-rülüşü bir hileydi."</p>

  <p>Po telefonu tekrar çalarken sessiz olmaları için elini kaldırdı.</p>

  <p>"Po."</p>

  <p>"Efendim," dedi polis memuru. "Gökdelene girdik ve Iselda adında bir kadını dolabında bağlı olarak bulduk."</p>

  <p>"Yaralı mı?"</p>

  <p>"Ciddi nikotin yoksunluğundan başka bir şey yok," dedi polis. "Biz onu çözdüğümüzden beri yarım paket sigara içti."</p>

  <p>"Saldırganları görmüş mü?"</p>

  <p>"Aynaya bakar gibi hissettiğini söylüyor," dedi polis memuru. "Tıpkı kendisine benzeyen bir kadın dolaptan fırlamış ve ıslak bir bezi ağzına bastırmış. Hatırladığı tek şey bu."</p>

  <p>Po elini telefona kapatıp Rhee'yle konuştu. "Parti planlayıcısı-nı değiştirmişler."</p>

  <p>Ho ellerini havaya kaldırıp küfretmeye başladı.</p>

  <p>"Daireyi dikkatle arayın," diye emretti Po. "Sonra kadının karakolda yazılı ifadesini alın."</p>

  <p>"Anlaşıldı patron," dedi polis, Po telefonu kapatırken.</p>

  <p>Rhee'nin kafası neredeyse normale dönmüştü artık. Konuşurken bir yandan da bir aşağı bir yukarı dolaşıyordu.</p>

  <p>"Bu yüksek bütçeli, dikkatle planlanmış bir operasyon," dedi. "Bu yüzden bir dakika durup her şeyi en başından düşünelim."</p>

  <p>"Sigortacı adam sahteydi," dedi Ho. "Parti koordinatörümün ve orkestranın yerine birilerini getirdiler ve içeri sahte konuklar da soktular."</p>

  <p>"Kendi güvenliklerini bile getirmiş gibi görünüyorlar," diye belirtti Rhee. "Sözde koruyucular esas hırsızlardı."</p>

  <p>Tam o sırada Po'yu malikâneye getiren çekicinin şoförü odaya girdi.</p>

  <p>"Ne istiyorsun?" diye sordu Po.</p>

  <p>"Lastikleriniz değiştirildi," dedi şoför. "Ama iç çamurlukta da bir delik buldum."</p>

  <p>"Ne demek istiyorsun?" &nbsp; "</p>

  <p>"Bence birisi lastiğinize ateş etmiş," dedi adam. "Mermi büyük olasılıkla motor bölümündedir."</p>

  <p>"Bakarız," dedi Po. "Araba hazırsa sen gidebilirsin. Faturayı benim bölümüme gönder."</p>

  <p>Adam odadan çıktı.</p>

  <p>"Bu tesadüfen bir araya gelmiş bir hırsız grubu değil," dedi Rhee. "Uzun menzilden ateş edebilen nişancıları, helikopter pilotları var ve kılık değiştirmede ustalar."</p>

  <p>"Ve yerli olmadıkları da kesin," dedi Po sessizce.</p>

  <p>"Oh, bu kendimi daha iyi hissetmemi sağladı," dedi Ho yüksek sesle. "En azından profesyoneller tarafından soyulmuşum. Siz ikiniz önce benim Buda'mı bulup sonra hırsızların hareket tarzı konusunda istediğiniz kadar zihinsel oyun oynasanız nasıl olur diyorum."</p>

  <p>O sırada on yedi Macau polisi ve iki dedektif bahçeyi ve malikâneyi araştırıyordu. Buna ek olarak üçlü bir ekip havaalanına ve iki ekip de sigortacı ile parti planlayıcısının evlerine gönderilmişti.</p>

  <p>Bütün güçler hareket halindeydi ve Ho yakınmaya devam ediyordu.</p>

  <p>"Gücümüz dahilinde olan her şeyi yapıyoruz, Bay Ho," dedi dedektif. "Onları yakalayacağız."</p>

  <p>Ho tiksintiyle başını iki yana salladı ve odadan çıkıp gitti.</p>

  <p>İç limanda akşamın ilk havai fişekleri atılmaya başlarken tören alayı tepeden aşağıya iniyordu. Macau polisi hızla hareket ediyordu ve motosikletliler görülür görülmez rotanın etrafı kuşatıldı. Çatışma olmadan kaçmaları mümkün değildi. Polisin bu adamları yakalaması an meselesiydi. Buda'nın bulunduğu motosikleti kullanan adam caddeye dalıp kalabalığın dağılması için kornaya bastı. Arkadaşı artan siren sesleri eşliğinde yakından takip ediyordu onu.</p>

  <p>Üzerinde bir ejderha olan uzun tören arabası hemen önlerin-deydi. Ağzından düzenli aralarla alev fışkırıyordu.</p>

  <p>Oregon'da Max Hanley ekrana bakıp joystick'i biraz sola kırdı. Ejderha yolun ortasına geldi. Başka bir ekranda ejderha yandan görünüyordu. Hanley motosikletleri gördü. Bir diğer ekrandaki Macau GPS haritasında polis arabalarının bulunduğu yerler yanıp sönüyordu.Ağ motosikletlilerin üzerine doğru damlıyordu. Geçit aracının hareketini yeniden ayarladı, sonra Macau Kamu İşleri Dairesi'nden çalınan kopyalara baktı.</p>

  <p>Cliff Hornsby yorgun ve terliydi. Saatine bakarak yağmur deliğinin içinde oturduğu sandıktan kalktı, metal merdivenlerin dibindeki kaldırma torbasını şişirdi. Onu yerine yerleştirdikten sonra merdivenleri tırmandı. Yukarı çıkarken sağlam olup olmadığını anlamak için tahta rampayı test etti. Sağlam olduğunu görünce bir gece önce yerinden çıkardığı mazgal deliğinin gevşek olup olmadığını anlamak için dokundu.</p>

  <p>Artık işareti beklemesi gerekiyordu.</p>

  <p>Hanley kontrol kutusuna baktı. Ejderhanın ağzından çıkan alev için gerekli olan gaz fıskiyeleri, alevlerin girdap oluşturması için gerekli barut tozu, kontroller için joystick. Tam o sırada telsizden bir ses duyuldu.</p>

  <p>"Infante D. Henrique Bulvarı rotasını kapadılar," dedi Hal-pert.</p>

  <p>"Anlaşıldı,1' dedi Hanley. "İşin bitti Michael, oradan çık."</p>

  <p>Halpert geceyi geçirmek için oteline doğru yürümeye başladı.</p>

  <p>"Şimdi gidin," dedi Hanley motosikletlilere.</p>

  <p>Ejderhalı geçit arabasını mazgal deliğinin üstüne doğru süren Hanley aracı orada durdurdu. Yan kameradan motosikletlilerin ara sokaktan geldiklerini görebiliyordu.</p>

  <p>"Kapağı aç, Hornsby," dedi telsizden.</p>

  <p>Hornsby mazgal kapağını havaya kaldırdı. Sonra yana koyup tepesinde duran canavarın içine baktı. Belindeki feneri çıkarıp içeriyi taradı. Kaynak yapılmış borulardan oluşan metal iskeletin üstünü bir kumaş kaplıyordu. Boruları olan yuvarlak bir gaz kutusu bir kenara bağlanmıştı, içinde patlayıcı olan bir başka tüp ise karşı taraftaydı. Patlayıcının üstünde yanıp sönen minik yeşil bir ışık vardı. Tam o sırada Hornsby motosikletlilerin yaklaştığını görüp aşağıya daldı.</p>

  <p>İlk motosiklet kumaş duvardan girip durdu. Sanki bir çadırın içindeydi. Ejderha geçit arabasının içi dört buçuk metre boyundaydı ve en üst seviyesi iki metreden yüksekti. Selesinden inen motosikletli kendini gizli bir kaleye giren bir çocuk gibi hissediyordu. İkinci motosikletli de kumaş duvardan içeri girip durdu. Hornsby delikten yukarı çıktı.</p>

  <p>Bob Meadows kaskını çözüyordu; çıkarıp bir kenara fırlattı.</p>

  <p>"Polisleri görebiliyorum," dedi hızla. "Caddenin tam sonunda-lar."</p>

  <p>Pete Jones da miğferini çıkarıp attı. "Hadi ne olacaksa olsun," dedi Meadovvs'a.</p>

  <p>"Hey, Horny," dedi Meadows Altın Buda'yı çözerken. Jones yanına gelip sepetin metal yan parçalarını söktü. "Bu çok ağır Cliff."</p>

  <p>"Rampam var," dedi Hornsby. "Yere indirip rampaya kadar götürebilirsek bırakabiliriz; kayarak dipteki kaldırma torbasının üstüne iner."</p>

  <p>"Kurnazca," dedi Meadovvs Buda'yla güreşmeye başlarken.</p>

  <p>Hanley ön kameradaki görüntüye baktı. Macau polisi organize olmuş, silahlarını çekmiş yarılan kalabalığın arasından geçiyorlardı. Hanley düğmeye basınca ejderhanın ağzından alevler fışkır-dı.</p>

  <p>Adamlar Altın Buda'yı rampanın üstüne getirip serbest bıraktılar. Tahta rampadan baş aşağı düşerek kaldırma torbasının üstüne düşüp yan döndü. Hornsby biraz mücadeleyle rampayı yana çekerek diğerlerine işaret etti.</p>

  <p>"Önce siz ikiniz," dedi. "Aşağıya indiğinizde rampayı yana çekin. Ben kapağı kapatacağım."</p>

  <p>Meadows ve Hornsby merdivenden inmeye başladılar. Hornsby metal tüpteki patlayıcıya doğru gidip aleti hazır hale getirdi. Kırmızı ışık yandı. Deliğe doğru yürürken telsizde Hanley'in sesi duyuldu.</p>

  <p>"Polis otuz metre uzakta," dedi hızla. "Neredesin?"</p>

  <p>Hornsby merdivenden birkaç basamak inip yukarıya uzandı, kapağı yerine kapattı. Yakasındaki minik düğmeyi açtı.</p>

  <p>"Ateşleyiciyi açıp kapağı kapattık," dedi. "Aşağıya inmem için bana birkaç saniye ver."</p>

  <p>"Anlaşıldı," dedi Hanley.</p>

  <p>Hornsby merdivenin dibine inip içinde Altın Buda'nın bulunduğu sandığa baktı. "Eee, ne var ne yok beyler?"</p>

  <p>Hanley bir düğmeye basıp ejderhanın ağzındaki gaz akışını attırdı. Alev on metre uzağa fırlayınca kalabalık geriledi. Sonra patlayıcıyı ateşlemek için bir düğmeye daha bastı. İçinde alüminyum tozunun bulunduğu metal tankın yan tarafında bir sarsıntı oldu. Sıcak beyaz bir alevle yanmaya başladı. Neredeyse tam o anda geçit aracını kaplayan kumaş alev alıp yanmaya başladı. Birkaç dakika içinde geçit aracı alevleri altı metre yüksekliğe ulaşan bir cehenneme döndü.</p>

  <p>"İtfaiye ve kurtarmaya ihtiyacımız var," dedi polis memurlarından biri adresi vererek.</p>

  <p>Sonra iki adamın çığlıklar atarak dışarı fırlamasını bekledi. Ama alevli yığının içinden çıkan olmadı.</p>

  <p>Beyaz Chevrolet SUV yolun kenarında durdu ve Cabrillo ön koltuğa bindi. Helikopter pilotu George Adams arabayı sürdü. "Muhteşem George," dedi. "Herhangi bir sorun var mı?" Adams bir posterden fırlamışa benziyordu. Keskiyle biçimlendirilmişe benzeyen bir çenesi vardı, kısa kahverengi saçları yana ayrılmıştı ve dişleri diş macunu reklamlarında kullanılabilecek gibiydi. Ne gariptir ki bu görünüşüne rağmen neredeyse hiç egosu yoktu. Lise aşkıyla evlenmişti ve şirkete katıldığından beri gedikli erbaştı.</p>

  <p>"Hayır efendim," dedi.</p>

  <p>"Monica?" dedi Cabrillo, arka koltuğa dönerek.</p>

  <p>"Hayır patron," dedi Monica. "Ama konuğumuz hâlâ baygın."</p>

  <p>Cabrillo cama yaslanmış Spenser'a baktı. Sonra içinde sahte Buda'nın bulunduğu hoparlörün yattığı bagaj bölümüne baktı.</p>

  <p>"Katlama rampası işe yaradı mı?" diye sordu Adams.</p>

  <p>"Bir rüya gibiydi," dedi Adams. "Bacaklarını helikopterin döşemesine göre ayarladık, sonra kutuyu tekerleklerin üstünden ittik."</p>

  <p>"Güzel. Havaalanındaki küçük hangarın bir bölümünü kiraladık," dedi Adams'a. "Şimdi oraya gitmemiz gerekiyor."</p>

  <p>Adams başıyla onaylayıp Chevrolet'yi köprüye doğru sürdü.</p>

  <h1 id="sigil_toc_id_17" style="text-align: center;">Kısım 21</h1>

  <p>Macau'ya hafif bir yağmur yağmaya başladı. Sung Rhee ve Ling Po malikânenin ön verandasında durmuş şehre doğru bakıyorlardı. Po cep telefonunu kapatıp Rhee'ye döndü. Tepenin aşağısında, Denizcilik Müzesi'nin yakınında yanan Peugeut'yu söndüren itfaiye arabalarının ışıkları hâlâ görülebiliyordu. Sağ tarafta geçit rotası boyunca geçit aracından yükselen ve şehir ışıklarıyla aydınlanan bir duman sütunu görülebiliyordu.</p>

  <p>"Bu gece Budalan çalan her kimse iyi eğitimli ve bol paralı in-sanlarmış," dedi Po Rhee'ye.</p>

  <p>Rhee'nin zihni iyice normale dönmüştü artık. Ve bir Dober-man kadar öfkeliydi. Bazı hırsızların şehrini bir oyun parkı gibi kullanmaları yeterince kötüydü, kendisinin de bu soygunun bir parçası olması ise daha da korkunçtu.</p>

  <p>"Ne olursa olsun, daha ikonları ülkeden çıkarmaları gerekiyor."</p>

  <p>"Havaalanında adamlarım var ve sularda devriye geziyoruz," dedi Po. "Çin sınırı tetikte olması için uyarıldı."</p>

  <p>"İngiliz sanat eserleri satıcısı hariç şüphelilerin hepsi Amerikalı," dedi Rhee. "Turist vizelerinin listesini çıkardınız mı?"</p>

  <p>"Turizm dairesi bu gece kapalı," dedi Po. "Ama sabah ilk iş birini göndereceğim oraya."</p>

  <p>"Bu adamlar profesyonel," dedi Rhee sessizce. "Etrafta dolaş-mayacaklardır. Biz listeyi alıp bütün Amerikalıları sorgulamaya başlayana kadar onlar çoktan gitmiş olacaklardır."</p>

  <p>Po çalan telefonunu açtı.</p>

  <p>"Po."</p>

  <p>"Yangın binaların bir bölümüne ulaştı," diye bildirdi geçit törenindeki bir polis. "Ama itfaiye kontrol altına aldı. Şu anda hortumlarla su sıkıyorlar, fakat iskele hâlâ sıcak ve eriyip kendi üstüne kapanıyor. İncelenemeyecek kadar sıcak metal yığını oluştu."</p>

  <p>"Enkazın içinde motosikletlileri görebiliyor musunuz?"</p>

  <p>"İskeletin içinde gibiler," dedi polis. "Ama kesin olarak söylemek zor."</p>

  <p>"Oraya geliyorum," dedi Po. "Kalabalığı geri çekin ve geri kalan geçit araçlarının rotanın sonuna kadar gitmelerini sağlayın. Geçit töreni resmen sona erdi."</p>

  <p>"Harika, efendim," dedi polis. "Yakında görüşürüz."</p>

  <p>Po hattı kapatıp Rhee'ye döndü. "Geçit törenine gidiyorum. Siz de gelmek ister misiniz, efendim?"</p>

  <p>Rhee bunu bir süre düşündü. "Sanmıyorum, Ling," dedi. "Basın bu konuda bize çok baskı yapacaktır. Ben merkeze gidip oradaki çalışmaları organize etsem daha iyi olacak."</p>

  <p>"Anlıyorum, efendim," dedi Po, garaj yolunda ilerlemeye başlarken.</p>

  <p>"Bu adamları bulup Budalan geri al," dedi Rhee. "Elimden geleni yapacağım, efendim."</p>

  <p>Rhee, Macau Belediye Başkanı'na rapor vermek için içeri girdi.</p>

  <p>Chevrolet SUV'daki Juan Cabrillo telsizini ayarlayıp Ore-gon'u aradı.</p>

  <p>"Ne durumdayız, Max?"</p>

  <p>Karıştırılmış sinyal yeniden ayarlanıp gönderilene kadar kısa bir gecikme oldu.</p>

  <p>"Ross'un ekibinde bir yaralı var," dedi Hanley. "Klinikte onunla ilgileniyorlar."</p>

  <p>"Daha fazla şey öğrenir öğrenmez bana haber ver," dedi Cab-rillo. "Başka ne var?"</p>

  <p>"Tapınak ekibi planlandığı gibi mezara girdi."</p>

  <p>"Dumanı görebiliyorum," dedi Cabrillo. "Yaralı var mı?"</p>

  <p>"Yok," dedi Hanley. "Şimdiye kadar durum iyi. Çıkış hareketini başlatıyorlar."</p>

  <p>"Ya diğerleri?"</p>

  <p>"Şehirde kalan herkesin raporu geldi," dedi Hanley. "King gemiye geri döndü ve Murphy geri dönene kadar saldırı harekâtını yönetecek."</p>

  <p>"Hedef üç?"</p>

  <p>"737 birkaç dakika önce indi," diye bildirdi Hanley. "Şu anda gümrükten geçiyor olmalı."</p>

  <p>"Adamımız hâlâ orada mı?"</p>

  <p>"Talimatları bekliyor."</p>

  <p>"Başka?"</p>

  <p>"Yolculuğun ikinci ayağı nerdeyse başlamaya hazır," dedi Hanley. "Şimdiye kadar görünüşe göre paketi zamanında teslim edebileceğiz."</p>

  <p>"Güzel," dedi Cabrillo. "Nerdeyse havaalanındayız."</p>

  <p>Hanley monitörlerdeki yanıp sönen ışığa baktı. "Seni gördüm, Juan."</p>

  <p>"Şimdi bütün yapmamız gereken yan işimizi tamamlamak," dedi Cabrillo. "Sonra yola çıkabiliriz."</p>

  <p>"İyi şanslar, Bay Başkan," dedi Hanley.</p>

  <p>"Cabrillo tamam."</p>

  <p>Meadows, Jones ve Hornsby, Arizona maden turuna çıkmış üç turist gibi görünüyordu.</p>

  <p>Önlerine ışık huzmeleri yayan, pille çalışan lambaların takılı olduğu preslenmiş metalden yapılma gümüş kasklar giymişlerdi. Hornsby'nin elinde yeraltı lağım sistemim gösteren bir kopya vardi. Harita bir ahtapotun kollarına benziyordu. Tepedeki yağmurun ilk damlaları duvardaki eski drenaj borusundan süzülürken Jones yukarı baktı.</p>

  <p>"Operasyon planları olası bir yağmuru içeriyor mu?" diye sordu.</p>

  <p>"Uzun süreli bir yağmur olmadığı takdirde durumumuzda bir şey yok," dedi Hornsby.</p>

  <p>"Ya uzun süreli bir yağmur olursa?" diye sordu Jones.</p>

  <p>"İlerlemeliyiz," dedi Meadovvs.</p>

  <p>"Kesinlikle," dedi Hornsby. "Ama fazla endişe etmeyelim, plana göre suyun göğsümüz seviyesine yükselmesi için altı saat sürekli yağmur yağması gerekiyor."</p>

  <p>"O zamana kadar burdan çıkmış oluruz," dedi Jones.</p>

  <p>"Plan bu," dedi Hornsby.</p>

  <p>Altın Buda tahta rampanın üzerinde duruyordu. Hornsby o akşam daha erken saatlerde bir yan tünelden oraya geldiğinde rampaya bağlanan dört kauçuk lastiğin bulunduğu bir torba getirmişti. Basit bir düzenekti bu, ama üç adamın ağır nesneyi tünellerde kolayca taşımalarını sağlıyordu. Altın Buda'nın sandığının üzerindeki bir çift zeytin rengi torbanın içinde acil durum malzemeleri ve silahlar duruyordu. Bütün hepsinin yüksekliği göğüs mesafesiy-di.</p>

  <p>"Burası benim içeri girdiğim yer," dedi Hornsby. "Aynı yoldan ayrılamamamız çok yazık; ızgaraya kadar iki yüz metre var. Sorun şu ki buradan dışarı çıkarsak tam kentin ortasına düşeriz. Her yer polis kaynıyor."</p>

  <p>Meadovvs Hornsby'nin parmağının işaret ettiği yere baktı. "Peki kontrol odası bizi hangi yöne gönderiyor bakalım?"</p>

  <p>Hornsby rotayı parmağıyla izledi.</p>

  <p>"Bu uzun bir yol," diye belirtti Jones.</p>

  <p>"Birkaç mil," diye itirafta bulundu Hornsby. "Ama İç Li-man'da tenha bir noktada dışarı çıkıyoruz. Bizi oradan alacaklar."</p>

  <p>Meadovvs eliyle kaskmdaki birkaç damla suyu sildi. Sonra Bu-da'nm yanma gitti. "Harita sende, Horn Dog," dedi. "Neden şu kayışları alıp yolu göstermiyorsun? Jonesy ve ben arkadan iteriz."</p>

  <p>Üç adam yavaşça lağımda ilerlemeye başladı. Dışarıdaki yağmur şiddetlenmeye başlamıştı. Bir saat içinde tam bir muson yağmuru başladı."</p>

  <p>Linda Ross, Oregon'un kontrol odasına girdi. Max Hanley bir fincan kahve dolduruyordu. Yüzü gerilim çizgileriyle doluydu ve Ross, onun sıkıntılı olduğunu görebiliyordu.</p>

  <p>"Reinholt iyileşiyor," dedi sessizce. "Durumu olduğundan daha kötü görünüyor. Eğer enfeksiyonları uzak tutabilirsek başarır."</p>

  <p>"Uzun süreli tahribat olacak mı?" diye sordu Hanley kahveyi işaret ederek. Ross da kendine bir fincan kahve doldurdu.</p>

  <p>"Kulağının üst kısmı gitti," dedi Ross. "Estetik ameliyata ihtiyacı olacak.1'</p>

  <p>"Tavırları nasıl?"</p>

  <p>"Bir kez ayıldı ve nerede olduğunu sordu," dedi Ross. "Ore-gon'da olduğunu söyleyince mutlu göründü."</p>

  <p>"Makinistler gemide her zaman daha rahat ediyorlar," dedi Hanley.</p>

  <p>"Operasyonun gerisi ne durumda?" diye sordu Ross.</p>

  <p>"Gerçek Altın Buda yeraltı lağım sisteminde," dedi Hanley, monitörü işaret ederek. "Ekip su kıyısına doğru ilerliyor."</p>

  <p>"Buda'nın helikopterle kaldırıldığını sandım," dedi Ross.</p>

  <p>"O bir numaraydı," dedi Hanley.</p>

  <p>"Ama..." demeye kalktı Ross.</p>

  <p>"Başkanın deniz uçağıyla gelişini hatırlıyor musun?"</p>

  <p>"Tabi," dedi Ross. "Biz denizde yol alıyorduk."</p>

  <p>"İkonujvsatıldığı açık artırmadan dönüyordu. Şirket hemen işe girişti, Macau'ya nakliye işini ayarladık. Gunderson pilottu. Sonra bir grup adamımız uçağı zırhlı arabayla karşıladı, heykeli o zaman almayı düşünüyorduk. Ama sanat eseri satıcısının başka planları vardı. Mal sahibini sahtesiyle kandırmayı planlıyordu, bu yüzden bizde ona uyduk, ama başından beri gerçeğinin nerede saklandığını biliyorduk."</p>

  <p>"Yani partideki bütün o çabalar sahte bir heykel için miydi?"</p>

  <p>"Otoritelerin dikkatini dağıtmak ve tabloyu karıştırmak için tasarlandı bu plan," dedi Hanley. "Bu arada eğer her şey yolunda giderse Cabrillo sanat eseri satıcısının satışını tamamlayacak ve şirket de parayı cebine atacak."</p>

  <p>"Yani Reinholt bir hiç yüzünden vuruldu," dedi Ross.</p>

  <p>"Reinholt'un yaralanması için yüz milyonlarca neden vardı," dedi Hanley. "Macau polisini şaşırttığımızı ve sanat eseri satıcısını birinci şüpheli olarak gösterdiğimizi sayarsan yüz milyon bir neden var."</p>

  <p>"Demek sanat eseri satıcısı bir kurban," dedi Ross. "İşte Osvvald'ımız," diye onayladı Hanley. "Kötü," dedi Ross.</p>

  <p>"Her şey daha bitmedi," dedi Hanley sessizce. "Daha rüşvetimizi almamız gerekiyor. Ve hemen buradan uzaklaşmamız."</p>

  <p>Pekin Dışişleri'nde Çin Ordusu'nun başı ve Başkan Hu Jintao uydu fotoğraflarına bakıyordu.</p>

  <p>"Dün itibariyle," dedi dışişleri bakanı. "Sibirya'daki Novosi-birsk en yoğun havaalanı. Ruslar ürkütücü bir hızla askeri malzeme taşıyorlar. Kargo uçakları birkaç dakikada bir iniş yapıyor."</p>

  <p>Hu Jintao büyüteciyle bir fotoğrafı inceliyordu. "Tanklar, personel taşıyıcıları, saldırı helikopterleri halihazıra indi."</p>

  <p>Çin Ordusu'nun başı Jintao'ya bir fotoğraf uzattı. "Şu anda yerde olan malzeme miktarı kırk bin kara askerine yetecek düzeyde ve her dakika daha fazlası geliyor."</p>

  <p>"Tibet'teki Legchog Zhuren'le bağlantı kurdum," dedi Jintao. "Güçlerini mobilize etti ve kuzey sınırına doğru ilerliyorlar."</p>

  <p>"Kontrolü altında kaç kişi var?" diye sordu dışişleri bakanı.</p>

  <p>"Tibet'te yirmi bin saldın ve destek askeri var," diye yanıt verdi Çin Ordusu'nun başı.</p>

  <p>"O halde durum şimdiden ikiye bir," dedi dışişleri bakam.</p>

  <p>Jintao fotoğrafları bir kenara itti. "Tibet'teki kontrolü sürdürmek için yıllar boyunca Çin'in diğer bölgelerinden kitle göçlerini destekledik. Zhuren Tibet'teki Çinli vatandaşları silah altına alıp orduya aldı.- Bu bize savaşacak yaşta yaklaşık yirmi bin asker daha veriyor demektir. Bir kısmı kuzeye doğru hareket etti bile, onları yolculuk sırasında eğitmeye çalışıyoruz."</p>

  <p>"Rusların askerleri birinci sınıf," dedi Çin Ordusu'nun başı. "Yakın zamanda askere aldığımız çiftçiler ve tezgâhtarları yok edeceklerdir."</p>

  <p>"Bu eğer Ruslar sınırı geçerse olur," diye belirtti dışişleri bakanı. "Diplomatik kanallarla hâlâ bunun bir talim olduğunu iddia ediyorlar."</p>

  <p>"Çok büyük bir talim," dedi Jintao sessizce.</p>

  <p>Düşünmek için arkasına yaslandı. İstediği son şey Ruslarla karşı karşıya gelmekti ama tehdide karşı geri çekilemezdi de.</p>

  <h1 id="sigil_toc_id_18" style="text-align: center;">Kısım 22</h1>

  <p>Cabrillo ve diğerleri kiraladıkları hangara geldikleri sırada Boeing 737 hâlâ gümrük teftişinden geçiyordu. Spenser birkaç dakika önce ayırmıştı. Adams beyaz SUV'un arka kapısını açtı, Spen-ser'ın burnuna amonyak ruhu yaklaştırıp çekti. Spenser başını birkaç kez salladı, sonra birden gözlerini açtı. Adams Chevrolet'nin hemen dışında ayağa kalkmasına yardım etti. Spenser hangarda sarsak bacaklarının üstünde zor dururken neler olduğunu hatırlamaya çalışıyordu.</p>

  <p>"Buraya gel," dedi Adams. Onu bir tezgâhın yanındaki sandalyeye götürüp oturttu.</p>

  <p>Cabrillo Kevin Nixon'ın yardımıyla katlanan rampayı dikmeye çalışıyordu. İçinde sahte Buda'nın bulunduğu sahte hoparlörü aşağı indireceklerdi. Nixon hangara birkaç saat önce gelmişti ve o zamandan beri meşguldü.</p>

  <p>"Her şey hazır mı?" diye sordu Cabrillo.</p>

  <p>"Evet, efendim," dedi Nixon hoparlör muhafazasının bir kenarını tutarken.</p>

  <p>İki adam hoparlörü tekerlekli metal taşıyıcının üstüne yuvarladı. Uca gelince kutuyu dikip rampanın bacaklarını katladılar, sonra ikiye katlayıp tekrar SUV'un içine ittiler.</p>

  <p>"Elbiseler burada mı?" diye sordu Cabrillo.</p>

  <p>"Yolda otel odasına uğradım. Eşyaları toplanmıştı zaten," dedi Nixon.</p>

  <p>Cabrillo peşinde Nixon'la Spenser'ın oturduğu yere gitti.</p>

  <p>Sanat eseri satıcısı Cabrillo'ya baktı. "Bana tanıdık geliyorsunuz," dedi yavaşça.</p>

  <p>"Hiç tanışmadık, ama ben sizin hakkınızda çok şey biliyorum," dedi Cabrillo.</p>

  <p>"Kimsiniz siz?" diye sordu Spenser başındaki sisten kurtulmak için başını iki yana sallayarak. "Ve benden ne istiyorsunuz?"</p>

  <p>Adams Spenser'dan birkaç adım ötede duruyordu. Yakışıklılığı kötü görünmesine engel olsa da Spenser ayağa kalkabilse bile fazla gidemeyeceğinden emindi. Cabrillo doğruca onun önüne gelip alanını istila etti. Dimdik Spenser'ın gözlerine bakıp sessizce konuştu.</p>

  <p>"Şu anda pek iyi durumda değilsin," dedi Cabrillo. "Bu yüzden çeneni kapa ve dinle. Buradan birkaç mil ötede onu kandırarak birkaç yüz milyonunu aldığına inandığı için öfkeden deliye dönmüş olan Asyalı bir milyarder var. Ve senin sandığının tersine pek de hoş bir adam değil. Servetini bir Asya grubu için uyuşturucu taşıyarak edindi ve eylemlerini meşrulaştırmasına rağmen yine de bağlantısı var. Sanırım gerekli telefonları açmıştır ve bu ülkenin bütün suç şebekeleri şu anda seni arıyordur."</p>

  <p>Spenser, "Kimsin sen..." demeye kalkıştı.</p>

  <p>"Beni dinlemiyorsun," dedi Cabrillo alaycı bir şekilde. "Budalan değiştirdiğini ve gerçeğini yeniden satmak üzere olduğunu biliyoruz. Eğer bizimle işbirliği yaparsan sana kaçman için bir fırsat vereceğiz. Aksi takdirde değişimi biz yine de yapacağız ve Ho'yu arayıp seni nerde bulabileceğini söyleyeceğiz. Nasıl derler, senin seçme şansın yok."</p>

  <p>Spenser bir an için deli gibi düşündü. Buda'nm satışı olmazsa mali açıdan mahvolmuş demekti. Ama Macau'da yapmaya çalıştığı şey duyulur duyulmaz sanat eseri satıcısı olarak hayatı sona ererdi. Tek umudu kimliğini değiştirip ortadan yok olmaktı. Çok uzaklarda bir yere kaçıp yeni bir hayata başlamalıydı. Gerçekten de hiç seçeneği yoktu.</p>

  <p>"Belgelerim olmadan kaçamam," dedi. "Bana bu konuda yardım edebilir misiniz?"</p>

  <p>Cabrillo onu yakalamıştı ve bunu biliyordu, şimdi yalnızca onu gemiye bindirmesi gerekiyordu.</p>

  <p>"Kevin," dedi Cabrillo. "Gemiyle bağlantıda mısın?" "Evet, efendim," diye yanıtladı Nbcon.</p>

  <p>"Güzel," dedi Cabrillo. "O halde Bay Spenser'ın bir resmini çekiver benim için."</p>

  <p>"Zevkle," dedi Nixon.</p>

  <p>Hong Kong'dan gelen son feribot limana yakın bir yerde yavaşladı ve kaptan gemiyi rıhtıma yanaştırmak için iticileri ayarlamaya başladı. Pruvada cilalı Cole Haan mokasen, bir çift hafif yünlü pantolon ve ipek-pamuk karışımı gömlek giymiş olan bir adam inmeyi bekliyordu. Saçları normalden uzun ve dalgalıydı, ipekli kaliteli kravatı gömleğinin içine sokulmuştu. Neye bakacağınızı biliyorsanız estetik ameliyat izleri zorlukla görülüyordu. Ama pahalı ve zorlu bir operasyon olduğu için yakından bakmak gerekiyordu. Adamın Endonezya'dan Hong Kong'a uçtuğu ve uzun bir gün yaşadığı için yorgun olmasının dışında onunla ilgili garip bir durum fark edemezdiniz.</p>

  <p>Adam kırk beş yaşındaydı, ama on yaş daha küçük görünüyordu.</p>

  <p>Tayfaların halatları bağlayışını seyretti. Adamlar genç ve güçlüydü ve bu onun çok hoşuna gitmişti. Etnik görünüşü ve genç erkeklerin tutkusunu seviyordu. Yaşadığı ülkede Latin kökenli arkadaşlar arama eğilimindeydi; doğduğu yerde bunlardan çok vardı ve neyse ki onlar da kendisini çekici buluyordu. Dürüst olmak gerekirse şu anda memleketinde olmayı, aşk ve şehvet arayışı içinde şehrinin inişli çıkışlı caddelerinde dolaşmayı tercih ederdi. Ama şimdi buradaydı. Evinden binlerce mil uzaktaydı ve yapması gereken bir iş vardı. Yanından geçerken tayfalardan birine gülümsedi, ama adam selamına karşılık vermedi. Feribotun önündeki rampa yavaşça inmeye başladı.</p>

  <p>Gecenin bu geç saatinde birkaç yolcuyla birlikte hafif yükseltiyi çıktı, sonra üzerinde Ziyaretçiler yazılı kapıdan girdi. Pasaportunu verip Macau'ya girişinin onaylanmasını bekledi. On dakika sonra binadan çıkıp bir taksi çevirdi. Sonra uydu telefonunu açıp elektronik posta kutusunu kontrol etti.</p>

  <p>Oregon'dâ Max Hanley şekerleme yapıyordu. Ayaklarını kontrol odasındaki masaya dayamış, başı yana kaymıştı. Operatörlerden biri omzuna dokununca hemen uyandı.</p>

  <p>"Efendim," dedi operatör. "Galiba bir sorunumuz var."</p>

  <p>Hanley yüzünü ovuşturup ayağa kalktı, kahve makinesine gidip bir fincan kahve doldurdu. "Devam et," dedi.</p>

  <p>"Birisi az önce Macau gümrüğünden geçti."</p>

  <p>Şirketin bilgisayarlarında büyük bir veri tabanı vardı. Yıllar boyunca pek çok insanın adı bu veri tabanına girilmişti. Ne zaman bunlardan biri şirketin gizlice girdiği sayısız sistemden birinde ortaya çıksa bu bilgi incelenip analiz edilirdi. Hanley kahvesinden bir yudum alıp operatörün kendisine uzattığı kâğıdı okudu.</p>

  <p>"Bu olasılığı düşünmüştük," dedi Hanley sessizce. "Ve şimdi burada."</p>

  <p>Nixon Spenser'ın başına nişan alıp düğmeye bastı.</p>

  <p>Sonra dijital kameradaki görüntüye baktı.</p>

  <p>"Sakal bıyık bırakabilir misin?" diye sordu Cabrillo.</p>

  <p>"Çok seyrektir," diye itirafta bulundu Spenser.</p>

  <p>"Onu farklı gösterecek ne var elimizde?" diye sordu Cabrillo Nbcon'a.</p>

  <p>Nixon tezgâha gidip içinde çeşitli kılıkların bulunduğu kutuyu karıştırdı. "Saç, makyaj, protez dudaklar kullanabiliriz. Ne ölçüde değişmesini istiyorsun?"</p>

  <p>"Bu yeni sensin," dedi Cabrillo. "Nerede saklanmayı planlıyor-</p>

  <p>Spenser bu soruyu düşündü. Bir taraftan kimsenin nereye gittiğini bilmesini istemiyordu öte yandan şimdiye kadar gördüklerinden bu insanların nerede olduğunu zaten bulacağını anlıyordu.</p>

  <p>"Güney Amerika'yı düşünüyordum," dedi Spenser.</p>

  <p>Cabrillo başıyla onayladı. "Hafif bronz olsun, ona uyan ortalama bir bıyık, öyle kalın bir şey olmasın, sonra bir de biraz daha uzun saç," dedi Nixon'a. O da başını sallayıp kutudan parçalan çıkarmaya başladı.</p>

  <p>"Dosyandan İspanyolca ya da Portekizce bilmediğini biliyorum, bu yüzden ben olsam Uruguay ya da Paraguay'ı denerdim, böylece İngiliz aksanın fazla göze batmaz."</p>

  <p>Crabtree yanlarına geldi. "Neden Kanadalı yapmıyorsunuz onu?" diye sordu. &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; •</p>

  <p>Cabrillo başıyla onayladı. "İşte pazarlık," dedi. "Değiş tokuşu bizim için tamamla, biz de sana yeni bir kimlik oluşturalım. Birkaç yıl önce Paraguay'a göç edip vatandaşlık almış bir Kanadalı ol. Her şeye yeniden başlaman için bir milyon dolar ve Hong Kong'dan Paraguay'ın başkentine bir uçak bileti vereceğiz sana. Ondan sonrası sana ve şansına bağlı."</p>

  <p>"Bir milyon dolar nakitle Hong Kong'dan çıkmaya kalkarsam yetkililer beni durdururlar," dedi Spenser yeniden umutlanmaya başlayarak.</p>

  <p>"Biz o konuyla ilgileniriz. Kendine bir isim bul."</p>

  <p>Nixon eğilip makyajı yapmaya başladı.</p>

  <p>"Norman McDonald," dedi Spenser.</p>

  <p>"Norman McDonald tamamdır," diye onayladı Cabrillo.</p>

  <p>Dijital iletişim sistemi titreştiğinde Minik Gunderson gümrük görevlilerinin 737"de dolaşmasını izliyordu. Aleti cebinden çıkarıp ekranına baktı. Mesajı ezberleyip sildi, aleti tekrar cebine attı.</p>

  <p>Gümrük görevlileri Gunderson'ın durduğu yere doğru yürüdü, bir kâğıdı imzalayıp pilota uzattı.</p>

  <p>"Şu anda yakıt rampasına yaklaşıyoruz," dedi pilot görevliye. O da başını evet anlamında sallayıp kapıdan çıkıp rampadan indi. Rampa geri çekildi ve operatör uzağa götürdü.</p>

  <p>"Kapıyı kapat," dedi pilot Gunderson'a. Sonra ıslak pistte ilerledi.</p>

  <p>Otuz dakika sonra 737 yakıt ikmalini tamamlamış, Cabrillo ve ekibinin beklediği hangarın yalnızca birkaç metre ötesindeki geniş hangara park etmişti. Bilgisayar yazılımı milyarderi uydu telefonunu tuşladı.</p>

  <p>Hornsby, Meadovvs ve Jones soluklarını düzenlemek için durdular. Kanalizasyonun duvarlarında metal ve seramik borular suyu ana kanala taşıyordu. Ana kanalizasyonun döşemesinde yirmi santim su birikmişti ve sigara izmaritleri, kâğıt parçalan ve başlarının üstündeki dünyanın çöpleriyle kaplıydı.</p>

  <p>"Her dakika birkaç santim yükseliyor," dedi Meadows.</p>

  <p>Hornsby madenci kaskının ışığında elindeki kopyaya bakıyordu. Parmağıyla rotayı takip edip pusulasına baktı. "Suyun o kadar hızlı yükseldiğini sanmıyorum," dedi. "Ama yine de bir endişe kaynağı."</p>

  <p>Jones etrafındaki kalabalık alana baktı. Kapalı alanlarda bulunmak istemiyordu ve mümkün olduğunca çabuk çıkmak istiyordu. "Hangi tarafa gidiyoruz, Horny?"</p>

  <p>"Soldaki geçitten geçeceğiz," dedi Hornsby.</p>

  <p>Oregonun kontrol odasında Max Hanley hava radar resmine bakıyordu. Öfkeli kırmızı renkle yansıtılan bulut kümeleri Hong Kong ve Macau'nun ortasındaki suyun üstüne yerleşmişti. "Hareketi göster," dedi Hanley operatöre.</p>

  <p>Adam komutları bilgisayarına girdi ve görüntü ağır ağır batıya kaymaya başladı. Şu anki hızla fırtına merkezi sabaha karşı dört civarında Macau'nun üstünden geçecekti. Kahvaltı saatleri sırasında bir ara fırtına Çin ana karasına ulaşacak ve hava açılacaktı. Şimdiyle o an arasında yalnızca yağmur olacaktı.</p>

  <p>"Eddie," dedi Hanley. "Ekibini tünele çekmen gerekiyor." Eddie Seng şirketin gidilecek insanıydı. Donanmaya ait RE-CON'da çalışmış, birden fazla şirket projesinde öncülük etmişti ve kötüden iyi çıkarma konusunda doğuştan gelen bir yeteneği vardı. O ana dek Cabrillo ve Hanley onu bu işte kenarda tutmuştu. O, önceden görünmeyen şartlara karşı yedekte tuttukları bir adamdı ve oyuna girmek için sabırsızlanıyordu.</p>

  <p>"Bir çift Zodiac bota ve eğer sular yükselmeye devam ederse adamların yerini bulmak için bir yönteme ihtiyacım var," dedi Seng.</p>

  <p>"Murphy, Kasım ve Huxley," dedi Hanley hızla. "Botları ve ekipmanı hemen hazırlatacağım. Sen ekibi toplayıp benimle orada buluş."</p>

  <p>Seng kontrol odasından hızla çıktı.</p>

  <p>"Yorum yok," dedi Sung Rhee telefonu çarparak. Yerel gazetelerin muhabirleri bir şeyler olduğunu anlamışlardı yalnızca ne olduğunu bilmiyorlardı. Hastane Ho'nun partisine katılan konuklarla doluydu, fakat ilacın etkisi yok oldukça hepsi teker teker taburcu oluyordu. Konukların rahatsızlığının nedeni olarak gıda zehirlenmesinden söz edilmişti, ama uydurulan hikâye zayıftı ve kısa süre içinde bu yalanı delerlerdi. Adam kaçırma olayları sorgulanıyordu; polis telsizleri olan gazeteciler bunu kesin olarak yapıyordu. A-Ma Tapınağı'ndaki hırsızlık, yanan Peugeot, geçit törenindeki yangın... hepsi muhabirler tarafından araştırılıyordu. Yalnızca Stanley Ho'nun evi gazetecilere kapalıydı. Evi bir kez boşalttıktan sonra kapılarını yabancılara karşı kilitlemişti. Sabah olunca Rhee yorum yapmaya zorunlu olacaktı. Tam o anda telefon yeniden çaldı.</p>

  <p>"Geçit arabasının enkazı soğuyor, ama kalıntıları incelemek için yaklaşmamız gerekiyor," dedi Dedektif Po. "Ama benim tah-minimce adamlar yangında yandı."</p>

  <p>"Geçit arabası yangın boyunca gözlendi mi?" diye sordu Rhee.</p>

  <p>"Evet, efendim," dedi Po.</p>

  <p>"O zaman bana biraz diş bul," dedi Rhee. "Ve erimiş altın."</p>

  <p>"Evet efendim."</p>

  <p>Po eğilip bükülmüş metal yığınına su sıkan itfaiyecilere baktı. Bir saat içinde enkazı inceleyebileceklerdi. Bu arada Ho'nun hırsızlığı merkez sahneyi kaplayacaktı. Macau'da bir yerlerde bir Altın Buda daha vardı. Ve Po onu bulma niyetindeydi.</p>

  <p>"Anlaşmamız nakitti," dedi Spenser, Cabrillo'nun sorusu üzerine.</p>

  <p>Monica Crabtree Oregon'la güvenli hattan konuşuyordu. Bir kâğıda notlar aldıktan sonra telefonu kapattı. "Bay Başkan," dedi. "Sanırım bunu görseniz iyi olur."</p>

  <p>Nixon Spenser'm yeni belgelerini hazırlıyordu. Temel şeyleri bir araya getirdikten sonra telefon hattı aracılığıyla Oregon'a iletilen bir komut vermişti. Oregon'da boş pasaportlar, göçmen belgeleri ve boş kredi kartları bulunuyordu ve gemideki birisi bunların üzerine gerekli isim ve numaralan basıp hangara gönderecekti.</p>

  <p>Cabrillo notlara bakıp Crabtree'yc geri verdi. "Parçala bunları."</p>

  <p>Franklin Lincoln yolcu koltuğunda Tom Reyes'de direksiyonda çılgın bir hızla arabayı sürüyordu. Lincoln taksi dağıtım kayıtlarına baktı, sonra tekrar ön cama döndü. "Feribot rıhtımına üç taksi gönderilmiş, on-iki, yirmi-bir ve kırk-iki numara."</p>

  <p>"Telsizi dinliyorum," dedi Reyes. "Kırk iki yolcusunu Lisboa Oteli'ne bıraktı, on iki ise New Road'a gidiyor. Bir yirmi-bir'de olmalı. Taipa'daki Hyatt Regency'ye doğru gittiğini rapor etti, orada yolcusunu bekleyip yola devam edecek."</p>

  <p>Reyes direksiyonu Taipa'ya giden köprüye doğru kırdı. "Han-ley'yi arayıp durumu açıkla."</p>

  <p>Lincoln telsizini açıp kontrol odasına rapor verdi.</p>

  <p>"Bana bir dakika ver," dedi Hanley.</p>

  <p>"Hyatt'ın bilgisayarına girip adını araştır," dedi operatör Eric Stone'a bir kâğıt uzatarak. "Ve bana bir oda ayırt."</p>

  <p>Stone'un parmakları klavye üzerinde dans etmeye başladı; bir saniye sonra Hanley'ye döndü.</p>

  <p>"Ne zamanlama ama," dedi. "Şu anda kayıt yaptırıyor."</p>

  <p>Stone verilerin ekranı doldurmasını bekledi. "Oda numarası 2214."</p>

  <p>"Hyatt Regency, oda numarası 2214," dedi Hanley Linda'ya. "Onu hızlı yakalayın, eğer taksiye beklemesini söylediyse havaalanına hemen gidecek demektir."</p>

  <p>"Tamamdır," dedi Lincoln. "Ya sonra?"</p>

  <p>"Onu buraya getirin."</p>

  <p>Reyes Hyatt Regency'nin bahçesine girdi.</p>

  <p>"Oda no 2214," dedi Lincoln. "Onu yakalayıp Oregon'a getireceğiz."</p>

  <p>Reyes arabayı park yerine çekti. "Hiç paran var mı?" "Tabi, ne için?"</p>

  <p>"İşte taksi," dedi Reyes işaret ederek. "Ona para verip gönder. Sonra yirmi ikinci katta beni bul."</p>

  <p>Michael Talbot bavullarını taşıyan çocuğa bahşiş verip kapıyı kapadı. Bir an önce havaalanında olması gerekiyordu, ama çok pis olduğu için hızlı bir duş almaya karar verdi. Çabucak soyunup banyoya girdi, duşu açtı.</p>

  <p>Tom Reyes cüzdanına uzanıp evrensel anahtar kartı çıkardı. Deliğe sokup ışığın yeşile dönmesini bekledi. Sonra yavaşça kapıyı açtı. Başta içeride kimsenin olmadığını sandı, sonra duşun aktığını duydu. Kapıyı kapatırken koridordan gelen ayak seslerini duydu.</p>

  <p>Dışarı bakınca Lincoln'ü gördü. Parmağını sus anlamında dudaklarına götürüp içeri girmesini işaret etti.</p>

  <p>"Barrett," dedi Hanley. "Sihir Dükkânı'nda çapraz eğitim aldın mı?"</p>

  <p>"Daha önce bu konuda çalışmıştım," dedi Barrett.</p>

  <p>"Aşağıya inip lateks makinesini ısıt."</p>

  <p>"Anlaşıldı patron," dedi Barrett hızla kontrol odasından çıkarken.</p>

  <p>Talbot kurulanırken ne giyeceğine karar vermeye çalışıyordu. Banyodan çıkıp yatak odasına girdi. İriyan bir adam masada oturuyordu. Bu görüntü onu o kadar şaşırtmıştı ki bir an için bu keşfin anlamını bile düşünemedi.</p>

  <p>Sonra kapının yan tarafından uzanan bir elin ağzını kapattığını hissetti. Yüzüstü yatağa fırlatıldı, gözleri sert sıkıca yatağa bastırıldı. Sonra hızla ağzına bir şey tıkılıp gözleri kapatıldı, kolları ve bacakları sıkıca bağlandı.</p>

  <p>Kulaklarına tıkaçlar takıldı. Reyes'ın Lincoln'e söylediklerini duyamıyordu. "Oda servisi arabası bulmaya gidiyorum. Sen burada kal."</p>

  <p>Lincoln başıyla onaylayıp televizyonu açtı. Esirleri bir yere gitmiyordu. Şükran Günü hindisi gibi yatmış hiçbir yerini oynata-mıyordu. Sekiz dakika sonra Lincoln ve Reyes onu otelin arka girişinden dışarı çıkarıp arabanın arka koltuğuna soktular.</p>

  <p>"Karnım aç," dedi Reyes vitesi takarken.</p>

  <p>"Tanrım," dedi Lincoln. "Her zaman açsm sen."</p>

  <h1 class="sigil_not_in_toc" style="text-align: center;"></h1>
</body>
</html>
