<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style.css" rel="stylesheet" type="text/css" />

  <title></title>
</head>

<body>
  <h1 style="text-align: center;">Kısım 23<br /></h1>

  <p>Reyes ve Lincoln Oregon'un yakınına park ettiği sırada Max Hanley Sihir Dükkânı'nda bir aleti kontrol ediyordu. Arka plandaki çok sayıda iş tezgâhından birinde sıvı lateksi ısıtan makine çalışma sıcaklığını gösteren sinyali verdi, sonra otomatik olarak beklemeye geçti.</p>

  <p>Hanley dönüp lateks makinesine baktı, sonra bakışlarım elindeki küçük kutuya çevirdi. "Tamam," dedi Hanley Barrett'a. "Bir daha deneyelim."</p>

  <p>"Deneme bir, iki, üç," dedi Barrett. "Kahverengi inek kırmızı aya atladı, seksen yedi yıl önce bizim..."</p>

  <p>"Bu kadarı yeter," dedi Hanley sözünü keserek.</p>

  <p>Küçük kutuya bakıp boğazına yerleştirdi, Barrett'ın söylediklerini tekrarladı. Bir dizi grafik gösteren bilgisayar ekranına bakıp uyuşmazlıkları not aldı, kutunun arkasındaki minik paslanmaz çelikten vidaları gözlükçülere ait minik tornavidayla ayarladı. "Bir daha konuş."</p>

  <p>"O kadınla, Bayan Lewinsky'yle yatmadım," dedi Barrett. "Dudaklarımı okuyun, yeni vergi yok. Aileme saygımdan dolayı bu soruya yanıt vermeyeceğim."</p>

  <p>"Bekle," dedi Hanley.</p>

  <p>Ekrana bakarak Barrett'ın zırvalarını tekrarladı. Barrett seyrederken kaşlarını kaldırdı. Kendi sesi Hanley'in boğazından çıkıyordu. Bu hem ürkütücü hem de şaşırtıcıydı.</p>

  <p>"Annem bile farkı anlayamazdı," dedi.</p>

  <p>"Modern teknoloji," dedi Hanley. "Beni hâlâ şaşırtıyor."</p>

  <p>"Bunu nasıl bağlayacaksın?" diye sordu Barrett.</p>

  <p>Hanîey, ona gösterdi.</p>

  <p>Reyes iskelede etrafına baktı; kimse ona bakmıyordu. Lin-coln'ün yardımıyla Talbot'u arka koltuktan çıkardı, sonra Oregon'un biniş iskelesine sürükledi. Julia Huxley onu iç kapıda karşıladı, üçlü Sihir Dükkânı'na yöneldi. Gözleri hâlâ bağlı olan Talbot sendeleyerek geçitlerden geçip asansöre bindi, son koridoru da geçip Sihir Dükkânı'na vardı. Lincoln kapıyı açınca Reyes Talbot'u bir sandalyeye oturtup üzerine kayışlar geçirdi. Talbot'un önüne bir ışık getirip yaktı. Talbot ışığın sıcaklığını hissedebiliyordu. Birkaç saniye sonra göz bağı çıkarıldı ve kör edici ışık gözleriyle buluştu.</p>

  <p>"Sen Michael Talbot musun?" diye sordu Hanley.</p>

  <p>"Evet," dedi Talbot başını ışıktan uzağa çevirmeye çalışarak.</p>

  <p>"Gözler ileri," dedi Hanley.</p>

  <p>Talbot itaat etti, ama ışığa bakmada zorlanıyordu. Birisinin arkasında olduğunu hissedebiliyordu, ama kayışlar çok sıkı olduğu için dönemiyordu.</p>

  <p>"Endonezya'da ergenlik çağında olan bir çocukla seks yaptın mı?"</p>

  <p>"Kimsiniz siz?" diye sordu Talbot.</p>

  <p>Bir saniye sonra boynuna bir şeyin dokunduğunu hissetti ve vücudunu bir elektrik dalgası kapladı.</p>

  <p>"Sorulan biz sorarız," dedi Hanley. "Ergenlik çağındaki bir çocukla seks yaptın mı?"</p>

  <p>"On sekizinde olduğunu söylemişti," dedi Talbot sıkılı dişlerinin arasından.</p>

  <p>"Senin gibi iğrenç insanların hastalıklı arzularını paylaşmak için Asya'ya gelmenden çok sıkıldık," dedi Hanley. "Amerika'nın adını kötüye çıkarıyorsun."</p>

  <p>"Ben buraya iş için gel..." demeye çalıştı Talbot.</p>

  <p>Ama keskin bir elektrik çarpması hissetti.</p>

  <p>"Sessizlik," diye parladı Hanley.</p>

  <p>Talbot korkuyordu, bir adamın ruhuna süzülüp sinirleri ve iç organlarıyla oynayan bilinmeyen ve görünmeyen derinlerdeki bir korkuydu bu. Alnı terlemeye başlamıştı ve idrar yapma ihtiyacı had safhadaydı.</p>

  <p>"Çişim var," dedi.</p>

  <p>"Yapabileceğini söylediğimiz zaman yaparsın," dedi Hanley. "Önce kafanın bir kalıbını çıkaracağız. Sonra üç boyutlu bir görüntüsünü çıkarıp bilgisayar ağımızla göndereceğiz. O andan itibaren Asya Polis Örgütü seni arıyor olacak. Sonra bir itirafname okuyacaksın. İşbirliği yapıp bu dediklerimizi yaparsan seni Hong Kong'a götüreceğiz, oradan ilk uçakla Birleşik Devletler'e kaçabilirsin. Bize herhangi bir şekilde kazık atmaya çalışırsan birkaç gün sonra Çin sahillerinde bulunursun. Kararın ne olacak, aşk çocuğu?"</p>

  <p>"Tamam, tamam," dedi Talbot. "Ama pantolonuma işemek üzereyim."</p>

  <p>"Tuvalete götürün şunu," dedi Hanley.</p>

  <p>Gözleri bir kez daha bağlanan Talbot tuvalete götürüldü ve elleri çözüldü.</p>

  <p>Dört dakika sonra tekrar sandalyesine oturup bağlanmıştı. On beş dakika sonra maske hazırlandı ve sesi kaydedildi. Birkaç dakika sonra Michael Talbot yine arabanın arkasına yüzükoyun yatırıldı ve feribot iskelesine götürüldü.</p>

  <p>Winston Spenser bir yol bulmaya çalışıyordu. Ama yoktu. Artık seçeneği yaşamak veya ölmekti ve kendisini kontrol eden insanlar ilginç bir fikir ortaya atmışlardı. Yeni bir kimlik ve bir milyon dolarla gidecekti. Bunun saygı duyması gereken bir anlaşma olduğuna karar verdi.</p>

  <p>Yeni pasaportuna ve belgelerine baktı, sonra cep telefonuyla konuşan kadına baktı. Kadın telefonu kapatıp liderlerine döndü.</p>

  <p>"Yönetim kurulu başkanı yolda, Bay Başkan," dedi. "Sorunu halletmiş."</p>

  <p>Spenser kendisini esir alan insanların kimliği ya da örgütü konusunda bir fikri yoktu. Yalnızca o ana kadar gördüklerine dayanarak şimdiye kadar gördüğü her şeyin ötesinde bir güçleri olduğunu söyleyebilirdi. Kendi yarattıkları bir dünyada yaşıyor gibiydiler, kontrol ve illüzyon dünyasıydı bu ve Spenser'ın planladığı her şeyde bir adım öndeydiler. Derken birdenbire kafasına dank etti.</p>

  <p>"Cenevre'deki açık artırmadaydın," dedi liderlerine.</p>

  <p>Cabrillo karar vermeye çalışıyormuş gibi Spenser'a baktı. "Evet, oradaydım."</p>

  <p>"Budalan benim değiştirdiğimi nasıl anladınız?"</p>

  <p>"İkonu Macau'ya getirmesi ve sonra zırhlı arabayla tapmağa götürmesi için bizim şirketimize para ödediniz," dedi Cabrillo.</p>

  <p>"Yani partideki bütün olanlar bir hile miydi?"</p>

  <p>"O ve dışardaki adamla anlaşmanızı tamamlamak isteğimiz," dedi Cabrillo.</p>

  <p>"Gerçeküstü," dedi Spenser. "Peki ya yüz milyon?"</p>

  <p>"Yardım derneğine gidecek," dedi Cabrillo. "Biz gerçek Bu-da'yı hak sahibine teslim etmek için tutulduk, bu yan anlaşma yalnızca pastanın kreması olacak."</p>

  <p>Spenser bir an için düşündü. "İdeolojiniz, grubunuzun motivasyonu nedir?"</p>

  <p>"Biz bir şirketiz," dedi Cabrillo. "İhtiyacımız olan tek ideoloji bu."</p>

  <p>"Yani kâr etmek için varsınız?"</p>

  <p>"Biz yanlıştan doğru çıkarmak için buradayız. Ama bunu yaparken işi çok kârlı bir girişim haline getirmeyi öğrendik."</p>

  <p>"Şaşırtıcı," dedi Spenser.</p>

  <p>"Bunun kadar değil," dedi Cabrillo, hangarın kapısı açılıp Hanley'yi taşıyan araba içeri girerken. Kapı arkalarından kapanınca Hanley arabanın yolcu koltuğundan indi. "Michael Talbot'la tanışın," dedi Cabrillo şaşkına dönen Winston Spenser'a.</p>

  <p>Bilgisayar yazılımı milyarderi boynundaki zincirde asılı olan anahtarı çıkarıp masasındaki deri portföyü açtı. Sonra bir dosya çıkarıp kâğıtları taradı. Kâğıt yığını neredeyse üç santim kalınlığın-daydı ve çeşitli miktarlarda hamiline bonolardan oluşuyordu. En büyük miktar 1 milyon dolar, en küçüğü 50.000 dolardı. Bonoları çıkaran bankalar İngiltere'den Almanya'ya ve en yaygın olarak da İsviçre'den Liechtenstein'a kadar bir sürü Avrupa ülkesine aitti. Toplamı 100 milyonu buluyordu.</p>

  <p>Bu çok büyük bir paraydı.</p>

  <p>Ama bilgisayar yazılımı milyarderine göre sadece paraydı. Kendi arzularını tatmin etmek için yaşıyordu o. Kendisini ilgilendiren şey Altın Buda'nın sanatı değildi, ikonu bir bulut gibi saran tarih de değildi; bir zamanlar çalınmış ve şimdi tekrar çalınmış olması gerçeğiydi. Onu uyaran şey suçtu, dünyadaki nadir ve paha biçilmez sanat eserine sahip olduğunu bilmenin getirdiği ego şiş-mesiydi. Gerçeği söylemek gerekirse Avrupa'daki her müzeyle rekabet edebilecek sanat eseri koleksiyonuna sahipti. Monet, Manet, Daumier, Delacroix. Da Vinci taslakları, Donatello bronzları. Resimli müsveddeler, saray mücevherleri, çalınmış tarihsel belgeler.</p>

  <p>Kaliforniya'daki depolar antik otomobiller, tarihsel motosikletler ve ilk dönemlere ait uçaklarla doluydu. Çalınmış İç Savaş eserleri, St. Petersburg'daki bir müzeden çalınan Romanov ikonla-rı, komünizmin çöküşünden sonra Romanya'daki bir müzeden çalman bilim adamı Nikola Tesla'nın yazıları, gizli başkanlık mektupları, hatta Beyaz Saray'ın bir tuvaleti.</p>

  <p>İlk bilgisayar, ilk kişisel bilgisayar, ilk kitle-üretimli tüketici bilgisayarı.</p>

  <p>Bu sonuncular nostaljik amaçlıydı, çünkü onun serveti bilgisayarlardan geliyordu. Şirketinin sattığı ilk programın hard copy'si bile duruyordu onda; kendisini yalnızca yardım eden bir hevesli sanan ve hiçbir şeyden kuşkulanmayan bir programcıdan çaldığı programdı bu. Bu onun ilk ve en büyük hırsızlığı olmuştu ve diğerleri için ortamı hazırlamıştı.</p>

  <p>Bonolara tekrar bakıp uydu telefona uzandı.</p>

  <p>Eddie Seng bir çift zeytin yeşili Zodiac botun, Oregon'un ortasından çıkan servis asansörüyle alt güverteden yükselişini seyretti. Asansör durur durmaz Sam Pryor ilk botun kaldırma halkasına bir kablo takarak önce kenara sonra da suya doğru savurdu. Su seviyesindeki Murphy botun borinasını alarak iskeleye bağladı. Pryor ikinci botun kancasını takarken Murphy bota binerek yakıtı ve dört darbeli dıştan takmalı motorun yağını kontrol etti. Yağ yeni ve doluydu, tanklar da ağzına kadar doluydu. Murphy anahtarı çevirerek kontrol panelindeki ışıklan seyretti; her şeyin yolunda olduğundan emin olduktan sonra anahtarı çevirdi, motor çalıştı ve neredeyse sessiz bir şekilde rölantide çalışmaya başladı.</p>

  <p>İkinci bot suya değer değmez Kasım Murphy'nin yaptıklarını tekrarladı. İki bot gecenin sessizliğinde rölantide çalışmaya devam etti. Seng Murphy'nin botuna tırmanıp Oregon'un içindeyken yüklenen mrlzemeleri kontrol etti. Her şeyin yolunda olduğunu görünce alçak sesle Huxley'le konuştu.</p>

  <p>"Her şey tamam mı?"</p>

  <p>Huxley listesine baktı, son maddeyi buldu. "Tamamız."</p>

  <p>Seng botların arasındaki boşluktan uzanarak Kasım'a bir CD verdi. "Bunlar GPS koordinatları; bu botta da aynısını kullanıyoruz. Birbirimizden uzaklığımız üç metre olsun, böylece radar kalkanı ikimizi de korur."</p>

  <p>Kasım başıyla onayladı. "Anlaşıldı, Eddie."</p>

  <p>"Tamam, Mark," dedi Seng, halatı atarken olabildiğince sessiz bir şekilde. "Bizi götürebilirsin."</p>

  <p>Murphy kontrol lövyesini indirdi, bot geriye doğru ilerledi. Birkaç dakika sonra iki bot neredeyse otuz deniz mili hızla suları yarmaya başladı. Hiçbir çabayla tespit edilmeleri mümkün değildi. Onları izleyebilecek bütün radarlara karşı önlem alınmıştı; motorların sesini duymaya çalışacak olanlar da fırtına yüzünden bir şey duyamayacaktı. Yardım geliyordu.</p>

  <p>Sabahın ikisinde tüneldeki üçlünün ilk ışıkları görmesine üç ya da dört saat kalmıştı.</p>

  <p>Bu göründüğü kadar büyük bir sorun değildi. Şu anda en büyük tehdit boğulmaktı. Hornsby ileride büyük bir borunun içindeki ana kanalizasyona bakıyordu. Dallanan boralardan sızıntı şeklinde başlayan akıntı öfkeli bir sele neden olmuştu. İlerideki boru öyle büyük bir güçle çağlıyordu ki fışkıran su kırık bir yangın musluğundan çıkıyor gibi görünüyordu. -¦</p>

  <p>"Bu noktadan itibaren kanalizasyonun dibini suya terk etmiş bulunuyoruz," dedi Meadovvs.</p>

  <p>Su şimdiden dizlerine geliyordu, adamlar ilerledikçe su yükselmeye devam ediyordu. Artık bir çıkmazdaydılar. Bulundukları yerden itibaren su yürünmeyecek kadar derindi. "Sallan şişireSim," dedi Jones yorgun bir sesle.</p>

  <p>Hornsby sırt çantalarından birini açıp bir çift katlanır sal çıkardı. Çantanın içindeki yüksek basınç hava malzemesini çıkarıp sala bağladı ve düğmesini açtı. Salın katı açıldı ve hemen sertleşti. İki dakika sonra Hornsby pompayı kapattı.</p>

  <p>"Buda'yı bir sala koyalım," dedi Hornsby. "Üçümüz de diğerine binelim."</p>

  <p>"Ağırlık sorunu yüzünden mi?" diye sordu Jones.</p>

  <p>"Her bir sal en fazla üç yüz yirmi kilo taşıyabilir," dedi Hornsby. "Hiçbirimizin ağırlığı kırk beş kilodan az olmadığı için kendi başına yolculuk yapmak zorunda."</p>

  <p>Meadows ikinci salı çıkardı. Açıp pompayı bağladı. Sal havayla dolarken konuştu. "Ne düşünüyorsunuz?" diye sordu arkadaşlarına. "Buda önde mi gitsin, arkada mı?"</p>

  <p>Hornsby bir an için düşündü. "Eğer geride kalırsa ağırlığı bizi zorlayabilir."</p>

  <p>"Ama eğer önden giderse başımız derde girerse ipi bırakabiliriz," dedi Jones.</p>

  <p>Meadovvs ileride hızla akan boruya baktı. "Dümende fazla zorlanmayacağız," dedi yükselen suyu işaret ederek. "Bence akıntıyla gideceğiz."</p>

  <p>"O zaman o önden gitsin," dedi Hornsby, sala bindirmek için Buda'nın bir ucunu tutarken. "Ve biz de ona eşlik edelim."</p>

  <p>"Mantıklı," dedi Jones.</p>

  <h1 id="sigil_toc_id_19" style="text-align: center;">Kısım 24</h1>

  <p>"Talbot?" dedi Spenser. "Sen de bu işin bir parçası mısın?"</p>

  <p>Hanley Spenser'ın yanına gidip kendisini inceleyen sanat eseri satıcısının yanında durdu. En azından görsel testleri geçiyor gibiydi. Spenser yanıt vermesini bekliyordu.</p>

  <p>"Win... ston Spen... ser, seni koca..." dedi Hanley kurbağayı andıran bir sesle.</p>

  <p>Eski bir okuldaki ucuz hoparlör sisteminden geliyormuş gibiydi sesi. Hanley ses kutusundan küçük bir alet çıkarıp normal sesiyle konuştu. "Kevin," dedi. "Gel de şuna bak, doğru bağladığımı sanıyordum."</p>

  <p>Nixon gelip aleti ters çevirdi. Gömleğinin cebinden bir kalem çıkarıp küçük düğmeyi iki kademe oynattı. "Telefon görüşmelerinde kullanılan gecikmeyi açmışsın, patron," dedi Nixon. "Şimdi dene."</p>

  <p>"Merhaba, Winston," dedi Hanley. "Uzun zamandır görüşmedik."</p>

  <p>Spenser adama bakıp başını iki yana salladı. Aletin çalışmadığını görmese iyi olabilirdi; başına gelen her şey kafasına hücum ediyordu. Bu insanlar şimdi de bir tür robot yaratmışlardı. Başka neler yapacaklarını kim bilebilirdi?</p>

  <p>"Bay Talbot," demeyi başardı Spenser.</p>

  <p>"Tamir etmeyi basardın galiba, Kevin," dedi Hanley.</p>

  <p>Spenser sessizce duruyordu.</p>

  <p>"Tamam millet, dinleyin," dedi Cabrillo. "Vakit geldi sayılır."</p>

  <p>Dedektif Ling Po erimiş metal yığınına baktı. Geçit arabasının destek kirişleri şiddetli yangın yüzünden eğilip bükülmüş, korkunç bir görüntü almış ve bir ahtapotun kararmış kolları gibi motosikletlerin üstüne sarılmıştı. Bir köpek eğitmeni enkazı dürtüyordu.</p>

  <p>"Efendim," dedi eğitmen. "Köpek insan kalıntısı olduğuna dair bir işaret vermiyor."</p>

  <p>"Bu burada insan kalıntısı olmadığı anlamına mı geliyor?" diye sordu Po.</p>

  <p>"Gehellikle, bir cesedi küle dönüştürmek için gerçekten çok sıcak bir yangın gerekir. Onun dışında her şeyin kokusunu alır."</p>

  <p>Po enkaza baktı. Yoldaki asfaltı eritmişti. Altında ne olduğunu kesin olarak söylemek olanaksızdı.</p>

  <p>"Ucuna bir zincir bağlayın," dedi Po. "Ve kamyonlardan biriyle çekin. Altında ne olduğunu görmek istiyorum."</p>

  <p>Bir itfaiyeci aracındaki depo bölmesinden bir zincir almak için koştu. Birkaç dakika sonra zincirin bir ucu enkaza, diğeri kamyonun tamponuna bağlanmıştı. İtfaiyeci yavaş yavaş kamyonu yürüttü, enkaz asfaltla mücadele etmeye başladı. Birkaç metre daha çektikten sonra itfaiyeci aracını durdurdu.</p>

  <p>"Bu kadarı yeterli mi?" diye bağırdı camından Po'ya.</p>

  <p>"Mükemmel," dedi Po, mazgal deliğine bakarak.</p>

  <p>Eğilerek kapağı kaldırmaya çalıştı, ama bir işe yaramadı. Bir başka itfaiyeci araçtan bir alet alıp kapağın üstündeki küçük deliğe sokup kanırtarak açmaya çalıştı. Kapağı birkaç santim öteye itti. Po cebinden küçük bir fener çıkarıp deliği aydınlattı.</p>

  <p>"Bingo," dedi.</p>

  <p>Cep telefonuna uzanıp merkezin numarasını tuşladı.</p>

  <p>"Efendim," dedi. "A-Ma Tapınağı'ndan çalınan Buda'nın nereye gittiğini biliyorum galiba."</p>

  <p>Macau'da yağmur sularının körfeze açıldığı on altı yer vardı. Seng ve ekibi önemli olan tek çıkışa gidiyorlardı. Zodiac'ları ızgara boyunca bazı kayalara bağladıktan sonra Seng gidip metal kalkanı inceledi. Kare biçimindeki perde tüp şeklinde bir kütükten yapılmıştı. Yer yer beşe beş ölçülerinde, yer yerse çöplerin geçebileceği genişlikte açıklıklar vardı. Bir dizi iri cıvatayla kanalizasyona iliştirilmiş köşeli beton bir taşa bağlıydı. Seng Zodiac'a geri dönüp alet kutusunu aldı. Uygun büyüklükte bir priz bularak aküyle çalışan tornavidanın fişini taktı, sonra ızgaraya gidip cıvataları sökmeye başladı. Cıvataların hepsi çıktıktan sonra Seng, Huxley, Murphy ve Kasım ızgaranın dört kenarına asılıp yerinden çıkardı. Su hızla dışarı akıyordu ve uzak köşedeki Murphy ve Kasım ızgarayı kayaların üstüne çekmede zorluk çekiyordu. Izgara kenara çekildikten sonra herkes açıklığa baktı.</p>

  <p>"Burası bir nehir oluyor," dedi Huxley sonunda.</p>

  <p>Seng suya parlak sarı bir şerit sokup hareketin süresini ölçtü. Saatinin ikinci koluna dikkatle baktı. Plastik İç Liman'da elli metre kadar gidince hızını hesapladı.</p>

  <p>"Su saatte on mil hızla akıyor," dedi. "Ama bunun artacağını biliyorsunuz."</p>

  <p>"Zodiac'lar için çok basit bir iş," dedi Murphy.</p>

  <p>Seng başıyla onayladı.</p>

  <p>"Başüstü boşluğunu kaybetmediğimiz takdirde bir saat içinde bizim oğlanları alıp Oregon'a dönmüş olabiliriz," dedi Kasım.</p>

  <p>Seng, Zodiac'a geri döndü. "Tamam, siz ikiniz," dedi Seng. "İçeri girip ekibi toplayın. Julia ve ben planladığımız gibi güvenliği sağlayacağız."</p>

  <p>"Az sonra geri döneriz," dedi Kasım dümene geçerken.</p>

  <p>Keşke o kadar basit olsaydı.</p>

  <h1 id="sigil_toc_id_20" style="text-align: center;">Kısım 25</h1>

  <p>Cabrillo keçeli bir kalem alıp tezgâhlardan birinin üstüne konan tahtaya çizmeye başladı.</p>

  <p>"Yine kontrol ettim, 737 burada park ediyor," dedi Cabrillo, tahtaya bir X çizerek. "Oradan kıpırdamayacaklardır. Adams Spenser'ı SUV'la rampaya götürüp orada park edecek."</p>

  <p>Adams onaylayarak başını salladı.</p>

  <p>"Durunca aşağı inip portatif tenteyi kamyonetin arkasına aç," dedi Cabrillo. "O zaman sandığı açıp Buda'yı gösterebilirsin."</p>

  <p>"Ya alıcı Buda'yı uçağa taşımamızı isterse?" diye sordu Spenser.</p>

  <p>"Ona hayır, de," dedi Cabrillo. "İncelemeyi yerde yapıp malı Macau topraklarında almalı."</p>

  <p>Spenser başıyla onayladı, ama ikna olmuş görünmüyordu.</p>

  <p>"Max," diye devam etti Cabrillo. "Birkaç dakika içinde buradan ayrılıp ön terminale dolaşacaksın. Orada bineceğin bir taksi seni 737'ye götürecek."</p>

  <p>"Anlaşıldı," dedi Hanley.</p>

  <p>Cabrillo durup ekibe baktı. "İş iyi ve kolay olmalı," dedi sessizce. "Hanley gerçekliğini doğrulayacak ve ödeme yapılacak. Milyarder ondan sonra Buda'yı uçağına alabilir. Sorusu olan?"</p>

  <p>Kimse konuşmadı.</p>

  <p>"Tamam o zaman," dedi Cabrillo. "İyi şanslar, Max."</p>

  <p>Hanley başıyla onaylayıp hangarın arka kapısına doğru yürüdü.</p>

  <p>"George," dedi Cabrillo. "Sen ve Spenser SUV'a binebilirsiniz. Kontağı kurup giriş konuşması yapması için Hanley'ye birkaç dakika vereceğiz, ondan sonra yaklaşmamız gerekiyor."</p>

  <p>Adams başıyla onaylayıp Spenser'a Chevrolet'nin yolcu koltuğuna binmesini işaret etti.</p>

  <p>Bilgisayar yazılımı milyarderi hindistancevizi sütlü çay ve iki ucu kesik ince bir puro içiyordu. Olayın ilginçliği onu etkisi altına almıştı ve birkaç dakika önce siyah giysiler giymek üzere 737'nin arka bölmesine geçmişti. Bilgisayar yazılımı endüstrisindeki, beceri ve yetenekten çok şans ve zamanlama durumu olan başarısı egosunun tehlikeli boyutlarda şişmesine neden olmuştu. Kendi aldatmacasına kendisi de inanır olmuştu. Şu anda uyuşturucu ve seksin etkisi hafifleyip nikotin ve kafein artarken bir gizli ajan olduğunu düşünmeye başlamıştı. Soygun, rüşvet ve malla birlikte firar etmek. Hikâyeyi arkadaşlarına anlatırken alacağı keyfi şimdiden hayal edebiliyordu.</p>

  <p>Hanley Macau taksisine gidip arka koltuğa bindi. Taksi ana terminalin etrafından dolaşıp 737'ye döndü. Rampaya vardıktan sonra şoföre yavaşlayıp kornaya basmasını söyledi.</p>

  <p>Milyarder sesi duyup jetin camından dışarı baktı. Talbot'un taksinin arka koltuğunda olduğunu görünce ön tarafa, açık kabin kapısına doğru gitti, rampanın başında durdu. Hanley taksinin arkasından indi. Milyarder ona rampayı çıkmasını işaret etti.</p>

  <p>Hanley merdivenlerden çıkmaya başladı.</p>

  <p>Juan Cabrillo tam o sırada portatif telsizi alıp Konuş düğmesine bastı.</p>

  <p>"Sineklik," dedi. "Dayanabiliyor musun?"</p>

  <p>Larry King hangarın havalandırma sisteminin ağzına tünemişti. Yağmur ara sıra bacanın içine savruluyordu, ama en azından başının üstünde bir şey vardı. "Partiden sonra Oregon'a uğradım," dedi King. "Ve bir termos domates çorbası, gece dürbünü için su geçirmez örtü ve içi boş uranyum küreleri aldım. Rahatım yerinde."</p>

  <p>Cabrillo King'in profesyonelliğini her zaman takdir etmişti. Şirket onu paraşütüyle birkaç kutu yiyecek ve tüfeğiyle çorak bir araziye indirirdi ve o birkaç saat içinde kendine bir yuva bulup nişan alırdı. Sonra da kendi hizmetine ihtiyaç duyulsun duyulmasın öylece bekler, hiç yakınmazdı. Cabrillo çalışanların kişisel kayıtlarına ulaşabildiği için King'in Sedona, Arizona'da bir piyano barı olduğunu da biliyordu. CabriUo'nun o bölgeden giderken King'i çalışırken yakalaması çok garipti, nişancı yalnızca smokin giymekle kalmıyor, hoş, melodik bir sesle aşk şarkıları ve baladları söylüyordu. "Resepsiyon nasıl Larry?" diye sordu Cabrillo. "Cama vuran yağmur damlaları mikrofonu biraz etkiledi, ama söylenenlerin bazılarını anlayabiliyorum."</p>

  <p>"Büyük bir şey olursa araman gerektiğini biliyorsun." "Evet, efendim," dedi King, gece dürbünüyle bakıp kulağında-ki mikrofona dokunurken. "Hanley az önce adamı selamladı."</p>

  <p>Monica Crabtree hangarın uzak ucunda aralık kapıdan dışarı bakıyordu. "Bay Hanley az önce içeri girdi," dedi bulunduğu yerden.</p>

  <p>King, milyarderin, "İçeri gel de yağmurdan kurtul, Michael," dediğini duydu.</p>

  <p>Hanley milyarderi takip ederken koridorda Gunderson'ı geçti. Bir damlayı temizlemek istercesine sol elinin orta parmağını kaşına götürdü. Gunderson yanıt olarak çenesini sıvazladı.</p>

  <p>"Otur," dedi milyarder 737'nin ön bölümündeki kompartımanda bulunan konferans masasına geldiklerinde. Hanley oturup adama baktı.</p>

  <p>"Telefonda neler olduğunu anlatamazdım," dedi milyarder. "Ama açık artırmada teklif verdiğin Buda yeniden satışta." "Ne çabuk," dedi Hanley.</p>

  <p>Milyarder başıyla onayladı, ama başka bir şey söylemedi. "Sesin boğuk geliyor. Bir şey içer misin?"</p>

  <p>"Yağmur ve bindiğim uçaklardaki hava," dedi Hanley. "Galiba hastalanıyorum."</p>

  <p>Milyarder bir düğmeye bastı ve Gunderson geldi. "Bay Talbot'a çay, limonlu ve ballı çay getirir misin?"</p>

  <p>"Ya sizin için efendim?"</p>

  <p>"Bir kadeh ılık Uzo, lütfen."</p>

  <p>"Hemen, efendim," dedi Gunderson.</p>

  <p>Hangarın çatısmdaki King bu konuşmayı duydu. "İçki ısmarlıyorlar, efendim."</p>

  <p>"Kapıyı aç, Monica," diye emretti Cabrillo.</p>

  <p>Crabtree bir düğmeye basıp hangarın kapısını SUV'urı çıkacağı kadar araladı.</p>

  <p>"Gitme zamanı beyler," diye bağırdı Cabrillo Adams ve Spen-ser'a.</p>

  <p>Adams Chevrolet'yi vitese takıp yavaşça kapıya doğru sürdü. Sonra hangardan şiddetli yağmura çıktı.</p>

  <p>Gunderson içkilerle geri döndüğünde milyarderi sessizce Han-ley'ye bakarken buldu. "Pilot bir kamyonun yaklaştığını size söylememi istedi, efendim," dedi Gunderson.</p>

  <p>Milyarder cama doğru döndü. Beyaz bir Chevrolet SUV rampaya yaklaştı, tanımadığı bir adam sürücü koltuğundan inip arkaya gitti. Arkadan katlanabilir, portatif, alüminyum bacaklı bir tente çıkarıp açtı. Milyarder yolcu koltuğundan inen Spenser'ı gördü.</p>

  <p>"Gel," dedi milyarder Hanley'ye. "Ganimetimiz geldi."</p>

  <p>Hanley ve milyarder rampaya doğru yürürken Adams içinde Buda'nın bulunduğu sandığı çekip kapağını açtı. Sonra şoför koltuğuna geri dönüp yağmurdan kurtulmak için içeri girdi.</p>

  <p>Milyarder merdivenlerin başında belirince tentenin altındaki Spenser aşağıya inmesini işaret etti. İki adam rampadan aşağı inmeye başladılar.</p>

  <p>"Bu işi yağmursuz bir yerde yapalım," dedi milyarder asfalta inince. "Uçağımda."</p>

  <p>Spenser başını olumsuz anlamda iki yana salladı. "Ben sizi tanımıyorum, siz de beni," dedi. "Bu yüzden ben paramı alana kadar Altın Buda yerde kalacak."</p>

  <p>Milyarder Hanley'ye döndü. "Kazanan teklifi veren bu aracı mıydı?"</p>

  <p>"Evet," dedi Hanley.</p>

  <p>"Sen Mike Talbot'sun," dedi Spenser.</p>

  <p>"Michael," diye düzeltti Hanley.</p>

  <p>"Anlaştığımız gibi nakit getirdiniz mi?" diye sordu Spenser.</p>

  <p>"Hamiline bono," diye yanıtladı milyarder. "Eğer her şey onaylanırsa."</p>

  <p>Rüzgâr maskesine yağmur taneciklerini çarparken Hanley sessizce duruyordu.</p>

  <p>"Kontrol et," dedi milyarder Hanley'ye.</p>

  <p>Hanley gidip Buda'yı ayrıntılarıyla kontrol etti, sonra eğilip ayağından küçük bir numune tıraş etti. "Öteki numuneyi getirdin mi?" diye sordu milyardere. O da cebine uzanıp bir zarf çıkardı.</p>

  <p>Hanley cebinden bir mercek çıkarıp birkaç dakika boyunca numuneleri inceliyormuş gibi yaptı. "Birbirlerine uyuyorlar," dedi sonunda.</p>

  <p>"Parayı getireyim," dedi milyarder.</p>

  <p>Tam o sırada Chuck Gunderson yardımcı pilotun ağzını bantla kapatıyordu. Bileklerini plastik bantlarla bağlayıp pilotla yardımcıyı kokpitin döşemesine yatırdı.</p>

  <p>"Hedef merdivenlerden çıkıyor," dedi King telsizle Cabril-lo'ya.</p>

  <p>"Telefon aç," dedi Cabrillo Nixon'a.</p>

  <p>737'de Gunderson esmer uçuş görevlisine döndü. "Bana bir iyilik yap," dedi. "Kapıyı kapat."</p>

  <p>Milyarder merdivenleri çıkarken Adams, Spenser ve Talbot'un su birikintilerinden hızla geçerek hangarın arkasına koştuklarını duymadı. Aklı Altın Buda'da ve ona sahip olmanın anahtarını taşıyan para çantasını bir an önce ele geçirmeliydi. Merdivenlerin yarı-sındayken jetinin kapısı kapanmaya başladı. Merdivenlerin tepesine vardığı sırada kapı yerine oturmuştu. Milyarder avazı çıktığı kadar bağırarak kapıyı yumruklamaya başladı.</p>

  <p>Kentin diğer ucunda Po kanalizasyon deliğine girmek üzereyken telefonu çaldı.</p>

  <p>"İşler bizim için fazla sıcak hale geldi," dedi tanımadığı bir ses Po'ya. "Sen kazandın dedektif. Macau Havaalanı'nın pistinde beyaz bir Chevrolet var. Partiden çalınan Buda onun içinde. Hoşça kal."</p>

  <p>Hat birden kesildi. Po bir an için şaşkınlıkla baktı telefona sonra hemen Sung Rhee'yi aradı.</p>

  <p>"Hırsızlardan bir telefon aldım," dedi çabuk çabuk. "Buda'nm Macau Havaalanı pistindeki beyaz Chevrolet'de olduğunu iddia ediyorlar."</p>

  <p>Hanley, Spenser ve Adams hangarın arka tarafına motoru çalışır durumda bekleyen limuzine koştular. Monica Crabtree direksiyondaydı. Üçlü güvenle arka koltuğa biner binmez vitesi takıp hızla kapıya doğru ilerledi.</p>

  <p>"Tamam, Kevin," dedi Cabrillo.</p>

  <p>Nixon birkaç saat önce yerleştirdiği uzaktan kumanda aletini kullanarak rampayı uçaktan uzaklaştırmaya başladı. Rampa gerilemeye başlar başlamaz milyarder kandırıldığını anladı; rampanın tepesinde geriye dönerek aşağıya baktı. Kamyon oradaydı, ama görünürde kimse yoktu.</p>

  <p>Larry King gece dürbünüyle 737'yi seyrediyordu. Bir dakikadan kısa bir süre sonra Gunderson'un pilot koltuğuna oturup hazır işareti verdiğini gördü. King tüfeğinin lazer ışığını 737'nin camına doğrulttu ve bu işaret üzerine Gunderson jetin motorlarını çalıştırdı. Rampa gittikçe daha hızlı geriliyordu. Nixon rampayı bir kenara çekti. Jetten güvenli bir mesafeye ulaştıktan sonra aleti boşa aldı ve rampa sarsılarak durdu. Kumandayı bir kenara atarak Cab-rillo'yla birlikte hangarı son kez gözleriyle taradı. O ve Crabtree, Spenser'm yaklaşımından önceki yarım saat içinde her şeyi limuzi-nin bagajına yerleştirmişlerdi. Nixon ve Cabrillo'nun yapması gereken tek şey havaalanından ayrılmaktı.</p>

  <p>Rampa 737'den güvenli bir mesafeye ulaşınca King tekrar lazerle işaret verdi ve Gunderson gaz kolunu yavaşça itti.</p>

  <p>King telsizle haber verdiği sırada Cabrillo ve Nixon hızla arka kapıya doğru gidiyordu.</p>

  <p>"Chuck ilerlemeye başladı," dedi King.</p>

  <p>Rampa sonunda milyarderin aşağıya atlayabileceği kadar yavaşlamıştı. Pistte jetine doğru koşmaya başladı. Birkaç saniye sonra durumun umutsuz olduğunu anladı, bu yüzden Chevrolet'ye doğru koşmaya başladı. Araca binince şaşırarak Buda'nın hâlâ yerinde olduğunu gördü. Alüminyum tenteyi iterek arka kapıyı sertçe kapadı, sürücü koltuğuna geçti. Bir hata daha, anahtar kontaktaydı. 100 milyonluk bonoları kayıptı ama Buda'nın değeri bunun iki katıydı. Şimdiki planı, Buda'yla birlikte kaçıp jeti kimin çaldığı konusuyla ilgili sonra endişelenmekti. Kamyonu çalıştırıp vitesi taktı.</p>

  <p>737'de esmer uçuş görevlisi kokpitin kapısını koruyordu. Bunu yapmasını ona kimse söylememişti, ama akıllıca olacağını düşünüyordu. Arkadaki seksi kadınlardan biri öne gelip kokpitin kapısını açmak istedi.</p>

  <p>"Arkaya git," dedi esmer. "Pilotla konuşmam gerekiyor," dedi sarışın. Tekrar kapıyı denedi, ama esmer yerini bulmayan bir yumruk savurdu. Sarışın bu yumruğu savuşturup esmerin karnına darbe indirdi.</p>

  <p>"Chucky," diye bağırdı sarışın, motorların sesini bastırmaya çalışarak. "Bu kaltağa bana burda ihtiyacın olduğunu söyler misin?"</p>

  <p>Esmer iki büklüm olmuş nefes almaya çalışırken kokpitin kapısı açıldı. Esmer açık kapıdan 737'nin kalkış için pistte hızla ilerlediğini gördü. İriyarı sarışın adam pilot koltuğunda oturuyordu. Dönüp gülümsedi.</p>

  <p>"Tamam, tatlım," dedi hızla. "O benim yardımcı pilotum." Macau taksisi hangarın arka tarafında bekliyor, mırlayan motorları yağmurlu havaya duman bulutları üflüyordu. Cabrillo ve Nixon arkaya binerken King tekrar aradı. "Tamam, patron," dedi rahat bir şekilde. "Adamımız kamyona gitti."</p>

  <p>"Yuvadan çık," dedi Cabrillo. "Önde buluşuruz." King havalandırma deliğinden çıkmaya çalışırken Chevrolet hangarlardan ana terminale giden pistte hızla ilerliyordu. Bordo renkli 737'de Gunderson fırtına görüş aletini tarayıp kontrol kulesine yanıt verdi. Sonra bir düğmeye basıp hoparlörü açtı. "Bayanlar, lütfen oturun bir saniye içinde havalanacağız. Havalandıktan sonra da biriniz kahve ve sandviç getirirse kahramanımız olacak."</p>

  <p>Sonra yanında oturan sarışına döndü. "Hi, Judy, uzun zamandır görüşemedik."</p>

  <p>Macau'yla havaalanının bulunduğu ada arasındaki köprüde sirenleri çalarak gelen on iki polis arabası ana terminalin önünde bir barikat oluşturuyordu.</p>

  <p>"İşte gidiyorlar," dedi Crabtree karşı yönde giderken.</p>

  <p>Dikiz aynasından bakarak birkaç araba köprüden çıktıktan sonra polisin trafiği iki yönlü olarak kapadığını gördü. "Tam zamanında," dedi Adams.</p>

  <p>Şoför taksiyi binanın ön tarafına dolaştırdı. Sonra King'in yağmur borusundan inip ön koltuğa oturmasını bekledi. Ardından dönüp Cabrillo'ya baktı.</p>

  <p>"Bizi havaalanının güney ucuna, Coloane'ın karşısına götür," dedi Cabrillo. "Bir tekne bizi bekliyor."</p>

  <p>737'de son izinler de alınırken Chevrolet SUV ana terminalin önüne çıktı. Milyarder uzakta polis arabalarının barikat kurduğunu görebiliyordu. Başını çevirip bakınca bordo renkli 737'sinin kanatlarındaki ve gövdesindeki ışıkların yanıp söndüğünü ve jetin havalanıp körfeze doğru yöneldiğini gördü.</p>

  <p>"Varış yeri?" diye sordu Judy.</p>

  <p>"Singapur," diye yanıtladı Gunderson. "Şimdi söyle bakalım. Sen ve Tracy için durum nasıldı?"</p>

  <p>"Ekip için birkaç kere yaptık, sonra yoruldu," dedi Judy.</p>

  <h1 id="sigil_toc_id_21" style="text-align: center;">Kısım 26</h1>

  <p>Gunderson 737'yle Güney Çin Denizi üzerinde geniş bir kavis çizip güneye yönelirken fırtına Macau'da büyük bir şiddetle etkisini göstermeye başladı. Kanalizasyonun içindeki su daha hızlı yükseliyordu artık. Altın Buda'yı ve üç adamı taşıyan kurtuluş veya mahvoluşa doğru hızla yol alıyordu.</p>

  <p>Her dönemece varışlarında adamlardan biri saldan inip Altın Buda'yı taşıyan salı yavaşlatmak için gerideki ipe asılıyordu. Sonra salın yan tarafını uygun kanala doğru itiyor ve gerisini akıntının halletmesini bekliyordu. Başlarının üstündeki rasgele yerleştirilmiş borular artık iyice doluydu ve sallar ne zaman fışkıran suların altından geçseler suyun bir kısmı salların dibine kadar iniyordu. Adamlar şapkalarıyla suyu boşaltmaya çalışsalar da geçen her mille birlikte bu çaba daha da zor hale geliyordu.</p>

  <p>Hornsby kopyalara dikkatle baktı. "Yolun yarısını geride bıraktık," dedi. "Ama aynı hızda ilerlersek ve su bu hızda yükselmeye devam ederse biz İç Liman'daki çıkışa varana dek su neredeyse borunun üstüne kadar gelecek."</p>

  <p>"Oregon şimdiye kadar yardım göndermiştir," dedi Jones. "Ve kopyalar onlarda da var."</p>

  <p>Meadows konuşmadan önce alnındaki damlaları sildi. "Bu bizim karşı karşıya olduğumuz sorunu değiştirmiyor. Yalnızca daha fazla insanı tehlikeye atmış oluyor."</p>

  <p>Hornsby beline kadar suyun içine girmiş kalçasıyla Buda'nm bulunduğu salı itiyordu. Sal diğer akıntıya girip ilerlemeye başlarken o gerideki sala bindi. "Ayrıca bir de şu var," dedi. "Hız böyle devam ederse İç Liman'a vardığımızda -eğer varırsak- bu ilk ışıklarda olacak ve yakalanma riskimiz artacak."</p>

  <p>Hornsby başını çevirip baktı. Jones'un, kaskının yaydığı loş ışıkta sırıttığını gördü.</p>

  <p>"Biz şirketiz," dedi Jones sessizce. "Her zaman bir adım önde-yizdir."</p>

  <p>Sallar şiddetli akıntıda kendi sorunlarıyla uğraşan kurtarma gücüyle olan randevularına daha hızlı giderken üçlü başlarını evet anlamında sallıyorlardı.</p>

  <p>Mark Murphy'nin kullandığı dıştan takma motorlu Zodiac suları yararak ilerliyordu. Birkaç metrede bir akıntı daha da şiddetleniyordu, fakat güçlü motor pjuvaya karşı koyan kuvvetli akıntıya rağmen botu itmeyi başarıyordu. Şişme botun ortasındaki Hali Kasım, ihtiyaçları olan açıklıktan birkaç santim daha kazanmak için kanvas güneşliği ve elektronik alıcıları destekleyen boru biçiminde metal üst parçanın vidalarını söküyordu. İşini bitirince son boruları da Zodiac'ın içine koyup Murphy'ye döndü.</p>

  <p>"Maksimum başüstü açıklığına ulaştık," dedi. "Şimdi gaza bas. Diğer ekiple bir yerde buluşup onları kısa sürede buradan dışarıya çekemezsek hepimiz yüzmek zorunda kalacağız."</p>

  <p>Murphy hızı artırıp virajı döndü. Işık olarak el lambalarını, seyir için de dizlerinin arasında tuttuğu portatif GPS birimini kullanıyordu. "Havalı kornayı bul," dedi Murphy Kasım'a. "Yakında ihtiyacımız olacağını hissediyorum."</p>

  <p>Yağmur doğudan batıya doğru tabakalar halinde yağarken Rick Barrett Scarab'ı Macau Havaalanı'nı oluşturan el yapımı arazi parçasının en güney ucuna doğru sürdü. Barrett dikkat çekmesini gerektiren parlak sarı bir yağmurluk giymişti, ama gecenin karanlığında, şiddetli yağmur altında o ve Scarab neredeyse görünmezdi. Kulaklığındaki sesleri dinliyordu, ama yalnızca parazit duyuluyordu.</p>

  <p>Sahil boyunu gece dürbünüyle tararken en kötüsünden korkmaya başladı.</p>

  <p>"Ne demek istiyorsun?" diye bağırdı Po öfkeyle.</p>

  <p>Macau Kamu İşleri Dairesi'nin şefi çok mutsuzdu. Derin bir uykudan uyandırılmış ve kanalizasyon kopyalarının bulunması için ofisine çağrılmıştı. Ama oraya vardığında kopyaları bulamamıştı.</p>

  <p>"Yok olmuşlar," dedi adam Po'ya. "Bilgisayardan silinmişler ve esas kopyalar da ofisten alınmış."</p>

  <p>"Emin misin?" diye sordu Po.</p>

  <p>"Bünü gece vardiyasına arıttırdım," dedi adam. "Geriye hiçbir şey kalmamış."</p>

  <p>"Yani kanalizasyonun körfezin neresine açıldığını tam olarak bilemeyeceğiz," dedi Po.</p>

  <p>"Haritalarımız yok," dedi adam. "Ama bunu bilmenin bir yolu var.</p>

  <p>"Eee?" dedi Po. "Neymiş o?"</p>

  <p>"Kanalizasyona biraz boya katın ve nereye gittiğine bakın."</p>

  <p>Po yanındaki devriyelerden birine döndü. "Bir nalbur bul," dedi hemen. "Ve bana bir düzine on beş litrelik boya al."</p>

  <p>Sonra delikten aşağıya baktı. Labirente girmenin bir anlamı yoktu; fareler suyla birlikte delikten fışkıracaktı ve o zaman Po bekliyor olacaktı. Bu düşünceyle gülümsedi, ama üç metre ötedeki bütün gece açık olan bir kafenin önünde dikilen adamı fark etmedi. Adam kulaklığını ayarlamak için kulağına dokundu, sonra dönüp restorana girdi.</p>

  <p>Milyarder Chevrolet'yi parka sürdü. Başka seçeneği yoktu. Önünde üç polis arabası yolu kapamıştı. Polisler ellerinde taban-calarıyla araçlarının başında dikiliyorlardı. Arkalarında daha fazla sayıda araba ve geçici komuta merkezi olarak kullanılan zırhlı personel taşıyıcı vardı. Sung Rhee zırhlı taşıyıcının içindeki tüfek boşluğundan dışarı bakıyordu. Mikrofona uzanıp hoparlöre konuştu.</p>

  <p>"Etrafın sarıldı," dedi. "Ellerini başının üstüne koyup yavaşça araçtan in." Sonra zırhlı aracı süren subaya döndü. "Spot ışığını üstüne çevir."</p>

  <p>Adam bir düğmeye bastı ve dört milyon mumluk spot ışığı geceyi gündüze çevirdi. Rhee aracın sürücü tarafındaki kapının yavaşça açıldığını gördü. Sonra tamamen siyahlar giymiş olan bir adam ıslak kaldırıma çıkıp kamyondan birkaç adım uzaklaştı.</p>

  <p>"Dur," diye emretti Rhee.</p>

  <p>Adam olduğu yerde durdu.</p>

  <p>"Ellerini havaya kaldır," diye emretti Rhee. "Eğer araçta senden başka kimse yoksa sol elini yavaşça salla."</p>

  <p>Adamın sol eli yavaşça ileri geri sallandı.</p>

  <p>"Işığa doğru altı adım at."</p>

  <p>Adam itaat etti.</p>

  <p>"Şimdi önce dizlerini yere koyarak yüzüstü uzan."</p>

  <p>Adam yavaşça yere çömelip boylu boyunca ıslak yere yattı.</p>

  <p>"İki subay gidip adamı yakalasın," dedi Rhee.</p>

  <p>Bir çift subay polis arabalarının arkasından çıkıp yavaşça adama doğru gitti. Biri onu korurken diğeri eğilip şüphelinin ellerini arkadan kelepçeledi. Sonra çekip ayağa kaldırdı.</p>

  <p>"Ben Amerikalıyım," dedi milyarder. "Ve büyükelçiyi görmek istiyorum."</p>

  <p>Rhee zırhlı aracın arka kapısının inmesini bekledi, sonra yağmura çıkıp Chevrolet'ye doğru gitti. Diğer koltukların boş olup olmadığını görmek için fenerle kontrol ettikten sonra, arkadaki depo bölümüne bakınca Altın Buda'yı gördü. Arka kapıyı açarak bir seksen boyundaki altın kütlesine baktı. Sonra cep telefonuna uzandı.</p>

  <p>Hanley'yi taşıyan limuzin Oregon'un önünde park ediyordu. "Dikkatlice temizleyip yok edin," dedi Crabtree'ye. "Sen benimle gel."</p>

  <p>Spenser Hanley'in peşinden borda iskelesinden geçti. Hanley geminin güvertesine geçince Spenser'a arkasından gelmesini işaret edip kontrol odasına yöneldi. Kapıyı açıp Eric Stone'a işaret etti.</p>

  <p>"Spenser'ı burada tutacak nöbetçiyi çağır."</p>

  <p>Stone mikrofona bir şeyler söyledi.</p>

  <p>"Başkan nerede?" diye sordu Hanley.</p>

  <p>Stone ekranda yanıp sönen bir noktayı işaret etti. Havaalanı adasının neredeyse sonundaydı bu nokta ve ikinci bir nokta da ondan birkaç metre ötedeydi. "İşte," dedi, Stone işaret ederek. "Diğeri de çıkarma işlemini yapan Barrett."</p>

  <p>Hanley ilk ışığın yavaşlamasını, ardından durmasını seyretti.</p>

  <p>"Barrett'a geldikleri işaretini ver."</p>

  <p>Spenser şaşkınlık içinde operasyonu seyrediyordu. Hanley'ye bir soru sormak üzereyken kontrol odasının kapısı açıldı ve Sam Pryor içeri girdi. "Bu adamı hapishaneye götür ve bağla."</p>

  <p>"Seviye?" diye sordu Pryor.</p>

  <p>"Minimum," dedi Hanley. "Ama sen de onunla kal, herhangi bir iletişim aygıtını kullanmayacak ve kimseyle konuşmayacak. Karnını doyurabilir, uyumasına, televizyon veya film için eğlence sistemini kullanmasına izin verebilirsiniz, ama bilgisayar yok."</p>

  <p>"Evet, efendim," dedi Pryor.</p>

  <p>Hanley Spenser'a döndü. "Sen pazarlığın kendine ait bölümünü yerine getirdin," dedi. "Şimdi aptalca bir şey deneme de biz de verdiğimiz sözü tutalım."</p>

  <p>Pryor Spenser'ı kolundan tutup kapıya yöneltti. "Ne zaman serbest kalacağım?" diye sordu Spenser.</p>

  <p>"Sana haber veririz," dedi Hanley. "Ama yakında."</p>

  <p>Pryor Spenser'ı koridora çıkardı. Kapı kapanmadan hemen önce geri dönüp bakınca Hanley'in yüzündeki lateks maskeyi sıyırdığım gördü.</p>

  <p>Barrett kulaklığında bir bip sesi duyunca dürbünüyle sahile baktı. Farların parıltısı gece dürbününün ekranında bir çift patlama gibi göründü, ardından beyaz noktalar solup karardı.</p>

  <p>Barrett Scarab'ın iskele ışıklarını yakıp söndürdü, sonra kıyıya biraz daha yanaştı.</p>

  <p>Tom Reyes direksiyondaki ve kontrol düğmelerindeki parmak izlerini silmeyi bitirip anahtarı çevirip kontağı kapattı. Oturduğu yerde dönüp Cabrillo ve Nixon'a baktı.</p>

  <p>"Artık temiziz, patron," dedi Reyes anahtarları cebine atarken.</p>

  <p>"Hadi gidip ıslanalım," dedi Cabrillo taksinin arka kapısını açarken.</p>

  <p>Nixon taksiden inip son dekor ve alet kutusunu aldı, Reyes ve Cabrillo'nun peşinden suya doğru gitti. Doğuya bakınca gökyüzünün ağarmaya başladığını gördü. Batıda rüzgâr hafiflemeye başlamıştı. Birkaç saat içinde sabah olacaktı ve fırtına Macau'nun üstünden gitmiş olacaktı, fakat şimdilik yağmur tabakası adaları taramaya devam ediyordu.</p>

  <p>Barrett kıyıya cesaret edebildiği kadar yaklaştı, sonra kayalardan kaçınmak için dümeni biraz kırdı. Cabrillo suya girip pruvayı yakaladı, kımıldamaması için olduğu yerde tuttu. Reyes Scarab'a binip Nixon'm kollarında tuttuğu kutuyu aldı. Kutuyu yere bırakıp Nkon'ın tırmanmasına yardım etti. Nixon da güverteye çıkınca Cabrillo Scarab'ı geriye doğru itip Reyes'ın eline uzandı. Tekne geriye doğru giderken Cabrillo içeri tırmandı. Barrett geri vitesi taktı.</p>

  <p>Yavaşça havaalanı adasının en güney ucundan uzaklaşmaya başladı.</p>

  <p>Barrett engellerden uzaklaştıktan sonra kontrol kolunu ileri iterek Oregon'a yöneldi.</p>

  <p>"Ne demek istiyorsun?" diye sordu Hanley.</p>

  <p>"Dedektif kovalarca boya istedi," dedi Michael Halpert sessizce. "Suyun akışını izlemek için kanalizasyona boya dökmeyi planlıyorlar."</p>

  <p>"Anlıyorum," dedi Hanley. "İyi iş çıkardın. Oregon'a. dönebilirsin artık."</p>

  <p>Stone radar ekranını izliyordu. Hanley'ye döndü. "Barrett suya doğru döndü. Birkaç dakika içinde bize ulaşır."</p>

  <p>Hanley ise fırtına radarını izliyordu.</p>

  <p>"Birkaç tayfa hazırda beklesin," diye emretti Hanley. "Sca-rab'ın hemen hangara girip gözden kaybolması gerekiyor."</p>

  <p>"Evet, efendim," dedi Stone mikrofona uzanırken.</p>

  <p>Sung Rhee, havaalanının gidiş terminalinin hemen dışındaki çıkıntının altına getirilen şüpheliye doğru yürüdü. Terminalin içinden yayılan parlak ışık altında adam biraz tanıdık geliyordu.</p>

  <p>"Ortaklarınızdan biri sizi ele verdi," dedi Rhee. "Telefon açıp yerinizi bildirdi."</p>

  <p>Adam Rhee'ye acıma ve kınamayla karışık bir bakışla baktı. "Neden bahsettiğiniz konusunda hiçbir fikrim yok."</p>

  <p>"Bize karşı çekingen davranmanız için bir neden yok," dedi Rhee. "Sizi suçüstü yakaladık."</p>

  <p>"Siz hiçbir şey yakalamadınız," dedi adam. "Ben bir sanat eseri satın alıyordum ve bir grup hırsız beni dolandırdı. Sizin taciz etmeniz gerekenler onlar, ben değilim."</p>

  <p>"Macau'ya ne zaman geldiniz?" diye sordu Rhee.</p>

  <p>"Birkaç saat önce," diye yanıtladı adam.</p>

  <p>"Son feribot üç saat önceydi," dedi Rhee. "Ve bir sonraki iki saatten önce kalkmaz. Üstelik sabah birle beş arasında uçak da yoktur. Hikâyenizin saçma olduğu çok açık."</p>

  <p>"Benim özel jetim var," dedi adam.</p>

  <p>"Gerçekten mi? Peki şimdi nerede?"</p>

  <p>"Hiçbir fikrim yok," dedi adam. "Hırsızlar çaldı."</p>

  <p>"Ne kadar kolay bir açıklama," dedi Rhee. "Şunu anlamalısınız: sorularımıza yanıt vermeyi reddederseniz bu işi sizin için çok rahatsız hale getirebiliriz."</p>

  <p>Milyarderin öfkesi hızla artıyordu. Bürokratlarla olan ilişkisi genellikle kendisinin ne istediğini söylemesiyle sınırlıydı. Yorgundu, hafif akşamdan kalmaydı ve yüz milyon dolarını kaybetmek üzereydi.</p>

  <p>Doğruca Rhee'nin gözlerinin içine baktı.</p>

  <p>"Dinle, geri zekâlı," dedi. "Uçağım 737 sizin havaalanınızdan çalındı ve içindeki çantamda yüz milyon dolarlık hamiline bono vardı. Bu gece bu küçük uyduruk ülkenizde neler olduğunu bilmiyorum, ama eğer beni çözüp telefonu kullanmama izin verirseniz bu sorunu on dakika içinde açıklığa kavuşturabilirim."</p>

  <p>Rhee milyarderi dinlemiş olsaydı 737'nin izi sürülebilirdi. Ama milyarderin kavgacı tavrı kaderini belirledi. Rhee polislerden birine adamın kollarını tutmasını işaret etti. "Onu merkeze götürün."</p>

  <p>Barrett Scarab'ı askıya soktu, tayfalar onu sabitlerken Barrett, Cabrillo, Reyes ve Nixon merdivenlerden yukarı tırmandılar.</p>

  <p>"Bu gece operasyonla zaman geçirdin biraz," dedi Cabrillo Barrett'a. "Hoşuna gitti mi?"</p>

  <p>"Bir pastaya krema sürmek kadar kolay değilmiş, ama çok daha eğlenceli."</p>

  <p>Dört adam Oregon'un iç bölümlerine giden kapıdan geçtiler. Cabrillo koridoru işaret etti. "Siz gidip temizlenin. Benim yapacak işlerim var."</p>

  <p>Adamlar kamaralarına yöneldiler.</p>

  <p>"Hey," dedi Cabrillo adamların arkasından. "İyi iş çıkardınız." Sonra kontrol odasına gidip kapıyı açtı. İçeri girip ıslak gömleğinin düğmelerini çözmeye başladı. Sonra Hanley'ye döndü. "Ne durumdayız, Max?"</p>

  <p>Yükselen suyla kanalizasyonun tepesi arasında yüz yirmi santimlik bir mesafe kalmıştı. Kasklardaki lambaların ışığı solmaya başlamıştı. Su hızla yükseliyordu ve adamlar artık Buda'ya yön vermek için saldan güvenli bir şekilde inemiyorlardı.</p>

  <p>Meadows iki salı birbirine bağlamıştı. Jones ve o salların birleştiği yerde biri bir uçta, diğeri de öbür uçta yere çömelmiş duruyorlardı. Sallar yan yana ilerlerken ayaklarıyla boruların sert kısımlarına bastırarak yön değiştirmeye çalışıyorlardı.</p>

  <p>"Kavşak geliyor," diye bağırdı Hornsby. "Soldaki kanala girmeliyiz."</p>

  <p>Önlerindeki boruların V oluşturduğu noktaya geldiklerinde, hızla akan su bir nükleer denizaltının dümen suyu gibi ikiye ayrılıyordu. Su çöplerle doluydu, borulardan oluşan tavan o kadar çok su sızdırıyordu ki dışarıda da olsalar daha fazla ıslanmazlardı. Sallar neredeyse kontrolsüz bir şekilde hızlanıyordu.</p>

  <p>Jones ileriye bakıp hareketlerinin zamanını ölçtü. Salların V noktasına varmasına altı metre kala ayağını uzatıp duvarı itti. Sallar sola doğru yalpaladı ve kavşağın dışındaki akıntıyla taşındı.</p>

  <p>"Bunu atlattık," diye bağırdı Jones. "Ama bu boru daha fazla su alırsa bir sonrakinde sorun yaşayacağız."</p>

  <p>"Yakında yardım gelmezse Buda'yı bırakıp kendimizi kurtarmanın çaresine bakmak zorunda kalacağız."</p>

  <h1 id="sigil_toc_id_22" style="text-align: center;">Kısım 27</h1>

  <p>"Birer birer," dedi Dedektif Po bir polis memuruna.</p>

  <p>Polis memuru anahtarlığındaki tornavidayı kullanarak ilk boya kutusunu açıp içindeki boyayı kanalizasyon deliğinden aşağıya hızla akan suya döktü. Po-fenerinin ışığında mor renkli boyanın suya karışıp yayıldığını görebiliyordu. Polis boş teneke kutuyu bir kenara bırakarak ikincisini açtı, aynı işlemi tekrarladı. Tam o anda Po'nun cep telefonu çaldı. Birkaç adım gerilerek telefonunu açtı.</p>

  <p>"Ling," dedi Sung Rhee. "Merkeze gelmeni istiyorum. Bir şüpheli yakaladık."</p>

  <p>"Tamam, patron," dedi Po.</p>

  <p>"Yetkililer boyayla kanalizasyondaki suyun gittiği yeri belirlemeye karar verdiler," dedi Hanley, Cabrillo'ya.</p>

  <p>Cabrillo bir el havlusuyla ıslak yüzünü ve saçlarını kuruluyordu. İşini bitirince havluyu masaya atıp saçlarını çabucak taradı.</p>

  <p>"Adamlarımızın kanalizasyondan kaçtığını öğrenirlerse, bütün kopyalan yok etmenin adamlarımızın kaçmasına yetecek bir süre için takibi yavaşlatmasını umuyordum," dedi. "Görünüşe göre destek planlarımızdan birini uygulamamız gerekecek."</p>

  <p>Hanley bilgisayar ekranını işaret etti. "Bildiğiniz gibi, körfeze çıkan seçtiğimiz boru Güney Yarımadası'nın güneybatısı noktasındaki tek çıkış. Akan su Van Nam Gölleri arasında dolaşıp Taipa Adası'nın hemen kuzeyinde denize karışıyor."</p>

  <p>Cabrillo bilgisayar ekranına baktı. Kanalizasyonun görüntüsü sarkık dallı eğri büğrü bir ağaca benziyordu. Ekibinin çıkmak için kullanacağı kanalizasyon gövdeyi oluşturuyordu.</p>

  <p>"Onlarla bağlantı kurabildik mi?" diye sordu Cabrillo.</p>

  <p>"Hornsby, Meadows ve Jones konusunda bir şans yok," diye itiraf etti, Hanley. "Yanlarındaki portatif telsizler tepelerindeki toprak katmanlarını aşacak güce sahip değil."</p>

  <p>"Ya Murphy ve Kasım?"</p>

  <p>"Deniyoruz," dedi Hanley. "Ama ses iletimi düzensiz. Yine de data gidiyor gibi görünüyor, harf ve rakamdan oluşan sinyallerle bağlantı kullanıyoruz."</p>

  <p>"Yani Zodiac'a emir gönderiyoruz ve onlar da karşılık verebiliyorlar mı?" diye sordu Cabrillo.</p>

  <p>"Şimdiye kadar öyle," dedi Hanley.</p>

  <p>Eric Stone konuşmayı kesti. "Efendim," dedi bir ekranı işaret ederek. "Halpert'ın kanalizasyon deliğinin yakınına bıraktığı portatif kamera görmek isteyebileceğiniz bir şey gösteriyor."</p>

  <p>Cabrillo ve Hanley polis memurunun boyayı deliğe döküşünü seyretti.</p>

  <p>"Boyanın ne kadar sürede adamlarımıza ulaşacağına dair si-mülasyon gösterin bana," dedi Cabrillo hemen.</p>

  <p>Stone'un parmakları klavyede hızla dolaştı, birkaç saniye sonra kanalizasyon sistemini gösteren ekran yavaşça kırmızı renk almaya başladı. Renk kanalizasyon sisteminin kanallarını dolaşırken sessizlik içinde seyrettiler. Ekranın kenarındaki saat zamanlamayı gösteriyordu.</p>

  <p>"On yedi dakikada boya, adamların bulunduğunu düşündüğümüz yere ulaşıyor," dedi Stone yavaşça. "Taipa üzerindeki suya ulaşmasına yirmi iki dakika var."</p>

  <p>O sırada kenarda bulunan yazıcıdan bir kâğıt geldi. Hanley gidip kâğıdı aldı. "Polis teknelerine bir emir gitmiş, iki Çinli donanma botu Macau'daymış. Renkli suyu bulmak için hemen devriye gezmeye başlayacaklar ve çıkışı bulduklarında beklemeye başlayacaklardı."</p>

  <p>"Zamanlayıcıyı çalıştır," diye emretti Cabrillo hızla. "Dönüm noktasındayız. Herkes gemide olsun ve Oregon'u hazır durumda tutun. Ekibimin kanalizasyondan Buda'yla çıkmasını ve güvenli bir şekilde Oregon'a binmesini istiyorum, sonra ilk ışıklarda Ma-cau'dan ayrılacağız. Çin Donanması devriye geziyorsa bu gemi tehlikede demektir."</p>

  <p>"Kırık Ok mu?" diye sordu Hanley.</p>

  <p>"Kırık Ok," dedi Cabrillo.</p>

  <p>"Haberi yayın, Bay Stone," dedi Hanley.</p>

  <p>Stone alarm verdi. Birkaç dakika içinde Oregon'da hummalı bir faaliyet başladı.</p>

  <p>Gunderson Güney Çin Denizi'nin üstünden geçerken salamlı sandviç yiyip buzlu çay içiyordu. Esmer uçuş görevlisi Rhonda Rosselli uçuş mühendisinin koltuğunda oturuyordu. Kokpitin kapısı açıktı. Sarışın yardımcı pilot Judy Michaels içeri girip koltuğuna oturdu. Haki uçuş takımı giymiş, yüzünü temizlemişti.</p>

  <p>"Tracy üstünü değiştirip ekipmanları kontrol ediyor," dedi.</p>

  <p>"Sana harika bir iş çıkardığınızı söylemiş miydim?" diye sordu, Gunderson. "Hepiniz çok inandırıcı fahişelerdiniz."</p>

  <p>"Georgetown'da siyasal bilimlerde master ve Ulusal Güvenlik Konseyi'ndeki dört yıldan sonra düşmanla yatıyorum," dedi Michaels.</p>

  <p>Gunderson sandviçin son lokmasını ağzına tıktıktan sonra elindeki kırıntıları temizledi. Bir yudum da buzlu çay aldıktan sonra konuştu.</p>

  <p>"Birkaç yıl önce benim Romanyalı kontesi baştan çıkardığımı unutuyorsun," dedi. "Amacımıza ulaşmak için yapmamız gerekeni yapmalıyız."</p>

  <p>"Hatırlıyorum, Chuck," dedi Michaels. "Hatta o görevden çok zevk aldığını da hatırlıyorum."</p>

  <p>Gunderson gülümsedi. "Yani sen kendi görevinden hoşlanmadın mı?"</p>

  <p>Michaels kontrol panelindeki göstergeye baktı. "Adam bir ucubeydi."</p>

  <p>"O halde uçağını çalmamızı hak etmiş," dedi Gunderson.</p>

  <p>"Kontroller bende," dedi Michael.</p>

  <p>"Tuvalete gitmem gerek," dedi Gunderson Roselli'ye. "Hemen dönerim."</p>

  <p>Oregon'un yemek salonundaki Winston Spenser çayını yu-dumluyor ve endişeleniyordu. Köşedeki ayrı bir masada bir adam sessizce oturmuş onu seyrediyordu. Juan Cabrillo yemek salonuna girip Spenser'ın yanına gitti, ona bir kâğıt parçası uzattı.</p>

  <p>"Paraguay'daki bankanın hesap numarası," dedi Cabrillo. "Transfer gerçekleşti ve para kullanılabilir durumda. Hesaba bugünden itibaren bir yıl boyunca dokunulmazsa para otomatik olarak bizim hesaplarımızdan birine aktarılacak. Ama sen bu yıl içinde para yatırdığın ya da çektiğin an bilgisayar paranın nereden geldiği ya da nereye gittiğine dair bütün izleri silecek."</p>

  <p>"Neden bir yıl?" diye sordu Spenser.</p>

  <p>"Çünkü, içinde bulunduğun mali durumda paraya bir yıl boyunca dokunmazsan bunun nedeni senin ölmüş olmandır."</p>

  <p>Spenser başıyla onayladı.</p>

  <p>Cabrillo, Spenser'a bir de içinde uçak biletinin bulunduğu bir dosya verdi. "Hong Kong'dan Dubai'ye, oradan Paraguay'a birinci sınıf uçak bileti. Yarın sabah ilk uçakla gidebilirsin."</p>

  <p>Spenser bileti aldı.</p>

  <p>"İşte on bin Amerikan doları," dedi Cabrillo, Spenser'a bir de zarf vererek. "Daha fazlası kuşku uyandırır."</p>

  <p>Spenser zarfı aldı.</p>

  <p>"Böylece anlaşmamız yerine getirilmiş oluyor, Bay Spenser," dedi Cabrillo. "Sizi istediğiniz yere götürmesi için bir taksi çağırdık. Birkaç dakika içinde geminin yanında olacak."</p>

  <p>Nöbetçi ayağa kalkıp Spenser'ın kalkmasını bekledi. Cabrillo kapıya doğru yöneldi.</p>

  <p>"Bir şey sorabilir miyim?" dedi Spenser.</p>

  <p>Cabrillo kapıyı açmıştı. Spenser'a dönüp başını salladı.</p>

  <p>"Her şey çok mükemmel görünüyor," dedi Spenser. "Bit yeniği nerde?"</p>

  <p>"Daha Hong Kong'a ulaşman gerekiyor," dedi Cabrillo kapıdan çıkarken.</p>

  <p>Oregon'un arka güvertesindeki George Adams pervane kuyruğundaki güvertenin normal güverte seviyesine gelmesini bekliyordu. Sert rüzgâr güverteyi dövüyor, rüzgâr deniz mili hızla doğudan batıya doğru esiyordu. Töm Reyes'a döndü.</p>

  <p>"Tayfalar asansörü yerine kilitler kilitlemez helikopteri rüzgâra döndürmemiz gerekiyor. Sonra rüzgâra doğru hızlı bir kalkış yapacağım."</p>

  <p>Reyes başıyla onaylayarak bir tayfanın içinde birkaç kutu bulunan bir arabayı asansörün yanma sürüşünü seyretti. Operatör asansörün kilitlendiğini işaret etti, Adams ve Reyes oraya doğru gitti.</p>

  <p>Robinson R-44 türü helikopter orta büyüklükte, piston-lu-motorlu bir araçtı ve saatte en fazla 130 mil yapıyordu. Ağırlığı 650 kiloydu, 260 beygir gücüne sahipti ve değeri 300.000 dolardı.</p>

  <p>İki adam yerde hareketini sağlayan tekerlekleri bağladı, aracı döndürdü, sonra tekerlekleri çıkarıp tayfaya verdi.</p>

  <p>"Boyayı emrettiğin gibi plastik torbalara koyduk," diye belirtti tayfa.</p>

  <p>Adams başıyla onaylayıp Reyes'a döndü. "Kutuyu ayaklarının dibinde, ama pedallardan uzakta tut. Bizi olabildiğince aşağıya indireceğim, ama rüzgâr yüzünden uçuş biraz riskli olacak."</p>

  <p>"Anlıyorum," dedi Reyes.</p>

  <p>Adams helikopterin etrafında hızla bir tur attı, yakıtı ve genel durumu kontrol edip Reyes'a işaret etti. "Atla da şu gösteriyi başlatalım."</p>

  <p>İki adam da yerine oturunca Adams aşağıya uzanıp uçuş öncesi kontrol listesini aldı. İşi bittikten sonra camdan dışarı "Temiz," diye bağırıp marşa bastı. Motor ateşlenip debriyaj kavrama yapınca pervaneler yavaşça dönmeye başladı, sonra helikopter sarsılıp titreşene kadar hızlandı. Adams göstergeleri yakından izliyordu. Motor ısınıp her şey hazır olunca kulaklığındaki mikrofonla Reyes'a konuştu.</p>

  <p>"Sıkı tutun Tom, bu iş dev bir zıplama gibi olacak." Adams çevrim kumandasını boşa alıp kolektif kolunu hızla kaldırdı ve minik kuş havalandı. Bir saniye sonra Adams çevrim kumandasını ileri itti ve helikopter burnunu rüzgârın içine soktu, aynı anda hem yükselmeye, hem de ilerlemeye başladı.</p>

  <p>Oregon'dan uzaklaşınca Adams doğruca rüzgârın içine daldı. Kıyıdan bir süre için uzaklaştıktan sonra geniş bir açıyla Macau'ya doğru döndü. Uçuş tulumunun dizinde metal klipsli bir kayış vardı ve klipse kanalizasyon çıkışlarının yerlerini gösteren katlanmış bir kâğıt takılıydı.</p>

  <p>"İşte gidiyoruz," dedi Adams, borunun körfeze açıldığı yerdeki kirli suyu göstererek.</p>

  <p>Adams aşağıdaki kutuya uzanıp bir torba çıkardı, tepesini kısmen açtı, yolcu kısmındaki pencere açıklığından fırlattı. Torba helikopterden üç metre aşağıdaki suya düşerek az pişmiş biftekten sızan kan gibi yayılmaya başladı.</p>

  <p>Uzaktaki polis teknesi helikopterin sesini duymuştu, ama yağmur yüzünden seçemiyordu. Adams helikopteri yukarı kaldırdı, Macau'nun doğu ucundaki sularda çalkantı yarattıktan sonra aynı işlemi Lacau ve Taipa arasında tekrarlamak için dümeni yarımadanın ucuna doğru kırdı.</p>

  <p>Dedektif Po, Macau Polis Merkezi'nin önünde park etti. Doğu tarafında gökyüzü biraz açılıyordu, ama yağmur amansızca devam ediyordu.</p>

  <p>Binaya girerek asansörle Rhee'nin katına çıktı. Asansörden inip koridoru geçti. Resepsiyon alanına ulaştıktan sonra bir sorun olduğunu hemen anladı. Birleşik Devletler konsolosluk temsilcisi, Macau Belediye Başkanı, Çinli bir general ve dört gazeteci siyahlar içindeki bir adamın etrafında toplanmıştı.</p>

  <p>"Bu bir dükkân soyma olayı değil," dedi siyahlar içindeki adam yüksek sesle. "Bir Boeing 737 çaldılar, Tanrı aşkına."</p>

  <p>Bilgisayar yazılımı milyarderi için bir kör talih olayıydı bu. Telefonunu kullanmasına hâlâ izin verilmiyordu, sorgulanmak için Rhee'nin ofisine getirilmişti. Ama ofise girer girmez milyarder Rhee'nin odasındaki sehpada bir Fortune dergisi görmüştü. Yüzü derginin kapağındaydı. Bunu Rhee'ye gösterir göstermez her şey hızla gelişmeye başlamıştı.</p>

  <p>Milyarder saniyeler içinde şüpheliden kurbana dönüşmüştü.</p>

  <p>Po gidip Rhee'nin yanma dikildi.</p>

  <p>Koridorun kapısı tekrar açılıp Stanley Ho çıkarken Po Rhee'nin, "Kahretsin," diye fısıldadığını duydu.</p>

  <p>"Buda'mı buldunuz mu?" diye sordu Ho yaklaşırken.</p>

  <p>"Bu da kim?" diye sordu milyarder.</p>

  <p>"Ben Stanley Ho," dedi adam öfkeyle. "Sen kimsin?"</p>

  <p>"Marcus Friday," dedi milyarder yüksek sesle. "Adımı duymuş olabilirsin."</p>

  <p>"Ve sen de benimkini," dedi Ho kabaca. "Forbes'ın en zengin insanlarından biriyim ben."</p>

  <p>"Listede üstümde olan herkesi tanırım ve sen onlardan biri değilsin," diye karşılık verdi Friday.</p>

  <p>Dedektif Po kendi kendine gülümsedi. F-ğer bütün bunlar doğruysa şimdiye kadar gördüğü en büyük üstünlük sağlama oyunuyla karşı karşıyaydı. Bu ahlaksızca zengin iki adam futbol takımına seçilmeye çalışan çocuklar gibi dikkat çekmek için yarışıyordu.</p>

  <p>"Ya," dedi Ho. "Burası benim kentim ve sen..."</p>

  <p>"Bay Ho," dedi Po hemen. "Neden bu işi çözmemiz için benim ofisime gelmiyorsunuz?"</p>

  <p>"Ben hiçbir yere gitmiyorum," dedi Ho yüksek sesle.</p>

  <p>"Herkes sakin olsun," dedi Rhee.</p>

  <p>Konferans odasını işaret ederek gazetecilere orada kalmalarını söyledi. Herkes içeri girip oturunca telefon açıp çay istedi.</p>

  <p>"Pekâlâ millet," dedi. "Kim başlamak ister?"</p>

  <p>Ho, başmüfettişe baktı. "İsviçre'de iki yüz milyon dolara aldığım Buda bu gece sizin benim evimdeki partide olduğunuz sırada çalındı. Onu henüz bulup bulmadığınızı öğrenmek istiyorum."</p>

  <p>"Yüz milyon dolarlık bonomu ve 737'mi bir çete kaçırdı," dedi milyarder. "Ve Allah'ın belası bu ülkede neler olduğunu öğrenmek istiyorum."</p>

  <p>Po ayağa kalkıp birkaç adım attı. "Uçağınızın değeri yüz milyon doların üstünde miydi?" diye sordu Friday'e.</p>

  <p>Milyarder başını iki yana salladı.</p>

  <p>"O halde bu gecenin en yüksek artırması iki yüz milyon dolar gibi görünüyor," dedi Po.</p>

  <h1 id="sigil_toc_id_23" style="text-align: center;">Kısım 28</h1>

  <p>Kanalizasyon hızla ıslak bir mezar halini alıyordu.</p>

  <p>Yükselen suyla kubbeli başüstü mesafesi arasında bir buçuk metreden az kalmıştı. Kanalın tepesindeki borulardaki su sağanak yağmur gibi sızıyordu aşağıya.^ Su yukarıdaki caddelerin pisliğiyle doluydu. Hornsby bir farenin kendilerine doğru yüzdüğünü görünce küreğiyle hayvana bir tane indirdi. Tam önlerinde bir dönemeç daha vardı.</p>

  <p>"Bir karar vermemiz gerekiyor," diye bağırdı kükreyen suyun homurtusunun arasından. "Batacağız ya da yüzeceğiz."</p>

  <p>Meadows ileri baktı. Kaskımn hafif ışığı altında önlerindeki şiddetli akıntıyı, salları kontrol edilemez hale getirecek olan beyaz çağlayanı görebiliyordu.</p>

  <p>"Kürekler hazır olsun," diye bağırdı. "At arabayı yönetmek zorunda."</p>

  <p>Kürekleri salın sol tarafındaki suya batırarak salın arka tarafını sağa çevirmeye çalıştılar. Öndeki Altın Buda'yı taşıyan salın burnu sola doğru sert bir şekilde çekildi, ama doğru kanala girdi. Dönüş üçlüyü taşıyan sal için o kadar kolay olmadı. Sal dönemecin ortasına çarptı, köşe Jones'un sağ tarafına sert bir şekilde çarptı. İki salı birbirine bağlayan ip gerilip onları kanala doğru çekene kadar bir an beton kemere yapışık kaldı Jones.</p>

  <p>"Jonesy yaralandı," diye bağırdı Meadows gürültünün arasından.</p>

  <p>Pete Jones göğsünün yan tarafını tutup soluklarını düzenlemeye çalışıyordu. Hornsby loş ışıkta yırtık gömleğini ve acı dolu ifadesini görebiliyordu onun.</p>

  <p>"Kaburgalarım," diye inledi Jones.</p>

  <p>"Sa' kesmek zorundayız," diye bağırdı Hornsby. "Bir sonraki virajı almamız mümkün değil."</p>

  <p>"Belki Buda'yı batırmalıyız," diye bağırdı Meadovvs. "Sonra sular azaldığında yeniden gelip çıkarırız onu."</p>

  <p>Jones dişlerini gıcırdatıp saatine baktı. "Oregon" dedi acıyla. "Bu sabah yola çıkmak zorunda. Buda'yı şimdi çıkaramazsak bir daha hiç çıkaramayız."</p>

  <p>Hornsby bir an için düşündü, sonra kararım verdi. Birkaç saniye içinde bir sonraki dönemeç çıkacaktı karşılarına. Gömleğinin cebinden bir kalem çıkararak GPS'e baktı, sonra yolun geri kalanını aklında çizdi.</p>

  <p>"Bob," dedi. "Öndeki sala geçiyorum. Ağırlığım salı suya biraz batırır, ama yine de yüzer durumda olacaktır. Ben Buda'yı taşıyan sandığın üstüne çıkar çıkmaz salları ayırın."</p>

  <p>Meadows'a GPS'i uzattı.</p>

  <p>"Emin misin, Horny?"</p>

  <p>Hornsby küreğini Buda'nm üstüne attı, salı yanaştırmak için ipi çekti, sonra ötekilere döndü.</p>

  <p>"Bıçağını hazırla."</p>

  <p>Meadows belinden çakısını çıkarıp hazırladı, sonra başını evet anlamında salladı.</p>

  <p>Hornsby çömelip öndeki salla aralarındaki kısa mesafeyi zıplayarak aştı. O gider gitmez Meadovvs ipi keserek sallarını yavaşlatmak için küreğini suya soktu. Loş ışıkta Buda'nın sular altında kaldığını ve Hornsby'nin başının ve göğsünün yalnızca bir kısmının su seviyesinin üstünde olduğunu gördü.</p>

  <p>"Sağa git," diye bağırdı Hornsby ileri giderken. "Sonra sola dön."</p>

  <p>Sular basınç yapıp patlatmasın diye kanalizasyon boruları suya yaklaştıkça çaplan büyüyordu. Macau'nun altındaki altı yerde suların biriktiği geniş, havuza benzer depolar vardı. Burada su biraz hız kaybedip son boru dizilerine girdikten sonra körfeze açılıyordu.</p>

  <p>Murphy ve Kasım bunlardan birinin içinde daireler çiziyorlardı.</p>

  <p>"Beş dakika daha, sonra gidip onları bulacağız," diye bağırdı Murphy.</p>

  <p>Kasım kornasına üç kez bastı. "Şimdiye kadar gelmiş olmaları gerekiyordu."</p>

  <p>Tam o sırada Murphy'nin dijital çağrı cihazı öttü. Murphy bir düğmeye basınca ekranı aydınlandı. Mesajı okuyarak başını onaylar biçimde salladı.</p>

  <p>"Kanalizasyona boyayı boşaltmışlar," dedi küçük bir daire daha çizerken. "Boya bizim kaçış kanalımıza girerse mahvolduk."</p>

  <p>"Ne demek istiyorsun?" diye sordu Kasım.</p>

  <p>"Boya Çinlileri bu bölgeye getirecektir, böylece Zodiac'ları bulacaklar. Sonra bizi toparlayıp sorgulamaya götürecekler."</p>

  <p>"Oregon ne tavsiye ediyor?"</p>

  <p>Murphy cevap vermeden önce biraz sessiz kaldı. "Buraya açılan tüneli patlatmamızı ve boyalı suyun çıkışını engellememizi istiyorlar."</p>

  <p>"Ne kadar vaktimiz var?"</p>

  <p>"Altı dakika, kırk yedi saniye," dedi Murphy, botun dibindeki torbalardan birinden patlayıcı çıkardı.</p>

  <p>"Ya ötekiler?" diye sordu Kasım.</p>

  <p>"O zamana kadar çıkmazlarsa Oregon yanlış bir yerden döndüklerini veya boğulduklarını tahmin etmemizi söylüyor. O zaman bizim kendi kıçımızı kurtarmamız ve güvenli bir şekilde geri çekilmemiz gerekiyor."</p>

  <p>Murphy, Zodiac'ı havuza giren boruya doğru çevirdi. Dıştan takma motorun gücünü kullanarak Kasım patlayıcıları kanalizasyonun tepesine yerleştirene kadar güçlü akıntıya karşı botu olduğu yerde tutmayı başardı. Patlayıcılar yerleştikten sonra Kasım dijital saatleri harekete geçirdi. Dört, üç, iki, bir ve kırmızı ışık yanıp sönmeye başladı.</p>

  <p>"Yeniden sinyal ver," dedi Murphy, Zodiac'ı geri çekerken.</p>

  <p>Hornsby küçük bir olukta kütüğe biner gibiydi. Neredeyse tamamen sular altındaydı ve su yükselmeye devam ederken tavanla başının arasındaki mesafe gittikçe damlıyordu. Son virajı küreğini suya daldırıp salın ön tarafını hafifçe sağa getirerek almıştı. Bir sonraki dönemeçte duvarı itmek için ayağını hazırlamıştı. Geride-kileri göremiyordu. Kaskmdaki ışık neredeyse tamamen bitmişti ve Meadovvs ve Jones'un doğru kanala girip girmediklerini bile bilmiyordu. Girmemişlerse yapabileceği bir şey yoktu zaten. Kendi hayatı için daha fazla endişeleniyordu. Bacağını duvara bastırıp salın sarsılarak doğru kanala girmesini sağladı.</p>

  <p>Derken yavrusunu çağıran bir anne kuşun uzaktan ötüşünü andıran belli belirsiz korna sesini duydu. Sal Altın Buda'nın tepesindeki Hornsby'yle birlikte sesin geldiği yöne doğru hızla ilerliyordu.</p>

  <p>Zodiac daireler çizerken Kasım portatif bir spot ışığını borunun açıldığı yere doğru sabit tutmaya çalışıyordu. Patlayıcının üstündeki süre gitgide kısahyordu ve bütün bunların işe yarayacağına dair inancını kaybetmeye başlıyordu.</p>

  <p>"İki dakika," dedi motor sesini bastırmaya çalışarak.</p>

  <p>Murphy dikkatle dinledi. Tünelden yaralı bir hayvanın kükre-mesini andıran bir ses geliyordu. Ve birden çığlık ve dualarla birlikte Cliff Hornsby borudan fırlayıp havuzun yarısına kadar kayarak ilerledi. Murphy hemen Zodiac'ı onun yanına götürdü, Kasım salın bir ucunu yakaladı.</p>

  <p>"Ötekiler nerde?" diye bağırdı Murphy.</p>

  <p>Hornsby gözlerindeki suları silip patlayıcının üstüne çevrili spot ışığı yüzünden zorlukla görebildiği yüksek tavana baktı. Tam arkamdaydılar."</p>

  <p>"Hiç boyalı su gördün mü?" diye sordu Kasım.</p>

  <p>"Ne demek o?"</p>

  <p>"Suyun akışını izlemek için kanalizasyona boya döktüler," dedi Murphy. "Suda hiç boya gördünüz mü?"</p>

  <p>"Hayır," dedi Hornsby.</p>

  <p>"Bir dakika otuz saniye," dedi Kasım.</p>

  <p>"Neler oluyor?" diye sordu Hornsby.</p>

  <p>"Bu çıkışı kapamamız emredildi," dedi Murphy. "Böylece temiz bir şekilde kaçabileceğiz. Kornaya bas."</p>

  <p>Zorlukla kıpırdayan Jones salın dibinde yatıyordu. Suya girmeleri ya da kaçmaları gerekirse Meadovvs, onu taşımak zorunda olduğunun farkındaydı. Zar zor son virajı almışlardı. Bundan sonra karşılarına başka bir şey çıkarsa başarma şansları çok zayıftı.</p>

  <p>"Nasıl gidiyor, dostum?" diye sordu.</p>

  <p>Jones uzaktan gelen bir sesi dinliyordu, sonra gözlerini açıp yüzünü acıyla buruşturdu. "Sen de duydun mu?"</p>

  <p>"Neyi?" diye sordu Meadows, onun halüsinasyon gördüğünü düşünerek.</p>

  <p>"Bizi almaya gelmişler," dedi Jones.</p>

  <p>On sekiz saniye sonra sallan borudan fırlayarak çıkıp havuza indi.</p>

  <p>"Açıklayacak zamanım yok," diye bağırdı Murphy. "Ama bu ipi alın ve sıkı tutun."</p>

  <p>"Otuzu yeni geçti," dedi Kasım.</p>

  <p>Murphy iki salın ipini Zodiac'a bağlamayı bitirip gaz kolunu hızla itti. Motorun pervanesi suya daldı ve bot ileri atılıp çıkışa doğru ilerledi.</p>

  <p>"Başınızı eğin," diye bağırdı Murphy kronometresine bakarak.</p>

  <p>Tam o sırada büyük bir kükreme kapalı alanı doldurup çıkış tünelinde yankılandı. Bir saniye sonra suyu dışarı taşıyan boru çöküp havuza çıkışı tıkadı. Aynı anda havuzda biriken dev bir dalga tek çıkışa doğru ilerlemeye başladı. Dalganın tepesi çıkış borusundan daha yüksekti. Kasım spot ışığını çevirip yaklaşan tsunamiyi gördü.</p>

  <p>"Şok dalgası yaklaşıyor," diye bağırdı salların bağlı olduğu Zo-diac körfeze açılan boruya girerken.</p>

  <h1 id="sigil_toc_id_24" style="text-align: center;">Kısım 29</h1>

  <p>Oregon'da kalkış hazırlıkları şimşek hızıyla devam ediyordu. Juan Cabrillo telefona uzanıp liman komiserini aradı.</p>

  <p>"Merak etmeyin," dedi bağlı bulunduğu şirketin hemen oradan ayrılmasını emrettiğine jdair bir yalan söyledikten sonra. "Havai fişekleri Birleşik Devletler'e götürmek için Manila'da bekleyen bir gemimiz daha var. Yarından sonra burda olur."</p>

  <p>Liman komiseri bunu gerçek olarak kabul etti. Vakit geç olduğu ve yapacak fazla bir şey olmadığı için konuşmak istiyordu.</p>

  <p>"Singapur," dedi Cabrillo sorusuna yanıt olarak. "Ama yükün ne olduğunu söylemediler, yalnız yetmiş iki saat içinde orda olmamız gerekiyormuş."</p>

  <p>Singapur bin beş yüz mil uzaktaydı ve liman komiserinin duyduğuna göre Oregon saatte yirmi mil yapmak için bile zorlanırdı. Adam bilmiyordu ki gemi gün doğuşuna kadar açık denize ulaşırsa ertesi gün öğle saatine kadar Singapur'da olabilirdi. Oregon'un Singapur'a gitmediğini de bilmiyordu.</p>

  <p>"Evet," dedi Cabrillo. "Kesinlikle zorlama olacak, ama emir emirdir. Kılavuz buraya doğru yola çıktı mı?"</p>

  <p>Adam olumlu yanıt verdi ve Cabrillo telefonu aceleyle kapatmak için elinden geleni yaptı.</p>

  <p>"Ona bakarak olacağız. Size de çok teşekkür ederiz."</p>

  <p>Telefonu kapatarak Hanley'ye döndü. Saat sabaha karşı 4.41'di.</p>

  <p>"Yuttu gibi," dedi Cabrillo. "Gözcüye kılavuz kaptanın teknesine göz kulak olmasını söyle."</p>

  <p>Hanley başını tamam anlamında salladı. "Adams ve Reyes'ı taşıyan helikopter geri döndü. Bütün kapakların sıkıca kapanmasını emrettim. Bu da Zodiac'ları açık suda almamız gerektiği anlamına geliyor."</p>

  <p>"Onlardan ne haber aldın?"</p>

  <p>"Seng ve Huxley hâlâ dışarda beklediklerini bildirdiler," dedi Hanley saatine bakarak. "Murphy'ye boyalı suyun çıkışını önlemek için iç mağarayı havaya uçurması ve böylece en azından dörtlü kurtarma ekibinin kaçış için fırsat sağlama emri verildi. Birkaç dakika önceki konuşmamızda Hornsby, Jones ve Meadows Altın Bu-da'yla gelmemişlerdi daha."</p>

  <p>"Bu hiç hoşuma gitmedi," dedi Cabrillo.</p>

  <p>"Sen sanat eseri satıcısıyla uğraşırken bir karar vermem gerekiyordu," dedi Hanley sessizce. "Suyu bulandıran helikopter Çinlileri başka yöne çekmezse yalnızca tüneldeki adamlarımızı değil, kurtarma ekibini de kaybederdik."</p>

  <p>"Biliyorum, Max," dedi Cabrillo. "Sen yalnızca talimatları takip ediyorsun."</p>

  <p>İki adam bir an birbirlerine baktılar. Sonra Eric Stone konuş- tu.</p>

  <p>"Efendim," dedi Stone, ekranı işaret ederek. "Patlamanın ardından bir şok dalgası tespit ettik."</p>

  <p>Murphy gaz kolunu gidebildiği kadar itti. Bot üçlüsü tünelden körfeze doğru roket hızıyla ilerliyordu. Yaklaşan patlama dalgasından yalnızca üç metre uzaktaydılar, ama artık tam gaz ilerledikleri için aradaki mesafe sabit kalıyordu.</p>

  <p>"Telsizle Seng'e ulaşmaya çalış," diye bağırdı Murphy gürültünün üstünden. "Ve ona olanları anlat."</p>

  <p>Kasım başıyla onaylayıp mikrofona uzandı.</p>

  <p>"Eddie," diye bağırdı mikrofona. "Hedef bizimle birlikte. Açıklıktan uzaklasın, hızla geliyoruz."</p>

  <p>"Anlaşıldı," diye bağırdı Seng kanalın dışından.</p>

  <p>Birkaç dakika önce Seng ve Huxley patlamanın homurtusunu hissetmiş ikinci Zodiac'a binmişlerdi. Kasım telsizle aradığında uzaklaşmak üzereydiler. Seng Zodiac'ı döndürüp körfezden uzaklaşmaya başladı. Sis ve yağmur tabakasının kenarına ulaştıklarında karaya doğru dönüp çıkış borusuna bir spot ışığı doğrulttu.</p>

  <p>"Oregon'u ara ve ekip ikinin çıkmak üzere olduğunu bildir," dedi Huxley'ye.</p>

  <p>Kılavuz tekne Oregon'a yanaştı. Tek bir römorkör yakında durmuş talimatları bekliyordu. Kılavuz kaptan teknesinden borda merdiveniyle gemiye çıktı, güverteden geçerken etrafına bakındı. Üst güverte karma karışık-paslı ekipman ve kablolarla doluydu. Yukarıya, bacanın isli, yağlı dumanla havayı kirlettiği yere baktı. Bu gemi hurdalığa atılarak acısına son verilmesini bekliyordu.</p>

  <p>"Ne pislik yığını ama," diye kendi kendine mırıldandı kılavuz.</p>

  <p>Bir sütunun arkasından bir adam çıktı. "Ben Kaptan Smith," dedi. "Gemimize hoş geldiniz."</p>

  <p>Kaptanın üzerinde yağ ve kir lekeleriyle kaplı yırtık pırtık sarı bir yağmurluk vardı. Yüzünü neredeyse tamamen kaplayan sakalı dudaklarının etrafında nikotin yüzünden sararmıştı. Gülümseyince sarı izmaritleri andıran dişleri ortaya çıktı.</p>

  <p>"Size rehberlik etmeye hazırım," dedi kılavuz adamın kokusundan uzak durmaya çalışarak.</p>

  <p>"Bu taraftan," dedi kaptan dönerek.</p>

  <p>Kılavuz kaptanı takip ederek güverteyi kaplayan çöplüğün arasından yolunu bulup dümen köşküne çıkan paslı demir merdivenlerden çıktı. Merdivenlerin yarısında kılavuz kaptan korkuluklara tutundu, ama korkuluğun bir parçası elinde kaldı.</p>

  <p>"Kaptan," dedi.</p>

  <p>Smith döndü, birkaç adım atıp kılavuzun durduğu yere geldi. Sonra paslı boru parçasını alıp omzunun üstünden karmakarışık güverteye fırlattı.</p>

  <p>"Bunu unutmamaya çalışacağım," deyip dümen köşküne çıkan son birkaç merdiveni tırmandı.</p>

  <p>Pilot başını iki yana salladı. Bu gemiden indiği anda çok mutlu olacaktı.</p>

  <p>Altı dakika sonra Oregon dönmüş ve limandan ayrılmıştı. Kılavuz kaptan römorkörün çözülmesi ve Oregon'un kendi gücüyle karadan ayrılması talimatını verdi.</p>

  <p>Artık gittikçe loş bir hal alan Oregon'un arka tarafında kalan Macau'daki dağın zirvesi yağmur ve sisin arasında kaybolmaya başladı. Yalnızca havaalanının birkaç ışığı görünür durumdaydı.</p>

  <p>"Sizi almalarına ne kadar var?" diye sordu Cabrillo kılavuza.</p>

  <p>Kılavuz otuz metre önlerindeki kanal işaretini gösterdi. Yüksek güçlü ışık karanlığı deliyordu. Birkaç dakika sonra bu korkuuç gemiden kurtulacaktı.</p>

  <p>"Tünelin ucunda ışık var," diye bağırdı Murphy.</p>

  <p>Zodiac boruyu tamamen dolduran şok dalgasının hemen önünde körfeze doğru hızla yaklaşıyordu. Hornsby salı ve Altın Buda'nın bulunduğu sandığın üstünü sıkıca tutuyordu. Meadows Zodiac'ın kenarına sarılmış, salın dibinde böğrünü tutan Jones'a bakıyordu.</p>

  <p>"Birkaç saniye daha Jonesy," diye bağırdı. "Açığa çıkmak üzereyiz."</p>

  <p>Jones başını evet anlamında salladı, ama bir şey söylemedi.</p>

  <p>Kanaldan çıkış bir şelaleden düşmeye benziyordu. Su büyük bir güçle kanaldan fışkırıyor, havada altı metre kadar uçup iki metre aşağıdaki körfeze iniyordu. Zodiac havada uçarken Murhpy dümene sıkıca sarılmıştı. Botun sudan ayrıldığını anlar anlamaz motorun aşırı çalışmasına engel olmak için gaz kolunu geri çekti, sonra iniş için sıkıca tutundu.</p>

  <p>"Bırakın," diye bağırdı Hornsby ve Meadows'a.</p>

  <p>Yedekteki iki salın halatları serbest bırakıldı ve Zodiac'tan birkaç adım uzaklaştılar. Tam o anda sudan oluşan duvar boruyu tamamen doldurup büyük bir güçle delikten fışkırdı.</p>

  <p>"Vay canına," diye bağırdı Seng havaya fırlayan salların görüntüsü karşısında.</p>

  <p>"Sıkı tutun," diye bağırdı Meadovvs, Jones'a. Sal havada uçup suyun yüzeyine indi, yavaşlayarak neredeyse durma konumuna geldi.</p>

  <p>"İyi misin?" diye sordu Meadows birkaç saniye sonra. "Bir şeye ihtiyacın var mı?"</p>

  <p>Jones yüzündeki suyu sildi, sal suda sallanırken kırık kaburgalarının acısını dindirmek için pozisyon değiştirdi.</p>

  <p>"Daha iyiyim," dedi Jones. "Suwannee River'dan birkaç küple mırıldanırsan çok işe yarayabilir."</p>

  <p>Po yanında Rhee, Ho ve Marcus Friday'yle birlikte konferans odasındaydı. Üst rütbeli bir polis içeri girip kulağına bir şeyler fısıldadı.</p>

  <p>"Ne demek istiyorsun?" diye sordu.</p>

  <p>"Adamlarımız helikopter sesine benzer bir şey duymuş," dedi polis. "Şimdi Macau'nun etrafındaki bütün sular parlak pembe renkte."</p>

  <p>"O piç kurulan," dedi Po. "İzlerini örtüyorlar."</p>

  <p>"Kim?" diye sordu polis.</p>

  <p>"Kim olduğunu bilmiyorum," dedi Po. "Ama bulma niyetindeyim."</p>

  <p>Po, adamı gönderdi, sonra Rhee'nin yanma gidip özel konu-şabilmeleri için biraz uzaklaşmalarını işaret etti. Polis memurunun kendisine söylediklerini açıklayınca Rhee'nin söyleyeceği tek şey vardı.</p>

  <p>"Limanı kapatın," dedi. "İçeri kimse girip çıkmayacak."</p>

  <p>Kasım, Meadows ve Jones'un Zodiac'a binmesine yardım eder etmez Murphy kauçuk salı, bıçağıyla kesti. Sal batmaya başladı. Aynı anda Seng ve Huxley, Hornsby'nin bota binmesine yardımcı oldu ve üç adam büyük bir mücadeleyle Altın Buda'yı Zodiac'a almaya çalıştılar. Murphy altın heykeli iki botun arasına yerleştirmeyi bitirmeleri için yakında tutuyordu.</p>

  <p>"Az önce Hanley'yle konuştum," dedi Seng'e. "Oregon neredeyse dış şamandıralara varmış. Onunla açık suda buluşacağız."</p>

  <p>Telsiz hışırdarken Kasım sessiz olması için elini kaldırdı. Kulaklığından gelen sesi dikkatle dinledi.</p>

  <p>"Anlaşıldı," dedi. "Yine Oregon'du. Polisin liman komiserliğine limanın kapatılması emrini verdiğini duymuşlar. Liman kapana-cakmış, giriş ve çıkış yok. Polis ve liman komiserliği teknelerine itaat etmeyen her gemiye ateş açma emri verilmiş."</p>

  <p>"Şşşt..." dedi Seng.</p>

  <p>Karşıdan bir gemi sesi geliyordu.</p>

  <p>"Geliyorlar," dedi Seng.</p>

  <p>Kaptan Smith, kılavuz kaptanı merdivenlere kadar götürüp ona veda etti. Kılavuz kaptan merdivenlerden inip kılavuz tekneye geçti. O biner binmez tekne Oregon'un yanından hemen uzaklaştı. Smith kılavuzun yağmurun altında hızla ilerlemesini seyretti.</p>

  <p>Ama yavaşlayıp dönmeye başladığında kılavuz teknesi hâlâ görülebiliyordu.</p>

  <p>Cabrillo belindeki minik telsize uzanıp açtı. "Max," dedi hemen. "Neler oluyor?"</p>

  <p>"Limanın kapatılması emredildi," dedi Hanley. "Kılavuza bizi limana götürme emri verildi."</p>

  <p>Cabrillo güvertede ok gibi ileri atıldı. "Tam yol ileri," diye bağırıyordu aynı anda. "Birkaç dakika içinde kontrol odasında olacağım."</p>

  <p>Rhee ofisindeydi. Limanın gece müdürü hattın öteki uçundaydı.</p>

  <p>"Durmuyorlar mı?" diye sordu.</p>

  <p>"Kılavuz tekne onlara ulaşamıyor," diye belirtti liman müdürü. "Onlara rehberlik eden kılavuz geminin korkunç bir durumda olduğunu söylüyor, belki telsizleri bozuktur."</p>

  <p>"Kılavuz tekneye geminin önünü kesip mesajı şahsen vermesini emredin."</p>

  <p>"Bu emri zaten verdim," dedi müdür sabırsızlıkla. "Ama gemi hız kazanmaya devam ediyor, kılavuz tekne ona yetişemiyor."</p>

  <p>"Geminin paslı bir küvet olduğunu söylediğini sanıyordum," dedi Rhee.</p>

  <p>"Hızlı bir paslı küvet," diye belirtti müdür. "Kılavuz teknelerimizin hızı otuz mili aşar."</p>

  <p>"Kahretsin," dedi Rhee. "Geminin uluslararası sulara varmasına ne kadar var?"</p>

  <p>"Çok uzun değil," diye itiraf etti müdür.</p>

  <p>"Bana donanmayı bul," diye Po'ya bağırdı Rhee. Po hemen diğer telefona sarıldı.</p>

  <p>"Ne yapmamızı istiyorsunuz?" diye sordu liman müdürü.</p>

  <p>"Hiçbir şey," dedi Rhee. "Yeterince şey yaptınız."Ahizeyi yerine çarpıp Po'nun elindeki telefonu kaptı. Macau'da bulunan Çin Donanması'na ait bağımsız birliğin ikinci komutanı hattaydı.</p>

  <p>"Ben Macau polis şefi. Güney Çin Denizi'ne gitmekte olan bir gemiyi durdurmanız gerekiyor," dedi hızla.</p>

  <p>"Altmış beş mil yapabilen kayaklı uçar teknemiz var," dedi Çinli donanma subayı. "Ama ağır silahlı değildir."</p>

  <p>"Bu eski bir yük gemisi," diye bağırdı Rhee yüksek sesle. "Fazla mücadele vereceğini sanmam."</p>

  <p>Rhee bunu bilemezdi, ama hayatının en büyük hatasını yapmıştı.</p>

  <p>Cabrillo hızla kontrol odasına daldı. Yağlı yağmurluğunu çıkarırken dişlerini sarı gösteren aletten de kurtuldu. İkisini bir yana fırlatıp sahte sakalını çekiştirdi. "Pekâlâ, durum nedir?"</p>

  <p>"Çin Donanması'nın yüksek-hızlı uçar teknesine gönderdiği emri duyduk. Bizi durdurmaları emredildi, arkadan donanma firkateyni ve hızlı saldırı korveti de geliyor." "Başka gemi?"</p>

  <p>"Yok," dedi Hanley. "Şu anda Çin Donanması'nın Macau'da bulunan ateş gücü bununla sınırlı."</p>

  <p>"Altın Buda'yla ekibimiz nerde?" diye sordu Cabrillo sakalını bir yana atarken. Sonra sahte dişlerinden kalan lateksi tükürdü.</p>

  <p>"Tam yol limandan ayrılıyorlar," dedi Stone, bir ekranı işaret ederek. "Ama görünüşe göre peşlerinde biri var."</p>

  <p>"Bana Adams'ı bul," dedi Cabrillo. "O buraya gelirken tayfalar helikopter pistinin etrafındaki duvarları indirip Robinson'ı alt hangardan çıkarmaya başlasınlar." "Anlaşıldı," dedi Stone.</p>

  <p>"Max," dedi Cabrillo. "Bana güvenli hattan Langston Over-holt'u bul."</p>

  <p>Hanley uydu bağlantısını kurmaya başladı. Cabrillo, Zodiac'ların ilerleyişini ve peşlerindeki gemiyi gösteren ekrana baktı. Sonra Oregon'un yerini ve onu takip eden Çin Donanması'na ait araçların yolunu gösteren ekrana baktı. Ekranlar yanıp sönen ışıklarla ve yol tahminleriyle doluydu.</p>

  <p>"Adams birkaç saniye içinde burda olacak," dedi Stone. "Savaş durumunu bildir," dedi Cabrillo sessizce. Stone bir düğmeye bastı ve Oregon'u tiz ve yüksek bir ses doldurdu.</p>

  <p>Aşağıdaki revirde Gunther Reinholt sesi duyup yatağında doğruldu. Yan dönerek terliklerini giydi. Ayağa kalkıp hastane geceliğini düzeltti. Sonra bir eliyle serum şişesinin asılı olduğu paslanmaz çelikten ayaklı askıyı taşıyarak revirden makine dairesine doğru gitmeye başladı.</p>

  <p>Reinholt eğer Oregon savaşa girerse herkese ihtiyaçları olacağını biliyordu.</p>

  <p>Çin Donanması'na ait uçar tekne Gale Force'un kaptanı dürbünüyle kontrol odasının yerden tavana uzanan kare biçimindeki camından dışarı baktı. Aracı birkaç dakika önce sudan üç buçuk metreye yükselmişti. Hızı neredeyse elli mile ulaşıyordu. Dönüp radar ekranına baktı. Kargo gemisi hâlâ biraz uzaktaydı, ama mesafe kapanıyordu.</p>

  <p>"Ön toplardaki denizciler hazır mı?" diye sordu yardımcısına. "Evet, efendim," diye yanıtladı subayı.</p>

  <p>"Yaklaştığımızda başlarının üstünde yaylım ateşi açacağım," dedi Ching.</p>

  <p>"Bu yeterli olur," dedi ikinci subayı.</p>

  <p>Langston Overholt Langley, Virginia'daki ofisinde oturmuş sol kulağındaki güvenli telefonundan Cabrillo'yla konuşuyordu. Sağ kulağı Pasifik bölgesinin komutasını elinde tutan amirale bağlanan telefonla meşguldü.</p>

  <p>"Başkanlık emri dört yirmi-bir," dedi amirale. "Şimdi, yakınınızda ne var?"</p>

  <p>"Kontrol ediyoruz," dedi amiral. "Birkaç dakika içinde öğreneceğim."</p>

  <p>"Olay Birleşik Devletler'e bağlanmadan Çinlilere karşı kullanmak üzere biraz güç gönderebilir misin?"</p>

  <p>"Anlaşıldı, Bay Overholt," dedi amiral. "Çok uzaktan güç." "Kesinlikle, amiral."</p>

  <p>"Bu işi donanmaya bırak," dedi amiral. "Bir şeyler buluruz." Telefon kesildi. Overholt ahizeyi kapatıp Cabrillo'yla konuş-</p>

  <p>"Dayan, Juan," dedi sessizce. "Yardım geliyor." "Yeterli," dedi Cabrillo hattı kesmeden önce.</p>

  <p>Filmlerde bir denizaltı savaş durumuna geçtiğinde bunu siren ve gong sesleri arasında yapar. Adamlar dar geçitlerden görev yerlerine koşturur ve büyük ekrandan yansıyan gerilim yoğun ve elle tutulur gibidir.</p>

  <p>Ama gerçek biraz daha farklıdır.</p>

  <p>Denizaltının içindeki ya da dışındaki ses düşman demektir, tespit edilmeye ve ölüme neden olur. Birleşik Devletler Donanması Los Angeles sınıfı saldırı denizaltılarından Santa Fe'deki savaş hareketleri kalabalık bir tiyatroda birisi "yangın var" diye bağırdığında yaşanan karmaşadan çok bir rock konseri sahneye koymak için yapılan hazırlıklara benziyordu. Hareketi gösteren kırmızı bir ışık bütün odalarda ve geçitlerdeki sayısız eşyada yanıp sönüyordu. Ekip belirli bir amaçla, ama telaşsız bir şekilde hareket ediyordu. Gerçekleştirecekleri harekâtın binlerce kez provası yapılmıştı. Tıraş olmak ve duş almak kadar doğaldı onlar için. Santa Fe'nin komutanı Kaptan Steven Farragut komuta güvertesinde durmuş, alıştırması yapılmış bir rahatlıkla durum raporunu alıyorlardı.</p>

  <p>"Paket bir ve ikide elektrik kontrolleri tamam," diye bildirdi bir subay.</p>

  <p>"Anlaşıldı," dedi Farragut.</p>

  <p>"Gemi optimal ateşleme derinliğine yükseliyor," diye bildirdi sürücü.</p>

  <p>"Harika," dedi Farragut.</p>

  <p>"Karşı ölçümler ve tespit yüzde yüz," dedi bir başka subay.</p>

  <p>"Mükemmel," dedi Farragut.</p>

  <p>"Alıcılar temiz, efendim," dedi geminin aşçısı. "Burda yalnız gibiyiz. Sekiz, tekrar ediyorum sekiz dakika içinde operasyona başlayabiliriz."</p>

  <p>"Anlaşıldı," dedi Farragut.</p>

  <p>Büyük canavar derinliklerden yükselirken gerekirse ısırmaya hazırlanıyordu.</p>

  <p>Adams Oregon'un kontrol odasına daldı. İçeri girerken yeni giydiği uçuş takımının fermuarını çekiyordu.</p>

  <p>"Bay Başkan," dedi, kör edici beyazlıkta bir gülümsemeyle. "Sizin için ne yapabilirim?"</p>

  <p>Cabrillo bilgisayar ekranlarından birini işaret etti. "George, bir durum var. İki Zodiac'la Macau sularından çıkmaya çalışan yedi adamımız. Takip edildiğimiz için onları almaya dönemiyoruz." Cabrillo başka bir ekranı işaret etti. "Onların da peşinde birileri olduğunu görebilirsin. Destek vermen gerekiyor."</p>

  <p>"Bay Hanley'in Robinson için tasarladığı deneysel silahlan monte edeceğim. Böylece mini roketlerim ve küçük bir zincir silahım olacak, bu şekilde kaçarken onları koruyabilirim."</p>

  <p>"Ya onları ordan alma işlemi?" diye sordu Cabrillo.</p>

  <p>"Yedi kişiyi yukarı çekemem," dedi Adams. "Yeterli yerim yok."</p>

  <p>"Ben onu kastetmiyorum," dedi Cabrillo. "Bak açıklayayım."</p>

  <p>Kaptan Ching radar ekranına bakıyordu. Önünü kesmesi gereken geminin, adı Oregon olan eski kargo gemisi olduğu söylenmişti kendisine. Kılavuz kaptanın kendisine verdiği tarife göre geminin paslı bir küvet olması gerekiyordu. Nasılsa Ching bundan şüphe etmeye başlıyordu, Gale Force elli deniz mili hızla gidiyordu ve eğer bilgisayarlı radar doğruysa kargo gemisi kırk beş mil yapıyordu. Şu andaki hızda Oregon beş dakikadan daha önce uluslararası sulara varırdı. Ondan sonra da eğer Gale Force'daki denizciler ona binmeye kalkarsa büyük bir olay çıkma riski meydana gelirdi.</p>

  <p>"Tam yol ileri," diye emretti Ching makine dairesine.</p>

  <p>"Uçar tekne hızlanıyor," dedi Hanley. "Artan hızıyla biz daha sınır çizgisine varamadan bir iki dakika içinde önümüzü keserler."</p>

  <p>Cabrillo Oregon'un önündeki suyu gösteren ekrana baktı. Bulutlar sonunda açılmaya başlamıştı ve kısa süre sonra sis tabakasından çıkmış olacaklardı.</p>

  <p>"Onları telsizle arayıp durumu anlatalım," dedi Cabrillo.</p>

  <p>Stone telsizi ayarlarken Cabrillo başka bir mikrofona uzandı.</p>

  <p>"Makine dairesi," dedi.</p>

  <p>"Efendim," dedi bir ses. "Ben Reinholt."</p>

  <p>Cabrillo yaşlı makinistin neden emrettiği gibi revirde yatmadığını sorma zahmetine girmedi. Belli ki adam yardım edebilecek kadar iyi hissediyordu kendini.</p>

  <p>"Reinholt hızımızı birkaç mil daha artırmanın bir yolu var mı?" diye sordu hızla.</p>

  <p>"Uğraşıyoruz, efendim."</p>

  <p>Güvertenin altında silah bölmeleri R-44'ün iki yanına yerleştirilmişti bile. Asansör helikopteri uçuş yüksekliğine kaldırırken Adams ellerine bir çift Nomex uçuş eldiveni geçiriyordu. Ardından sarı renkli güneş gözlüğünü taktı. Beklenti içinde ağırlığını bir o ayağına, bir diğerine geçiriyordu. Asansör durup yerine kilitlenir kilitlenmez hızla koşup uçuş öncesi kontrolleri yaptı, sonra Robin-son'un pilot kapısına gidip kapıyı araladı. Bir tayfa hızla yanına geldiği sırada koltuğuna binmek üzereydi.</p>

  <p>"Pimleri çekmemi ister misin?" diye sordu tayfa.</p>

  <p>"Beni silahlandır," dedi Adams hızla. "Sonra güverteyi aç. Hareket sıcaklığına gelir gelmez çıkıyorum burdan."</p>

  <p>Adam eğilip füzelerin pimlerini çekti, mini topun gücünü tekrar kontrol etti. İşini bitirir bitirmez başını tekrar içeri uzattı.</p>

  <p>"Silah konsolunu kontrol et."</p>

  <p>Adams kontrol panelinin kenarına iliştirilmiş olan küçük ekrana baktı. "Her şey yeşil."</p>

  <p>Tayfa kapıyı kapatıp hızla uzaklaştı. Adams o gidene dek bekledi, sonra marşa bastı. Dört dakika ve yirmi sekiz saniye sonra hızlanan Oregon'un yüzey rüzgârını kullanarak güverteden yükseldi, sonra R-44'ü havada döndürüp Macau'ya yöneldi.</p>

  <p>Zodiac'lar otuz mil hızla suyu yararak ilerliyorlardı. Basit radarlara göre onları takip eden teknelerle aralarında çok az mesafe kalmıştı. Seng'in Altın Buda'nın ağırlığının da eklendiği botu hızlanmada zorlanıyordu. Gaz kolunu sonuna kadar itmişti, ama motordan daha fazla hız çıkmıyordu. Yağmur ve sis hâlâ yoğundu ve şişme botları takipçilerden gizliyordu, ama Seng görsel ve işitsel menzilden çıkmak üzere olduklarını hissedebiliyordu. Eğer tek bir şey ters giderse -motor aşırı ısınırsa, şişme ayaklarında hızlarını azaltan bir sızıntı olursa- mahvolurlardı.</p>

  <p>Eddie Seng'in aklından bu karanlık düşünceler geçerken Huxley Oregon'un telsizden aradığını duydu. Söylenenleri duyabilmek için bir elini kulağına tıkadı. Diğerlerinin de duyma riski düşünülerek verilen mesaj kısa ve konunun özüne iniyordu. "Yardım geliyor," dedi Stone. "Anlaşıldı," dedi Huxley.</p>

  <p>Seng ve Hornsby'ye döndü. "Oregon yardım gönderiyor." "Tam zamanında," dedi Seng motorun artık kırmızıya geçmek üzere olan hararet göstergesine bakarken.</p>

  <p>Kasım, Meadows ve Jones'un bulunduğu çok uzakta olmayan Zodiac da aynı mesajı duymuştu. Kasım dümendeydi, Meadovvs kenarda duruyor, Jones kıç tarafında yüzükoyun yatıyordu. Meadovvs bu haberi duyar duymaz dönüp çömeldi, haberi rüzgâr ve dalgalarla birlikte Jones'a iletti.</p>

  <p>"Keşke geleceklerini bilseydim," dedi Jones. "Aspirin getirmelerini söylerdim."</p>

  <p>"Bir şişe su daha ister misin?"</p>

  <p>"Buralarda bir tuvalet yoksa istemem," dedi Jones yüzünü buruşturarak.</p>

  <p>"Dayan dostum," dedi Meadows. "Yakında evde olacağız."</p>

  <p>Sis açılmaya başlarken Oregon'un hatları Ching'in dürbününde belirmeye başlamıştı. Gövdeye konsantre olan Ching hızla giden yük gemisinin yarattığı beyaz köpüklü dümen suyunu görebiliyordu. Dümen suyu ve yük gemisinin izi daha önce hiç tanık olmadığı bir şeydi. Çoğu yük gemisi ki, Ching çok sayıda böyle gemi takip edip önünü kesmişti, suda bir ayıbalığı gibi hantal hantal giderdi. Takip ettiği İran bayraklı bu gemi ise kızışmış bir safkan gibi hareket ediyordu.</p>

  <p>Kıç tarafındaki su çoğu gemininki gibi çalkantılı değildi; gemiden aşağıya bir kova gliserin dökülmüş gibi eş merkezli girdaplar oluşturuyor gibiydi. Ching güverteye baktı, ama hiç tayfa görünmüyordu. Yalnızca paslı metal ve çerçöp yığını vardı.</p>

  <p>Güvertelerinin boş olmasına rağmen Oregon bir hayalet gemi izlenimi vermiyordu. Hayır, diye düşündü Ching, onun metal derisinin altında çok şey olup bitiyordu. Tam o sırada Gale Force'mm yüz metre sancak tarafında, dalga tepesi seviyesinin hemen üstünde orta büyüklükte bir helikopter belirdi.</p>

  <p>"Bu da nerden çıktı?" diye sordu Ching elektronik subayına.</p>

  <p>"Ne, efendim?" diye sordu subay, başını ekrandan kaldırarak.</p>

  <p>"Bir helikopter," dedi Ching. "Denizden karaya doğru gidiyor."</p>

  <p>"Alıcılarda görünmedi," dedi subay. "Sisin içinde doğru gördüğünüze emin misiniz?"</p>

  <p>"Evet," dedi Ching. "Gördüm."</p>

  <p>Ekrana girip radara baktı.</p>

  <p>"Neler oluyor?" diye sordu birkaç saniye sonra.</p>

  <p>Elektronik subayı kısa boylu ve zayıftı. Şık üniformalı bir jokeye benziyordu. Saçları simsiyah ve düzdü, kahverengi gözleri radara bakmaktan kan çanağına dönmüştü.</p>

  <p>"Efendim," dedi sonunda. "Emin değilim. Söylediğiniz şey takibe başladığımızdan beri ara ara oluyor. Bir an açık bir resim alıyoruz, sonra saklambaç oynayan bir video oyunu gibi radarın öteki tarafına zıplıyor."</p>

  <p>"Görüntünün büyüklüğü bile doğru değil," diye belirtti Kaptan Ching.</p>

  <p>"Önce büyüyor, sonra iğne ucu kadar küçülüyor," dedi subay. "Ardından ekranın karşısına sıçrıyor."</p>

  <p>Ching yine camdan dışarı baktı; Oregon'a yaklaşıyorlardı. "Parazit yaparak radarımızı bozuyorlar."</p>

  <p>"Bunu tespit edemiyorum," dedi subay.</p>

  <p>"O halde nedir bu?"</p>

  <p>Subay bir an düşündü. "Bir bilim dergisinde Amerikalı mühendislerin inşa ettikleri deneysel bir sistemi okumuştum. Gizli harekette olduğu gibi nesneleri gizlemek veya parazit yaparken olduğu gibi ekstra sinyal kullanmak yerine, bu sistemin bilgisayarı bizim gövdemizin yaydığı bütün sinyalleri topluyor ve onları farklı biçimlere ve güçlere dönüştürüyor."</p>

  <p>"Yani bu sistem onların istedikleri gibi görünüp kaybolmalarını mı sağlıyor?" diye sordu Ching buna inanamayarak.</p>

  <p>"Aşağı yukarı öyle, efendim," dedi subay.</p>

  <p>"Eh," dedi Ching sonunda. "Bu pas kovasında böyle bir sistem bulunacak değil ya."</p>

  <p>"Umalım da öyle olsun, efendim," dedi elektronik subayı. "Neden?"</p>

  <p>"Çünkü makale aynı zamanda nesne boyutlarını değiştirerek hedefleme potansiyelini artırdıklarından da söz ediyordu." "Yani?"</p>

  <p>"Eğer gerideki firkateyn ya da kıç tarafımızdan yaklaşan hızlı, saldırı korveti mermiden başka bir şey fırlatırsa ve eğer böyle bir sistemleri varsa, ateşi bize yöneltebilirler."</p>

  <p>"Çin füzeleri Çin gemilerini batırmak için mi kullanılacak?"</p>

  <p>"Kesinlikle."</p>

  <p>"Mahmuzla ve parazitle," diye bağırdı Eric Stone. Lincoln kontrol odasının uzak köşesinde birinci ateşleme kontrol istasyonundaydı. Füze bataryasını hızla kontrol ediyordu. Murphy dikkatle ekranı dolduran çubuk grafikleri izliyordu.</p>

  <p>"Bay başkan, hazırım," diye bağırdı birkaç saniye sonra Cabril-lo'ya.</p>

  <p>Cabrillo, Hanley'ye döndü. "İşte anlaşma. Bu operasyonun özü Altın Buda'nın geri alınışı. Heykel elimizde, ama hâlâ Çin nüfuzunun etki alanı içinde. Önceliğimiz kaçarken aynı anda ekiplerimizi ve Altın Buda'yı güvenli bir şekilde Oregon'a almak olmalı." "Bunu söylemek hiç hoşuma gitmiyor, Juan, ama keşke hava açılmasaydı," dedi Hanley.</p>

  <p>"Boşa giden bir dilek, ama katılıyorum," dedi Cabrillo. "Donanmanın &nbsp;ne &nbsp;gönderdiğini &nbsp;bilmiyoruz," &nbsp; dedi &nbsp;Hanley. "Ama bir yüzey gemisinin olmayacağını kesin olarak söyleyebiliriz, alıcılarımız yüz mil içinde başka bir gemi tespit etmiyor."</p>

  <p>"İran Körfezi'nden Bağdat'a cruise füzeleri gönderdiler," dedi Cabrillo. "Bu yüzden füze ya da havadan saldırı bekleyebiliriz."</p>

  <p>"Düşmanın hızlı saldırı korvetinde roketleri, yüksek patlayıcı gücüne sahip mermiler atan uzun menzilli topları ve Çin yapımı cruise tipi füzelerin bulunduğu firkateyni var." "Bunlar iyi midir?" diye sordu Cabrillo. "Bizimkiler kadar sağlam nişancı değildir," diye açıkladı Hanley. "Ama bir gemiyi batırabilirler." "Ya uçar tekne?"</p>

  <p>"Yalnızca güverteye monte edilmiş makineli tüfekleri var," dedi Hanley.</p>

  <p>"Ve Zodiac'lar liman devriye tekneleri tarafından takip ediliyor, öyle mi?"</p>

  <p>"Doğru," dedi Hanley. "Dizel motorlu bir çift on beş metrelik alüminyum kruvazörler. Her birinde pruvaya monte edilmiş tek bir makineli var."</p>

  <p>"Telsizler?"</p>

  <p>"Özel bir şey değil," dedi Hanley.</p>

  <p>"Yani liman devriye teknelerini halle tsek bile Zodiac'ların yine de peşimizdeki üçlüyü geçmeleri gerekecek, değil mi?"</p>

  <p>"Korkarım öyle," diye onayladı Hanley.</p>

  <p>Cabrillo sarı defterine keçeli kalemle bir taslak çizmeye başladı. Bitirdikten sonra defteri Hanley'ye uzattı. "Sana anlamlı geliyor mu?"</p>

  <p>"Evet," dedi Hanley.</p>

  <p>"Tamam o zaman," dedi Cabrillo güçlü bir şekilde. "Sancak tarafına tam dönüş, karaya dönüyoruz."</p>
</body>
</html>
