<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style.css" rel="stylesheet" type="text/css" />

  <title></title>
</head>

<body>
  <h1 style="text-align: center;">Kısım 30<br /></h1>

  <p>Adams çevrim kumandasını sola kırıp R-44'ü yan yatırdı. Birkaç saniye önce Çin korvetinin iskele tarafından geçmişti ve sisin içinde gemiyi ancak seçebilmişti. Çin gemisinin ona ateş açmaması şaşırtıcıydı, şüphesiz karaya doğru uçan bir helikopter tespit etmiş olmalıydılar. Firkateyn hızla yaklaşıyordu ve Adams, ona fazla yanaşmamayı planlıyordu.</p>

  <p>Robinson'u dalgaların tepesinin bir buçuk metreyle üç metre arasında değişen bir yükseklikte tutuyordu, belki de tespit edilmesine engel olan şey buydu, ama Adams bundan kuşkuluydu. Radar tespitinden kurtulmak için dalgaların tepesine daha yakın olmalıydı... altmış, en fazla doksan santim. Kızaklarının iki tarafından sarkan silah bölmeleri ve deniz suyunun bunların çalışması üzerindeki zararlı etkileri yüzünden riske girmiyordu. Çin gemilerinin ateşinden kaçmayı, ekip üyelerine yardım etmek için çok yüksekten yaklaşmaya feda etmesi gerekirse bunu yapardı.</p>

  <p>Çevrim kolunu yavaşça ileri doğru itip pervane hızının ayarlanışını seyretti. Saatte yüz otuz mil yapıyordu ve hesaplamalarına göre firkateyni geçtikten bir dakika kırk beş saniye sonra ilk Zodiac'ı görmesi gerekiyordu. Bütün dikkatini Çin gemisini görmeye verirken aynı anda kontrol paneline yerleştirilmiş olan ve havaya radar sinyali gönderen fırtına radarını izliyordu.</p>

  <p>Huxley, Zodiac'ın kontrol panelini işaret etti, ama hiçbir şey söylemedi.</p>

  <p>Seng başını sallayıp eğildi, kulağına bağırdı. "Bir tahminde bulunmam gerekirse devinim düzeneğinde bu giriş deliklerini kısmen tıkayan bir şey var. Bir parça kâğıt ya da naylon torba olabilir, sorun şu ki durup kontrol etmek için dış motoru sudan çıkarmalıyız."</p>

  <p>"Daha kötüleşiyor gibi görünmüyor," dedi Julia Huxley.</p>

  <p>"Hayır, görünmüyor," dedi Seng. "İbre kırmızıda ve orda duruyor. Eğer motor biraz daha bu hararette çalışırsa burdan hayatta kurtulabiliriz."</p>

  <p>Hızla giderlerken Huxley sisin arasından suyu taradı. Dönüp sancak tarafında gerilerinden gelen Kasım'm kullandığı Zodiac'a baktı. Dizel kruvazör çiftinin iki botu da görebilmek için biraz daha yaklaşması gerekiyordu ve eğer bu hızlarını sürdürürlerse bunu yapamayacaklardı.</p>

  <p>"Su girişini temizlemek için mola isteyemememiz çok kötü," dedi Huxley.</p>

  <p>Eddie Seng hızla çalışan dış motorun sesinin arasında Huxley'yi duymak için büyük çaba sarf ediyordu. Ama bu arada kulağına başka bir ses daha geldi, pruva tarafından gelen tok bir sesti bu. Ardından sisin içinden R-44'ü gördü. Ve telsizden bir ses duyuldu.</p>

  <p>Gale Force'un komuta köprüsünde talimatlar birbiri ardına veriliyordu. Radar operatöründen kaptana, kaptandan dümenciye, sonra diğer subaylara Oregon'un karaya dönmeye başladığı haberi gelince mesajlar birden fazla tekrarlanmaya başlandı. Bu durum korvet ve firkateynin kaptanlarına da iletilince araçlar hemen yavaşladı.</p>

  <p>Kaptan Ching Oregon'un bu dönüşü tamamlamasının neredeyse bir deniz mili alacağını düşündü.</p>

  <p>Ching bir kez daha yanlış tahminde bulunuyordu.</p>

  <p>Oregon'u çalıştıran manyetohidrodinamik motorlarla yön değiştirmek için yavaşlamaya gerek yoktu. Bükülecek miller, eğilecek pervaneler, sıyrılacak dişliler yoktu. İtici makinistlerden birinin birkaç düğmeye basarak bir makinenin akış yönünü ileri, diğeri-ninkini geriye değiştirmesiyle hız otuz milin altında tutulmak suretiyle Oregon neredeyse gövdesinin üzerinde dönebilirdi. Böyle ani bir manevra oldukça sarsıntılı olurdu -gemi neredeyse toplan suya batacak kadar yan yatardı- ama şirket bunu daha önce defalarca yapmıştı. Birkaç kırık tabak ve etrafa fırlayan nesnelerin dışında Oregon hiçbirinde kötü duruma düşmemişti.</p>

  <p>Makinist bilgisayarda U dönüşüne benzeyen dönüş çapı profilini çizdi. Sonra kontrol odasına hazır oldukları haberini verdi. Gemi komutanı emri verir vermez makinist yalnızca bir düğmeye bastı ve Oregon suyu yanlamasına yararken sıkıca bir yere tutundu. Aşağıdaki makine dairesinde Sam Pryor, Gunther Reinholt'a baktı. Reinholt serum şişesini çıkarmıştı ve dönüş emrini bilgisayara girmenin ardından bir fincan koyu kahve içiyordu.</p>

  <p>"Çok basit, Bay Reinholt," dedi Pryor gülümseyerek.</p>

  <p>"Kesinlikle," dedi Reinholt.</p>

  <p>İki adam da bir saniye için bilgisayar ekranındaki U biçimindeki rotaya baktı.</p>

  <p>"Bay başkan," dedi Reinholt dahili konuşma hattından. "Siz hazır olduğunuz zaman biz hazırız."</p>

  <p>"Hızlı bir dönüş yapıp bizi kovalayan üç gemiyi bir araya toplayacağız," dedi Cabrillo karıştırılmış telsiz hattı üzerinden. "Kruvazör çiftini hızla kaldırmalısın, böylece Zodiac'lar firkateynin arkasına bindirmeden önce yavaşlayabilir."</p>

  <p>"Anlaşıldı," dedi Adams.</p>

  <p>"Kruvazörler etkisiz hale gelir gelmez Seng ve Kasım'a yavaşlamalarını bildireceğiz."</p>

  <p>"Öndeki kruvazörün iskele tarafındaki, gerideki geminin ise sancak tarafındaki toplarını uçuracağım," dedi Adams. "Bu onları durduracaktır."</p>

  <p>"Kıç taraflarını vurmak için elinden geleni yap," dedi Cabrillo. "Eğer mümkünse yaralı sayısının minimum olmasını istiyoruz."</p>

  <p>Neredeyse aynı anda öndeki liman polis devriyesi azalan siste Kasım'ın Zodiac'ını gördü. Nöbetçi aynı zamanda denizden yaklaşan helikopteri de bildirdi. Adams dönüp öndeki geminin tam arka bölümünü ortadan kaldırmak için havada bir daire çizdi. Ateşleme ekranını on beş metrelik alüminyum geminin gerideki dörtte üçlük bölümüne odakladı. Bütün füzelerin su üstündeki aynı noktayı hedeflemesi için bir düğmeyi kaldırdı.</p>

  <p>Sonra nefesini tutarak tetiğe bastı.</p>

  <p>Nöbetçi helikopterin balon şeklindeki pilot bölmesini gördükten bir saniye sonra iskele tarafındaki top bölmesi dört füzenin yaylım ateşiyle havaya uçtu. Füzeler küçüktü -bir erkeğin kolundan biraz daha kalındı o kadar- ama gürültüleri yüksek güçte patlayıcılara eşti. Arkalarından yaklaşık iki metrelik ateş bulutu çıkaran füzeler aradaki boşluğu hızla kapatıp öndeki kruvazörün yan tarafına girerek bir palanın bir ananası yardığı gibi gemiyi baştan kıça parçaladı.</p>

  <p>Pruva batmaya başlamadan hemen önce kaptan gemiyi terk etme alarmını verecek zamanı zor buldu.</p>

  <p>"Şimdi, Bay Reinholt," dedi Cabrillo gemide alarm çalarken.</p>

  <p>Reinholt konsola uzanıp kırmızı bir düğmeye bastı, sonra yanındaki masayı ölümcül bir tutuşla kavradı. Oregon yan yatıp dönmeye başladı. Sanki gemi bir dönme dolap rayındaydı. Gemideki herkes en yakınındaki hareketsiz nesneye sıkıca tutunmuş ve dik bir yamaçtaki kayakçılar gibi dizlerini bükmüştü. Birkaç dakika sonra Oregon yan yatmış U'dan çıkıp yeniden düzeldi.</p>

  <p>Emniyet kemeri bağlı bir şekilde yüksek ateşleme koltuğunda oturan Lincoln bağırdı. "Evet, bebeğim."</p>

  <p>"Yirmi saniye içinde uçar teknenin yanından geçeceğiz," dedi Hanley.</p>

  <p>"Onu yüzer ayaklarından vurun, Bay Lincoln," dedi Cabrillo.</p>

  <p>"Bu da ne..." demeye çalıştı Ching, dev kargo gemisinin yön değiştirdiğini görünce. "Sancak tarafına tam dönüş," diye emretti.</p>

  <p>Ama emir yerine getirilmeden Oregon neredeyse yanlarına gelmişti.</p>

  <p>"Nereye gidersem gideyim, ben yalnızca bir jigoloyum..." diye şarkı söylüyordu Lincoln, hedefini kilitleyip ateş ederken.</p>

  <p>Oregon'un pruvasındaki füze bataryası fırlayıp hedefe doğru döndü. Lincoln'ün emriyle bir çift Harpoon füzesi yerlerinden fırlayıp geride bir iz bırakarak yol almaya başladı. Füzeler suya inen ince, dört köşeli yüzer ayaklara gömülerek onları giyotinin bir parmağı kestiği gibi temiz bir şekilde parçaladı.</p>

  <p>Gale Force füzeler tarafından vurulduğu sırada hâlâ hızla ilerliyordu. Suyun üstünde yükselmesini sağlayan yüzer ayakları yok olunca ana güvertesi yana yattı, sonra devrilmeye başladı. Az sonra da suyun içine dağıldı. Takla atmadan önce dümenci motorları boşa almayı başarmıştı ki bu tekneyi olmasa da hayatlarını kurtarırdı.</p>

  <p>Gale Force vurulduktan bir dakika sonra güvertesi sular altında kaldı ve hızla batmaya başladı.</p>

  <p>Kaptan Deng Ching yüzünü komuta konsoluna çarptığı için ağzı ve burnu kanıyordu. Acı yüzünden başı dönüyordu. Gemiyi terk etme emrini ikinci komuta subayı verdi.</p>

  <p>"Bir helikopter saldırdı bize," diye portatif telsize bağırdı hızla batan liman devriye teknesinin kaptanı acil salına binerken. "Teknemiz batıyor."</p>

  <p>"Anlaşıldı," dedi ikinci liman devriye teknesinin kaptanı. "Gelip sizi alacağız."</p>

  <p>"İşaret fişeği göndereceğim."</p>

  <p>"Onu izleyeceğiz."</p>

  <p>Sonra kaptan yakındaki denizciye döndü. "Top güvertesine git," dedi hızla. "Eğer yaklaşan bir araç görürsen vurup indir."</p>

  <p>İlki çok iyi gittiği için Adams bir daha yapmaya karar verdi. Bir kez daha iskele tarafından yaklaşarak ikinci liman devriye teknesine nişan alıp düğmeye bastı. Ama hiçbir şey olmadı. Belki sancak tarafındaki silahlar iskele tarafındakilere göre deniz suyuyla daha fazla ıslanmıştı. Belki ekstra birkaç dakika içinde sis ve yağmur devrelere girmişti. Sistemlerde bir arıza da olabilirdi -silah bölmesi ilk kez kullanılıyordu- ve bir sistem ilk seferinde nadiren kusursuz çalışırdı.</p>

  <p>Nedeni her neyse füzeler ateşlenmiyordu.</p>

  <p>R-44'ün liman devriye teknesinin üstünden geçtiği sırada bir denizci top güvertesindeki bir lövyeyi çekip emniyeti açıyordu. Silahı doğru yüksekliğe döndürerek geri çekilen helikopterin arka tarafına ateş etmeye başladı. Tek bir mermi ana pervanedeki kontrol çubuğunu sıyırırken Adams yüksekliği ayarlayan kolun parçalandığını hissetti. Durumu değerlendirmek için oradan uzaklaştı.</p>

  <p>"Kontrol," dedi güvenli kanaldan. "Bir hedefi yok ettim, ama atırr &nbsp; aralandı ve ön tarafımı parçaladılar."</p>

  <p>Hanley Oregon 'da onu dinliyordu.</p>

  <p>Yanıt vermeden önce radar ekranını taradı. "Aracın kontrolünü sağlayabiliyor musun?"</p>

  <p>"Fena değil," dedi Adams sakin bir sesle. "Galiba sorunsuz bir şekilde indirebilirim."</p>

  <p>"Senin yönüne doğru geliyoruz," dedi Hanley. "Bölmeleri uçurup aracı eve getir."</p>

  <p>"Ne demek istiyorsun?" diye sordu Adams.</p>

  <p>"Silah kontrol panelinde bir düğme var," dedi Hanley. "Kapağı kaldırıp düğmeyi indirirsen silah bölmeleri düşecektir. İkinci tekneyle biz baş ederiz."</p>

  <p>Adams liman teknesine doğru bir kavis çizdi. "Bana bir saniye verin," dedi. "Bir fikrim var."</p>

  <p>Odanın karşı tarafında Juan Cabrillo, Virginia'daki Langston Overholt'la uydu telefonundan konuşuyordu.</p>

  <p>"Bize en yakın gemiyi batırmak zorunda kaldık," dedi. "Ama yine de uğraşılması gereken bir korvet ve firkateyn var."</p>

  <p>Overholt telefonun megafonunu açmış, konuşurken bir yandan da odayı turluyordu. Masasının önünde üniformasıyla CIA'e bağlı Birleşik Devletler Donanma komutanı oturuyordu. "Ofisimde bir donanma subayı var. Üstlerim diğer iki gemiye saldırıp batı-rırsanız doğacak sonuçlardan endişe ediyor. Sizden ne kadar uzaktalar?"</p>

  <p>"Birkaç dakika için büyük bir tehlike altında değiliz," diye itiraf etti Cabrillo.</p>

  <p>"Onları oldukları yerde durdurabilirsek kaçabilir misiniz?" diye sordu Overholt.</p>

  <p>Cabrillo yanıt vermeden önce bir an düşündü. Beş ve on dakika içinde adamlarımızı ve buraya almaya geldiğimiz nesneyi alıp tam yol gidebiliriz," dedi. "Çinliler üzerimize uçak göndermediği sürece eve dönebiliriz."</p>

  <p>"Şu an itibariyle ulaşan tek telsiz iletisi liman polisi teknesine saldıran bir helikopterle ilgiliydi. Siz şimdilik, en azından Çinlilerin gözünde telsizle ulaşılamayan bir yük gemisisiniz. Ama batırdığınız geminin yolcuları kurtarılınca bu durum değişebilir."</p>

  <p>"O zamana dek biz çoktan denize açılmış güneye iniyor oluruz," dedi Cabrillo. "Hem sisin içine de geri dönmüş oluruz böylece. Elektronik aletlerimizle gemiden-denize radarlardan gizlenebiliriz. Sis yukardan görünmemizi engelleyecektir."</p>

  <p>Overholt, donanma komutanına döndü. "Bu yeni aygıt bizim gemimizi de etkileyecek mi?"</p>

  <p>"Yanımızdan geçerken bütün elektronik aletleri kapatırlarsa bir şey olmaz."</p>

  <p>"Juan," dedi Overholt. "Bunu duydun mu?"</p>

  <p>"Evet," dedi Cabrillo. "Ama anlamadım."</p>

  <p>"Donanmanın yeni oyuncağı bu," dedi Overholt. "Adı FRITZY. Elektrik devrelerine kısa devre yapmak üzere tasarlandı ve inanıyorum ki gerideki gemileri etkisiz hale getirecektir. Yapmanız gereken şey size talimat verdiğimizde Oregon'un bütün sistemlerini kapamaktır."</p>

  <p>Eric Stone radarı tarıyordu. "Zodiac'lara yaklaşıyoruz." "Yavaşlayıp durun," diye emretti Cabrillo. "Adamlarımızı gemiye almaya hazırlanın."</p>

  <p>Adams bin metreye yükselip R-44'ü becerebildiği en dik açıyla liman devriye teknesine doğru dalışa geçirdi. Bedeninin oturduğu koltukta hafiflediğini, sonra emniyet kemerine dayandığını hissetti. Balon biçimindeki pleksiglastan yapılma ön camdan liman devriye teknesini gördü. O aşağıya doğru hızla inerken tekne gitgide büyüyordu.</p>

  <p>Pruvadaki topçu helikoptere ateş açmaya çalıştı, ama tam önündeki dümen köşkü atışını sınırlıyordu. Helikopter hâlâ yüksekteyken denizci birkaç yüz mermi attı, ama açı çok geniş olduğu için isabet ettiremedi, daha sonra da ateşi kesti.</p>

  <p>Adams dik bir açıyla inmeye devam ediyordu. Kıç tarafından yalnızca yirmi beş metre yukarıdayken gaz kolunu geri çekip kolektif kolunu kaldırdı. Bu inişi yavaşlatıp helikopterin burnunu yavaşça yukarı kaldırmaya başladı. R-44 çizdiği kavisli yolun en altına indiği sırada Adams kapağı kaldırıp düğmeyi indirdi. Helikopterin iki yanındaki silah bölmeleri serbest kalıp doğruca son devriye teknesinin üstüne indi. Serbest kalan bölmelerden çıkan bir kıvılcım geriye kalan füzelerden birini ateşledi ve son beş metreyi şimşek gibi inerek teknenin arka tarafında şiddetli bir tahribata yol açtı.</p>

  <p>Bölmelerin ağırlığından ve sürtünme kuvvetinden kurtulan Adams kontrolü daha iyi sağladığını fark etti. Robinson'ı Oregon'a doğru çevirerek geminin hatlarını görmek için radarı taradı.</p>

  <p>"Elde var iki," dedi sessizce. "Eve dönüyorum."</p>

  <p>İnsan kötü bir havada okyanus açıklanndayken, insan eli tarafından yapılmış her şey rahatlık ve teselli kaynağı olur. Çin Donanması tarafından kovalanan küçük botlardaki yedi insan ve bir Altın</p>

  <p>Buda için sisin arasında beliren Oregon'un pruvası, kaybetmekte olan bir poker oyuncusunun eline aynı türden dörtlünün gelmesi gibi bir şeydi.</p>

  <p>"Dümeni vinçlere doğru kırın," dedi Hanley telsizden. "Sizi çok çabuk gemiye almamız gerekiyor."</p>

  <p>İki Zodiac kaptanı Oregon'un kıç tarafındaki sancak ve iskele yönünde bulunan bir çift vince doğru yöneldi. Tayfalar botları ve insanları iki dakikadan kısa bir süre içinde havaya kaldırıp güverteye aldı. Murphy Zodiac'tan inerken Franklin Lincoln yanına geldi.</p>

  <p>"Senin oyuncağınla oynadım," dedi. "Konsola yeni bir gemi çıkartması yapıştırabilirsin."</p>

  <p>Murphy gülümsedi. "İyi atıştı, Tex."</p>

  <p>"Herkes iyi mi?" diye sordu Lincoln.</p>

  <p>"Jones hariç herkes," dedi Murphy, onu göstererek. "Onu revire taşımamız gerekiyor."</p>

  <p>Lincoln ikinci Zodiac'ın yanına gidip içeri baktı. "Jones," dedi gülümseyerek. "Berbat görünüyorsun."</p>

  <p>"Beni güldürme," dedi Jones. "Kaburgalarım beni öldürüyor."</p>

  <p>"Yapmak için yola çıktığın şeyi yaparsın, değil mi?" diye sordu Lincoln.</p>

  <p>"Her zaman," dedi Jones, içinde Altın Buda'nın bulunduğu sandığı işaret ederek. "Şimdi beni revire götürüp ağrı kesicileri daya."</p>

  <p>"İşte gidiyoruz," dedi Lincoln. Şişme botun içine uzanıp Jo-nes'u yavru bir köpeği kaldırırmış gibi kolayca kucağına aldı.</p>

  <p>"Ateşleme için üç dakika," dedi bir ses Santa Fe'deki dahili telefon hattında.</p>

  <p>Aşağıdaki fırlatma bölümünde, deneysel FRITZY elektronik tahribat modülüyle dönüştürülmüş bir çift Tomahawk cruise füzesi fırlatılmaya hazır bekliyordu. FRITZY sistemi, güçlü elektronik devreleri karıştıran elektronik dalgalar göndermek için kullanılıyordu. Kaptan Farragut fırlatma işlemi için sabırsızlıkla bekliyordu. Kaygıları ekibinin hareketleri için duyduğu endişeden kaynaklanmıyordu, adamları oldukça iyi eğitilmişlerdi ve görevi kusursuzca yerine getireceklerdi. Kaygılanmasının nedeni bilinmeyendi. Farragut FRITZY'nin sanıldığı gibi bir şey olup olmadığını merak ediyordu ve bir çarpışmada bu sistemi kullanan ilk komutan unvanını talep edip edemeyeceğini de. Bunun terfi sırasında yardımı olabilirdi; en azından Santa Fe yeniden limana vardığında birkaç bedava içkiye değerdi.</p>

  <p>"Kapılar açıldı, efendim," dedi, geminin kaptanı. "Ve her şey kurallara uygun."</p>

  <p>"Seni görüyoruz," dedi Hanley Adams'a. "Ama hemen şimdi inmen gerekiyor."</p>

  <p>Adams Oregon'un kıç tarafından yaklaşıp helikopter pistine inmeye hazırlanıyordu.</p>

  <p>"İki dakika civarında," dedi Adams.</p>

  <p>"Bir buçuk dakika," dedi Hanley zamanlayıcıya bakarak. "Elektroniklerin çalışmayacak."</p>

  <p>"Güverteyi temizleyin," dedi Adams yüksek sesle. "Tırmanacağım, sonra motoru kapatıp otomatik-rotasyonu başlatın."</p>

  <p>"Güvertelere yangın köpüğü sıkın," dedi Hanley dahili telefona. "Bir dakika içinde bütün elektrik güçlerini kapatıyoruz."</p>

  <p>Çoğu insan bir helikopter gücünü kaybettiğinde gökten yere düşeceğini sanır. Aslında, pervane güç kaybetmişse pilot iniş rüzgârını pervaneleri döndürmek için kullanabilir. Otomatik rotasyon işlemi risklidir, fakat bu manevra yıllar boyunca pek çok kişinin hayatını kurtarmıştır. Genellikle pilotun inebileceği daha geniş bir saha veya açık alan vardır. Helikopterin kendisinden biraz daha büyük bir piste zorunlu otomatik rotasyonla inmek çelik gibi bir sinir ve metanet gerektirir. Adams son dakikasını yükseklik kazanmak için kullandı. Sonra iniş pistiyle aynı hizaya geldi. Saati zamanın geldiğini söyleyince regülatörü kapatıp gaz kolunu geriye çekti.</p>

  <p>R-44'ün serbest çalışan birimi devreye girdi, ana ve kuyruk pervanesinin tahrik milinin bağlantısı kesildi.</p>

  <p>Adams uzanıp anahtarı çevirdi.</p>

  <p>Birdenbire motorun sesi olmayınca ortalık garip biçimde ses-sizleşti. Bir tek gövdeyi hızla geçen rüzgârın çıkardığı foş sesi ve Adams'ın ıslıkla çaldığı Bobby Darrin'in "Mack the Knife" şarkısının melodisi duyuluyordu. R-44 normalden daha dik bir şekilde iniyordu, fakat Adams tam kontroldeydi.</p>

  <p>Yalnızca sisin içindeki Oregon'un bütün ışıkları kararınca biraz tereddüt etti.</p>

  <p>"Biri gitti," dedi geminin şefi sessizce. "Şimdi ikincisi." Cruise füzeleri fırlatma tüplerinden fırlayıp gökyüzünde bir çizgi çizdi, sonra dönüp dalga seviyesine indi. Sofistike bir bilgisayar tarafından hedefe programlanan füzeler saatte dört yüz elli kilometre hızla Çinli korvete ve firkateyne doğru hızla ilerliyordu. Cruise füzeleri iki gemiye yaklaşınca atom bombası patlamasından sonra yayılana benzeyen konsantre elektronik sürtünme gücü gönderdi.</p>

  <p>İki geminin de elektronik devreleri bir düğmeye basılmış gibi kısa devre yaptı. Makinelerin işlevi durdu, dümen köşkündeki ve aşağıdaki elektronik aletler karardı. Yağmur ve rüzgâr dalgası denizi kaplarken iki gemi yavaşlamaya başladı.</p>

  <p>"Ya-şa!" diye bağırdı Adams rüzgâr R-44'e çarparken.</p>

  <p>İşaret fişeğini yaktığı sırada kıç tarafının yirmi metre gerisinde ve yedi metre yukarısındaydı. Devir kolunu kaldırıp ön hızı kesmek için güçsüz pervanenin çekiş gücünü kullanarak burnu havaya kaldırdı. Ön hız kesildiğinde pistin iki metre üstündeydi. Derken Robinson tok bir sesle güverteye düştü. Köpük gövdenin yarısına kadar geliyordu. Adams pervanelerin dönüşünü engellemek için pervane frenini çekti. Kapının kilidini açıp dışarı doğru itti. Sonra emniyet kemerini çözmeye başladı.</p>

  <p>Pervaneler durur durmaz Richart Truitt sönen köpüklerin içinden helikopterin kapısına doğru gitti.</p>

  <p>"İyi misin?" diye sordu.</p>

  <p>"Sarsıldım, ama heyecanlanmadım." Adams gülümsedi. "Yeni bir şey var mı?"</p>

  <p>Tam o sırada Oregon yeniden hareket etmeye başladı.</p>

  <p>Truitt omuz silkti. "Yola çıkıyoruz."</p>

  <p>"Açık denizler," dedi Adams, kokpitten çıkarak. "Biz geliyoruz."</p>

  <p>"Onarım emrini doldur," dedi Truitt. "Sonra kafeteryada buluşalım. Biraz planlama yapmamız gerekiyor."</p>

  <p>İki adam köpüklerin kıyısına ulaştıkları sırada bir tayfa köpükleri hortumla temizlemeye başladı. İçeri açılan kapıya doğru giderken pantolonlarına sıçrayan köpükleri temizlediler.</p>

  <p>"Özel bir şey getirmem gerekiyor mu?" diye sordu Adams.</p>

  <p>"Yüksek-irtifa performans haritalarını," diye yanıtladı Truitt.</p>

  <h1 id="sigil_toc_id_25" style="text-align: center;">Kısım 31</h1>

  <p>Oregon fırtınanın hemen kıyısından güneye doğru indi. Saat sabah altıydı, kafeterya domuz pastırması, sosis, yumurta ve tarçın-lı kurabiye kokuyordu. Cabrillo masaya oturmuş Julia Huxley'yle konuşurken Hanley elinde bir fincan dumanı tüten çayla yanlarına geldi. Gülümseyerek başını salladı.</p>

  <p>"Şimdi," dedi Cabrillo'ya. "Bu iş çok heyecanlıydı."</p>

  <p>"Buralarda zaman hiç sıkıcı olmaz," diye doğruladı Cabrillo.</p>

  <p>"Reinholt ve Jones nasıl?" diye sordu Hanley, Huxley'ye.</p>

  <p>"Önemsiz yaralanmalar," dedi Huxley. "Jonesy'nin birkaç kaburgası kırılmış, ona ağrı kesici verdim, revirde uyuyor. Reinholt daha iyi olduğunu iddia ediyor, ama emin olmak için kamarasında dinlenmesini istedim."</p>

  <p>"R-44'teki onarımları kontrol ettin mi?" diye sordu Cabrillo.</p>

  <p>"Evet, bay başkan," dedi Hanley, bir garson yanlarına gelip tarçınlı kurabiye tabağını önüne koyarken. "Pervane başının hareketini kontrol eden kayış bükülmüş. Şu anda onu değiştiriyorlar. Birkaç saat içinde uçmaya hazır olacak."</p>

  <p>"Güzel," dedi Cabrillo. "Oregon ana karaya yaklaşınca Adams' tan beni havaalanına bırakmasını isteyeceğim."</p>

  <p>"Planladığımız gibi," dedi Hanley.</p>

  <p>"Şimdi yapmamız gereken tek şey Altın Buda'nın içindeki gizli bölmeyi bulmak," dedi Cabrillo. "Ve belgelerin orda olup olmadığına bakmak."</p>

  <p>Sung Rhee pencereden ofisine yaklaşan dört adamı gördü. Mutlu görünmüyorlardı ve yaver kapıyı savurarak açmadan önce çalma zahmetine girmedi. Yaver kenara çekilerek amiralin geçmesine izin verirken Rhee masasından kalktı.</p>

  <p>"Kurtarma gemisi gelip onu çekene kadar yüzer durumda tutmak için uçar teknenin altına hava yastıkları koymayı başardık," dedi amiral herhangi bir giriş sözüne gerek duymadan. "Fakat adamlarım onarımın altı aya yakın süreceğini söylüyor."</p>

  <p>"Efendim..." demeye çalıştı Rhee.</p>

  <p>"Yeter," diye kükredi amiral. "Bir gemim hizmet dışı kaldı, tek firkateynimiz ve hızlı saldırı korvetimiz suda işe yaramaz halde bırakıldı. Beni bu işe sen soktun, bedelini sen ödeyeceksin."</p>

  <p>"Efendim," dedi Rhee hemen. "Hiçbir fikrimiz yoktu... o gemi her açıdan yalnızca külüstür bir yük gemisiydi."</p>

  <p>"O gemi külüstür hariç her şey olabilir," dedi amiral yüksek sesle. "Uçar teknenin yan tarafını sanki rutin bir egzersiz yaparmış gibi havaya uçurdu. Diğer iki gemiye ne olduğunu hâlâ bilmiyoruz."</p>

  <p>Kapının hemen dışında amiralin yardımcısı uydu telefonuna fısıldıyordu. Başım Rhee'nin ofisine uzattı.</p>

  <p>"Amiral," dedi sessizce. "Pekin hatta."</p>

  <p>Chuck "Minik" Gunderson, Rhonda Rosselli'ye gülümseyip hamiline bonolardan birini uzattı. "İşte anlaşma. Tracy, Judy ve benim uçak havadayken çıkmamız gerekiyor. Biz güvenli bir şekilde gittikten sonra sen pilotları çözebilirsin."</p>

  <p>"Beni terk mi ediyorsun?" dedi Rosselli anlamlı bir şekilde. "Beni de ekibinize katacağınıza dair bütün o söylediklerin bir yalan mıydı?"</p>

  <p>Gunderson uçuş tulumunun cebinden kalın bir puro çıkardı, burnunun altından geçirdi. Sonra ucunu ısırıp altın çakmağıyla yaktı. Dumanını içine çekerek ateşini canlandırdı. "Ben güzel bir kıza asla yalan söylemem," dedi gülümseyerek. "Ve ben her zaman haklıyımdır."</p>

  <p>"Peki o zaman anlaşma ne?"</p>

  <p>Gunderson hamiline bonoyu plastik bir zarfa koyup diğerleriyle birlikte yapıştırdı. "Sana gösterdiğim bono biz yere inince adresine postalanacak. İyi yapılmış bir iş için sana ödenen ücret olacak bu."</p>

  <p>"Aşağıya indiğimizde ne diyeceğim?" diye sordu Rosselli.</p>

  <p>"Ben olsam her şeyi söylerdim," dedi Gunderson. "Küçük sırrımız olarak kalacak olan bono hariç tabi."</p>

  <p>"Onlara her şeyi söyleyeyim mi?" dedi Rosselli inanamayarak.</p>

  <p>"Neden olmasın?" dedi Gunderson. "Grubumu suçlayacak herhangi bir bilgi vermemeye dikkat ettim. Ekibim uçağın indiği ülkeyi Birleşik Devletler Konsolosluğu'na bildirecektir. Sen yalnızca bildiklerini söyle, birkaç gün içinde seni serbest bırakırlar. Kaliforniya'ya vardığında benimle çalışan biri seninle bağlantı kuracaktır."</p>

  <p>"Yani seni bir daha görmeyeceğim, öyle mi?" diye sordu.</p>

  <p>"Bunu asla bilemezsin," dedi Gunderson, kızıl saçlı Tracy Pils-ton yanına gelirken.</p>

  <p>"Birkaç millik yolumuz kaldı," dedi Pilston. "Sonra ikimiz de kümesten uçmaya hazırız."</p>

  <p>"Onu indirdin mi?" diye sordu Gunderson.</p>

  <p>Pilston başıyla onayladı. "Bir sinyal almamız gerekiyor, böylece atlayışımızın süresini ölçebiliriz."</p>

  <p>Gunderson, 737 Kaliforniya'daki hangardayken bir şirket üyesinin depo bölümüne gizlediği iki paraşütü çıkardı. Bir tanesini Pilston'ın sırtına takmasına yardım etti, sonra kendisininkini taktı. Gözlüklerin bulunduğu torbayı çıkararak bir tanesini Pilston'a uzattı.</p>

  <p>"Judy'yi uyaralım," dedi Gunderson sessizce. "Sonra arkadan çıkalım."</p>

  <p>"Öne git," dedi Gunderson, Rosselli'ye. "Judy'ye zamanın geldiğini söyleyip kokpitte kal."</p>

  <p>"Arkadaki her şey hava akımına kapılıp gitmez mi?" diye sordu Rosselli.</p>

  <p>"Basınç altında değiliz," dedi Gunderson. "Bu yüzden o kadar kötü olamaz, ama ben olsam arkada dolaşmaya kalkmazdım. Yalnızca kokpitte kal ve zamanlayıcının alarmı çalınca arka kapıyı açıp pilotları çöz."</p>

  <p>"Tamam," dedi Rosselli öne giderken. Kokpitın kapısını açıp haberi Michaels'a verdi.</p>

  <p>"Anlaşıldı," dedi Judy, Michaels.</p>

  <p>Sonra hızı bir kez daha kontrol edip otomatik pilotun devrede olup olmadığını kontrol etti, ardından arka kapıyı indirmek için lövyeyi itti. Kapı yavaşça inmeye, kontrol panelindeki alarmlar çalmaya başladı. Ucuz plastikten yumurta pişirme alarmını kuran Michaels, Rosselli'nin yanından geçti.</p>

  <p>"Kapıyı kapalı tut, alarm çaldığı zaman ne yapman gerektiğini biliyorsun."</p>

  <p>Rosselli başıyla onayladı.</p>

  <p>"Seninle tanıştığıma sevindim," dedi Michaels kapıdan çıkarken.</p>

  <p>Koridordan hızla geçerek Gunderson'm paraşütünü kontrol etmesi için durdu. Arka kapı alçaldıkça 737'nin gövdesine daha fazla hava giriyordu. Dergilerin sayfaları açılıyor, hafif nesneler rüzgârda uçuşuyordu. Gunderson ipekli bir kimononun bir yelken gibi rüzgârla dolup arka kapıdan fırlayıp gidişini seyretti. Üçlü arkaya doğru ilerledi. Merdivenler artık doğruca 737'nin kuyruğunun aşağı kısmını gösteriyordu.</p>

  <p>"Rhonda'ya ne yaparlar sence?" diye sordu Pilston.</p>

  <p>"Yapabilecekleri fazla bir şey yok," dedi Gunderson gözlüklerini düzeltip Michaels'in atlama pozisyonuna girmesine yardımcı olurken.</p>

  <p>"Galiba sana âşık oldu," dedi Pilston, Michaels'in yanında yerini alırken.</p>

  <p>"Cazibeme dayanamadı," dedi Gunderson.</p>

  <p>Tam o sırada uydudan çağrı cihazına alfanümerik sinyal geliyordu. Çağrı cihazı titreşmeye başladı. Gunderson iki bayanı birer kolunun altına alıp rampanın ucundan aşağıya atladı. Uçaktan biraz açılınca kadınları iterek kendinden uzaklaştırdı.</p>

  <p>Güney Çin Denizi'nde ilerleyen Kalia Challenger'm dümencisi gökyüzünün sonunda açıldığını fark etti. Fark etti, çünkü tepedeki gökyüzü birden bir çift Çinli denizaltı savar ve uzun menzilli ağır-kaldırma helikopteriyle dolmuştu. Kalia Challenger orijinal olarak 1962'de Birleşik Devletler Denizyolları için on bir gemilik ekspres kargo kruvazörlerinden biri olarak inşa edilmişti. Daha sonra Yunanlı bir denizcilik şirketine satılmış, Asya'yla Birleşik Devletler'in batı sahilleri arasındaki denizlerde düzenli aralarla çalışmaya başlamıştı.</p>

  <p>Boyu yüz altmış, genişliği yirmi beş metre olan geminin üst güvertesinde kargo yüklemek ve boşaltmak için vinçler vardı. Alt güvertesi paslı kırmızı renkteydi ve küpeşte boyunca siyah bir çizgi çekiliydi. Uzun ve yararlı bir ömür sürmüş bir iş gemisiydi, o ve bütün çektikleri görüntüsünden belli oluyordu. Eskimiş olmasına rağmen hâlâ işe yarıyordu, ama tek büyük bir kusuru vardı.</p>

  <p>Uzaktan, eğitimsiz bir göz için Oregon'a benziyordu.</p>

  <p>Denizaltı savar uçak ilk su bombasını gönderdiğinde uluslararası suların çok açıklarındaydı. Bomba pruvanın yüz metre ilerisine düşüp otuz metre yukarıya fışkıran bir cavlan oluşturdu.</p>

  <p>"Dur!" diye bağırdı kaptan.</p>

  <p>Emir makine dairesine ulaşınca Kalia Challenger yavaşlayıp durdu.</p>

  <p>Yaklaşık bir saat sonra Çinli bir grup gemiye bindi.</p>

  <p>Bu yasadışı durdurmanın nedeni hiç açıklanmadı.</p>

  <p>Delbert Chiglack gökyüzüne şaşkınlıkla bakıyordu. Denizaşırı petrol kuyularında çalıştığı on dört yıl boyunca pek çok ilginç şey görmüştü: açıklanamayan deniz yaratıkları, tanımlanamayan uçan cisimler, garip hava olayları. Ama denizlerde petrol kuyusu açtığı onca yıl içinde birdenbire havada bir paraşüt üçlüsünün belirip petrol kuyularına inmeye çalıştığı hiç olmamıştı. Gunderson, Mic-haels ve Pilston 737'den üç bin metre yükseklikte, uçağın görünmeşini engelleyen bir bulut kümesinin üstünden atlamışlardı. İniş sırasında oksijen tüplerini içlerine çekerek hedefe doğru yaklaştıktan sonra paraşütlerini petrol kuyusunun üstündeki helikopter pistine doğru yöneltmişlerdi.</p>

  <p>Vietnam sahilinin yirmi mil açığındaki petrol kuyusu Ma-cau'dan sekiz yüz mil uzaktaydı ve Houston, Teksas'tan Zapata Petrol Şirketi'nin malıydı. Şirketin sahibi George Herbert Walker Bush adında biriydi, Virginia'dan birisi ondan bir iyilik istemişti.</p>

  <p>Tracy Pilston pistin üstündeki X işaretinin neredeyse tam ortasına, Judy Michaels ise yalnızca bir buçuk metre uzağına indi. En kötü inişi gerçekleştiren Chuck Gunderson'dı. Yükseltilmiş pistin kenarına indi. Paraşütünü kesemeden rüzgâr paraşütünü çekiştirdi ve eğer Del Chiglack onu yakalarnasaydı kenardan aşağıya düşebilirdi.</p>

  <p>Paraşütünden kurtulduktan ve Chiglack, onu kenardan geriye çektikten sonra gülümseyerek konuştu.</p>

  <p>"Dostlarımın aramış olması gerekiyor," dedi. "Sanırım üç kişilik yerimiz ayrılmıştır."</p>

  <p>Chiglack ağzındaki tütün suyunu rüzgâra üfledi. "Hoş geldiniz," dedi. "Aracınız yakında gelecek."</p>

  <p>"Teşekkürler," dedi Gunderson.</p>

  <p>"Şimdi," dedi Chiglack. "Siz ve bayanlar içeri girerseniz birer fincan kahve ısmarlarım."</p>

  <p>Kontrol odasındaki Hanley, Cabrillo'ya döndü. "Az önce Mi-nik'ten haber aldık. Bonolarla sağsalim varmışlar. Eve dönüş için bekliyorlar."</p>

  <p>Cabrillo başıyla onayladı.</p>

  <p>"Perişan görünüyorsun," dedi Hanley. "Neden birkaç saat uyumuyorsun? Kaleyi ben beklerim."</p>

  <p>Cabrillo tartışamayacak kadar yorgundu. Ayağa kalkıp kapıya doğru gitti. "İhtiyacın olursa beni uyandır."</p>

  <p>"Her zaman öyle yapmıyor muyum?"</p>

  <p>Cabrillo kamarasına giderken Hanley, Stone'a döndü. "Truitt birkaç dakika içinde gelip seni serbest bırakacak. Gidip dört saat uyu."</p>

  <p>"Tamam, efendim," dedi Stone.</p>

  <p>Hanley bilgisayara girip planı tekrar okumaya başladı.</p>

  <p>Langston Overholt Paris'e kadar uyudu. Yolculuk yaptığı Challenger jeti, güya Basel, İsviçre'de bulunan Strontium Holding PLC adlı bir şirketin adına kayıtlıydı. Gerçekteyse jetin tekerlekleri İsviçre topraklarına hiç değmemişti.</p>

  <p>Challenger CL-604, CIA'in fonları kullanılarak Londra'daki bir borsa simsarından alınmıştı ve Alexandria, Virgina'daki Bol-ling Hava Kuvvetleri Üssü yakınındaki bir atölyede ileri elektronik aletlerle donatılmıştı. Kanada yapımı büyük jet on kişi alabiliyordu, saatte 487 millik seyir hızına sahipti ve uçuş mesafesi 4628 mildi.</p>

  <p>Virginia ile yakıt ikmali yapılıp gerekli şeylerin uçağa yüklendiği Paris arasındaki mesafe 3800 mildi. Yolculuğun ikinci ayağı Paris-Yeni Delhi arasındaydı ki o da 4089 mil demekti. Yolculuğun birinci ayağı sekiz saat sürmüştü; ikinci ayağı ise elverişli kuyruk rüzgârıyla yalnızca yedi saatten biraz fazla sürmüştü. Cabril-lo'dan Macau saatiyle sabah altıda şirketin Altın Buda'yı ele geçirdiği haberini aldıktan bir saat sonra Overholt Birleşik Devlet-ler'den ayrılmıştı. Virginia'da saat Kutsal Cuma günü on sekizdi. Challenger yere inene dek zaman dilimi değişmiş ve saat cumartesi günü sabah dokuz olmuştu.</p>

  <p>Turbo pervaneli uçakla kuzey Hindistan'daki Little Lhasa'ya yaptığı yolculuk iki saatin biraz üzerinde sürmüştü, böylece Overholt sonunda Dalai Lama'yla tekrar buluşabildiğinde vakit cumartesi öğlen olmuştu. Tibet'in kutsal lideri bir darbe olacaksa bunun 31 Mart, Paskalya Pazan'nda, yani sürgüne gönderilişinden tam kırk altı yıl sonra olmasında ısrar ediyordu.</p>

  <p>Bu da bir mucize yaratmak için Overholt ve şirkete yirmi dört saat veriyordu.</p>

  <p>Cari Gannon son birkaç gündür kazandığını hak ediyordu. Thimbu, Bhutan'daki kamyonu tedarik ettikten ve Tibet'e giden rotayı çizdikten sonra Oregon 'un kontrol odasında tamamlaması gereken bir alışveriş listesi verilmişti kendisine. Şirketin başbeleş-çisi olarak Gannon olanaksızı başarmaya alışıktı. İstenen şeyi elde etmek için Gannon'un yıllardır dikkatle oluşturduğu geniş bağlantı ağını kullanması gerekiyordu.</p>

  <p>Para şirketin Güney Pasifik Okyanusu'ndaki Vanuatu Ada-sı'ndaki bankasından gelecekti ve Oregon önemli olan şeyin para değil, zaman olduğunu açıkça belirtmişti. Gannon böyle talimatlar almaya bayılıyordu. Cep telefonuna bağlı dizüstü bilgisayar kullanarak bir dizi telefon numarası, şifre ve parolayı dakikada yetmiş kelime olmak üzere aklından yazdı.</p>

  <p>Dost bir Ortadoğu ülkesinden seksen Stinger füzesi alıp hizmette hiçbir zaman kusur etmeyen bir Güney Afrika şirketi kullanılarak Bhutan'a teslimatı ayarlandı. Endonezya şirketinden satın alınan, kıyı ötesi petrol çalışmalarında uzmanlaşmış ekstra yakıt depoları olan sekiz Bell 212 helikopteri, füze ve hafif silahları teslim etmek üzere geldi. Uzakdoğu'dan birisi hastalanırsa diye ikisi yedek olmak üzere on sekiz paralı askeri pilot getirildi. Yakıt depoları, bütün katılımcılar için yiyecek ve Filipin Özel Güçleri Mu-hafızları'nın idaresindeki bir dizi hangar gizlice ayarlandı.</p>

  <p>Gannon'un listesindeki son madde en garip olanıydı. Oregon onun Vietnam'a büyük, ama yavaş hareket eden bir uçak tedarik edip edemeyeceğini bilmek istiyordu. Bu uçak ve uçağın döşemesine monte edilecek olan otuz metrelik ince, ama güçlü kablolu bir vinç. Gannon'un birkaç telefon açması gerekti, ama Vietnam hükümetiyle bir sözleşmesi olan Laoslu bir şirkete ait 1985 yapımı Antonov AN-2 Colt bulmayı başardı. Kanat genişliği on sekiz metre olan, saatte en fazla 120 mil yapan büyük uçak en iyi uçan kamyonet olarak tarif edilebilirdi. Geniş iç hacmi büyük ölçüde kargo bölmesi halindeydi ve neredeyse iki bin beş yüz kiloluk yük taşıyabilirdi.</p>

  <p>Vinci ise Ho Chi Minh Kenti'ndeki bir satıcıdan şirket kredi kartıyla aldı.</p>

  <p>Uçak ve vinç için gerekli ayarlamaları yaptıktan sonra Gan-non Coca-Cola şişesindeki son yudumu bitirip uydu telefonundan Oregon'u aradı. Sinyal karıştırılırken numaranın çalmasını bekledi.</p>

  <p>"Anlat bakalım, Cari," dedi Hanley bir dakika sonra.</p>

  <p>"Uçağı buldum, Max," dedi Gannon. "Ama pilot istememiştin."</p>

  <p>"Adamlarımızdan biri uçacak," dedi Hanley.</p>

  <p>"Rus yapımı bir Antonov," diye belirtti Gannon. "Bu model hakkında bir şey yazılı olduğunu sanmıyorum."</p>

  <p>"İnternetten bir şeyler indiririz," dedi Hanley. "Elimizden gelen tek şey bu."</p>

  <p>"Yakıtı tamam, Saygon'daki havaalanında bekliyor," dedi Gannon. "Bir teknisyen bir saat içinde vinci yerleştirmiş olacak. Resmini faksla gönderiyorum."</p>

  <p>"Yakında görüşürüz," dedi Hanley. "Bu arada her şey yolunda mı?"</p>

  <p>"Bebek poposu kadar pürüzsüz," dedi Gannon rahat bir şekilde.</p>

  <p>Vietnam açıklarındaki Zapata Petrol kuyusundaki Delbert Chiglack faks makinesinden gelen kâğıdı aldı, yaklaşan helikoptere bir kez daha çağrıda bulundu. İşini bitirince kuyudaki restorana geri dönüp kâğıdı Gunderson'a verdi.</p>

  <p>"Bu sizin için geldi."</p>

  <p>"Teşekkürler," dedi Gunderson hemen. Oregon'un gönderdiği uçağın resmine bakıp katladı, uçuş tulumunun cebine koydu.</p>

  <p>Tam o sırada kuyudaki siren iki kez çaldı.</p>

  <p>"Aracınız geldi," dedi Chiglack.</p>

  <p>Üçlüyü helikopter pistine götüren Chiglack helikopter inene kadar bekledi, sonra gürültüyü bastırmak için bağırdı.</p>

  <p>"Merdivenlerden çıkın, başınızı eğin, kapı açılır şimdi."</p>

  <p>"Misafirperverliğiniz için teşekkürler," diye bağırdı Michaels.</p>

  <p>"Saçlarınıza dikkat edin bayanlar," diye seslendi Chiglack merdivenleri çıkarlarken.</p>

  <p>Dört dakika sonra helikopter yeniden havalanmış, karaya doğru ilerliyordu. Helikopter uzaklaşırken Chiglack başını iki yana salladı. Sonra konuklarının gittiğini bildirmek için ofisine geri döndü.</p>

  <p>Gunderson çift kanatlı uçağın resmini yardımcı pilota verdi. "Havaalanının kuzey kısmında," dedi yardımcı pilot fotoğrafı dizinde kayışa takarken. "Yakınına inmeniz çok işimize gelir."</p>

  <p>Yardımcı pilot kulaklığı kulaklarına takarak bilgiyi pilota aktardı, o da parmaklarıyla tamam işareti yaptı. Yardımcı pilot Gunderson'a gülümseyip başını evet anlamında salladıktan sonra arka tarafa geçmesini işaret etti.</p>

  <p>Yirmi dakika sonra güney Vietnam sahili görüş alanına girdi. Sığ suyun üstünden geçerlerken suyun altındaki bir batık Gunder-son'un dikkatini çekti. Yakındaki çalıların arasında otuz yıl önceki savaşta bombalanmış bir tankın kalıntılarına benzer bir şey duruyordu.</p>

  <p>Helikopter havaalanına yaklaşırken yardıma pilot Gunderson' un koluna dokundu. Antonov'un yerini havadan belirlemişlerdi. Pilot hızı azaltarak çift kanatlı uçağa yaklaştı, sonra asfaltın üstünde asılı kaldı. Otuz beş metre öteye sorunsuz bir iniş yaptıktan sonra yardımcı pilot kemerini çözüp arka tarafa geçti, Bell'in kapısını açtı.</p>

  <p>"Sonra görüşürüz," diye bağırdı.</p>

  <p>Gunderson, Pilston ve Michaels başlarını eğip helikopterden hızla uzaklaştılar.</p>

  <p>Helikopterden yeterince uzaklaştıktan sonra pilot gaz kolunu kaldırdı, kolektifi çekip çevrim kolunu oynattı, Bell yükselip havada meyilli bir dönüş yaptı.</p>

  <p>Üçlü çift kanatlı uçaktan üç metre uzaktayken Michaels konuştu.</p>

  <p>"Bu canavarla ne yapacağız?" diye sordu.</p>

  <p>"Plan Oregon'a uçmak," dedi Gunderson kapıya yaklaşıp içeri bakarken.</p>

  <p>"O da neden?" diye sordu Pilston.</p>

  <p>"Başkanımızın katılmak zorunda olduğu bir toplantı var."</p>

  <h1 id="sigil_toc_id_26" style="text-align: center;">Kısım 32</h1>

  <p>Oregon'un Sihir Dükkânı'nda Kevin Nixon bir levyeyle sandığın üst kapağını açmaya çalışıyordu. Sandığın üstünde ABD Hava Kuvvetleri, Özel Operasyonlar yazıyordu. İkinci satırda ise: (1) ea. Fulton Hava İyileştirme Sistemi, kontrol tarihi 02.11.90 ve sistemin çalıştığı kararını veren havacının isminin başharfleri yazılıydı. Kapağı bir kenara koyan Nixon içine baktı. Sonra içindekileri çıkarmaya başladı.</p>

  <p>Önce bir paraşütünkine benzer naylon şeritlerden yapılmış olan bir koşum takımı çıktı. Takımın önünde döner bir kanca vardı. Ardından yanında yüksek gerilime dayanır güçlü bir ip, en son olarak da sönmüş bir balon ve sistemi birbirine bağlayan donanım çıktı. Nixon kutudan çıkardığı her parçayı dikkatle kontrol etti. Hepsi iyi görünüyordu.</p>

  <p>Tam o sırada Sihir Dükkânı'nın kapısı açıldı.</p>

  <p>"Nasıl görünüyor?" diye sordu Hanley.</p>

  <p>"İyi," diye yanıtladı Nixon.</p>

  <p>Hanley yerdeki dökme metalden üç dişli kancayı işaret etti. "Bu ne?"</p>

  <p>Nixon sandık kapağının dibini işaret etti. Kapağa bir dizi talimat yazılmıştı. "Balonun ucundaki halatı tutan kanca bu."</p>

  <p>"Bunun uçakta olması gerekmiyor mu?"</p>

  <p>"İdeali oydu," diye kabul etti Nixon.</p>

  <p>"Yani?" diye sordu Hanley.</p>

  <p>Nixon odanın karşısını işaret etti. "Burda kurallarımızın olması çok iyi bir şey," dedi.</p>

  <p>"Her zaman bir yedeğiniz olsun," dedi Hanley gülümseyerek tabelayı okurken.</p>

  <p>"Elbette," dedi Nixon.</p>

  <p>"Uçağa bildireceğim," dedi Hanley. "Daha birkaç saatimiz var."</p>

  <p>"Bay Hanley," dedi Nixon. "Bana yalnızca zamanını söyleyin."</p>

  <p>Antonov Colt'un tek motoru monoton bir sesle çalışırken uçaktaki Gunderson, Michaels ve Pilston Güney Çin Denizi'ne doğru ilerliyordu. Gökyüzü berraktı, güneye inen fırtına hâlâ yüzlerce mil uzaktaydı. Gunderson yalnızca kendisi ona ulaşmadan önce tam yol ilerleyen Oregon'un önündeki fırtınadan çıkmasını umuyordu. O harika bir pilottu, ama yapmak üzere oldukları şey açık havada bile gözü kapalı birinin on adım öteden hedefi tam on ikiden vurmasına benziyordu.</p>

  <p>Gövdedeki mazot kokusunun havalanması için kokpit ve kargo bölümündeki camların biraz aralık kalmasını istemişti. Antonov normalde 312 galonluk yakıt taşırdı, ama uçak normalde uzaklardan kütük taşımak için kullanıldığından kargo bölümüne 300 galonluk iki tank daha yerleştirilmişti. Bu iyi bir şeydi. İlave yakıt kapasitesi olmaksızın Oregon'a. ulaşıp Vietnam'a geri dönmelerinin yolu yoktu. Ama bu yüzden uçağın içi yakıt sızıntısı yapmış Shell benzin istasyonu gibi kokuyordu. Gunderson portatif GPS alıcısına baktı.</p>

  <p>"Nasıl görünüyor, Minik?" diye sordu Michaels.</p>

  <p>"Şimdiye kadar her şey yolunda," diye yanıtladı Gunderson. "Ama bu ünite aküyü bir çocuğun video oyununun pillerini bitirdiği gibi tüketiyor. Uçağa yedek akü yüklemişler mi?"</p>

  <p>Pilot ve yardımcı pilot koltuğunun arasına çömelmiş olan Pilston bir çift kâğıt torbayı karıştırdı, ama elleri boş geldi. "Üzgünüm, Chuck," dedi. "Şansın yokmuş."</p>

  <p>"Neyimiz var?" diye sordu.</p>

  <p>Pilston hızla saydı. "Biraz MRE, iki termos kahve galiba, Hers-hey çikolataları, biraz M&amp;M şişe suyu, harita ve gargara suyu." "Ya havlu ve sabun?"</p>

  <p>Pilston torbanın dibini karıştırdı. "Evet, onlar da var." "Gannon bu konuda çok iyi," dedi Gunderson esneyerek. Michaels hız göstergesine baktı. "Oregon'a ulaşmamıza beş saat var," dedi. "Tracy ve ben dün gece biraz uyuduk. Neden biraz temizlenip dinlenmeye çalışmıyorsun? Yaklaştığımız zaman seni çağırırız."</p>

  <p>"Yardımcı pilot görevlerini yapabileceğini düşünüyor musun?" diye sordu Pilston.</p>

  <p>"Özel pilot sertifikamı geçen yıl aldım," dedi Pilston. "Fazla uçmadım, ama ibrelerin titreşmesini izleyebilirim herhalde."</p>

  <p>Gunderson yorgun bir şekilde başıyla onayladı. "Kontrolleri bıraktım," dedi.</p>

  <p>Michaels'ın uçağı devraldığından emin olur olmaz koltuğundan kalkıp Pilston'ı geçti, o da hemen pilot koltuğuna oturdu. An-tonov hem sağ, hem de sol koltuktan kullanılabilirdi, bu yüzden Michaels'ın kokpitte yer değiştirmesine gerek yoktu. Pilston oturduktan sonra Gunderson'a döndü.</p>

  <p>"Duvardan çıkan bir yatak var," dedi. "Ve uçağın yan tarafından dışarı boşalan bir tuvalet. Önce bir şey yemek ister misin?"</p>

  <p>"Hayır, bayanlar," dedi Gunderson. "Yalnızca ihtiyacınız olursa beni uyandırın."</p>

  <p>Sonra yatağa gidip gömleğini çıkardı, bir yastık gibi katlayıp başının altına koydu ve birkaç dakika içinde uykuya daldı. Antonov kuzeye, randevusuna doğru ilerlemeye devam etti.</p>

  <p>Şirket kurulduktan sonraki yıllar boyunca çeşitli yasal işlere yatırım yapmıştı. Şirket çeşitli madencilik şirketlerinin, hindistancevizi tesislerinin, uzmanlık gerektiren ateşli silah fabrikalarının, otellerin, tatil yerlerinin, elektrikli alet şirketinin, hatta Kuzey</p>

  <p>Amerika, Güney Amerika, Avrupa ve Asya'da şubeleri olan jet kiralama servislerinin ya tam ya da kısmi sahibiydi.</p>

  <p>Bu şirket çalışanların hiçbirinin ana şirketin fon kaynağı veya gerçek amacı konusunda hiçbir fikri yoktu. Yalnızca çok iyi para aldıklarını, kendilerine iyi davranıldığını, asla kesintiye ya da işten çıkarılmaya maruz kalmadıklarını biliyorlardı. Şirketin gerçek operasyon kesimleri, yani artan servetin özünü oluşturan uzmanlaşmış askeri ve istihbarat aletleri bu şirketleri büyük oranda tek başına bırakıyordu. Ama bazen işe yarıyorlardı.</p>

  <p>Şu an da böyle bir zamandı.</p>

  <p>Max Hanley Oregon'un kontrol odasına geri dönüp sandalyesine oturdu.</p>

  <p>"Pegasus Havacılık'ın uçuş operasyonlarını bul," dedi Stone'a.</p>

  <p>Stone bilgisayara bazı komutlar girdi, birkaç saniye sonra bir dünya haritası geniş ekranı doldurdu. "Başkanı bu toplantıya uçurmanın en hızlı yolu nedir?"</p>

  <p>Stone birkaç komut tuşladı ve rota ekranı kapladı. "Uzun bir yol," dedi. "Ve sanırım non-stop istiyorsunuz."</p>

  <p>"Kesinlikle."</p>

  <p>"O halde G550'yi kullanmamız gerekeceği kesin."</p>

  <p>"Şu anda nerdeler?" diye sordu Hanley.</p>

  <p>Stone yine birkaç komut tuşladı ve uçuş kayıtları haritayı kapladı.</p>

  <p>"Asya 6550 Havai rotasında, bu yüzden onu geçin," diye belirtti Stone. "Paris rota birde hayır, bir dakika Güney Amerikan az önce 6550 Dubai'ye indi. Yarın yeniden havalanıyor."</p>

  <p>"Da Nang'a varmasına ne kadar var?"</p>

  <p>"Üç bin altı yüz mil, kabaca altı buçuk saat."</p>

  <p>Hanley kâğıt kalem alıp sayıları yazmaya başladı. "Zor olacak," dedi sonunda. "Zaman dilimlerini geçiyoruz, sonra yakıt ikmali yapıp hızla iniş izni gerek, ama yine de yapılabilir."</p>

  <p>"Jeti ayırtmamı ister misiniz?" diye sordu Stone.</p>

  <p>Hanley, ona bir kâğıt uzattı. "Bu uçuş planı."</p>

  <p>"Başka?"</p>

  <p>"Vietnam Hava Kuvvetlerindeki adamımıza rüşvet vermeyi unutmayın da hızlı yakıt ikmali için Da Nang'a iniş kalkışımız sorun olmasın."</p>

  <p>"Başka?"</p>

  <p>"Karamazov'a güvenli bir hat bağla," dedi Hanley. "Doğrulamam gerekiyor."</p>

  <p>"Başka?" diye sordu Stone notlar alırken.</p>

  <p>"Her şey tamam olunca Truitt'i çağır ve gidip biraz uyu."</p>

  <p>"Ya siz efendim?" diye sordu Stone.</p>

  <p>"Burda şekerleme yapacağım," dedi Hanley. "Yani tam olmak istediğim yerde."</p>

  <p>Overholt içeri girdiğinde Dalai Lama bir Buda heykelinin önünde dua ediyordu. Overholt o ayağa kalkana kadar sessizce durdu.</p>

  <p>"Odaya girdiğini hissettim," dedi Dalai Lama. "Mutlu görünüyorsun."</p>

  <p>Overholt sordu. "Geri dönmeye hazır mısınız?"</p>

  <p>"Evet," dedi Dalai Lama. "Hem de çok."</p>

  <p>"Güzel," dedi Overholt. "Yarın gidiyorsunuz."</p>

  <p>"Adamların Altın Buda'yı geri aldı mı?"</p>

  <p>"Aldılar," dedi Overholt, başıyla onaylayarak.</p>

  <p>"Peki gizli bölmeyi buldular mı?"</p>

  <p>"Hâlâ üzerinde çalışıyorlar, Kutsal Efendimiz."</p>

  <p>Dalai Lama başını sallayarak gülümsedi. "Bulacaklardır. O zaman bulduklarıyla ne yapacaklarını bilecekler." Durakladı. "Halkımın başından beri sahip olduğu şeyin kurtuluşumuz olacağına inanmak çok zor," dedi Dalai Lama.</p>

  <p>"Henüz özgür bir şekilde evde değiliz, Kutsal Efendimiz," dedi Overholt.</p>

  <p>Dalai Lama gülümseyerek bir an için düşündü bunu. "Hayır, Bay Overholt, değiliz, ama olacağız. Çinlileri ülkeme getiren şey açgözlülüktü. Ve bizi yine açgözlülük kurtaracak."</p>

  <p>Overholt sessizce başını salladı.</p>

  <p>"Hayat bir döngüdür," dedi Dalai Lama. "Ve bir gün sen de bunu göreceksin. Şimdi," dedi nazik bir şekilde. "Halkım sizi doyursun. Uzun yolculuk yüzünden acıkmış olmalısınız."</p>

  <p>İki adam odadan dışarı çıkıp paralı askerlerin kullandığı gizli bir geminin belirlediği kaderlerine doğru ilerlediler.</p>

  <p>Yerel saatle sabah 11.00'de Oregon sis tabakasından çıktı. İlerleyen fırtınanın önündeki hava mükemmeldi ve fırtınadan önceki sükûneti yansıtıyordu. Gökyüzü parlak maviydi, deniz bir ayna kadar düz ve yansıtıcıydı. Macau'dan ayrıldığından bu yana geçen sürede iyi yol kat etmişü-'Oregon. Gemi uluslararası sulardaki Hainan Adası açıklarındaydı. Mevcut hızıyla yarın yerel saatle öğle civarında Singapur'u geçecekti. Malacca Boğazı'nı geçip kuzeye döndükten sonra Bangladeş dışındaki Bengal Körfezi'ne pazar günü saat 14.00 sularında varması bekleniyordu.</p>

  <p>O zamana kadar eğer her şey planlandığı gibi olursa Dalai Lama yine iktidarda olacaktı ve şirket çok akıllıca bir şekilde sahneyi terk edecekti.</p>

  <p>Juan Cabrillo kamarasında uyandıktan sonra duş alıp giyindi.</p>

  <p>Dışarı çıkıp koridoru geçti, kontrol odasına girdi. Max Hanley sandalyesinde uyuyordu, ama Cabrillo içeri girer girmez doğruldu. Kalkıp kahve makinesinden iki fincan kahve doldurdu.</p>

  <p>Birini Cabrillo'ya verip sordu. "Kendini daha iyi hissediyor musun?"</p>

  <p>"Biraz dinlenmenin insanın üzerinde yarattığı etki inanılmaz," dedi Cabrillo fincanı alarak. "Richard?" dedi Hanley. Truitt incelediği ekrandan döndü. "Sorun yok," dedi.</p>

  <p>"Durum nedir?" diye sordu Cabrillo herhangi bir giriş sözüne gerek duymadan.</p>

  <p>Hanley sandalyesine geri dönüp Cabrillo'ya oturmasını işaret etti. Sonra Ho Chi Minh Kenti'nden Oregon'a uzanan kırmızı çizgiyi gösteren ekranı işaret etti. "Bu çizgi Gunderson ve ekibi. Yarım saat içinde seni almaya geliyorlar."</p>

  <p>"Deniz uçağındalar mı?"</p>

  <p>"Hayır," dedi Hanley. "Buraya zamanında gelemeyecek kadar güneydeydiler."</p>

  <p>"Peki başka bir deniz uçağı ayırdık mı?" diye sordu Cabrillo.</p>

  <p>"Gannon her yere baktı," dedi Hanley. "Ama hiç yoktu."</p>

  <p>Cabrillo kahvesini yudumlarken Truitt dönüp ona baktı.</p>

  <p>"Beni yukarı mı çekecek?" diye sordu Cabrillo.</p>

  <p>"Üzgünüm, bay başkan," dedi Hanley. "Vietnam'dan kalkacak uçağa zamanında yetişmen için tek çare bu."</p>

  <p>"Ya Buda?"</p>

  <p>"Önce o gidiyor," dedi Hanley.</p>

  <p>"Neden hep böyle durumlarda buluyorum kendimi?" diye sordu Cabrillo.</p>

  <p>"Para yüzünden olabilir mi?" dedi Truitt gülümseyerek.</p>

  <p>"Ya da zafer sarhoşluğu?" dedi Hanley.</p>

  <p>Antonov'da Gunderson dişlerini fırçalayıp yüzünü yıkıyordu. Camdan dışarı tükürüp havluyu yanaklanndaki kısa sakallara sürdü. İşini bitirdikten sonra çıkıp Pilston'a işaret etti. "Neden kontrolü bana bırakmıyorsunuz?" Pilston pilot koltuğundan kalktı, Gunderson yerine geçti.</p>

  <p>"Acemi çaylağımız nasıldı?" diye sordu Michaels'a.</p>

  <p>"Pilotluğu fena değil," dedi Michaels. "Ben şekerleme yaparken uçağı çoğunlukla o idare etti."</p>

  <p>Gunderson gülümseyerek dönüp Pilston'a baktı. "Uçuş kayıtlarını tutmayı unutma. İki yüze ulaştığında ticari lisans için başvurabilirsin. Bu belgeyi alan son ajanımız Cabrillo'dan beş bin dolarlık ikramiye aldı."</p>

  <p>"Bu canavar sorunsuz bir uçak," dedi Pilston. "Bir sümüklüböcek kadar yavaş, ama bir masa kadar dengeli."</p>

  <p>"Ne kadar uzaktayız?" diye sordu Gunderson, Michaels'a.</p>

  <p>Michaels GPS'e bakıp haritadaki işaretlerini inceledi, sonra uçuş bilgisayarında birkaç hesaplama yaptı. "Aşağı yukarı yirmi dört dakika."</p>

  <p>"Telsiz suskunluğuna devam ettiniz mi?"</p>

  <p>"Planladığımız gibi," diye yanıt verdi Michaels.</p>

  <p>Gunderson birkaç saniye göstergeleri izledi. Sonuçtan tatmin olunca yeniden konuştu. "Tracy, bana bir fincan kahve verebilir misin? Ana gemiyi arama zamanı geldi."</p>

  <p>Pilston termosun kapağını açıp kahveyi doldurdu, fincanın altına bir parça bandı katlayarak yapıştırdı, Gunderson'a uzattı. Gunderson kahvesinden bir yudum alıp plastik fincanı düz bir yere koydu, fincan altındaki bantla oraya yapıştı. Telsize uzanıp frekansı ayarladıktan sonra konuştu.</p>

  <p>"Minik başkanı arıyor, orda mısınız?"</p>

  <p>Yanıtın gelmesi birkaç saniye sürdü. "Burası kontrol, devam edin."</p>

  <p>"Bayanlar ve ben birkaç dakika sonra size kanca atmak üzere orda olacağız."</p>

  <p>"Sizi dürbünle görebiliyoruz," dedi Cabrillo. "Az sonra siz de bizi görürsünüz."</p>

  <p>"İş nedir?" diye sordu Gunderson.</p>

  <p>"Çekilecek iki şey var," dedi Cabrillo. "Biri nesne ki, unutma çok ağır."</p>

  <p>"Kayışlı bir kargo kayağımız var, ama bu yaşlı kuşun kapısı yanda," dedi Gunderson. "Benim planım çekeceğimiz şeyi vinçle yakına çekmek ve sonra onu uçağa almak için zarif bir uçuş yapmak."</p>

  <p>Cabrillo şaşkınlıkla başını iki yana salladı. "Bunu ikinci yükte denemeye kalkma."</p>

  <p>"Neden patron?"</p>

  <p>"Çünkü ikinci yük benim."</p>

  <p>Michaels camdan dışarı bakarken Oregon bir nokta şeklinde görünüyordu.</p>

  <p>"Onu gördüm."</p>

  <p>"Sizi gördük," dedi Gunderson. "Ve sizi uçağa alırken yumuşak davranacağız, bay başkan, endişelenmeyin."</p>

  <p>"Kayışları takmak için yukarıya çıkıyorum," dedi Cabrillo. "Başka bir şeye ihtiyacınız var mı?"</p>

  <p>Gunderson, Michaels ve Pilston'a baktı. Kızlar başlarını iki yana salladılar.</p>

  <p>"Belki biraz salamlı ve peynirli sandviç getirebilirsiniz."</p>

  <p>"Elimden geleni yaparım," dedi Cabrillo.</p>

  <p>"Şimdi alçalıyoruz, birkaç dakika içinde görüşürüz," dedi Gunderson.</p>

  <p>Cabrillo kapıyı açıp Sihir Dükkânı'na girdi. Nixon Altın Bu-da'yı küçük bir masanın üstüne koymuştu ve küçük bir elektronik radarı karnında dolaştırıyordu. Monitöre bakıp başını iki yana salladı.</p>

  <p>"Burda bir boşluk var," dedi Nixon, Cabrillo'ya. "Ama girişi bu-</p>

  <p>labiliyorsam kahrolayım."</p>

  <p>Cabrillo bir an durup düşündü, sonra Nixon'a döndü. "Bana bir alev tabancası ver," dedi.</p>

  <p>Nixon alet tezgâhına gidip askıdan bir alev tabancası aldı, uzatma kablosunu alıp Altın Buda'nın yanma getirdi. Cabrillo tabancanın düğmesini açıp Buda'nın karnını ısıtmaya başladı.</p>

  <p>"Ne düşünüyorsun, patron?" diye sordu Nixon tabancanın gürültüsü arasından.</p>

  <p>"İnsanlar her zaman iyi şans için Buda'nın karnını ovuşturmak ister," dedi Cabrillo. "Yeterince ovarsan ısıtırsın."</p>

  <p>Nixon uzanıp altın karnına dokundu. İnsan derisi gibi ısınmaya başlamıştı.</p>

  <p>Cabrillo heykele bakıp Nixon'a döndü. "Bana tek kenarlı bir jilet getir."</p>

  <p>Nixon tezgâha gidip bir kutu jilet buldu, Buda'nın yanına getirirken bir tanesinin ambalajını açtı.</p>

  <p>"İşte," dedi Cabrillo. "Bir çatlak oluşuyor." Nixon jileti minik deliğe soktu.</p>

  <p>"Bir tane daha sok," dedi Cabrillo. "Ve karnındaki plakayı kaldırmaya çalış."</p>

  <p>Dakikalar sonra delik genişledi. Cabrillo ısıyı karın plakasının altına tutup yüzyıllar önce sürülmüş olan yapışkanı ısıttı. En sonunda çatlak bir elin girebileceği kadar genişlemişti. Cabrillo Ni-xon'a alev tabancasını uzattı, parmaklarını çatlaktan içeri sokup plakayı yavaşça geri çekerkerf Nixon yak toynağından yapılma tutkalı ısıtmaya devam ediyordu.</p>

  <p>Plaka yavaşça soyuldu ve birden hepsi birlikte Cabrillo'nun elinde kaldı.</p>

  <p>Cabrillo açık bölmeden içeriye baktı. Bir tüpe sokulup bozulmuş ham deri şeridiyle bağlanmış antik parşömenler vardı içeride. Cabrillo uzanıp tomarı dikkatle dışarı çıkardı.</p>

  <p>Nixon, Cabrillo'ya bakıp gülümsedi. "Şimdi ne yapıyoruz, patron?"</p>

  <p>"Bunları kopyalayacağız," dedi Cabrillo sessizce. "Ve geri koyacağız."</p>

  <p>Sung Rhee öfkeli insanların yarattığı fırtınanın ortasında kalmıştı. Çin Donanması amirali gemilerine verilen zararı rapor etmek için Pekin'i aramıştı, iki milyarder birer avukat ekibiyle geri gelmişti ve yardımcısı az önce arayıp Macau belediye başkanının alt katta olup şu anda yukarıya çıktığını bildirmişti.</p>

  <p>Derken telefonu çaldı.</p>

  <p>"Sana söyledim," dedi resepsiyon görevlisine. "Rahatsız edilmek istemiyorum."</p>

  <p>"Başkan Hu Jintao'nun ofisinden arıyorlar."</p>

  <p>"Bağla," dedi Rhee, eliyle ofisinin boşaltılmasını işaret ederek. "Bağla."</p>

  <p>Birkaç saniye sonra bir ses, "Başkan Jintao hatta," dedi.</p>

  <p>"Günaydın, bay başkan," dedi Rhee.</p>

  <p>"Günaydın, Bay Rhee," dedi Jintao sessizce. "Anladığım kadarıyla dün gece biraz sıkıntı yaşamışsınız."</p>

  <p>Rhee terlemeye başladı. "Küçük... bir hırsızlık," dedi kekeleyerek. "Halledemeyeceğimiz bir şey değil, bay başkan."</p>

  <p>"Bay Rhee. Bu sabah Birleşik Devletler Konsolosluğu'ndan bazı telefonlar aldık. Çin Donanması'nın başı ve Yunan başkan yardımcısı neden gemilerinden birinin yasadışı bir şekilde durdurulup sizin emrinizle el konduğunu bilmek istiyor. Bu pek de küçük bir hırsızlık gibi gelmedi bana."</p>

  <p>"Burda... bazı sorunlar var," diye kabul etti Rhee.</p>

  <p>Telefon birkaç saniye sessiz kaldı. "Bay Rhee," dedi Jintao sessizce. "Bana neler olduğunu anlatacaksınız. Hem de hemen ve en başından başlayarak."</p>

  <p>Rhee yavaşça konuşmaya başladı.</p>

  <p>Gunderson Oregon'un etrafında dönmeye başladı. Kokpit penceresinden dışarı bakarken büyük bir balonun hızla şiştiğini, sonra peşinde bir iple havada yükseldiğini gördü.</p>

  <p>Oregon'un kıç tarafındaki Kevin Nixon Altın Buda'nm içinde bulunduğu sandığın kayışlarını kontrol etti. Üç dişli kanca sandığa yapıştırılmıştı ve eğer heykeli başarıyla Antonov'a yüklemeyi başa-nrlarsa Cabrillo'yu çekmek için de kullanılacaktı. Hanley yana çekilerek Cabrillo'nun göğsündeki ve bacaklarının üst kısmındaki koşum takımlarını kontrol etti. Gerektiği gibi bağlandığından tatmin olarak içinde sandviçlerin bulunduğu küçük torbayı kayışların yan tarafına iliştirdi.</p>

  <p>"Eski Fulton İyileştirme Sistemi," dedi Cabrillo. "Onca paramızla insan şimdiye kadar bunu değiştirmiş olacağımızı düşünüyor."</p>

  <p>"Nadiren kıyıdan bu kadar açılıyoruz," dedi Hanley. "Deniz uçağımızın veya helikopterimizin bize ulaşabileceği noktayı çoktan geçtik."</p>

  <p>"Bunlardan birine bindin mi daha önce?" diye sordu Cabrillo.</p>

  <p>"O zevki hiç tatmadım," dedi Hanley gülümseyerek.</p>

  <p>"Bir eşeğin kıçını tekmelemesi gibi bir şeydir," dedi Cabrillo.</p>

  <p>"Bana kalırsa en son endişelenmen gereken şey o."</p>

  <p>"Nasıl yani?" diye sordu Cabrillo.</p>

  <p>"Bulabildiğimiz tek vinç hafif kamyonetler için tasarlanmıştı," diye belirtti Hanley. "Arka stabilizere çarpmadan seni yukarı çekerler umarım."</p>

  <p>"Durumu çok cazip gösteriyorsun," dedi Cabrillo alaycı bir şekilde.</p>

  <p>Antonov'un sesi arttı.</p>

  <p>"İlk yaklaşım için güverteleri temizleyin," diye bağırdı Nixon.</p>

  <p>Gunderson hiçbir zaman heyecanlanmamasıyla dikkat çekerdi. Durum ne olursa olsun her zaman sükûnetini korurdu. Antonov'un kanat kapaklarını indirerek hızı neredeyse durma seviyesine kadar azalttı, sonra güvertenin otuz metre üstüne geldi.</p>

  <p>"Çikleti olan var mı?" diye sordu.</p>

  <p>Michael hemen bir çikletin kâğıdını açıp Gunderson'un ağzına attı.</p>

  <p>"Tracy'ye yardım etmeye gidiyorum," dedi Gunderson. "İlk geçişte kancayı şişkoya takacağım, sonra yan dönmeden önce arkaya sesleneceğim."</p>

  <p>Oregon 'da güvertedeki kameralar operasyonun görüntülerini geminin her yerine taşıyordu. Herkes Gunderson'un gemiye yaklaşmasını seyrediyordu.</p>

  <p>Kargo bölümündeki Pilston ve Michaels açık kapıdan dışarıya bakıyordu. Çelik kablo geriye doğru gerildi, ama ucundaki kablo görünmüyordu. Gunderson ön camdan dışarı bakıyordu, spora*</p>

  <p>hızlı bir hareketle yan camdan bakmaya başladı. Fulton Hava İyileştirme Sistemi'ne giden kablonun tepesinde, balonun hemen altında, kablo Y biçimini alıyordu. Gunderson, Antonov'u yaklaştırırken ağzındaki çikleti çiğnemeye devam ediyordu. "Gösteri zamanı," diye bağırdı.</p>

  <p>Uçaktan sarkan kanca Y biçimindeki noktaya kolayca girip kabloyu yakaladı. Bir saniye sonra Altın Buda'nın bulunduğu sandık bir yaranın üstünden kaldırılan bir bant gibi kolayca güverteden sıyrıldı. Gunderson uçaktaki zorlanmayı hemen hissetti ve vinci çalıştırması için Pilston'a bağırdı.</p>

  <p>Pilston levyeyi ileri itti, sandık yukarı doğru yükselmeye başladı. O sırada Gunderson uçağı yavaşça yan yatırdı. Hanley güverteden şaşkınlıkla onu seyrediyordu.</p>

  <p>"Kargo beş metre içine girince haber ver," diye bağırdı Gunderson.</p>

  <p>Bir dakika kadar sonra Michaels bağırdı. "Tamam, Chuck." Gunderson okyanusa doğru bir dalış yaptı, şimdi yalnızca yirmi beş metre uzaktaydı ve güçleri yüzünden sandık geçici bir süre için ağırlıksız hale gelmişti. Sandık bir saniye için havada yüzdü. "Düzleşiyor," diye bağırdı Gunderson.</p>

  <p>Pilston ve Michaels kapıdan uzaklaştı. Kablo gerilerek Altın Buda'yı kitaplığa yerleşen bir kitap gibi kolayca uçağa çekti. Sandık gövdenin iç duvarına çarparak durdu. Çatlamıştı, ama çok kötü değildi. Pilston vinç motorunu çevirdi.</p>

  <p>Gunderson arkaya bakınca sonuçtan oldukça memnun kaldı. Telsize uzandı.</p>

  <p>"Bay Hanley," dedi. "Kutunuz biraz çizildi, ama kargo güvende." Gunderson uçağı yükseltip yan yatırırken Hanley portatif telsizin düğmesine bastı. "Felaket bir işti, Minik. Kutuya bağlı farklı bir kanca var. Başkanı yukarı çekmeden önce onu kabloya bağla." "Anlaşıldı," dedi Gunderson.</p>

  <p>Sonra Pilston'a diğer kancayı kabloya bağlamasını söyledi. Gunderson tekrar Oregon'un üstünden geçip gemiyle aynı hizaya için geri dönene kadar kanca takılmıştı ve Pilston kabloyu bir kez daha indirmeye başlamıştı. Gunderson uçuş kontrollerini ayarladı, Antonov'un hızını neredeyse durma noktasına getirdi.</p>

  <p>"Patronun kancası takılır takılmaz olabildiğince hızlı bir şekilde çekin onu. Kapıya yaklaştığında uzanıp içeri alın," diye bağırdı.</p>

  <p>"Anlaşıldı," diye bağırarak karşılık verdi Pilston.</p>

  <p>"İşte geliyorum, patron," dedi Gunderson telsize. "Hazır ol ya da olma."</p>

  <p>Cabrillo arka güverteye geçmişti ve Nixon balonu şişirmişti. Antonov pruvadan yüz metre uzaktayken balon havaya fırladı.</p>

  <p>"Güverteyi boşaltın," diye bağırdı Nixon ileri atılırken.</p>

  <p>Juan Cabrillo sessizce duruyordu. Az sonra meydana gelecek şey için kendini hazırlamanın bir yolu yoktu gerçekte. Birkaç saniye içinde Oregon'un güvenliğinden çekilerek alınacak ve okyanusun üstünde havaya kaldırılacaktı. Bir saniye içinde bilinenden bilinmeyene geçecekti. Bu yüzden Cabrillo yalnızca zihnini temizleyip beklemeye başladı.</p>

  <p>Gunderson çikletini çiğnemeye devam edip ipi dikkatle izliyordu. Üç dişli kancayı bir kez daha Y'nin tam merkezine koydu. Bam! Cabrillo'nun ayakları bir an için güvertedeyken bir an sonra havadaydı. Koşmaya çalışıyormuş gibi bacaklarını ileri geri sallıyordu. Rüzgâr taktığı gözlüğe çarpıp geçiyordu. Antonov büyüdükçe gözleri sulanmaya başladı. Cabrillo güvenliğe doğru yükselirken kapıdan ellerin uzandığını gördü. Başını geri çekerek baktı. Birkaç saniyede bir kablo arka stabilizere çarpıyordu ve Cabrillo uçağa yaklaştıkça kendini geri itmeye hazırlıyordu.</p>

  <p>"Kuyruğa çarpacak," diye bağırdı Pilston, Gunderson'a.</p>

  <p>Cabrillo stabilizere vurup kendini geri itmek için ayaklarını havaya kaldırdı. Gunderson kontrolleri geri çekip Antonov'un burnunu havaya kaldırdığı sırada yalnızca birkaç santim ötedeydi. Bir sarkaç gibi kablodan sarkan Cabrillo birkaç metre düşerek kuyruğu geçti. Birkaç saniye sonra kapının yanındaydı; Michaels ve Pilston kollarını yakalayıp onu içeri çektiler.</p>

  <p>Gunderson Antonov'u tırmandırırken kargo alanına baktı.</p>

  <p>"Hey, patron," diye bağırdı. "Yolculuk nasıldı?"</p>

  <p>Michael Halpert Oregon'un kütüphanesindeki bilgisayarı açtı. Macau'daki partide çalışmak eğlenceli olmuştu, operasyonların yapısında bulunan tehlike unsuru bunu garanti etmişti. Ama öyle bile olsa Halpert'ın en üstün yeteneği şirketin faaliyetleri için oluşturduğu gizli hesap ve bankacılık ağıydı. Halpert bu konuda bir uzmandı. Çarpık şirket hukuku ve yapısı onun için çok heyecanlıydı. Şirketin varlıklarını bir buzulun altındaki bozuk para gibi saklamaya ve şirketlerin sahiplerini çözmesi muhasebeci ekiplerinin yıllarını alacak olan karmaşık yapılar ardında gizlemeye bayılıyordu.</p>

  <p>Bugün bütün bu becerilerini kullanması gerekiyordu.</p>

  <p>Halpert iskelet demeyi sevdiği şeyi inşa ediyordu. İskelet, bir operasyonun komuta merkezini içinde barındıran kafatasını desteklemek için kemikleri oluşturan bir dizi şirketti. Her birinin gerçek mülkiyet kaynağı ve kontrolünün, bir Londra sabahı gibi puslu hale gelene kadar yeniden yapılandırılması, sermaye sağlanması ve birbirine bağlanması gerekiyordu.</p>

  <p>Mevcut şirketlerin veri tabanlarını taradı.</p>

  <p>Önce kafatası geliyordu, varlıkların nihai sahibi yakında yaratılacaktı. Bunun için minik Andorra ülkesinde bulunan bir şirket seçti. Cataluna Esteme adlı şirket 1972'de madencilik ve kurşun ticareti amacıyla kurulmuştu.</p>

  <p>181 mil karelik bölgesiyle Andorra, güneyinde İspanya, kuzeyinde Fransa'nın bulunduğu Pirene Dağlan'na tünemişti. Andor-ra'nın nüfusu altmış beş bindi ve temel endüstrisi kayak turizmiydi. Şirket 1278'den beri vardı, modern ve gelişmeciydi, üstelik Halpert daha önce onu hiç kullanmamıştı.</p>

  <p>Cataluna Esteme 1998'e kadar kurşun işinde çok aktifti, ama o tarihte yaşlı sahibi Paris'te kalp krizi geçirmişti. Sonraki birkaç yıl içinde şirketin varlıkları mirasçılarına dağıtılmış ve şirketin kendisi hareketsiz kalmıştı. Cataluna Esteme, Andorra'nın başkenti Andorra la Vella'daki bir avukatın çekmecesinde mevcuttu.</p>

  <p>Halpert tarihi inceleyip ideal olduğunu gördü. Şirketin güvenilirliği mükemmeldi, şirket kasalarına büyük paralar girmişti ve ayrıca Andorra kanunları mahremiyet kalkanı da sağlıyordu. Şirketin geriye kalan hisseleri 50.000 dolar karşılığında alınabilirdi. Bu miktar onlara otuz yıldan beri var olan, kullanmayı amaçladıkları gibi bir tüzüğü bulunan ve izini sürmenin imkânsız olduğu şirketin tam kontrolünü verecekti.</p>

  <p>Halpert, Cataluna Esteme'yi satın almaya karar verdi.</p>

  <p>İskeletin ayakları için şirketin halihazırda sahip olduğu iki şirketi kullandı. Birincisi Güney Pasifik'teki Solomon Adaları'nda bulunan Gizo Emlak'tı. İkincisi, tamamen İtalya tarafından kuşatılmış olan Adriyatik sahilindeki bir ülke olan San Marino'da bulunan Paisen Sanayi idi. Bilgisayardan şirket hesaplarına giren Halpert Gizo Emlak'a 874.000 dolar, Paisen Sanayi'ye 418.000 dolar yatırdı. Halpert göz açıp kapayana dek halihazırda var olan hesaplara 1292 milyon dolar aktarmıştı. Ama para uzun süre orada kalmayacaktı.</p>

  <p>Sonra, Halpert'ın hazırlayıp geçirdiği özel hissedarlar kararıyla Gizo Emlak ve Paisen Sanayi adlı iki şirketten daha hisse almayı kabul etti. Birincisi Lizbon'da bulunan Alcato, ikincisi Paraguay'daki Tellemedics of Asuncion'du. Bu şirketlerin ikisi de çalışan şirketlerdi. Alcato denizcilikte kullanılan özel elektronik aletler üzerinde uzmanlaşmıştı, Tellemedics Güney Amerika'da hastanelerde kullanılan telemetre ekipmanı yapıyordu. Portekiz şirketinin kâğıt üstündeki değeri üç milyon dolar, Paraguay şirketininki neredeyse on milyon dolardı.</p>

  <p>İkisi de neredeyse on yıldır şirketin gizli varlıklarından biriydi.</p>

  <p>Halpert ikisinin de şirket kayıtlarını çıkarıp planı için yeterli nakit rezervi buldu.</p>

  <p>Bacaklar da yerine oturduktan sonra göğsü aramaya başladı.</p>

  <p>Şirketin yakında olacak ortaklarına cazip görünecek kabul edilebilir ve sabit bir platforma ihtiyacı vardı. Bunun için ancak Orta Avrupa'yı kullanabilirdi. Halpert sapasağlam politik dengesi, zırhlı para birimi ve dünya çapında kabul edilen finansal araçları olan bir ülkede kurulmuş bulunan bir şirkete ihtiyacı vardı. Veri tabanını taradı ve aralarından seçim yapabileceği üç şirket bulunduğunu gördü, Birincisi Basel, İsviçre'deydi; ikincisi Lüksemburg; üçüncüsüyse ki, Halpert bunu tercih ediyordu Vaduz, Liechtenste-in'da bulunuyordu.</p>

  <p>Liechtenstein tamamdı.</p>

  <p>Albertinian Yatırım A.Ş., son zamanlardaki değerli metal fiyatlarındaki artıştan beri dünya çapında başarısını kanıtlayan, para ve altın ticaretiyle uğraşan bir şirketti. Şirket tarafından gizlice kontrol edilen bu şirketin Vaduz'da en üst iki katını kullandığı altı katlı güzel bir binası vardı. Hesaplarındaki nakit dengesi on sekiz milyon dolara ulaşıyordu ve sık sık umut vaat eden başka şirketlere yatırım yapıyordu.</p>

  <p>Alcato ve Tellemedics'in her biri, Albertinian Yatırım'a 1.25 milyonluk kredi vereceğini bildiren yönetim kararlarını aldılar. Bu para, Gizo Emlak ve Paisen Sanayi'den havale edilen paralarla her birinin kasasından gelen nakitten oluşuyordu. Albertinian Yatırım krediler için her şirkete yüzde 7'lik faiz vermeyi kabul ediyordu, ayrıca kredileri önümüzdeki beş yıl için belirlenmiş bir fiyattan hisse senedine dönüştürme seçeneği de vardı. Paranın izi her geçen dakika daha da belirsiz hale geliyordu.</p>

  <p>Şimdi Albertinian Yatırım'da aklanmış ekstra 5 milyon dolar vardı.</p>

  <p>Halpert buzlu çayını yudumladı. Sonra bilgisayara bazı komutlar girdi ve Albertinian Yatırım'a, 50.000 dolarlık teklif fiyatıyla Cataluna Esteme'yi satın almayı teklif etti. Andorra'daki avukatın işlemleri tamamlaması birkaç saat alacaktı.</p>

  <p>Halpert daha sonra şirketin geçmişte İspanya'da kullandığı avukatlarla ilgili verileri taradı. Madrid'den bir tane bularak numaraları tuşladı.</p>

  <p>"İkinci Carlos, lütfen," dedi santraldaki kıza İspanyolca olarak. "Bay Halpert arıyor."</p>

  <p>Tam kırk iki saniye sonra avukat telefona geldi.</p>

  <p>"Beklettiğim için özür dilerim, Bay Halpert," dedi avukat. "Sizin için ne yapabilirim?"</p>

  <p>"Derhal Andorra'ya gitmeniz gerekiyor," dedi Halpert. "Bir şirket daha alıyoruz."</p>

  <p>"Standart protokol mü?" diye sordu avukat. "Açık banka hesapları, kiralık ofisler filan?"</p>

  <p>"Düşündüğümüz bu," dedi Halpert. "Ve bu işin dün yapılmış olması gerekiyor."</p>

  <p>"O halde bir uçak kiralamam gerekiyor," dedi avukat. "Bu saatte yolcu uçağı olduğunu sanmıyorum."</p>

  <p>"Masrafları kabul ediyoruz," dedi Halpert.</p>

  <p>"Ne kadar büyüklükte bir şey istiyorsunuz, efendim?"</p>

  <p>"İlk sermaye on milyon olacak," dedi Halpert. "Beşi Liech-tenstein'daki şirketimizden direkt kredi olacak, ikincisi hemen kullanılabilecek kredi mektubu."</p>

  <p>"Anlıyorum efendim," dedi avukat. "Hemen yola çıkıyorum."</p>

  <p>"Bir şey daha," dedi Halpert. "Bize Andorra'da bir halkla ilişkiler firması bulun, yapmayı planladığımız şeyin basının ilgisini çekeceğini hissediyorum."</p>

  <p>"Başka bir şey?"</p>

  <p>"Eğer olursa Andorra'da sizinle bağlantı kurarım."</p>

  <p>"Çok güzel," dedi avukat telefonu kapatırken.</p>

  <p>Sonra avukat sandalyesinde arkasına yaslanıp gülümsedi. Oldukça yüksek olacak ücretinin nakit ödeneceğini biliyordu, o da bunu vergi yetkililerine bildirmeyecekti. Telefona uzanarak kuzeye yapacağı yolculuk için bir jet kiralamak üzere bir yerel jet firması aradı.</p>

  <p>"Bir katır tarafından tekmelenmek gibiydi," dedi Cabrillo motorun sesini bastırmak için bağırarak.</p>

  <p>Pilston Antonov'un yan kapısını kapattı. Michaels kilidini takarken kapıyı sıkıca tuttu. Cabrillo dengesini sağlamak için Altın Buda'nın sandığına tutundu. Sonra belgeleri ve yiyecek poşetlerini çıkardı. Bunları yere koyup koşum takımını çözdü. Çıkarıp bir kenara bıraktı. Kokpite doğru yürümeden önce Antonov'un kargo bölümüne baktı.</p>

  <p>"Bununla uçmak nasıl, Minik?" diye sordu yardımcı pilot koltuğuna otururken.</p>

  <p>"Dizel motorlu trol teknesi kadar yavaş ve dengeli," diye yanıtladı Gunderson.</p>

  <p>"Hiç uyuyabildin mi?"</p>

  <p>"Evet," dedi Gunderson. "Tracy'nin biraz uçuş saati biriktirmesi gerekiyordu, bu yüzden Judy'yle ikisi Vietnam'dan buraya kadar getirdi bizi."</p>

  <p>Cabrillo başıyla onaylayıp kokpit bölümüne baktı. "Bay Silikon Vadisi'yle iş nasıl gitti?"</p>

  <p>"Dayandık," dedi Michaels.</p>

  <p>"İkinizden de özür dilemek istiyorum," dedi Cabrillo sessizce. "Ama başka bir yolu olsaydı..."</p>

  <p>"Biliyoruz, patron," dedi Pilston. "Bu yalnızca bir işti ve biz de duruma öyle baktık."</p>

  <p>"Yine de..." dedi Cabrillo. "Sizden isteyebileceğimizin çok ötesinde bir şeydi. İkiniz için de özel bir ikramiyeyi kabul ettim ve bu işi tamamlar tamamlamaz Hanley ikinize de ücretli izin verecek."</p>

  <p>"Teşekkürler, efendim," dedi Michaels. "Ve bunlar da yediğimiz darbeyi biraz hafifletir."</p>

  <p>Elindeki bonoları havaya kaldırdı.</p>

  <p>"Herhalde mecazi anlamda demek istiyorsun, gerçek anlamda değil," dedi Gunderson.</p>

  <p>Birleşik Devletler'in Rusya Büyükelçisi küçük kadehten bir yudum votka aldıktan sonra Başkan Putin'e gülümsedi. Adamlar Moskova'daki başkanlık ofisinde kükreyen ateşin önünde oturuyorlardı. Dışarıdaki bahar fırtınası başkentin üzerine neredeyse otuz santim yüksekliğinde ıslak kar bıraktıktan sonra hafiflemeye başlamıştı. Yakında ilk çiçekler topraktan başlarını çıkaracaklardı. Sonra her yer yeşerecekti.</p>

  <p>"Ne kadardan bahsediyoruz?" diye sordu Putin.</p>

  <p>"Milyarlar," dedi büyükelçi.</p>

  <p>"Ya yapı?"</p>

  <p>"Bildiğin gibi," dedi büyükelçi votkasından bir yudum daha alarak. "Bu bir Birleşik Devletler hükümeti operasyonu değil. Bizim alt sözleşme yaptığımız bir şirketle ayrı bir antlaşma yapıyor olacaksınız."</p>

  <p>"Ama sizin için çalışıyorlar, değil mi?" diye sordu Putin.</p>

  <p>"Kâğıt üstünde değil," dedi büyükelçi. "Ama onları geçmişte kullandık."</p>

  <p>"Bana ayrıntı verin," dedi Putin, ateşi körüklemek için kalkarak. "ICiminle dans ettiğimi bilmek istiyorum."</p>

  <p>"Kendilerine şirket diyorlar," dedi büyükelçi sessizce. "Hassas konuları biz ve diğer ülkeler için hallediyorlar. Şirketin uzmanlaşmış becerileri, dev miktarda parası ve dürüstlük konusunda eşi olmayan bir şöhretleri var."</p>

  <p>"Onlara güvenilebilir mi?" diye sordu Putin.</p>

  <p>"Sözlerini senet olarak kabul edebilirsiniz," dedi büyükelçi.</p>

  <p>"Bu şirketi kim yönetiyor?" diye sordu Putin.</p>

  <p>"Juan Cabrillo adında bir adam."</p>

  <p>"Peki bu Juan Cabrillo'yla ne zaman tanışacağım?" diye sordu Putin. Ateşten uzaklaşıp şömine demirini kancaya taktı ve tekrar yerine döndü.</p>

  <p>"Bu akşam geç saatlerde Moskova'da olacak," dedi büyükelçi.</p>

  <p>"Güzel," dedi Putin. "Onu dinleme fırsatını değerlendireceğim."</p>

  <p>Büyükelçi küçük kadehteki votkasını bitirdi, Putin'in yeniden doldurma teklifini reddetti. "Peki," dedi. "Bu Çinliler sizi ne kadar rahatsız ediyor?"</p>

  <p>"Yeterince," dedi Rus başkan. "Ama baş edemeyeceğimiz kadar değil?"</p>

  <p>"Eğer gerekirse içeri girmeye hazır mısınız?" diye sordu büyükelçi.</p>

  <p>Putin masadaki kâğıt dosyayı işaret etti. "Plan surda. Yirmi dört saatten kısa bir süre içinde hızlı bir saldırıyla Tarim Havza-sı'nı geçip Tibet sınırına ulaşabiliriz."</p>

  <p>"İşin o noktaya gelmemesini umalım," dedi büyükelçi.</p>

  <p>"Eğer bu yaklaşıma izin vereceksem başkanınızın bu hareketi yazılı olarak desteklemesini istiyorum. Başka yolu yok."</p>

  <p>"Buna gerek olacağını sanmıyorum," dedi büyükelçi. "O kadar ileriye gitmeyecektir."</p>

  <p>"Yalnızca şunu bilin ki biz ayağa kalkarsak o da kalkacak," dedi.</p>

  <p>"Bunu ona bildireceğim," dedi büyükelçi.</p>

  <p>"Birdenbire ortaya çıktılar," dedi Çin devlet güvenliğinin başı.</p>

  <p>Çinli başkan Hu Jintao gizleyemediği bir küçümsemeyle adama baktı.</p>

  <p>"Beş yüz Budist keşiş Pekin'in merkezindeki Halkın Parkı'nda sisin içinden çıkıp geldiler, öyle mi?" dedi Jintao. "Bu bir sihir olmalı."</p>

  <p>Adam sessiz kaldı. Söylenecek bir şey yoktu.</p>

  <p>"Ve Tibet özgürlüğü için ilahi söyleyip çağrıda bulunuyorlardı, öyle mi?"</p>

  <p>"Evet, efendim," dedi adam devlet güvenlik sorumlusu.</p>

  <p>"En son ne zaman Tibet protestosuyla karşılaştık?" diye sordu Jintao.</p>

  <p>"Pekin'de mi?" diye sordu adam. "On yılı geçti ve o zaman da ufak bir protestoydu, kolayca dağıtılabildi."</p>

  <p>"Peki ya bu?"</p>

  <p>"Her dakika büyüyor," diye açıkladı.</p>

  <p>"Moğolistan sınırında dev bir Rus savaş talimi var, Tibetli ayrılıkçılar Pekin'de ve Macau'da neler olduğu konusunda bir fikrim yok. Bu bahar taze kokulu çiçeklerle gelmiyor."</p>

  <p>Protestocuları dağıtmak için asker çağırmamı ister misiniz?" diye sordu adam.</p>

  <p>"Kesinlikle hayır," dedi Jintao. "Hareketsiz dünyamız Tianan-men Meydanı'ndan beri toparlanmadı ve bu da 1989'daydı. Barışçı Budist keşişlere karşı harekât düzenlersek yankıları onlarca yıl sürecektir."</p>

  <p>"O halde hiçbir şey yapmayacağız?"</p>

  <p>"Şimdilik," dedi Jintao. "Neler olduğunu anlayana dek."</p>

  <p>"Bu işte hangi noktadayız?" diye sordu Birleşik Devletler Başkanı.</p>

  <p>"Gizli kalacak mı, efendim?" diye sordu, CIA'in müdürü.</p>

  <p>"Bu gece Larry King'e çıkıp konuşmak için gizlice Beyaz Saray'a sızmadım, müdür bey. Elbette gizli kalacak."</p>

  <p>"Mükemmel bir şekilde ilerliyor," diye belirtti adam. "Ve tanksavar mermisiyle nüfuz edilemeyecek olan inkâr zırhının arkasında korunuyoruz."</p>

  <p>"Benim görevimi ne zaman yapmamı istiyorsunuz?" diye sordu Başkan.</p>

  <p>"Yarın," dedi müdür. "Eğer her şey planlandığı gibi giderse."</p>

  <p>"O halde, gitmesini sağla," dedi Başkan.</p>

  <p>"Evet, Bay Başkan," dedi CIA'in müdürü, Başkan koridordan geçip halen sürmekte olan resmi devlet yemeğine giderken.</p>

  <p>Oregon suda hızla ilerliyordu. Programa göre gemi Ho Chi Minh Kenti'nde duracaktı. Oraya vardıklarında Tibet'te ihtiyaç duyulan ajanlar indirilecek ve bir C-130'la kuzeybatıdaki Bhutan'a uçacaklardı. Sonra Oregon yoluna devam ederek Singapur'u geçecekti. Malacca Boğazı'nı geçerek Bengal Körfezi'nin kuzeyine doğru hızla yol alacak ve Paskalya Günü Bangladeş'e varacaktı.</p>

  <p>Bu Oregon'un Tibet'e en yakın olabileceği noktaydı.</p>

  <p>Şirketteki hiç kimse Oregon'un, elektronik aletlerinin ve silahlarının kapalı oluşundan hoşlanmazdı. Gemi ekibin candanlarıydı, evden uzaktaki evleriydi, çalıştıkları fırtınalı entrika denizine attıkları demirdi.</p>

  <p>Ross ve Kasım zorluklan gidermek için ellerinden geleni yapıyorlardı.</p>

  <p>"Uydu bağlantısını kontrol ettim," dedi Kasım. "Oregon'un komuta ve kontrol gücü olacak. Telsiz ya da güvenli telefon yoluyla herkese ulaşılacak."</p>

  <p>Ross bilgisayar ekranının başından kalktı. "Helikopterleri programlıyorum. İki tane var elimizde. Bu istediğimden az, ama o kadar pahalılar ki."</p>

  <p>"Onları kim kullanacak?" diye sordu Kasım.</p>

  <p>"Üç yüz mil içinde kullanılmaları gerekiyor," diye belirtti Ross. "Thimbu ya da Tibet'te."</p>

  <p>Kasım başıyla onayladı.</p>

  <p>Mürettebatın becerilerini listeleyen kâğıdı taradı. "Dördümüz operasyon konusunda eğitimliyiz. Sen, ben, Lincoln ve Jones."</p>

  <p>"Lincoln Tibet'te pulluk kullanan güzel bir kız gibi dikkat çeker," dedi Kasım. "Eğer helikopteri kullanırsa en azından çadırın içinde gizlenir. Yerinde olsam bu iş için Hanley'ye onu tavsiye ederdim."</p>

  <p>Ross kabul anlamında başını salladı. "O iyidir," dedi. "Ve helikopterler çok önemli, gökyüzündeki gözümüz olacaklar. Lincoln onları Lhasa Havaalanı'nın üstünde hazır tutarsa burdaki kontrol odası harekâtın nasıl geliştiğini görebilir."</p>

  <p>"Çinlilerin onları vurup düşürmek için hangi silahları var Tibet'te?" diye sordu Kasım.</p>

  <p>Ross yeraltı özgürlük hareketi tarafından kısa bir süre önce kaçırılan Çin savunmalarını listeleyen kâğıda baktı. "Bazı eski uçaksavarlar ve bir tane on yıllık füze savunma bataryası var. Lhasa yakınında Gonggar Havaalanı civarında fazla bir şey yok," dedi. "Görünüşe göre birkaç kargo uçağı, bazı helikopterler ve askerlerin taşıdığı tüfekler var."</p>

  <p>"Ben olsam Hanley'ye ilk olarak uçaksavarların tahrip edilmesini hatırlatırdım," dedi Kasım. "Sonra Lincoln bir kerede bir helikopteri kullanır."</p>

  <p>"Ben de öyle düşünüyordum," dedi Ross. "Eğer yükseklere uçarsa bütün şehri tarayabilir, ayrıca kuşu tüfekli adamların menzilinden uzak tutar."</p>

  <p>"Mantıklı," dedi Kasım.</p>

  <p>"Radyo ve televizyon vericileri konusuıula ne buldun?"</p>

  <p>"Bir televizyon var," dedi Kasım. "Ve bir çift radyo. Tibet halkını uyanık tutabilmek için ikisini de ele geçirmemiz gerekiyor."</p>

  <p>"Raporlar ne diyor?" diye sordu Ross. "Zamanı gelince Çinlilere karşı ayaklanacaklar mı?"</p>

  <p>"Öyle sanıyoruz," dedi Kasım. "Ve bunu yaptıklarında Tanrı Çinlilere yardım etsin."</p>

  <p>"Dungkar mı?" dedi Ross.</p>

  <p>"Kırmızı gagalı kara kuşlar için Tibetlilerin kullandığı söz," dedi Kasım. "Tibet'in yeraltı savaşçı kolu."</p>

  <p>Ross elindeki istihbarat kâğıdına bakmaya devam ediyordu. "Zamanı gelince baskıcıların cesetleriyle besleneceğiz ve gagalan kanla kızaracak ve o gün ölümle kararacak."</p>

  <p>"İliklerime kadar ürperdim," dedi Kasım.</p>

  <p>"Ben de havalandırmayı fazlasıyla soğuğa ayarladığımızı düşünüyorum," dedi Ross.</p>

  <p>Ross ve Kasım'ın plan yaptığı yerin altında Mark Murphy cephanelikteydi. Cephaneler ve sandıklar bir kenara yığılmıştı. Sam Pr-yor ve Cliff Hornsby onları Da Nang'da indirilecekleri üst depo alanına götürülmek üzere asansöre doğru taşıyorlardı. Murphy kullanılacak her sandığın üzerine kırmızı bir bant yapıştırıyordu. Sonra içindekiler keçeli kalemle yazılıyordu. Çalışırken bir yandan da şarkı söylüyordu.</p>

  <p>"Yarın bir şeyleri havaya uçuracağım," dedi. "Yarın bir şeyleri havaya uçuracağım."</p>

  <p>Pryor asansöre götüreceği yeni bir sandığı almadan önce bir mendille alnını sildi. "Kahretsin, Murphy," dedi. "Yeterince C-6 paketlemişsin galiba."</p>

  <p>"Asla fazla gelmez," dedi Murphy gülümseyerek. "En azından benim görüşüme göre. Hiçbir zaman bozulmaz ve ne zaman neyle karşılaşacağını bilemezsin."</p>

  <p>"Burda mısır piramitlerini havaya uçurmaya yetecek kadar var," dedi Hornsby, sandığını asansöre bıraktıktan sonra odaya geri dönerek. "Ve sismografa şok dalgası göndermeye yetecek kadar madeni de havaya uçurabilirsin."</p>

  <p>"Bunlar havaalanı için," dedi Murphy. "Çinlilerin asker indirmesini istemezsin, değil mi?"</p>

  <p>"İndirmek mi?" dedi Pryor. "Sen bunları kullanırsan havaalanı diye bir şey kalmaz ortada."</p>

  <p>"Bazıları için başka planlarım var," dedi Murphy.</p>

  <p>"Bunun için sabırsızlanıyor gibi görünüyorsun," dedi Hornsby.</p>

  <p>Murphy Stinger füzelerinin bulunduğu sandıklara doğru gidip etiket yapıştırırken yine şarkı söylemeye başladı. Uzun bir ıslık çalıp patlama sesiyle sona erdirdi.</p>

  <p>Hornsby ve Pryor sandıkları kapıdan çıkarıp asansöre taşıdı.</p>

  <p>"Bana kızmanı hiç istemezdim," dedi Pryor.</p>

  <h1 id="sigil_toc_id_27" style="text-align: center;">Kısım 33</h1>

  <p>Antonov'un Da Nang'a varmasına yüz milden az kalmıştı. Bu hızını sürdürürse kırk dakika içinde, yerel saatle 16.30 civarında yere inecekti. Çift kanatlı uçak yavaş olmasına rağmen kusursuz bir şekilde uçuyordu. Gunderson kollarını havaya kaldırıp gerindi.</p>

  <p>"Bu bebek fıstık gibi," dedi Cabrillo'ya.</p>

  <p>"Bu görev tamamlandıktan sonra eğer yeterince kullanacağımıza inanırsan şirket için de bir tane satın alabilirsin," dedi Cabril-lo.</p>

  <p>"Kanatları çıkarırsan on üç metrelik konteynere sığdırabiliriz," dedi Gunderson. "Murphy kapıya bir top yerleştirebilirse felaket bir savaş gemimiz olur."</p>

  <p>Cabrillo son bir saattir Oregon'un güvenli telefonundan ayarlamaları kontrol ediyordu. Hanley'den gelen son telefondan Gulfstre-am G550'nin Da Nang hava sahasına yaklaşmakta olduğunu öğrenmişlerdi. Cabrillo Gunderson'ın yorumunu onaylarken telefonu çaldı.</p>

  <p>"Gulfstream yerde ve yakıt ikmali yapıldı," dedi Hanley. "Pilot rotayı belirliyor. Laos'taki General Siphondon'la bağlantı kurup hava sahalarından geçmen için izin aldım."</p>

  <p>"General nasıl?" diye sordu Cabrillo.</p>

  <p>"Her zamanki gibi," dedi Hanley. "İstediği klasik arabayla ilgili imalarda bulundu."</p>

  <p>"En azından istekleri konusunda dürüst," dedi Cabrillo. "Ve o yaşlı araba fetişistini anlayabiliyorum. Bu kez neyin peşinde?"</p>

  <p>"Üstü açılır Hemi Roadrunner," dedi Hanley. "Savaş sırasında Amerikalı bir pilot kullanmak üzere bir tane getirtmiş. General o zamanlar yalnızca bir çocuk olmalı, ama aklında kalmış."</p>

  <p>"Etrafta var mı hiç?"</p>

  <p>"Colorado'daki Keith Lowden'dan piyasayı kontrol etmesini istedim. Bir şey bulunca bizi arayacak."</p>

  <p>"Harika," dedi Cabrillo. "Ya Tayland ve Myanmar?"</p>

  <p>"Bütün izinler alındı," dedi Hanley. "Bu yüzden doğruca Hindistan'a inme girişimi olacak."</p>

  <p>"C-130?"</p>

  <p>"Bhutan'dan ayrılıp saat 20.00'yi biraz geçe Da Nang'a inecek."</p>

  <p>"Ekip hazır mı?" diye sordu Cabrillo.</p>

  <p>"Oregon limana ulaşana dek hazır olacaklar," dedi Hanley.</p>

  <p>"Program çok sıkı," dedi Cabrillo. "Ve bu işte yalnızca tek bir deneme hakkımız var."</p>

  <p>"Tekrar yok," dedi Hanley sessizce.</p>

  <p>"Tekrar yok," diye doğruladı Cabrillo.</p>

  <p>Kuzey Hindistan'daki Little Lhasa'da kâhin derin bir trans halindeydi. Adam dönüp dans ederken Dalai Lama bir kenarda oturuyordu. Kâhin ara ara bir kâğıdın durduğu yere gidip hızlı hızlı notlar karalıyor, sonra törensel hareketlerine devam ediyordu. Ses tellerinden garip hayvani bir ses çıktı ve ter damlaları havada uçuştu.</p>

  <p>Sonunda bir yığın halinde yere çöktü. Yardımcıları kulaklığını ve kaftanını çıkardı.</p>

  <p>Dalai Lama suyla dolu kâseyi alıp koyun derisini ıslattı, eğilip yaşlı adamın yüzünü silmeye başladı.</p>

  <p>"Çok iyiydin," dedi rahatlatıcı bir tonla. "Kâğıtlara bir sürü bilgi yazdın."</p>

  <p>Kâhin Dalai Lama'nın ağzına biraz su damlatmasına izin verdi. Ağzını çalkalayıp kenara tükürdü. "Kan döküldüğünü ve savaşı gördüm," dedi sessizce. "Çok kan dökülüyordu."</p>

  <p>"Bunun olmaması için dua edelim," dedi Dalai Lama.</p>

  <p>"Ama ikinci bir yol daha vardı," dedi kâhin. "Galiba onu not aldım."</p>

  <p>"Biraz çay ve tsampa getirin," dedi Dalai Lama, yardımcısına. Adam hemen odadan çıktı.</p>

  <p>On iki dakika sonra kâhin ve Dalai Lama büyük odadaki bir masada oturuyorlardı. Genellikle yoğurt ve süte katılan kızarmış arpanın, yani tsampamn yanı sıra tuz ve yağla tatlandırılmış Tibet çayı kâhinin yanaklarına renk getirmişti. Dakikalar önce yaşlı ve zayıf görünürken artık canlı ve kontrolde görünüyordu.</p>

  <p>"Kutsal efendimiz," dedi coşkuyla. "Aldığım notlara bakalım mı?"</p>

  <p>"Lütfen," dedi Dalai Lama.</p>

  <p>Kâhin not aldığı pirinç kâğıtlara baktı. Harfler yalnızca kendisi ve az sayıda diğerlerinin okuyabildiği antik yazıyla yazılmıştı. İki kez okuduktan sonra Dalai Lama'ya gülümsedi.</p>

  <p>"Batıdan birisi sizi görmeye mi geliyor?" diye sordu kâhin.</p>

  <p>"Evet," dedi Dalai Lama. "Bu akşam."</p>

  <p>"Ona şunları söyleyeceksiniz," dedi kâhin.</p>

  <p>Otuz dakika sonra Dalai Lama başını sallayıp kâhine gülümsedi.</p>

  <p>"İddiamızı desteklemek için yardımcılarımın notlar hazırlamasını sağlayacağım," dedi. "Ve teşekkür ederim."</p>

  <p>Sandalyesinden kalkan kâhin sendeleyerek odadan çıktı.</p>

  <p>Langston Overholt Little Lhasa'daki geniş binada kendisine verilen ofisi kullanıyordu. Güvenli hattan alçak sesle CIA'in müdürüyle konuşuyordu.</p>

  <p>"Ben emretmedim onu," dedi. "Benim Çin'de bu işi başaracak aygıtım yok."</p>

  <p>"Arazideki adamlarımızın tahminlerine göre sayı beş yüz civarında ve artıyor," dedi CIA müdürü.</p>

  <p>"Taşerona sorarım," dedi Overholt. "Ama yalnızca şanslı bir değişim olabilir."</p>

  <p>"Durum her neyse," dedi müdür. "Raporlar Çinlilerin protestolarla yakından ilgilendiğini gösteriyor."</p>

  <p>"Ya Moğollar?" diye sordu Overholt.</p>

  <p>"Büyükelçiyle gizli bir toplantı yaptım," dedi müdür. "Her iki şekilde de uyacaklar."</p>

  <p>"Bedeli ne oldu?" diye sordu Overholt.</p>

  <p>"Hiç sorma," dedi CIA müdürü. "Ama şu kadarını söyleyebilirim ki Birleşik Devletler'in stratejik tungsten ve molibden rezervlerinin uzun bir süre için yenilenmesi gerekmeyecek."</p>

  <p>"Bu da bize taşeronun Ruslara teklif götürmesi seçeneğini sunuyor," dedi Overholt.</p>

  <p>"Taşeron Ruslarla buluşur buluşmaz neye karar verdiklerini bilmek istiyorum," dedi müdür.</p>

  <p>"Saat kaç olursa olsun mu?" diye sordu Overholt.</p>

  <p>"Gece ya da gündüz fark etmez," dedi müdür hattı kesmeden önce.</p>

  <p>Gunderson bir çift kanadın Antonov'u bu şekilde kaldırışına inanamıyordu. O ve diğerlerinin uçağı sekiz saattir kullanıyor olmalarına rağmen ilk kez karaya inme gereksinimi duyuyordu. Karanın üstüne gelerek Antonov'u yere süzülen bir tüy parçası gibi piste indirmeye başladı. Yolun yarısında uçağı yere inmek için zorlaması gerektiğini fark etti. Kolu ileri doğru iterek tekerleklerin sonunda yere dokunduğunu hissetti.</p>

  <p>"Bunun için üzgünüm, patron," dedi, camdan pistin öteki ucundaki Gulfstream'i işaret ederek. "Bir kelebek gibi uçuyor. Bizi Gulfstream'in yanına götüreceğim."</p>

  <p>Cabrillo başıyla onaylayıp emniyet kemerini çözdü. Kargo alanına yürüyerek eşyalarını toplamaya başladı. Hamiline bonoları alıp çantasına koydu, sonra aklına daha iyi bir fikir geldi. Kokpite doğru döndü.</p>

  <p>"Uçağı tekrar güneye mi götürmen gerekiyor?" diye sordu Gunderson'a.</p>

  <p>"Hayır, efendim," dedi Gunderson Gulfstream'e yaklaşırken yavaşlayarak. "Gannon ayarladı, kiralayan şirket uçağı burdan alacak. Bayanlar Oregon'a biniyor ve ben buraya varır varmaz C-130'la kuzeye uçuyorum."</p>

  <p>Cabrillo bono destesini saymaya başladı. İşini bitirince tekrar konuştu.</p>

  <p>"Sana bir deste bono bırakıyorum. Gelince Hanley'ye ver. Gerisini benim kuzeye götürdüğümü söyle birisine rüşvet vermek için ihtiyacım olabilir."</p>

  <p>Gunderson, Antonov'u durdurdu ve uçuş sonrası kontrol listesini aldı. "Tamam, patrorj," dedi motoru kapatmak için yapması gerekenleri sırayla takip etti. Michaels kapıyı açarken Pilston bir kenarda duruyordu.</p>

  <p>"Oregon gelene dek biraz zaman öldürmeniz gerekebilir," dedi Cabrillo. "Vietnam Hava Kuvvetleri'nden muhafız birliği gelecek. Hanley geldiğinde generallerine ödeme yapacak bu yüzden sizin fazla bir şeyle uğraşmanıza gerek yok."</p>

  <p>"Bizi hamama götürecekler mi?" diye sordu Michaels.</p>

  <p>"Eminim götürürler," dedi Cabrillo kapıya giderken. "Ama birer birer lütfen. Ve ne yaparsanız yapın o bonoları kimseye göstermeyin."</p>

  <p>"Anlaşıldı, patron," dedi Gunderson.</p>

  <p>Cabrillo bir saniye için kapıda durdu. "Bayanlar, Minik," dedi gülümseyerek. "Yakında görüşürüz."</p>

  <p>Sonra Antonov'dan inip Gulfstream'e doğru yürümeye başladı. "Pilot ve yardımcı pilot açık kapının yanında duruyordu. Pilot, Cabrillo'ya gülümseyip merdivenleri işaret etti.</p>

  <p>"Sizin için hazırız, efendim," dedi. "Uçağa hoş geldiniz."'</p>

  <p>"Çift kanatlı uçakta bir kutu var," dedi Cabrillo. "Biraz yardım alıp onu bu uçağa yükleyin."</p>

  <p>Cabrillo rampayı çıkıp koltuğuna oturdu. Pilotların sandığı içeri yüklemelerini bekledi. Pilotlar işlerini bitirip kapıyı kapattılar ve motorları çalıştırdılar. İki dakika sonra havadaydılar. Laos Dağ-lan'nı geçerlerken Gulfstream seyir yüksekliğine tırmanıyordu.</p>

  <p>Novosibirsk, Rusya'daki General Alexander Kernetsikov havaalanındaki hangarın içinde geniş kara tahtaya bakıyordu. Askerler ve malzemeler barış zamanında nadiren görünen bir yığınak hızıyla bölgeye akmaya devam ediyordu. İlgilenilecek binlerce ayrıntı vardı, ama bir şey Kernetsikov'u çok rahatsız ediyordu.</p>

  <p>"Yanıt aldık mı?" diye sordu yaverine. "Eğer durum buysa Barnaul'da hangi çatal ağzından gideceğimi bilmem gerekiyor. Ya Kazakistan sınırını ihlal edip Çin'e Tacheng yakınından gireceğiz ya da askerleri Moğolistan'a taşıyıp Altay'a giden yolu seçecek or-daki dağları aştıktan sonra ovayı ve Lop Nur'u hızla geçeceğiz."</p>

  <p>Yaveri generale baktı. Lop Nur, Çin nükleer deney üssünün merkeziydi ve ağır bir şekilde savunulduğunu tahmin ediyordu. Diğer rota hâlâ karlarla kaplı olan dağları geçmek anlamına geliyordu. Kanal tedavisiyle tırnak söktürme arasında bir seçim yapmak gibi bir şeydi bu.</p>

  <p>"Bunun hızlı yığınak ve savaş planlaması konusunda yalnızca bir talim olup olmadığı dahil olmak üzere herhangi bir bilgi gelmedi, general," dedi yaveri.</p>

  <p>"Bu yalnızca bir his," dedi general sessizce. "Ama bu iş bitmeden önce Hannibal gibi dağları aşacağımızı düşünüyorum."</p>

  <p>Yaveri başıyla onayladı. Hizmet ettiği adamın altında hizmet eden bütün iyi subayların tarih bilgisi çok kuvvetliydi. Yalnızca generalin yanılıyor olmasını umuyordu, yığdıkları ateş gücüyle bile Çinlilerle karşı karşıya gelmek hoş bir düşünce değildi.</p>

  <p>Pekin'de General Tudeng Quing, Başkan Jintao'ya olası bir çözüm sunuyordu.</p>

  <p>"İki bini hariç bütün askerleri Tibet'ten çekip yalnızca Lha-sa'da kalanları toparlarsak gerisini Xinjiang ilindeki Urumqi'ye saptırabiliriz. Yarından itibaren yerlerinde olabilirler."</p>

  <p>"Kaç kişi?" diye sordu Jintao.</p>

  <p>"Önümüzdeki birkaç saat içinde uçakla bin kişi diyebiliriz," dedi Quing. "Tanklar ve zırhlı taşıyıcıların dokuz yüz millik bir yolculuğu var. Yakıt ikmali gibi işler de dahil olmak üzere saatte kırk mille iletirsek yarın bu saatte yerlerinde olurlar."</p>

  <p>"Daha yakında askerimiz yok mu?" diye sordu Jintao.</p>

  <p>"Uçakla istediğimiz yerden asker getiririz," diye belirtti Quing. "Ama bizim ihtiyacımız olan şey zırhlılar, Tibet dışında en yakın zırhlı birlik iki katı mesafede ve aşmaları gereken bölge çok daha zorlu. Yardımcılarım en az üç ya da dört gün diyor."</p>

  <p>Jintao arkasına yaslanıp tavana baktı. Sonra o ana dek sessiz kalan Tibet Özerk Bölgesi Başkanı Legchog Raidi Zhuren'e döndü.</p>

  <p>"Biz dört ya da beş gün içinde zırhlıları getirene dek iki bin asker size yeterince güvenlik sağlar mı?"</p>

  <p>"Bay başkan," dedi Zhuren. "Tibet yıllardır sessiz, bunun yakında değişeceğini sanmıyorum. Şimdi eğer izin verirseniz Tibet'e dönmem gerekiyor."</p>

  <p>Jintao, General Quing'e döndü. "Bu işi hallet."</p>

  <p>Ardından Rusya'nın Çin Büyükelçisi'ne döndü.</p>

  <p>"Sen," dedi yüksek sesle. "Rusların neler planladığını öğren. Moğolistan'ı da katmak istiyorlarsa buna izin vermeyeceğimizi söyle. Moğollar bizi bir kez fethetti, bunu bir daha deneme fırsatı vermeyeceğim onlara."</p>

  <p>Toplantıdan iki saat sonra ilk Çin nakliye uçağı Lhasa Hava-alanı'na indi ve askerleri kuzeye Xinjiang iline taşımaya başladı. Rus tehdidine karşılık verme telaşı içinde, Tibet'teki Çin Ordusu kayıplar yaşayacaktı. Kısmi personel verilmiş olan taburların başına düşük rütbeli subaylar verilecekti. Silahlar ve cephane tükenecekti. Görev ve amaçlardan taviz verilecekti.</p>

  <p>Güvenli telefonu çaldığı sırada Cabrillo Gulfstream'da şekerleme yapıyordu.</p>

  <p>"Evet," dedi hemen uyanarak.</p>

  <p>"Benim," dedi Overholt. "Ve haberler iyi. NSA, CIA müdürünü aradı, o da beni. Rus blöfü işe yarıyor. Kuzeye asker taşıyan nakliye uçakları Lhasa Havaalanı'ndan kalkıyor. Ayrıca tanklar şehirden ayrıldı ve büyük bir hızla ilerliyor. Herkes durumun düzeldiğini söylüyor."</p>

  <p>Cabrillo saatine baktı. "Bir saat içinde orda olacağım. Toplantı için hazır mıyız?"</p>

  <p>"Her şey halledildi," dedi Overholt.</p>

  <p>"Güzel," dedi Cabrillo. "Eğer orda bir anlaşmaya varırsak kuzeye yoluma devam edeceğim."</p>

  <p>"Bu fikri gerçekten herkese kabul ettirebileceğine inanıyor musun?" diye sordu Overholt.</p>

  <p>"Görev soğan gibidir," dedi Cabrillo. "Ne zaman bir katmanını kaldırsan altından başka bir katman çıkar."</p>

  <p>"Bu daha yarısı bile değil," dedi Overholt. "Dalai Lama'nın yeni bir planı var."</p>

  <p>"Duymak için sabırsızlanıyorum."</p>

  <p>"Bence hoşuna gidecek," dedi OverholL</p>

  <h1 id="sigil_toc_id_28" style="text-align: center;">Kısım 34</h1>

  <p>Oregon Ho Chi Minh Kenti'nde limana yanaştı. Tibet'e girecek ekip kıyı botlarıyla karaya çıkarıldı. Sonra Vietnam Hava Kuvvetleri'ne ait bir kamyonla C-130'un beklediği havaalanına taşındı. Toplam şirket gücü on üç kişiydi.</p>

  <p>Altı adam -Seng, Murphy, Reyes, King, Meadows ve Kasım-saldırı operasyonlarıyla görevlendirilmişti. Halihazırda ülkede olan ve kendilerini ilk vurulacak hedefe yönlendirecek olan Dung-kar'la. birleşecekti. Bhutan'da ekibin gelmesini bekleyen Crabtree ve Gannon malzeme ve lojistik destek sağlayacaktı. Adams ve Gunderson uçacaktı, Lincoln ise pilotsuz saldırı uçaklarını kurup çalıştırma işinin başındaydı. Huxley yaralıları tedavi etmek için tıp merkezi hazırlamaktan sorumluydu.</p>

  <p>On üçüncü üye Cabrillo'ydu. Toplantılarını bitirdikten sonra gelecekti.</p>

  <p>Eğitimsiz gözler için bu görev bir intihar gibi görünebilirdi: iki bin kişilik bir güce karşılık on üç kişi. Olasılık yüz elliye birdi. Kan banyosu hazırlanıyor gibiydi. Oysa deneyimli biri Çinliler için dua ederdi. Birincisi, Lhasa'daki sayılarının bine ulaştığı düşünülen gizli Çin karşıtı grup olan Dungkar'm düşünülmesi gerekiyordu. Serbest kaldığında Dungkar ülke topraklarındaki düşmanla savaşıl-dığında gelen bir ateşle yanardı. İkincisi, ise sürpriz unsuruydu. Çinliler önlerindeki yirmi dört saat içinde yoğunlaştırılmış ve uzmanca planlanmış bir darbe beklemiyorlardı. Üçüncüsü ise en basit olanıydı. İyi planlanmış bir saldırı planlanmamış bir savunmayı her zaman alt ederdi.</p>

  <p>Şirketin uzmanlık alanıydı bu.</p>

  <p>Tibet'teki Çin kuvvetlerinin çoğu, apar topar bir yığınakla halihazırda kuzeye gittiği için planlama ve hazırlık için hiç zamanları kalmamıştı. Lhasa'da kalan askerler en iyileri değildi; onlar idari kâtipler, tamirciler, boyacılar, işçiler ve planlayıcılardan oluşan arta kalanlardı. Subaylar dövüş eğitimi almamıştı, bireysel askeri güçleri ve yetersizlikleri konusunda bilgisizdiler ve bütün parçaların nerede birbirine oturduğu konusunda resmin tamamını göre-miyorlardı.</p>

  <p>Şu anda Tibet'teki ordu tasarımı olmayan bir yap-boz gibiydi.</p>

  <p>Kasım kamyondan çıkıp C-130'un telsiz operatörüne yaklaştı. "İçerden ne var elinde?" diye sordu.</p>

  <p>"Bir başka uçağımız Çin yığınağının görüş alanı dışında daireler çizerek onların sinyallerini alıp buraya yansıtıyor," dedi operatör. "Şu anda haberleşmenin çoğu kuzeydeki yola yakıt depoları yerleştirmeyle ilgileniyor. Tankların yakıtı bitiyor."</p>

  <p>"Kuyruğun gerisinden haber aldın mı?" diye sordu Kasım. Çin eskiden Savunma İstihbarat Kurumu'nda çalışan, şimdiyse C-130'u sağlayan CIA'in mal sahibi olduğu havayolu şirketine bağlı olan Çin asıllı Amerikalı notlarını taradı. "Zulu saatiyle 19.30 itibariyle konvoyun arka tarafı Naggu'yu geçti."</p>

  <p>"İyi zamanlama yapıyorlar," diye belirtti Kasım. "Bu hızla giderlerse 23.00'ten önce Amdo'yu geçecekler, üstüne iki saat daha katarsan Tsinghai iliyle olan sınıra varacaklar."</p>

  <p>Operatör gizli uydu fotoğrafına bakarak ayrıntılı Savunma Haritacılık Kurumu'nun haritasıyla karşılaştırdı. "Basatongwula Shan'daki geçit onları biraz yavaşlatacaktır; dik tepeler ve keskin virajlarla doludur. Yükseklik neredeyse altı bin yüz metre."</p>

  <p>"Altı bin metre," dedi Kasım. "Çok yüksek. Sınır Lhasa'dan iki yüz elli mil uzaklıkta," diye açıkladı Kasım. "Ve raporlarımız bunların eski Tip elli-dokuz tarzı tanklardan olduğunu bildiriyor. Bu da dizel yakıt tankıyla iki yüz yetmiş mil demek ya da eğer ekstra yakıt tankları varsa yüz mil daha yapabilirler."</p>

  <p>Operatör başıyla onayladı. "İlerlemelerini izliyorum. Tip elli-dokuz yolda en fazla saatte elli kilometreye ya da otuz küsur mile çıkabilir. Ama normalde saatte yirmi mil civarında yapıyorlar."</p>

  <p>"Ne demek istiyorsun?" diye sordu Kasım.</p>

  <p>Operatör gülümseyerek sigara paketine uzandı. Paketten bir tane çıkararak Zippo çakmağıyla yaktı, bir nefes çekti. Dumanı üfleyerek yanıt verdi.</p>

  <p>"Demek istediğim şu ki bu çocuklar yakıtın neye mal olduğuna bakmaksızın nerdeyse tam gaz ilerliyorlar. Geçitten geçebilmek için Amdo'da durup yakıt depolarını, doldurmaları gerekiyor. Sonra bayır aşağı inerek bir sonraki duraklan olan Kekexili'ye gelecekler."</p>

  <p>"Yani Paskalya Günü kahvaltı saatinde oraya vardıklarında Lhasa'dan dört yüz mil uzakta olacaklar ve onlarla bizim aramızda altı bin metrelik bir geçit olacak," dedi Kasım.</p>

  <p>"Doğru gibi," dedi operatör.</p>

  <p>"Yardımın için sağ ol," dedi Kasım.</p>

  <p>Bir grup Vietnamlı Hava Kuvvetleri görevlisi son sandıkları C-130'a taşıdı. Hanley bir kenarda durmuş ayarlamalardan sorumlu Vietnamlı generalle konuşuyordu. Kasım, Hanley'in adama bir zarf verdiğini ve iki adamın kahkahalar attığını gördü. Hanley generalin elini sıktı, sonra C-130'a doğru yürüdü.</p>

  <p>"Bay Hanley," dedi Kasım. "Bir planım var."</p>

  <p>Cabrillo ve Altın Buda'yı taşıyan Gulfstream G550 Amritsar, Hindistan'da indi. Cabrillo ve Altın Buda bir helikopterle Little Lhasa'ya, kuzey Hindistan'ın kuzey Himachal Pradesh bölgesindeki Dharamsala yakınına taşındı.</p>

  <p>Bir yardımcı onu hemen Dalai Lama'yla buluşacağı yere aldı. "Kutsal Efendimiz," dedi Cabrillo içeri girip başını hafifçe eğerek.</p>

  <p>Dalai Lama sessizce durup tam bir dakika boyunca Cabril-lo'ya baktı. Sonra gülümsedi.</p>

  <p>"Sen iyi bir adamsın," dedi sonunda. "Langston, bana söylemişti, ama benim kendim emin olmam gerekiyordu."</p>

  <p>"Teşekkür ederim," dedi Cabrillo. "Bunlar Buda'nm içinde bulduğumuz kâğıtlar," dedi kâğıtları Dalai Lama'nın yardımcısına uzatarak. "Ruslarla buluşmamdan önce onların kopyalanması gerekiyor."</p>

  <p>"Bunları kopyalayıp İngilizceye çevirin," diye emretti Dalai Lama, yardımcısına. "Bay Cabrillo'nun yakında gitmesi gerekiyor." Dalai Lama uzun kanepeyi işaret etti, Overholt daha önceden gelmiş orada oturuyordu. Cabrillo kenara oturdu, Dalai Lama ikisinin arasına ilişti. "Planı açıklayın bakalım," dedi.</p>

  <p>"Rusların sizin ülkenizi yeniden ele geçirme çabanızı destekleyeceklerine inanıyorum. Biz Lhasa'nm kontrolünü bir kez kazandıktan sonra Çinlilerin bir saldırıda bulunmalarını engellemek için destek teklif edeceklerdir. Karşılığında da o belgelerin temsil ettiği şey, yani Himalayalar'daki petrol rezervleri üzerinde hak sahibi olmayı isteyeceklerdir."</p>

  <p>"Yerlerini bir tek biz biliyoruz," dedi Dalai Lama. "O belgelerde var. Bu yüzden başkanınız onlara yardım paketi teklif ederek sınıra götürdü," dedi Dalai Lama. "Ama savaşmak için daha fazlasına ihtiyaçları var."</p>

  <p>"Kesinlikle," dedi Cabrillo.</p>

  <p>"Ya siz?" diye sordu Dalai Lama. "Sizin şirketiniz? Siz ne yapmak için tutuldunuz?"</p>

  <p>"Altın Buda'yı çalmak ve geri dönüşünüz için yolu hazırlamak için tutulduk. Siz Tibet'e geri döndükten sonra bizim yükümlülüğümüz sözleşmeye göre bitiyor."</p>

  <p>"Yani ben çaresiz ve yalnız bir şekilde kalakalacağım," dedi Dalai Lama.</p>

  <p>"Bunu söylemek zor," diye kabullendi Cabrillo. "Bu durum beni ve arkadaşlarımı rahatsız ediyor."</p>

  <p>"Neden?" diye sordu Dalai Lama. "Siz paralı asker değil misiniz? Yükümlülüğünüz sona erince geceye karışıp yok olmuyor musunuz?"</p>

  <p>Cabrillo bir an için bu soruyu nasıl yanıtlayacağını düşündü. "Durum bundan biraz daha karmaşık Kutsal Efendimiz. Yaptığımız şeyi yalnızca para için yapıyor olsaydık şu ana dek hepimiz emekli olmuştuk. Daha fazla şey var işin içinde. Geçmişte hepimiz şu veya bu hükümet kuruluşunda çalışıyorduk ve kongre ya da kamuoyu yüzünden yanlış olduğunu bildiğimiz veya hissettiğimiz şeyleri yapmaya zorunlu kalıyorduk. Artık bu tür şeyler yapmıyoruz. Kâr etmek için kurulduğumuz doğru, ama parayı ne kadar seversek sevelim, karşımıza çıkan başkalarının yanlışlarını düzeltme fırsatlarının da farkındayız."</p>

  <p>"Karmadan bahsediyorsunuz," dedi Dalai Lama. "Benim çok bilincinde olduğum bir şey."</p>

  <p>Cabrillo başıyla onayladı. "Sizi Çinlilerle tek başınıza bırakmanın yanlış olacağına karar verdik. Çözümü Altın Buda'nın içindeki belgelerin önemini fark edince bulduk."</p>

  <p>"Ve sanırım sizin şirketiniz de kâr edecek bu işten?" diye sordu Dalai Lama.</p>

  <p>"Bu kötü mü?" diye sordu Cabrillo.</p>

  <p>"Pek sayılmaz," dedi Dalai Lama. "Ama daha fazla şey açıklayın."</p>

  <p>On dakika sonra Cabrillo sözlerini bitirmişti. "Çok etkilendim," dedi Dalai Lama. "Şimdi benim planımı açıklamama izin verin."</p>

  <p>Dalai Lama konuşurken beş dakika daha geçti. "Harika," dedi Cabrillo, Dalai Lama sözlerini bitirince.</p>

  <p>"Teşekkürler," dedi Dalai Lama. "Fakat tahsisatı sarsmak için para gerekli, masrafları karşılayabilecek misiniz?"</p>

  <p>"Yan işten biraz para yapmıştık," dedi Cabrillo, bonolardaki 100 milyon doları düşünerek. "Bu yüzden masraflar sorun değil."</p>

  <p>İkisi konuşurken Overholt sessiz kalmıştı. Bu kez araya girdi. "Eğer bu işi hallederseniz başkan sizi öpecektir," dedi hevesle.</p>

  <p>"Bay Cabrillo," dedi Dalai Lama. "Bu ikimize de kan dökülmesine engel olmak için bir fırsat veriyor, aynı zamanda da hareketimize tartışmasız bir yasallık kazandırıyor. Eğer bunu yapabilirseniz anlaşmanızı teklif ettiğiniz şekliyle kabul ediyorum."</p>

  <p>"Teşekkürler, Kutsal Efendimiz," dedi Cabrillo.</p>

  <p>"İyi şanslar, Bay Cabrillo," dedi Dalai Lama. "Bay Buda görevinizi kutsasın."</p>

  <p>Overholt'la kısa bir görüşmeden sonra Cabrillo tercüme edilmiş sayfalan ve haritaları topladı, helikoptere atlayıp Amritsar'a uçtu. Başkan Putin bu görüşmenin harcanan çabaya değeceğine söz vermişti. Cabrillo gitmemezlik edemezdi.</p>

  <p>Gece yarısından hemen sonra, şirket üyelerini taşıyan C-130 Thimbu, Bhutan'a indi ve uçak Filipin Özel Güçleri'ne bağlı askerler tarafından kuşatıldı. Bir tarafta sekiz tane Bell 212 üç metre arayla yan yana dizilmişti.</p>

  <p>Yakınlarda geniş kubbeli bir hangar vardı, kapıları açıktı ve piste ışık sızıyordu. Cari Gannon içeriden çıkıp elini Eddie Seng'e uzattı. "Başkan gelene kadar sizin iş başında olduğunuzu söylediler," dedi. "Size etrafı göstereyim."</p>

  <p>Diğerleri Seng ve Gannon'u hangarın içinde takip etti. "Telsiz bulup Oregon'la. bağlantı kurmayı başardım," dedi, üzerinde bilgisayar ve kâğıt yığınları bulunan tahta masayı işaret ederek. "En son veriler en üstte."</p>

  <p>Masanın yanında Tibet haritalarını, uydu hava görüntülerini ve diğer belgeleri gösteren birkaç mantar pano vardı. Kara tahta bir destek tahtasının üstünde duruyordu. Seng, onun üzerinde notlar alıp planlar çizebiliyordu. Ayrıca Lhasa şehrinin naylon kaplı büyük bir haritası bir kontrplağın üzerine yapıştırılıp başka bir masanın üstüne oturtulmuştu.</p>

  <p>Bir kenardaki büyük kahve makinesinin, küçük buzdolabının ve içinde yiyeceklerin bulunduğu mukavva kutuların etrafında dolanan on sekiz tane paralı asker pilot vardı. Murphy kahve almaya gidip kendine bir fincan doldurduktan sonra eski arkadaşını selamladı. "Gurt," dedi. "Seni koca kurt."</p>

  <p>Ellili yaşların ortasındaki kısa asker tıraşlı sarışın Gurt gülüm-seyince ön dişindeki altın kaplama göründü.</p>

  <p>"Murphy," dedi dişi parlayarak. "Bu işte senin de olabileceğini düşünmüştüm. Şirket operasyonu kokusunu aldım."</p>

  <p>Seng, Gannon'un topladığı bilgiyi tararken adamlar görüşmeye devam etti. Beş dakika sonra Seng, adamları toplayıp tahtanın önüne sırayla dizilmiş olan açılır kapanır sandalyelere oturmalarını istedi. Pilotlar yavaş yavaş gelerek şirket ekibinin arkasına oturdu. Seng konuşmadan önce toplanan gruba şöyle bir baktı.</p>

  <p>"Beni tanımayanlar için söylüyorum, adım Eddie Seng. Lütfen bana, Eddie değil, Seng deyin, böylece bir karışıklık olmasın. Başkanımız Juan Cabrillo sahneye çıkana dek bu operasyonun başında ben bulunuyorum." Grup başıyla onayladı.</p>

  <p>"Uçuş operasyonunun dağılımı şu şekilde. Helikopterlerin altısı saldırı operasyonlarıyla görevli, bir tanesi geldiğinde başkana tahsis edilecek, bir tanesi de tıbbi amaçlı kullanılacak. Adil olmak için görevleri şapkadan çekeceğiz. Helikopterlerin her biri ekibimizden bir üyeyi taşıyacak ve pilotlar bu üyeyi istediği her yere taşımakla yükümlü. Beyler yirmi dörtle kırk sekiz saat boyunca potansiyel olarak ateş altında ve tehlike hattında olacağız. Eğer bu kabul ettiğiniz iş değilse bana şimdi bildirin de yerinize bir başkasını bulayım. Eğer işi kabul ediyorsanız, pilotlar olarak helikopteri-nizdeki ekip üyesine itaat ediyor olacağınızı anlamanızı istiyorum. Ekip üyesinin talebine uymakta tereddüt eder ya da talebi reddederseniz helikopter operasyonları konusunda bilgili bir ekip üyesi yerinizi alacak ve ikinci yarı ödemeniz yapılmayacak. Sorusu olan var mı?"</p>

  <p>Gurt elini kaldırdı. "İlk yarıyı ne zaman alacağız?"</p>

  <p>"Ah... gerçek bir pilot," dedi Seng. "Burda işimizi bitirir bitirmez. Bunu herkes kabul ediyor mu?"</p>

  <p>Başlar sallandı.</p>

  <p>"Sevdiklerinize iletilmesini istediğiniz özel eşyanız, mektubunuz varsa ya da size bir şey olursa paranın bir başkasına havale edilmesini istiyorsanız lütfen Gannon ya da Crabtree'yle görüşün," dedi.</p>

  <p>"Şimdi, ben operasyonu anlatmaya başlamadan önce başka bir konu var mı?"</p>

  <p>Hangar sessizdi.</p>

  <p>"Güzel," dedi Seng. "O halde, plan şöyle."</p>

  <p>Cabrillo güvenli hattan Oregon'la konuşurken Gulfstream 550 sekiz bin metrede Moskova'ya doğru hızla yol alıyordu. "Bir daha tekrar et," dedi sarı deftere notlar alırken. "Hepsini yazdım."</p>

  <p>Cabrillo listeyi incelerken hat sessizdi.</p>

  <p>"Ve Halpert Andorra'da ana şirketi kurdu."</p>

  <p>"Doğru," dedi Hanley.</p>

  <p>"Şanslı mola," dedi Cabrillo. "Ama bu listeye bakınca, Dalai Lama da şanslı. Eğer bu iş geçen yıl olsaydı başarıp başarabilir miydik bilmiyorum."</p>

  <p>"Değil mi?" dedi Hanley.</p>

  <p>"Ben durumu şöyle görüyorum," dedi Cabrillo. "Birleşmiş Milletler Güvenlik Konseyi'nin on beş üyesinden beş kalıcı üyesinin üçü elimizde: Birleşik Devletler, İngiltere ve Rusya. Görünüşe göre Çin bizim lehimize oy vermeyecek ve Fransa şu anda Çin'e satabileceği her şeyi satmaya çalışıyor, bu yüzden geçerli olan anlaşmalarını bozmamak için büyük olasılıkla onlara oy verecektir. Geriye kalan on tanesi riskli, karar için ihtiyacımız olan dokuz tanesine ulaşmak için bunların içinden altısını çekmemiz gerekiyor. Sana bir daha tekrarlayayım. Afganistan'ı alamayız birkaç yıl önceki Birleşik Devleler müdahalesine rağmen, liderlerinin bize oy verme riskine giremeyeceği kadar çok sayıda Budist karşıtı devrimci kitlesi var. İsveç şimdi ve her zaman barışçıdır, en azından başlangıçta, keza Kanada da öyle. Küba bize oy verme riskine giremeyeceği kadar yardım alıyor Çin'den. Hemen her zaman Birleşik Devletler'e karşı oy verdiklerinden söz bile etmiyorum."</p>

  <p>"Kulağa doğru geliyor," dedi Hanley.</p>

  <p>"Bu durumda bize Brunei, Laos, Katar, Andorra, Kiribati ve Tuvalu kalıyor."</p>

  <p>"Doğru," dedi Hanley.</p>

  <p>"Güvenlik Konseyi'nde aynı anda iki tane minik Güney Pasifik ülkesi olması kör talih," dedi Cabrillo.</p>

  <p>"Birkaç yıl önce Kamerun ve Gine'nin aynı anda üye olması gibi," dedi Hanley. "Bu olabiliyor.""</p>

  <p>"Birleşmiş Milletler'deki her üyenin bir oyu var," dedi Cabrillo. "Ama ilk kez bunun gerçek etkisini düşünüyorum."</p>

  <p>"Aynı şey benim için de geçerli."</p>

  <p>Cabrillo bir an düşündü. "Katar emirini tanıyorum," dedi. "Eğer daha sonrası için ona bir iyilik teklif edersem halkına bizim istediğimiz gibi oy vermesini emreder. Gelecek neyimiz var?"</p>

  <p>Hanley bir an için düşündü. "Şu anda hiçbir şey, ama bu değişebilir. Son kez bizimle iş yaptığında seksen milyon gibi bir şey kazandı. Eğer geçmişteki bir iyiliği hatırlatır ve önüne bir şey koyarsak oyu alırsın."</p>

  <p>"Haklısın," dedi Cabrillo. "Onunla ben uğraşırım."</p>

  <p>"Güzel," dedi Hanley. "Laos kolay olacak. Onlar Budist ve general de arabasını istiyor."</p>

  <p>"Ona birkaç tane teklif et."</p>

  <p>"Bunun parasını nerden bulacağız?" diye sordu Hanley.</p>

  <p>"Her şey için yüz milyonluk talih kuşunun yarısını kullanmaya çalışacağız."</p>

  <p>"Haydan gelea huya gider," dedi Hanley. "Brunei bizim olmalı. Ülkenin yüzde on beşi Budist ve sultanı vatandaşlarını yabancılaştırma riskine giremez."</p>

  <p>"Üstelik birkaç yıl önce kardeşinin hayatını kurtardık," diye ekledi Cabrillo.</p>

  <p>"Andorra," dedi Hanley. "O konuda ne yapacağız?"</p>

  <p>"Halpert'm yeni şirketi orda kurması çok iyi," dedi Cabrillo. "Brüt milli gelirleri nedir?"</p>

  <p>Hanley almanağını tarayıp aradığı bilgiyi buldu. "Bir nokta iki milyar civarında."</p>

  <p>"Petrol bilgisayara girince masaya bir yüzde yirmi daha koyacağız. Eğer birisi bunu büyükelçilerine açıklarsa oyunu bize vermemek için aptal olması gerekir. Para konuşur, hem zaten bu yapılacak en doğru şey."</p>

  <p>"Katılıyorum," dedi Hanley.</p>

  <p>"Bu durumda geriye yalnızca küçük adamlar kalıyor," dedi Cabrillo. "Kiribati ve Tuvalu."</p>

  <p>"Kiribati'nin milli geliri altmış milyon," dedi Hanley. "Tuva-lu'nunki daha da az. Sekiz milyon bolü on bin vatandaş gibi bir şey. İki kişiyi bir odaya koyarsan en büyük Las Vegas otellerinden biri bütün ülkeyi içinde banndırabilir."</p>

  <p>Cabrillo bir an sessiz kaldı.</p>

  <p>"Colorado'dan Lovvden'ı ara ve general için araba almaya başlamasını söyle. Sonra şirketimizin ülke ekonomileri üzerinde yapacağı etkiyi açıklamak için Halpert'ı Andorra'ya gönder. Katar emi-rinin ve Brunei sultanının icabına ben bakarım." "Ya küçük adamlar?" "Truitt boşta, değil mi?" "Evet, öyle."</p>

  <p>"Bir deste bonoyla jete bindir onu." "Oyları satın almasını mı istiyorsun?" diye sordu Hanley. "Kesinlikle."</p>

  <h1 id="sigil_toc_id_29" style="text-align: center;">Kısım 35</h1>

  <p>Macau'ya şiddetli yağmurlar getiren fırtına Rusya'yı geçene dek bahar karına dönüşmüştü. Gece olmasaydı Cabrillo Moskova'nın binaların kenarlarını yuvarlatan, sesleri bastıran beyaz bir battaniyeyle kaplı olduğunu görebilirdi. Pilotlar motorları kaparken Gulfstream'in camlarından bakınca önde ve arkada polis eskortlarının bulunduğu siyah Zil limuzin üçlüsünü görebiliyordu. Dakikalar önce Overholt'tan gelen faksı dosyaya koyup emniyet kemerini çözdü, ayağa kalktı. Ön tarafa giderken yardımcı pilot kapıyı açıyordu.</p>

  <p>"Bir şeye ihtiyacın var mı?" diye sordu Cabrillo.</p>

  <p>"Sanırım bir sorunumuz yok, patron," dedi yardımcı pilot. "Yalnızca yakıt ikmali yapıp sizin dönüşünüzü bekleyeceğiz."</p>

  <p>Cabrillo başıyla onaylayıp basamakların indirilmesini bekledi. "Bana şans dile," dedi karla kaplı asfalta inerken.</p>

  <p>Kalın, koyu renk yün paltolu uzun boylu bir adam Gulfstre-am'den birkaç adım ötede duruyordu. Başında kürk bir kalpak vardı ve nefesini verirken ağzından büyük sis bulutları çıkıyordu. Eldivenini çıkararak Cabrillo'ya yaklaştı, elini uzattı. Cabrillo elini sıkınca adam ortadaki limuzini işaret etti.</p>

  <p>"Ben Sergei Makelikov," dedi adam, şoför kapıyı açarken. "Başkan Putin'in özel asistanıyım."</p>

  <p>Cabrillo, adamı limuzinin arkasına kadar takip etti. "Juan Cabrillo, şirket başkanı."</p>

  <p>Kapı kapandı ve birkaç saniye sonra polis arabaları peşlerinde limuzin üçlüsüyle birlikte Gulfstream'den uzaklaşmaya başladı. "Başkan söyleyeceklerinizle çok ilgileniyor," dedi Makelikov. "Size bir şey ikram edebilir miyim, votka ya da kahve?"</p>

  <p>"Kahve, lütfen," dedi Cabrillo.</p>

  <p>Makelikov gümüş kaplı termosa uzandı, kenarında Rusya cumhuriyeti sorgucu olan kırmızı bir fincana kahve doldurdu. Fincanı Cabrillo'ya uzattı.</p>

  <p>"Uçuşunuz nasıldı?"</p>

  <p>Bu geç saatte caddeler boştu. Kafile peşinde kar taneleri bulutuyla merkezi Moskova'ya doğru hızla ilerliyordu. Cabrillo kahvesinden bir yudum aldı.</p>

  <p>"Sorunsuzdu," dedi Cabrillo gülümseyerek.</p>

  <p>"Küba purosu?" diye sordu Makelikov.</p>

  <p>"Bir sakıncası yoksa," dedi Cabrillo Makelikov'un tuttuğu kutudan bir puro seçerken.</p>

  <p>Puronun ucunu kutunun içindeki bir aletle kesen Cabrillo çakmak için Makelikov'a doğru eğildi. "Az sonra orda olacağız," dedi Rus. "Bu arada belki biraz müzik dinlemek istersiniz."</p>

  <p>CD çaları ve diskleri işaret etti. Hepsi cazdı.</p>

  <p>"Sizin hakkınızda çok şey biliyoruz," dedi Makelikov rahat bir tavırla. "Bu yüzden Başkan Putin sizi görmek için geç saatlere kadar bekledi."</p>

  <p>Cabrillo başıyla onaylayıp gülümsedi. "Harika puro."</p>

  <p>Makelikov bir tane yakıp, "Öyle, değil mi?" dedi.</p>

  <p>Cabrillo CD çalara bir disk taktı, adamlar gevşeyip müziği dinledi.</p>

  <p>On dört dakika sonra kafile Gorky Park yakınındaki bir dizi kent evinin önünde durdu. Makelikov şoförün kapıyı açmasını bekledi, sonra karla kaplı kaldırıma indi.</p>

  <p>"Başkanın gizli yerlerinden biri," dedi Cabrillo arabadan inerken. "Burda özel olarak konuşabiliriz."</p>

  <p>İki adam yolu geçip merdivenleri çıktı, kapıya geldi. Makelikov orada Rus çavuşa başıyla işaret etti. Adam selam verip kapıları açtı. Makelikov ve Cabrillo içeri girdi.</p>

  <p>"Bay başkan," dedi Makelikov yüksek sesle. "Ziyaretçiniz geldi."</p>

  <p>"Oturma odasındayım," dedi odanın sağ tarafından gelen bir ses.</p>

  <p>"Paltonuzu alayım," dedi Makelikov, Cabrillo'nun paltosunu çıkarmasına yardım ederek. "Buyrun, içeri girin, ben birkaç dakika sonra geliyorum."</p>

  <p>Cabrillo oturma odasına girdi. Oda pahalı bir erkekler kulübünün kütüphanesi gibi dayanıp döşenmişti. Duvarları koyu renk lambrilerle av sahneleri ve kuş resimlerinden oluşan tablolarla kaplıydı. Sağ taraftaki duvarda bulunan şöminede kükreyen bir ateş yanıyordu. Şöminenin iki yanında bir çift yüksek arkalıklı kırmızı deri koltuk, tam arkalarında da kapıya daha yakın bir yerde bir kanepe duruyordu. Kakmalı ahşap döşemenin üstünde kırmızı kalın bir halı seriliydi. Kanepenin iki yanındaki pirinr lambalar karanlık odaya ışık huzmeleri veriyordu. Şömineyi karıştıran Başkan Putin'in sırtı Cabrillo'ya dönüktü. İşini bitirince ayağa kalkıp ona doğru döndü.</p>

  <p>"Bay Cabrillo," dedi gülümseyerek. "Buyurun^ oturun."</p>

  <p>Cabrillo şöminenin sol tarafındaki kırmızı koltuğa otururken Putin de sağdakine yerleşti.</p>

  <p>"KGB'deyken sizinle ilgili kalın bir dosya vardı elimde," dedi Putin.</p>

  <p>"Benim de sizin hakkınızda," dedi Cabrillo, Rusça. Putin başıyla onaylayıp doğruca Cabrillo'nun gözlerinin içine baktı. "Rusçanız benim İngilizcemden çok daha iyi." "Teşekkür ederim, efendim," dedi Cabrillo.</p>

  <p>"Yakın dönemde benim psikolojik profilimi çıkardığınızı tahmin ediyorum. Nasıl yanıt vereceğime dair bir tahminde bulunabildiniz mi?"</p>

  <p>"Evet diyeceğinizi bilmek için bir psikolog ekibine ihtiyaç olmadı," dedi Cabrillo.</p>

  <p>"O halde neden neyi kabul ettiğimi bana da anlatmıyorsunuz?"</p>

  <p>Cabrillo başını sallayıp yanında getirdiği dosyayı açtı. "Efendim," dedi. "Dalai Lama'yı tekrar iktidara getirme görevi aldık. Herkesin yararına olacak bir çözüm bulduğumuzu düşünüyoruz. Yalnızca biraz Rusya'nın gücüne ihtiyacımız var."</p>

  <p>"Açıklayın," dedi Putin.</p>

  <p>Cabrillo, Overholt'un Gulfstream'den faksladığı belgeyi uzattı. "Bu Tibet'teki potansiyel petrol rezervlerinin gizli uydu görüntüleri. Kuzey bölgesinde binlerce petrol sızıntısını listeleyen antik belgeler bulduk."</p>

  <p>"Şirketinizin Macau'dan çaldığı Altm Buda'nın içinde mi?" diye sordu Putin.</p>

  <p>"İstihbaratınız iyi," dedi Cabrillo sessizce.</p>

  <p>Putin resmi inceleyip başıyla onayladı. "Evet, öyledir."</p>

  <p>"İlk tahminler bölgedeki rezervlerin elli milyar varil olduğunu söylüyor."</p>

  <p>"Pahalı bir bölge," dedi Putin. "Kuveyt'teki rezervlerin neredeyse yarısı ya da dünyanın bilinen rezervlerinin yüzde beşi."</p>

  <p>"Potansiyel olarak dev bir saha," diye onayladı Cabrillo. "Daha az bile olsa Alaska'nın kuzey yamacındaki sahadan daha geniş olduğuna inanıyoruz."</p>

  <p>"Bilinen bütün sahalar içinde ilk yirmiye girer," dedi Putin.</p>

  <p>"Kesinlikle, efendim," dedi Cabrillo.</p>

  <p>"Ancak, şu anda bölgenin kontrolü Çinlilerin elinde ve oranın varlığından bile habersizler," dedi Putin. "Bu yüzden onları Tibet'ten çıkarmamızı istiyorsunuz."</p>

  <p>"Tam olarak değil, efendim," dedi Cabrillo. "Bizim önerdiğimiz şey Rusya'nın sahayı geliştirmek için kurulacak konsorsiyuma katılması. Yüzde elli Tibet'e, yüzde kırk sizin ülkenize."</p>

  <p>"Ya diğer yüzde on?"</p>

  <p>"Diğer yüzde on şirketimin olacak," dedi Cabrillo. "Her şeyi halletmenin karşılığında."</p>

  <p>"İyi bahşiş," dedi Putin gülümseyerek. "Ama güçlerimi kâr amacıyla kullanmamı istiyorsunuz. Yaralılar gelmeye başlar başlamaz vatandaşlarım bir hileden kuşkulanacaktır."</p>

  <p>Cabrillo başını yavaşça evet anlamında salladı. Sonra oltayı attı.</p>

  <p>"O halde biz de Çin'le anlaşma yaparız," dedi rahatlıkla. "Jin-tao zaten ordan çıkmak istiyor, ekonomisi batıyor ve artan petrol ithalatı sorunlarını artırıyor. Çin'e diplomatik bir heyet gönderip on yıl için üretimin yarısını varili on beş dolardan teklif edin, kabul edip geri çekilecektir."</p>

  <p>Putin bir kahkaha attı. "Zekice."</p>

  <p>"Bir şey daha var," dedi Cabrillo yavaşça.</p>

  <p>"Evet?"</p>

  <p>"Pazartesi günkü Güvenlik Konseyi'nde, Birleşmiş Milletler oyunuza ihtiyacım var," dedi Cabrillo.</p>

  <p>"Darbeyi yasallaştıracak mısınız?" diye sordu Putin.</p>

  <p>"Oyları toplayabileceğimizi sanıyoruz," diye onayladı Cabrillo.</p>

  <p>"Bir sürü şey ters gidebilir," dedi Putin. "Ama işe yarayabilir de. Rusya'nın katılmak için tam olarak ne yapması gerekiyor?"</p>

  <p>"Önce birliklerinizin Moğolistan'a girmesi gerekiyor," dedi Cabrillo. "Moğol hükümetinin bu akına karşı koymayacağını biliyorum. Bu Çinlileri Tibet'ten biraz uzaklaştırır. İkinci olarak, Dalai Lama memleketine dönerken biz durumu dengeleyene kadar oldukça fazla yetenekli paraşütçü birliğine ihtiyacımız var. Dalai Lama durum dengeye kavuşana kadar güvenliği sağlaması için Rusya'yı davet etmeyi kabul ediyor. Bu davet dünya topluluğuna duyurulacak, böylece Çin'in dışındaki yankıları çok küçük olacak.</p>

  <p>Üçüncüsü, Çin'e petrol teklifiyle diplomatik olarak yaklaşmanızı istiyoruz, Birleşik Devletler'in Tibet'in özgürleştirilmesiyle doğrudan bir bağlantısının olmasını istemediği bana açıkça belirtildi."</p>

  <p>"Başkanınızla konuştum," dedi Putin. "Gizlilik gereğinden bahsetti."</p>

  <p>"Güzel," dedi Cabrillo. "Sonra, Birleşmiş Milletler'deki oya ihtiyacım var. Oy verilip barışseverler gelene kadar Çinlileri durdurabilirsek daha sonra Rus birlikleri serbest kalabilir."</p>

  <p>Putin koltuğundan kalkıp ateşi karıştırdı. "Yani Rusya yalnızca güç yatıracak, para değil."</p>

  <p>"Petrol sahasını işleyecek olan şirket kuruldu bile," dedi Cabrillo. "İhtiyacımız olan tek şey Dalai Lama tarafından imzalanmış olan bu belgeyi imzalamanız ve konuştuğumuz şeyi yapacağınıza dair sözünüz. Ondan sonra yola devam edebiliriz."</p>

  <p>Putin şömine demirini yerine asarken Makelikov içeri girdi. Cabrillo'nun yanma gidip belgeyi aldı, hızla okudu.</p>

  <p>"Sergei," dedi. "Bana bir kalem getir."</p>

  <p>"Senin için bir sakıncası yoksa yer değiştirelim," dedi Gurt öteki pilotlardan birine.</p>

  <p>"Sen ne çektin?" diye sordu öteki pilot.</p>

  <p>"Medevac," dedi Gurt.</p>

  <p>"Memnuniyetle yer değiştiririm," dedi pilot. "Benimki en tehlikeli görev gibi görünüyor."</p>

  <p>"Ben Murphy'yle daha önce çalıştım," dedi Gurt. "Üstelik yüksek irtifada senden daha fazla uçtum. Benim için bir sakıncası yok."</p>

  <p>"Keyfine bak," dedi pilot. "Benim iyi vakit geçirmeden anladığım şey kuzeye patlayıcı yükü taşımak değil."</p>

  <p>"Bunun bir sorun olup olmayacağım Seng'le görüşeyim," dedi Gurt yürüyüp giderken.</p>

  <p>"Seni oraya götürmenin en hızlı yolu Singapur'da bırakıp or-dan jetle Vanuatu'ya gitmeni sağlamak," dedi Hanley. "Ordan seni</p>

  <p>Kiribati ve Tuvalu'daki daha küçük havaalanlarına inebilecek tur-bo pervaneli uçağa alacağız."</p>

  <p>Truitt başıyla onayladı.</p>

  <p>"O oylara ihtiyacımız var," dedi Hanley sessizce. "Bunun olması için ne gerekiyorsa yap."</p>

  <p>"Merak etme," dedi Truitt. "Bir rüşvet denizi gerekse bile pazartesi sabahı oy verme saatine kadar bizim olacaklardır."</p>

  <p>O gece daha ileriki saatlerde Oregon dalgakıranı geçip limana girdi. Truitt Güney Pasifik'e doğru yapacağı dokuz saatlik uçuş için hazır bekleyen jete bindi. Paskalya sabahı orada olacaktı.</p>

  <h1 id="sigil_toc_id_30" style="text-align: center;">Kısım 36</h1>

  <p>Zil limuzin, Gulfstream 550'nin önünde durdu. Cabrillo belgelerin bulunduğu dosyayı sıkıca tutarak arabadan indi, hiç tereddüt etmeden rampayı çıktı. Yardımcı pilot rampayı derhal geri çekerek kapıyı kilitledi. Sonra kokpite doğru bağırdı.</p>

  <p>"Gitmeye hazırız."</p>

  <p>Pilot hemen ateşleyicileri devreye soktu, birkaç saniye sonra motorlar çalışıyordu. Cabrillo koltuğuna oturup emniyet kemerini takarken yardımcı pilot kokpite doğru ilerledi.</p>

  <p>"Telefonunuzu aldık, efendim," dedi yardımcı pilot koltuğuna otururken omzunun üstünden. "Rota çizildi ve ilk izinleri aldık."</p>

  <p>"Mesafe nedir?" diye sordu Cabrillo.</p>

  <p>"Düz gidilirse üç bin dört yüz mil," dedi yardımcı pilot. "Rüzgâr bizim tarafımızda, bu yüzden uçuşun altı saat sürmesini bekliyoruz."</p>

  <p>Gulfstream piste doğru ilerlemeye başladı.</p>

  <p>"Paskalya sabahı saat yedide," dedi Cabrillo.</p>

  <p>"Plan bu, efendim," dedi yardımcı pilot.</p>

  <p>Bazen her şey yalnızca birkaç faktörüne bağlıdır. Birkaç dakika, birkaç kişi, biraz şans.</p>

  <p>Şu anda ise iki kişiydi. Murphy ve Gurt. İki adam, ekstra yakıt depolu bir helikopter ve patlayıcılarla birlikte Tibet'in özgürlüğüne doğru giden öncü ekibi oluşturuyordu.</p>

  <p>Hilal şeklindeki ayın solgun ışığında sabaha karşı dörtte havalandılar.</p>

  <p>Gurt, Bell 212'yi üç yüz metre yükseklik seviyesine çıkarınca mikrofonuna konuştu.</p>

  <p>"Görevimiz imkânsız gibi görünüyor," dedi.</p>

  <p>"Seni en çok endişelendiren geçitin yüksekliği mi, yoksa geri dönüş için yakıtın olmaması mı?" diye sordu Murphy.</p>

  <p>"İkisi de değil," dedi Gurt. "Pazar günü kiliseyi ve sonrasında akşam yemeğindeki tavuğu kaçırmak."</p>

  <p>Murhpy koltuğunun arkasına uzanıp küçük paketi aldı. Fermuarını açıp bir konserve kutusu ve mavi kaplı bir kitap çıkardı. "Konserve jambon ve İncil."</p>

  <p>"Harika," dedi Gurt. "O halde yola devam edebilirim."</p>

  <p>"Başka bir isteğin var mı?" diye sordu Murphy.</p>

  <p>"Yalnızca tek bir şey," dedi Gurt.</p>

  <p>"Neymiş o?"</p>

  <p>"Gözlerini yoldan ayırma," dedi Gurt. "Kaybolmak istemiyorum."</p>

  <p>"Endişelenme," dedi Murphy. "Oregon komuta ve kontrolü sağlıyor. Bu operasyon iyi yağlanmış bir dikiş makinesi gibi çalışacak."</p>

  <p>"Bilgisayar deseydin kendimi daha iyi hissederdim," dedi Gurt, ay ışığının aydınlattığı geyik sürüsünü işaret ederek.</p>

  <p>Murphy enstrümanlara bakıyordu. "Biraz ısınıyoruz," dedi. "Bir derece azalt."</p>

  <p>Gurt gerekli ayarlamayı yaptı. Kuzeye doğru devam ettiler.</p>

  <p>Gurt ve Murphy'yi taşıyan Bell 212'nin Tibet hava sahasını geçtiği sırada Briktin Gampo iki buçuk tonluk kamyonu tekerlek izleriyle kaplı toprak yolda sürüyordu. Dungkar hücre liderinin işaretlediği noktayı görerek yavaşlayarak durdu.</p>

  <p>Gampo, Basatongwula Shan'ın hemen altında etrafı budanmış ağaçlarla çevrili ovadaydı. Kamyondan inerek arkaya dolaştı, birkaç metal boruyu ortaya çıkarıp dokundu. Soğuktular. Kendisine söyleneni hatırlayarak arkadan küçük bir akaryakıt sobası çıkardı, biraz uzağa götürerek bacaklarını dikti. Soba kurulduktan sonra çadır direklerini çıkararak kirli beyaz kanvas çadırı üzerlerine geçirdi. Çadır sağlamlaştıktan sonra sobayı yaktı, ısıtmak için boruları içeri getirdi, sonra kamyonun arkasına gidip bir radyo, portatif iskemle ve beklerken örtünmek için kürk çıkardı.</p>

  <p>Radyoyu açıp dinlemeye başladı.</p>

  <p>Çadırın dışında derin ve karanlık uzayda binlerce yıldız panl-dıyordu. Dağlardan soğuk bir rüzgâr esiyordu. Çadır ısınana kadar Gampo kürke biraz daha sarındı. Sonra sabırla saatlerin geçmesini bekledi.</p>

  <p>Oregon'da, Hanley düz ekranlı monitörlere bakıyordu. Birdenbire Novosibirsk yakınındaki Rus Askeri Birliği'nin uydudan alınan görüntüsü gelmeye başladı. Aynı anda güvenli telefonu çaldı.</p>

  <p>"Gidiyoruz," dedi Cabrillo.</p>

  <p>"Uydudan doğrulama aldım," dedi Hanley. "Rus tankları ısınıyor."</p>

  <p>"Bilgisayarımı Oregon'un veri bankalarına bağla," dedi Cabrillo. "Oraya varana dek durumu burdan izlemek istiyorum."</p>

  <p>Hanley, Stone'a başıyla işaret verdi. Stone klavyesine bazı komutlar yazdı.</p>

  <p>"Sinyal gidiyor," dedi Stone bir dakika sonra.</p>

  <p>Gulfstream G550'deki Cabrillo dizüstü bilgisayarına baktı. Birden ekranı bir ışık kapladı, ardından karardı, sonra yavaş yavaş yeniden aydınlanmaya başladı. Ekran her biri Hanley'in gördüklerini kopyalayan altı farklı bölmeye ayrıldı.</p>

  <p>"Aldım," dedi Cabrillo.</p>

  <p>"Bay başkan," dedi Hanley. "Oyuna başlayın."</p>

  <p>"Her şey planladığımız gibi gidiyor," dedi Cabrillo. "Beni Seng'e bağla."</p>

  <p>"Anlaşıldı."</p>

  <p>Seng, Thimbu, Bhutan'daki hangarın içinde bir ileri bir geri yürüyordu. Zaman zaman masaya geri dönüp bilgisayarda Murphy ve Gurt'u taşıyan helikopteri gösteren kırmızı noktaya bakıyordu. Sonra yeniden kafese kapatılmış bir aslan gibi dolaşmaya başlıyordu.</p>

  <p>İkinci çalıştan önce telefonu kaldırdı.</p>

  <p>"Eddie," dedi Cabrillo. "Gidiyoruz."</p>

  <p>"Evet efendim," dedi Seng. "Bir ekibimiz kuzeye uçuyor, eğer gerekirse geri çağırabileceğimizi bildiğim için inisiyatif kullanıp onları gönderdim."</p>

  <p>"İyi iş çıkardın," dedi Cabrillo. "Max?"</p>

  <p>"Burdayım," dedi Hanley Orçgon'âan.</p>

  <p>"Seng'e Lhasa yakınındaki havaalanını gösteren en son verileri gönder."</p>

  <p>"Şu anda gönderiliyor."</p>

  <p>Seng yazıcının yanma gitti. Birkaç dakika sonra yazıcı kâğıtları çıkarmaya başladı.</p>

  <p>"Şu anda geliyor," diye bildirdi Seng.</p>

  <p>"Tamam," dedi Cabrillo. "Oyun kitabı ve en son bilgi elinde."</p>

  <p>"Evet, efendim," dedi Seng.</p>

  <p>"Şimdi gidip Gonggar Havaalanı'm al," dedi Cabrillo.</p>

  <p>"Anlaşıldı, patron," dedi Seng hevesle.</p>

  <p>Saat sabahın beşi. Sarhoşların terlediği ve kâbusların çirkinleştiği bir saat.</p>

  <p>Soğuk bir rüzgâr, Lhasa'dan elli dokuz mil uzakta bulunan Gonggar Havaalanı'nın pistine doğru esiyordu. Bir çift Çinli nakliye uçağı üç helikopterle birlikte pistin uzak köşesinde bekliyordu. Tibet'in içindeki diğer Çinli araçlar tank kafilesine destek için kuzeye çağrılmıştı.</p>

  <p>Gonggar Havaalanı hafta içi bir mezarlık kadar boştu.</p>

  <p>Tek bir bakıcı basit ana terminalin taş döşemesini süpürüyor-du. Elle sarılmış bir sigara içmek için mola vererek dışarı çıktı, kendisini rüzgârdan koruyan bir duvarın önünde durdu. Havaalanında nöbette olan sınırlı sayıda asker uyuyordu. Bir saat daha uyanmazlardı.</p>

  <p>Vadiden bir ses geldi. İyi fırlatılmış bir toptan geliyor gibi görünen fooşş sesiydi bu. Sonra haşin görünümlü beyaz renkli bir araç pistin on metre yukarısından geçti. Garip nesne havaalanının ucuna kadar gitti, sonra kavis çizerek geri döndü, pistle aynı hizaya geldi. Birden iki yanından ateş püskürterek bir çift füze çıkıp park etmiş olan nakliye uçaklarına doğru uçtu.</p>

  <p>Avcı avını bulmuştu.</p>

  <p>Bhutan'daki hangarda bulunan Lincoln, avcının üstündeki kameralardan gelen görüntüye baktı. Avcıya bir kavis daha çizdirerek helikopterlerle aynı hizaya getirdi ve tetiği çekti. Sonra sonucu görmek için bir dönüş daha yaptı.</p>

  <p>Kargo uçakları alev alevdi. Bir saniye sonra helikopterler de onlara katılacaktı.</p>

  <p>Aynı anda havaalanından 150 metre uzakta yaklaşık yüz Dungkar askeri yerdeki karla karışan beyaz muşambaların altından çıktı. Savaş çığlıkları atarak havaalanına doğru koştular. Üzerlerinde siyah giysileri, kemerlerinde tören bıçakları, tabancaları ve yalnızca birkaç gün önce ülkeye gizlice sokulan tüfekleriyle önceden belirlenmiş bölgelere çekirge gibi üşüştüler. Güneyden yaklaşan yedi helikopterin tok sesi duyulmaya başlandı. Seng'i taşıyan helikopter platoya çıkarken avcının saldırısıyla sabahın erken saatinde parlak bir şekilde yanan alevleri görebiliyordu.</p>

  <p>Sonra sanki ilahi bir ışık dünyaya doğru yaklaşıyormuş gibi pistte bir dizi kırmızı ışık titreşmeye başladı. Dungkar inişin güvenli olduğunu haber veriyordu.</p>

  <p>"Kutunun içine in," dedi Seng pilota.</p>

  <p>"Tamam," dedi pilot inişe geçerken.</p>

  <p>Helikopter indikten saniyeler sonra Seng önden, King arkadan indi. Seng hızla Dungkar'm lideriyle buluşacağı terminale gitti. King askerleri yardıma çağırdı, sonra kargo alanındaki tüfek sandıklarını ve cephaneyi boşaltmaya başladı.</p>

  <p>"Neyiniz var?" diye sordu Seng, yaşı otuzdan fazla olmayan adama.</p>

  <p>"Hangarlar surda," dedi adam işaret ederek. "Bir savaş uçağı, bir kargo uçağı ve bir çift saldın helikopteri var. Bir sonraki hangar tamir için kullanılıyor olmalı, parçalara ayrılmış bir helikopter ve motoru çıkarılmış bir gözlem uçağının gövdesi var orda."</p>

  <p>Cabrillo, Dalai Lama'dan seçtiği Dungkar subaylarının İngilizce bilmelerini istemişti. Ekibinin Tibet dilini öğrenecek ve yanlış anlamaları düzeltecek zamanı yoktu.</p>

  <p>"Nerde eğitim aldın?"</p>

  <p>"Arizona'da efendim," dedi 'adam coşkuyla.</p>

  <p>"Güzel," dedi Seng. "Eminim evine döndüğün için memnun-sundur, bakalım böyle sürmesini sağlayabilecek miyiz? Birincisi, içinizden birkaç kişinin helikopterle gelen adamla çalışmasını istiyorum." Yirmi metre ötede tekerlekleri piste değmekte olan bir diğer Bell'i işaret ediyordu. "Gerekirse yakmak için şu binalara patlayıcı yerleştirmemiz gerekiyor."</p>

  <p>"En iyi on iki adamımı bu işe veririm," dedi adam hevesle.</p>

  <p>"Kaç Çinli yakaladınız?" diye sordu Seng.</p>

  <p>"Bir düzineden az, efendim," dedi adam. "Bizden bir, onlardan iki kişi öldü."</p>

  <p>Havaalanında büyük bir faaliyet vardı. Alanın bir kenarında erken sabah manzarasına karşı alevler yanıyordu ve inen helikopterlerin sesi, sessiz havaya gerçeküstü bir unsur katıyordu.</p>

  <p>"Beni dikkatle dinleyin," dedi Seng Dungkar güçlerinin liderine. "Bu Dalai Lama'nın kendisinden geliyor. Esirlere karşı gaddarlık ya da kötü muamele yapılmayacak, bunu adamlarınızın iyice anlamalarını sağlayın. Bundan sonra elimizdeki esirleri Çin'e geri götüreceğiz, şirketim herhangi bir kötü davranış istemiyor. Bu bir darbe, etnik temizlik değil. Bu konuda anlaştık mı?"</p>

  <p>"Şirket mi, efendim?" diye sordu adam. "Siz Birleşik Devletler askerleri değil misiniz?"</p>

  <p>"Biz Birleşik Devletler'den geliyoruz," dedi Seng. "En azından çoğumuz öyle, ama şu anda liderinizin talimatı altında çalışan özel bir firmayız. Eğer siz ve diğer Dungkar askerleri emrettiklerimizi yaparsanız önümüzdeki yirmi dört saatle kırk sekiz saat arasında Tibet bir kez daha özgür olacak."</p>

  <p>"Daha önce bu tür şeyler yaptınız mı?" diye sordu adam hayretle.</p>

  <p>"Sohbet edecek zamanımız yok," diye parladı Seng. "Size söyleneni yapın, bu iş olabildiğince sorunsuz gitsin."</p>

  <p>"Evet, efendim."</p>

  <p>"Güzel," dedi Seng. "En üst rütbeli esiri ana terminale getirin, bir sandalyeye oturtup başına bir nöbetçi dikin. Önümüzdeki birkaç dakika içinde ordaki operasyonları ayarlayacağız, sonra onunla konuşmak istiyorum."</p>

  <p>Adam Tibetçe emirler haykırdı. Dungkar askerleri sıraya girdi. Seng'in söylediklerini açıkladı, sonra altı çavuşa öne çıkmalarını emretti. Bir çavuşun idaresindeki grup esirleri toplamaya gitti. Bir diğeri Kasım'ın bıraktığı helikoptere gitmek üzere ayrıldı.</p>

  <p>"Hali," diye bağırdı Seng. "Bu adamları al ve eğer gerekirse patlatmak üzere diğer hangarlara patlayıcı yerleştir."</p>

  <p>Kasım askerlere işaret edip helikoptere geri koştu.</p>

  <p>Seng ve King'i hava sahasına taşıyan helikopter boşaltılmıştı. King, ona havalanmasını işaret etti. Pilot üç yüz elli metreye yükselip geniş daireler çizmeye başladı. İki tane helikopter daha yere indi ve Crabtree ve Gannon dışarı çıktı.</p>

  <p>"Adınız ne?" diye bağırdı Seng Dungkar liderine.</p>

  <p>"Rimpoche, Pache Rimpoche."</p>

  <p>Gannon ve Crabtree koşarak oraya geldi.</p>

  <p>"Cari," dedi Seng. "Bu General Rimpoche. Ona neye ihtiyacın olduğunu söyle."</p>

  <p>Gannon birbirlerini daha iyi duyabilecekleri birkaç adım öteye gidip istediklerini açıkladı. Rimpoche bir çavuşa işaret etti ve bir düzine adam yanlarına hızla koştu.</p>

  <p>"Malzemelerin boşaltılıp içeri taşınmasını istiyorum," dedi Crabtree, Seng'e. O da Rimpoche'yi gösterdi.</p>

  <p>"General Rimpoche onlarla ilgilenecek," dedi.</p>

  <p>Seng kemerindeki portatif telsizi çıkararak düğmesini açtı, konuştu.</p>

  <p>"Havaalanı kontrol altında," dedi Oregon'daki Hanley'ye. "Ne görüyorsunuz?"</p>

  <p>Hanley yanıt vermeden önce ekrandaki uydu görüntüsüne baktı. "Henüz bir tabur hareketi yok, ama eğer gelirlerse doğudan olacaktır. Lhasa'ya doğru sekiz yüz metrelik bir mesafede köprüye benzer bir şey var. Orayı kontrol "edin, gerekirse savunma pozisyonu alırsınız."</p>

  <p>"Helikopter ya da uçak aktivitesi yok mu?" diye sordu Seng.</p>

  <p>"Yok," dedi Hanley. "Havadaki her şey çok uzak kuzeyde. Onları şu anda çağırsalar bile bir saatiniz var."</p>

  <p>"Güzel," dedi Seng, Meadovvs yürümeye başlarken. "Durum değişirse beni portatif telsizimden ara."</p>

  <p>"Tetikteyiz," dedi Hanley. "Her şey önümüzdeki birkaç saate bağlı."</p>

  <p>Seng telsizini kemerine takıp Meadovvs'a döndü. "Bob, elli asker ve silahlarınızla şu yoldan gidin," dedi. "Kontrol etmemiz gereken bir köprü var."</p>

  <p>"Onların başında kim var?" diye sordu Meadovvs..</p>

  <p>"General Rimpoche," dedi Seng, adamı işaret ederek.</p>

  <p>O sırada üç kamyon yavaşça terminalin önüne geldi, Gannon onlara durmalarını işaret etti. Tom Reyes yanlarına gitti.</p>

  <p>"General?" diye bağırdı Seng.</p>

  <p>Rimpoche yaklaştı. "Evet?"</p>

  <p>"En iyi dört adamına ihtiyacım var, iyi nişancı ve korkusuz olsun."</p>

  <p>Rimpoche dönüp kalabalığa bazı isimler haykırdı. Dört adam kalabalığın arasından çıktı. Hiçbirinin boyu bir altmış sekizden yukarı değildi. Sırılsıklam adamlar en fazla altmış sekiz kiloydu.</p>

  <p>"İçlerinde İngilizce bilen var mı?" diye sordu Seng.</p>

  <p>"Hepsi biraz bilir," dedi Rimpoche.</p>

  <p>"Onlara şunu söyle. Benim iki adamımla birlikte çok önemli bir adamı yakalamak üzere Little Lhasa'ya girecekler. Benim adamlarımın söylediklerini hiç tereddüt etmeksizin aynen yerine getirecekler."</p>

  <p>Rimpoche tercüme etti.</p>

  <p>O sözünü bitirir bitirmez adamlar "Hah" sesi çıkararak bir ayaklarını asfalta vurdular.</p>

  <p>"Dosyan elinde mi?" diye sordu Seng, Reyes'e.</p>

  <p>"Evet, efendim," dedi Reyes.</p>

  <p>King az ötedeydi ve sandıktan uzun, siyah bir çanta çıkarıyordu. "Tamam, Larry," diye bağırdı Seng. "Sen ve Tom gidip işinizi yapabilirsiniz."</p>

  <p>Elinde bir gece gözlüğü olan King yanlarına geldi. "Hadi yapalım," dedi.</p>

  <p>Reyes sabırsızlıkla bekleyen dört Tibetliye işaret etti. "Gidip birini yakalayacağız ve bunu çok az ateş ederek yapacağız, bunu anladınız mı?"</p>

  <p>"Ben biraz İngilizce biliyorum," dedi içlerinden biri. "Tercüme ederim."</p>

  <p>Reyes'in söylediklerini tekrarlayıp döndü. "Hangi helikopter?"</p>

  <p>"Bu taraftan," dedi Reyes, onları az önce indiği helikoptere götürerek. King dört Tibetliyi takip etti. Hepsi bindikten sonra helikopter havalanıp şehir merkezine yöneldi.</p>

  <p>"Kimin peşindeler?" diye sordu Rimpoche.</p>

  <p>"Tibet Özerk Bölgesi Başkanı Legchog Zhuren."</p>

  <p>Son helikopter yere inmişti. Huxley yanlarına geldi.</p>

  <p>"Bu bizim subay doktorumuz," dedi Seng, Rimpoche'ye. "Adamlarına sor bakalım, doktor veya hemşire olarak deneyimi olan var mı, eğer varsa burda Julia'yla çalışmalarını istiyoruz. Ama şimdilik helikopterin boşaltılması ve içindekilerin terminale taşınması gerekiyor. Bayan Huxley hızla bir saha hastanesi kuracak. Adamlarınızdan biri yaralanırsa onu hemen tedavi edecek."</p>

  <p>Rimpoche bağırarak emir verdi ve adamlar boşaltmak için helikoptere üşüştü. Adams ve Gunderson bir kenarda durmuş Seng'in işini bitirmesini bekliyordu. Seng, onlara dönüp gülümsedi.</p>

  <p>"Siz ikiniz gidip bakın bakalım, Çinlilerde kullanabileceğimiz neler var," dedi Seng. "Benim bir Çinliyi sorgulamam gerekiyor."</p>

  <p>İki adam hangarlara doğru yürüdüler. Seng içeri girdi. Çinli hava kuvvetleri teğmeni terminalin ortasında bir sandalyede oturuyordu ve başında da kötü görünümlü dört Tibetli asker vardı.</p>

  <h1 id="sigil_toc_id_31" style="text-align: center;">Kısım 37</h1>

  <p>"Felaket bir manzara," dedi Murphy camdan dışarı bakarak. "Hormonlu Alaska gibi."</p>

  <p>Gurt önlerindeki heybetli dağlara doğru yükselirlerken irtifa göstergesine bakıyordu. Güneş ufkun üzerinden yüzünü göstermek üzereydi, fakat engebeli bölgenin üzerinde parlayan pembe ışık onun gelişinin habercisiydi.</p>

  <p>"Helikopter yükseklik rekorunu kırabiliriz," dedi Gurt.</p>

  <p>"Sanmam," dedi Murphy. "Birkaç yıl önce bir adam Himalayalar'da bir kurtarmaya katılırken sekiz bin metreye çıkmıştı."</p>

  <p>"O konuda bir haber okumuştum," dedi Gurt. "Ama helikopteri Bell 206'ydı. Ve özel pervaneleri vardı."</p>

  <p>"Biraz endişeli gibisin," dedi Murphy.</p>

  <p>"Endişeli değil," dedi Gurt. "Yalnızca biraz vesveseliyim."</p>

  <p>Ön camdan yaklaşan duvarı işaret etti. Onlar yaklaştıkça ağaçlar seyrelmeye başlamıştı. Artık yalnızca kar izleriyle ve heybetli dağların yamaçlarından bir çocuğun elindeki dondurmadan akar gibi süzülen buz dereleriyle kaplı siyah, gri kayalar vardı. Şiddetli bir rüzgâr helikopteri tokatladı. Etraflarında bulutlar belirmeye başladı. Gurt tekrar göstergeye baktı.</p>

  <p>Altı bin metreyi gösteriyor ve yükselmeye devam ediyordu.</p>

  <p>Reyes, King ve Dungkar güçlerini taşıyan helikopter yere altı metre kalana kadar alçaldı ve Lhasa'ya güneyden yaklaştı. Pilot nehirdeki küçük kumsal burna inerken Lhasa Nehri'nin sesi gürültüyü bastırıyordu. Burası Çinlilerin Rüya Adası dedikleri yerdi ve eskiden pastoral bir piknik alanıyken artık eski püskü Çinli dükkânlar ve karaoke barlarla dolmuştu.</p>

  <p>"Sandıkları boşaltın," diye bağırdı Reyes, Dungkar'a.</p>

  <p>Sandıklar boşaldı. King dışarı çıkıp biraz uzağa gitti. Helikopter tekrar hareket ederken pervanelerin kaldıracağı kumdan sakınmak için çömelip beklediler. Helikopterin sesi ve görüntüsü yok olunca Reyes küçük çantayı açıp dinleme için parabolik çanağı çıkardı. Hemen açarak şehirden alarm sesi gelip gelmediğini dinlemeye başladı. Duyduğu tek ses nehrin sesiydi.</p>

  <p>Başıyla onaylayarak Tibetlilerden birine fısıldadı. "Bak."</p>

  <p>Bir sandığı aralayarak işaret etti. Uzun zaman önce Çinli zorbalar tarafından yasaklanan Tibet bayraklarıyla doluydu kutu. Bayrak kırmızı beyaz çizgiler ve kar aslanından oluşuyordu. Adam eğilip yığına yavaşça dokundu, tekrar Reyes'e baktığında gözleri yaşlarla doluydu.</p>

  <p>"Bu sandıkların hepsini nehrin karşısına taşıyıp saklamamız gerekiyor," dedi Reyes, Tibetliye. "Sonra sen ve diğerleri Zhuren'in evine kadar beni ve King'i takip edeceksiniz."</p>

  <p>"Evet," dedi Tibetli hevesle.</p>

  <p>"Biriniz bayrakların başında nöbet tutacak, biriniz Bay King'le gidecek. Diğer ikiniz benimle birlikte eve girecek."</p>

  <p>Tibetli başını salladı, sonra diğerlerine fısıldamaya başladı.</p>

  <p>Beş dakika sonra hepsi güvenle nehri geçmiş, Lhasa'nın Bark-hor alanına doğru yürüyordu. King ve Tibetli yardımcısı gruptan ayrılıp Çin hükümet görevlisinin evinin yakınındaki en yüksek binaya doğru gittiler. Caddeler, dükkânlarını açmak için hazırlık olarak meydanı süpüren birkaç Tibetli satıcı dışında boştu. King ve yardımcısı merdivenleri ikişer ikişer çıkarak dama ulaştı, pozisyonlarını aldı. King yerine yerleşir yerleşmez çantasına uzanıp küçük bir oksijen şişesi çıkardı, birkaç derin nefes çekti. Şişeyi Tibetli arkadaşına da teklif etti. Ama o gülümseyip başını hayır anlamında salladı. Sonra dürbünüyle etrafı taradı.</p>

  <p>Legchog Zhuren'in evi ön tarafı Barkhor Meydanı'na bakan şatafatlı bir yerdi. Evin doğusunda yedinci yüzyılda inşa edilmiş bir tapınak olan Jokhang bulunuyordu. Lhasa'daki en kutsal bina olan Jokhang'da düzinelerce heykel, altın sanat eserleri ve otuz kadar küçük kilise bulunuyordu.</p>

  <p>King, Reyes'in Jokhang'm önünden geçişini seyretti. Bir saniye durup kapalı yumruğunu havaya kaldırdı. Sonra Reyes peşinde iki Tibetliyle tapınakla başkanın evi arasındaki sokaktan geçti ve görüş açısından çıktı.</p>

  <p>King gümüş kaplı kronometrenin düğmesine basıp bir dakikaya ayarladı ve bekledi.</p>

  <p>Kronometre on beş saniyeyi gösterirken çantasına uzanıp içi boşaltılmış bir koç boynuzu çıkardı ve Tibetliye uzattı.</p>

  <p>"Söylediğim zaman bunu üflemeye başla ve ben söyleyene kadar durma yoksa ölürüz."</p>

  <p>Adam hevesle başını sallayıp boynuzu aldı. King biraz daha oksijen çekerek kronometreyi kontrol etti. Beş saniye. Zhuren'in evinin önünde devriye gezen muhafızlara baktı. Demir bahçe kapısının dışında iki tane, ön kapının önünde de sandalyede oturan iki muhafız vardı. Nişan aldı. "Şimdi."</p>

  <p>Boynuz elektrik süpürgesinin altında kalmış bir kedi gibi ses çıkarıyordu.</p>

  <p>Mezarlığın üstündeki hayaletler gibi meydanda birden dört Dungkar savaşçısı belirdi. Dükkân sahibi ve sabah yürüyüşüne çıkan insanlar gibi yapmışlar, baharat ve tohum sandıklarının içine saklanmışlardı. Savaş çığlıkları atarak başkanın evine giden kapıya doğru koştular. Ön verandadaki muhafızlardan biri boynuzun ve yaklaşan kalabalığın sesiyle yarı uykusundan uyandı. Ayağa kalkıp ön kapının yanındaki zile uzandı. Ama alarma ulaşamadan keskin bir çatırtı duydu. Bir rüyadaymış gibi dirseğinin altından itibaren kolunun ve elinin verandaya düşüşünü izledi.</p>

  <p>Kan fışkırmaya başlarken bir çığlık attı.</p>

  <p>Aynı anda Dungkar bahçe kapısının önündeki nöbetçilere ulaştı; adamlar neler olduğunu anlayamadan boğazlan domuz gibi kesilerek öldürüldü.</p>

  <p>Ön kapıdaki diğer nöbetçi dehşet içinde yaklaşan Dungkar'a bakıyordu. Ortağı konuşmaya çalıştı, ama bir saniye sonra kafası koptu, tok bir sesle yere düştü. İlk Dungkar elinde kılıcıyla merdivenleri koşarak çıktı. Nöbetçi silahına uzanmaya çalıştı, ama eli olmadan hiç şansı yoktu.</p>

  <p>Kılıç ön tarafından girip onu Noel çelengi gibi ön kapıya astı. Adam ölmeden önce birkaç kelime söylemeye çalıştı, ama ağzından yalnızca kan geldi. Kapıya çarpan nöbetçinin gücü kilidi kırdı.</p>

  <p>Kapı savrularak açıldı ve Dungkar içeri girdi.</p>

  <p>Evin arka tarafındaki görüntü daha az şiddetliydi. Mutfak kapısındaki tek nöbetçi uyuyordu. Görevini ihmal edişi hayatını kurtaracaktı. Reyes yanma yaklaşıp sersemletici silahla vurdu, sonra bir Tibetliden ağzını, biletlerini ve bacaklarını bağlamasını istedi. Sonra kilidi bir maymuncukla açıp içeri girdi. O ve Tibetli Zhuren'in odasına çıkan merdivenlerin yarısındayken boynuz çalmaya başladı.</p>

  <p>Derken Reyes onları gördü.</p>

  <p>Üç silahsız adam merdivenlerin başında duruyordu. .40'lığını çıkarmak için kılıfına atıldı, ama o daha ateş edemeden Tibetli uşak çocuk arkadan yaklaşıp deri boğma halkasını adamların kafasına geçirip sıktı. Adamların kafaları birbirine çarptı, çocuk kordonu sıkarken tekmeler atmaya başladılar. Reyes adamlardan birine çocuğa yardım etmesini işaret etti, sonra hızla Zhuren'in kapısının önüne geldi. Kendini toparlamak için bir an durup cilalı çizmesini kapı tokmağının hemen üstüne indirdi. Kapı savrularak açıldı ve içeri girdi. Yataktaki adam gözlerini ovuşturarak doğrulmaya çalışıyordu, yatağın yanındaki konsola doğru uzandı. Reyes, adamın başının üstündeki karyola başlığına bir el ateş etti. Oda barut kokusuyla dolmuştu.</p>

  <p>"Senin yerinde olsam bunu yapmazdım."</p>

  <p>"Fazla bir şey göremiyorum," dedi Gurt.</p>

  <p>Geçitin tepesine varırlarken bulutlar iyice yaklaşmaya başlamıştı. Kar ve tipi Bell'in ön camını dövüyordu. 212 yavaşça alçalıyordu, ama öne doğru hiçbir ilerleme kaydedemiyordu. Helikopterin performansının kıyılarında körlemesine uçuyorlardı.</p>

  <p>"Bir yol buldum," diye bağırdı Murphy birden. "İskele tarafında."</p>

  <p>Gurt beyaz arka plandaki siyah çizgiyi fark etti. Bölgedeki araç hareketi karın çoğunu kaldırıp geriye yalnızca çamur ve taş bırakmıştı.</p>

  <p>"Ne o?" diye sordu Gurt görmeye çalışarak.</p>

  <p>"Bir tank kafilesi galiba," dedi Murphy.</p>

  <p>"Bulutların arasında kalarak kenara gideceğim."</p>

  <p>Yolun kenarındaki Çinli tank komutanı, birkaç askerinin gevşeyen bir lastiği tamir edişini izliyordu. Uzaklardan gelen helikopter sesini duyunca içeri girip telsizle üstünü aradı.</p>

  <p>"Benim bir fikrim yok," dedi üstü. "Ama ne olduğunu öğren-sen iyi olur."</p>

  <p>Başını tanktan dışarı çıkararak adamlarına bağırdı, sonra kapaktan tüfeklerini vermeye başladı. İki dakika sonra askerler bozulan tankı bırakarak yolda yürümeye başladılar.</p>

  <p>"İşte zirve," diye bağırdı Murphy. "İnecek bir nokta bul." Gurt kolektif koluyla oynadı, ama bu yükseklikte kontrolü çok az sağlayabiliyordu. "Bekle," diye bağırdı.</p>

  <p>Normal bir inişten çok kontrollü bir çarpma gerçekleştirdiler.</p>

  <p>212 kızaklarının üstüne hızla indi, ama kızaklar dayandı. Murphy emniyet kemerini çözüyordu bile.</p>

  <p>"Şoför," dedi gülümseyerek. "Çalıştırmaya devam et, yalnızca birkaç dakika sonra geleceğim."</p>

  <p>Kapıyı açarak dışarı çıktı, birkaç adım geriye giderek kargo kapısını açtı. Bir çift kar ayakkabısı çıkararak ayaklarına geçirdi. Üzerindeki paltonun üstüne bir tane daha giydi. Bir sandığı karıştırarak içinden ihtiyacı olan şeyleri sırt çantasına koydu.</p>

  <p>"Kaleyi koru," diye bağırdı helikopterin ön tarafına. "Ben patlayıcıları yerleştirmeye gidiyorum."</p>

  <p>Gurt başıyla onaylayarak Murphy'nin savrulan karların arasında gözden kayboluşunu izledi. Sonra telsiziyle oynamaya başladı. Dinleyecek çok az şey olduğunu görünce vazgeçip normal frekansa geri döndü.</p>

  <p>"Serap, serap, serap, burası Oregon, tamam."</p>

  <p>Kontrol odasındaki Eric Stone endişeyle Hanley'ye baktı.</p>

  <p>"Bu beşinci deneme, hiçbir yanıt yok."</p>

  <p>"Serap, serap, serap, burası Oregon, tamam."</p>

  <p>"Oregon, burası serap," diye yanıtladı Gurt. "Sizi sekize sekizden duyuyorum."</p>

  <p>Sinyal iyonosferden yansıyıp gemiye inerken iki saniyelik bir gecikme oldu.</p>

  <p>"Nerdesiniz?" diye sordu Hanley telsizi alıp.</p>

  <p>"Mevkideyiz," diye bildirdi Gurt. "Adamınız randevu için gitti."</p>

  <p>"Az önce kötü adamların konuşmalarını duyduk," dedi Hanley. "Birisi sizin tepeden geçtiğinizi duymuş ve araştırılmasını istedi."</p>

  <p>"Bu iyi değil, Oregon," dedi Gurt hızla. "Murphy'ye ulaşıp onu uyarmamın bir yolu yok. Üstelik kalkışımız biraz zaman alacak."</p>

  <p>"Tamam," dedi Hanley. "Murphy'nin çağrı cihazına sinyal gönderebiliriz, senin bulunduğun yere dönmesini söyleyeceğiz. Bu arada yaklaşan herkese karşı uyanık ol. Eğer gelirlerse havalan."</p>

  <p>"Murphy'ye geri çekilmesi için mesaj gönder," dedi Hanley Stone'a. O da hemen klavyeye komutları yazdı.</p>

  <p>"Görüş mesafesi bir iki metre," dedi Gurt. "Ve Murphy'yi bırakmıyorum... asla."</p>

  <p>"Hayır, biz istemiyoruz..." diye söze başladı Hanley. "Oregon" diye telsize bağırdı Gurt. "Karda yaklaşan Çinli askerler var."</p>

  <p>Çağrı cihazı öttüğünde Murphy eğilmiş patlayıcıları kara yerleştiriyordu. Fünyeyi bağlamayı tamamlayıp ayağa kalktı, çağrı cihazını çıkardı.</p>

  <p>"Kahretsin," dedi, patlayıcının uzaktan patlatılabilmesi için düğmeyi açtı. Sonra sırtında asılı olan M-16'yı indirip helikopterin yönüne doğru ilerledi.</p>

  <p>Gurt koltuğunun arkasına uzanıp raftaki tabancasını aldı. Çinli askerler karda zorlukla yürüyor, Bell'e doğru yavaş ama sabit bir şekilde ilerliyorlardı. Tüfekleri ellerindeydi, ama daha ateş etmemişlerdi.</p>

  <p>Murphy kar ayakkabılarıyla olabildiğince hızlı koşuyordu. Koşarken el bombası fırlatıcısını katlıyordu. Omzunun üstünden çantasına uzanarak roketle harekete geçen el bombasını çıkardı, fırla-tıcıya yerleştirdi. Çinli askerleri ilk fark ettiğinde meyilli yamaçtan hızla aşağıya iniyordu. Bell'den sekiz metre uzaktaydılar. Murphy açısını hesaplayıp el bombasını ateşledi. Bomba Çinli askerlerin üstünden geçip patladı. Askerler derin kara yüzükoyun yattılar.</p>

  <p>"Bu da ne..." Gurt dönüp bakınca Murphy'nin uzaktan yaklaştığını gördü.</p>

  <p>Türbine yakıt ekleyen Gurt kalkmaya çalıştı. Hiçbir şey olmadı. Murphy helikopterden altı metre uzaktaydı ve hızla helikoptere doğru geliyordu. İlk birkaç Çinli asker kardan kalkıp tüfeklerini omuzlarına yerleştirdi. Gurt pencereden ateş etmeye başladı. Birkaç saniye sonra Murphy'nin M-16'sı harekete geçti.</p>

  <p>Üç metre kalmıştı. Gurt uzanıp yardımcı pilot kapısını açtı. Murphy ateşi kesti, sırt çantasını çıkarıp yavaşça arkaya yerleştirdi, içeri binip M-16'yı kucağına koydu. Gurt hem ateş ediyor, hem de kolektif kolunu kurcalıyordu.</p>

  <p>"Günaydın," dedi Murphy sessizlik anında. "Ben yokken heyecanlı bir şey oldu mu?"</p>

  <p>"Kalkamıyoruz," dedi Gurt birkaç el daha ateş ettikten sonra. "Bizi yerden kaldırması için çevrim kumandasını zorlamam gerekiyor."</p>

  <p>Çinli askerler ilerlemeyi bırakmıştı. Artık öldürücü atışlarını yapmak için karda mevzi kazıyorlardı.</p>

  <p>Murphy iki koltuğun arasından arkaya geçip iki kargo kapısını açtı. "Ateşi kesip bizi havalandır, Gurt. Ben bu çocuklarla ilgilenirim."</p>

  <p>Çevrim kumandasını zorlamak helikopterler için iyi bir şey değildi. Çevrim kumandası iki yana oynatılırken kolektif kolunun da aşağı yukarı pompalanması.gerekiyordu. Bu şekilde helikopterin kalkması sağlanabilirdi ama aynı zamanda pervaneyi destekleyen direğin de helikopterin başka parçalarına çarpmasına neden olunabilirdi. Bu durumda direğin zedelenmesine ya da kırılmasına yol açabilirdiniz.</p>

  <p>Direği kaybederseniz helikopteri kaybetmişsiniz demekti.</p>

  <p>Ateşli silahlarla çarpışma o kadar çabuk başlamıştı ki, Çinli tank komutanının adamlarını toplayacak zamanı olmamıştı. Şimdi birkaç dakikası olduğu ve adamları da kara gömüldüğü için ateşi doğru yöne yoğunlaştıracak emirler savurmaya başlamıştı.</p>

  <p>Gurt çevrim kumandasını sağa sola oynatırken helikopter yavaş yavaş havalanmaya başladı.</p>

  <p>Tam o sırada Çinli kumandan adamlarına ilerlemelerini haykırdı ve ilk saf ayağa kalktı. O anda Murphy el bombası fırlatıcısı-nın tetiğine bastı ve kabini foşş sesi ve yanık kokusu doldurdu. Bomba öndeki adamların bir buçuk metre kadar önlerine düşüp patladı. Bunun ardından Murphy'nin M-16'sı çalışmaya başladı. Şarjörü bitince yenileyip tekrar ateş açmaya hazırlandı.</p>

  <p>Tam o sırada Gurt helikopteri kaldırıp savaş alanının uzağına doğru döndürmeyi başardı.</p>

  <p>Murphy ikinci şarjörü de bitirirken karların içinde yatan kanlar içindeki Çinli askerlerden otuz metre uzaktaydılar. Şarjörü yeniden değiştirip M-16'yı bir kenara bıraktı, uzaktan kumandaya uzandı.</p>

  <p>C-6 450 kiloluk TNT'ye eşdeğer bir güçle patladı. Tepenin kenarından büyük bir kar parçası kopup yamaçtan hızla aşağıya indi, askerlerin üstünü kapladı. Sonra heyelan devam edip yolu altı metre yüksekliğinde bir kar ve buz duvarıyla kapladı. Büyük bir uyum halindeki karşı tepede de kaya ve toprağı sarsan şok dalgasının etkisiyle daha küçük heyelanlar başladı. Bu heyelanlar yoldaki yığma iki buçuk üç metrelik bir yükselti daha ekledi. Çarpışmadan sonra hâlâ hayatta kalan askerler bu kar duvarının altında gömülü kaldı.</p>

  <h1 id="sigil_toc_id_32" style="text-align: center;">Kısım 38</h1>

  <p>Gulfstream'in pilotu yön bulucu ekranına dikkatle bakıyordu. Seçtiği rota fazla hata payı bırakmıyordu. Bangladeş ve Nepal arasına çıkıntı yapan Hindistan Hava Sahası'na ait dar koridorda ilerliyordu. Yüzey alanı en dar yerde yalnızca yirmi mil genişliğindey-di. Aşağıdaki toprak için üç ülke sıkı çekişme halindeydi.</p>

  <p>Pilot Gulfstream'i geniş bir açıyla sola döndürdü.</p>

  <p>"Efendim," diye bağırdı arka kabine. "En kötüsünü atlattık."</p>

  <p>Gulfstream artık Nepal ve Bhutan arasındaki daha geniş arazinin üstündeydi.</p>

  <p>"Tibet Hava Sahası'na varmamıza ne kadar kaldı?" diye sordu Cabrillo.</p>

  <p>Pilot GPS ekranına baktı. "Beş dakikadan az." Juan Cabrillo'nun yorgunluktan tükenmiş olması gerekiyordu, ama değildi. Pencereden aşağıdaki dağlık bölgeye baktı. Yükselen güneş pembe ve sarı parıltılarla örtülüydü. Tibet tam önle-rindeydi. Güvenli telefona uzanıp tuşlara bastı.</p>

  <p>Pekin'de Hu Jintao erkenden uyandı. Barkhor Meydanı'ndaki eylem fark edilmişti. Jintao yatağından hızla kalkıp yüzünü yıkadı, giyinip alt kata indi.</p>

  <p>"Durum nedir?" diye sordu generale herhangi bir giriş sözcüğüne gerek duymadan.</p>

  <p>"Hiçbir şey yerine oturmuş değil, bay başkan," dedi general. "Ama Rus tankları Moğolistan'a girmeye başladı. Büyükelçileri bu hareketin ülkeleri ve Rusya arasındaki bir talim olduğu konusunda bizi temin etti. Ancak bu hareket hızlarıyla önümüzdeki birkaç saat içinde Altay Dağları karşısındaki Tarim Havzası'ndan Çin'e girebilirler."</p>

  <p>"Ya uçak?" diye sordu Jintao.</p>

  <p>"Rusya'daki yığınak alanında birkaç paraşüt birliği var," dedi general. "Uydularımız pistte ilerleyen nakliye uçakları tespit etti. Ama şu ana dek hiçbir şey havalanmadı."</p>

  <p>Jintao dış ilişkiler şefine döndü. "Şu anda Rusya'yla herhangi bir anlaşmazlık içinde değiliz," dedi. "Sınırımıza saldırı başlatmak için ne gibi bir nedenleri olabilir?"</p>

  <p>"Şu anda ilişkilerimiz barışçıl."</p>

  <p>"Çok garip," dedi Jintao.</p>

  <p>"Rus büyükelçisi bu sabah saat 10'da bir toplantı istedi," diye ekledi. "Rica dün gece özel kanaldan geldi."</p>

  <p>"İsteğinin ne olduğunu söyledi mi?" diye sordu Jintao.</p>

  <p>"Hayır."</p>

  <p>Jintao bir an sessizce dikilip düşündü.</p>

  <p>"Bay başkan," dedi general. "Dahası var. Tibet başkentinden, şehrin ana meydanlarından birinde bir protesto gösterisi başladığına dair bir rapor geldi."</p>

  <p>"Bölge başkanı ne diyor?" diye sordu Jintao.</p>

  <p>General yanıt vermeden önce biraz bekledi. "Şey, bay başkan, sorun da bu. Başkan Zhuren'e ulaşamıyoruz."</p>

  <p>"Vay canına, Gurt," dedi Murphy. "Çok yakındı," "Galiba mermilerden biri burnu kaldırmaya yarayan hidrolik hattı vurdu. Bana gelince sol omzumdan vuruldum." "Kötü mü?" diye sordu Murphy hızla. "Hâlâ uçabilir," dedi Gurt. "Ama biraz ürkütücü olur."</p>

  <p>"Ben seni soruyorum, Gurt," diye kükredi Murphy. "Yaran çok kötü mü?"</p>

  <p>Gurt, Bell'i yoğun bir bulut örtüsünün içinden yamaçtan aşağı indiriyordu. Helikopterin burnu aşağıya doğruydu ve adamların bedeni emniyet kemerine sıkıca dayanmıştı.</p>

  <p>"Dur," dedi Gurt. "Bakman için öne eğileceğim."</p>

  <p>Gurt gövdesini öne doğru eğdi, Murphy ona doğru eğilip baktı. Sonra elini uzatıp etrafı yokladı. Bir saniye sonra koltuğun köpüğünün içinden düzleşmiş mermiyi çıkardı.</p>

  <p>"Mermi seni geçip koltuktaki metal plakada kalmış," dedi Murphy. "Ama kan kaybediyorsun."</p>

  <p>"Şu ana kadar acımıyordu," dedi Gurt. "Galiba adrenalinim çok yüksek olduğu için pek fark etmedim."</p>

  <p>"Yaranı sarmak lazım," dedi Murphy. "Bir dakika dayan, bir telefon açacağım."</p>

  <p>Portatif telsizine uzanıp Oregon'u aradı.</p>

  <p>"Oraya sıkıştır," dedi Gunderson. "Ama kovanların yan kapıdan çıkıp gitmesini sağla. Kargo alanında tüten mermi istemiyorum."</p>

  <p>Gunderson'a yardım eden Dungkar askeri başıyla onayladı. On dakika önce Gonggar Havaalanı'nm sınırına monte edilmiş hızlı ateş eden bir uçaksavarı çekip almışlardı. Şu anda onu basit bir savaş uçağı yapmak için kargo bölümüne monte ediyorlardı. Askerler, hangarın öbür ucundakiler gibi hızla çalışıyorlardı.</p>

  <p>George Adams, Dungkar askerlerinin saldırı helikopterindeki yakıt tankını dolduruşunu izledi. Son on dakikadır kontrolleri ve silah sistemlerini anlama çabasıyla uçağın içinde dolanıp duruyordu. Bu kuşu uçurabileceğine ikna olmuştu, silahların istendiği gibi çalışmasını sağlayıp sağlayamayacakları ise biraz daha belirsizdi.</p>

  <p>"Dungkar Hava Kuvvetleri'ne hoş geldiniz," dedi Gunderson, yanına gelerek. "Biz uçacağız, siz öleceksiniz."</p>

  <p>"Orda işler nasıl gidiyor?" diye sordu Adams, gülümseyerek.</p>

  <p>"Emin değilim," dedi Gunderson. "Silahı arkaya yerleştirdik ve bir ahır inşa etmeye yetecek kontrplakla destekledik, ateşlediğimiz ilk seferde dışarı fırlamazsa sorun yok demektir. Ya sizde işler nasıl?"</p>

  <p>"Çincem biraz paslanmış," dedi Adams. "Okyanusun dibindeki bir gemi kadar paslı. Ama sanırım bu canavarı idare edebilirim."</p>

  <p>Gunderson başını salladı. "Bir anlaşma yapalım, eski dostum," dedi gülerek.</p>

  <p>"Neymiş o?"</p>

  <p>"Oraya vardığımızda birbirimizi vurmayalım, tamam mı?"</p>

  <p>Dönüp kargo uçağına doğru yürümeye başladı. "İyi şanslar," dedi omzunun üstünden.</p>

  <p>"Sana da," diye karşılık verdi Adams.</p>

  <p>O sırada kapı yükselmeye başladı, gün ışığı ve soğuk hava hangara doldu. Bir dakika sonra saldırı helikopteri piste çıktı ve kargo uçağını piste çıkarmak için ön tarafına motorlu bir araba takıldı.</p>

  <p>Barkhor Meydanı hızla Tibetlilerle doluyordu. Kriz anında işleyen, insanlardan oluşan basit telgraf sistemi fazla mesai yapıyordu. Dört blok ötede Çinli askerlerden oluşan bir müfreze barakalarından zırhlı personel taşıyıcılara binerlerken, başkanın evinde bir eylem olduğu haberi geldi.</p>

  <p>Tibetliler caddeleri tıkamış, trafik yavaşlamıştı.</p>

  <p>"Gaydacı, Gaydacı, burası Maskeli Balo."</p>

  <p>"Maskeli Balo, burası Gaydacı, seni duyuyoruz."</p>

  <p>"Derhal çıkış istiyoruz," dedi Reyes. "Hedefi görüyoruz."</p>

  <p>"Çıkış noktasını verin, Maskeli Balo."</p>

  <p>"Nokta bir, bir, birinci, Gaydacı. Nokta bir üç, ikinci HH."</p>

  <p>"Çıkış koordinatları anlaşıldı. Maskeli Balo, üç dakika içinde</p>

  <p>geliyorum."</p>

  <p>Onları nehre bırakan helikopter emri alınca Lhasa ve Gong-- gar Havaalanı'ndan on mil uzakta beklediği noktadan havalandı.</p>

  <p>Pilot haritada ayarladıkları çıkış noktasına baktı, dizlerinin üstünde bir not defterine karaladığı notu inceledi. Hızla ve alçaktan Barkhor Meydanı'na doğru ilerledi.</p>

  <p>Little Lhasa'daki Dalai Lama iletişim odasında bir dizi telsizin önünde bekliyordu. Son birkaç dakikada Tibet'teki ajanlar ilerleme kaydetmeye başlamıştı. Operasyon en azından şu ana dek kusursuz gidiyor gibi görünüyordu.</p>

  <p>Yardımcısına döndü. "Eve dönüş hazırlıklarımız tamamlandı mı?"</p>

  <p>"Bay Cabrillo'dan haber gelir gelmez, Kutsal Efendimiz," dedi. "İki saat içinde jetle oraya götürebiliriz sizi."</p>

  <p>Dalai Lama bir an düşündü. "Havalandıktan sonra Tibet üstüne varışımız ne kadar sürer?"</p>

  <p>"Aşağı yukarı yarım saat."</p>

  <p>"Şimdi tapınağa dua etmeye geliyorum," dedi Dalai Lama. "Durumu izlemeye devam et."</p>

  <p>"Tamam, Kutsal Efendimiz."</p>

  <p>Chuck Gunderson, George Adams'ın saldırı helikopterinde emniyet kemerini takmasına yardım ediyordu. Hangarın içindeki Çinli kasklardan hiçbiri başına sığacak kadar büyük değildi, bu yüzden o da iletişim için telsizin yerleştirilmiş olduğu kendi başlığını kullanıyordu. Mayo giymiş şişman bir kız gibi sıkışmıştı koltuğuna.</p>

  <p>"Bunları bizim gibi iri adamlar için yapmıyorlar," diye takıldı Adams.</p>

  <p>"Bir de benimkini görsen," dedi Gunderson. "Çinliler hâlâ niteliğin nicelikten daha önemli olduğuna inanıyorlar. Kokpitim İkinci Dünya Savaşı'ndan kalmaymışım gibi görünmeme neden oluyor. Radyoda Glenn Miller'm çalmasını bekliyorum."</p>

  <p>"Kontrol paneline bak," dedi Adams, Gunderson işini bitirip merdivenlerde doğrulurken. "Elli yedi model Chevy'den daha fazla metal var."</p>

  <p>Tam o sırada Eddie Seng hızla yanlarına geldi. "Havalanıp pisti açmanız gerekiyor. Cabrillo aradı. Beş dakika uzakta."</p>

  <p>Gunderson Pleksiglas siperi Adams'ın üstüne indirip sıkıca yerine geçirdi. Sonra tepesine eliyle vurup başparmaklarını havaya kaldırarak Adams'a tamam işareti verdi. Merdivenden inerek Tibetli yardımcıların merdiveni çekmelerine yardım etti. Seng'le birlikte kargo uçağına doğru giderken saldırı helikopterindeki türbin motorlarının çalışmaya başladığını duydu.</p>

  <p>"Bay Seng," dedi Gunderson. "Son haberler nedir?"</p>

  <p>"Burdaki en üst rütbeli subay olan Çinli teğmeni sorguladım," dedi Seng. "Biz güçlerini ele geçirmeden önce Pekin'e haber ulaş-tıramamış."</p>

  <p>"Bu durumda şimdilik Çinli savaşçıların ülke dışından saldırıda bulunmaları konusunda endişelenmemize gerek yok," dedi Gunderson kargo uçağının kapısına ulaşırken.</p>

  <p>"Eğer Ruslar işlerini yapıp Çinlileri tetikte tutarlarsa, senin işin şimdilik Dungkar güçleri için kapalı hava desteği sağlamak gibi görünüyor."</p>

  <p>"Elimden geleni yaparım," dedi Gunderson, kargo uçağının yan kapısına tırmanırken.</p>

  <p>"Güzel," dedi Seng, uçağın yan tarafına bir şaplak indirerek. "Şimdi işe giriş, patron geliyor."</p>

  <p>Tam o anda Adams kolektif kolunu çekti ve Çin helikopteri yerden havalandı. Adams kumandayı sağlamaya çalışırken helikopter biraz sarsıldı, ama sonra ilerleyip Lhasa'ya yöneldi.</p>

  <p>Gunderson kokpite çıkıp koltuğuna süzüldü, motoru çalıştırma işlemini başlattı. Bir çift motor sorunsuz çalışırken arkadaki tüfeği idare etmeye çalışan dört Dungkar'a. baktı.</p>

  <p>"Pekâlâ çocuklar," diye bağırdı motorun gürültüsünün üstünden. "Nereye ve ne zaman ateş edeceğinizi ben söyleyeceğim. Şimdilik küçük bir uçuşa çıkıyoruz."</p>

  <p>Bu söylediği kulağa çok basit geliyordu, ama Tibetlilerin hiçbiri daha önce bir uçağa binmemişti.</p>

  <p>Oregon'da Hanley mikrofonun tepesinde durup anlaşılır bir sesle konuştu.</p>

  <p>"Az önce kontağına bir mesaj gönderdim. Sinyal olarak yanıp sönen kırmızı ışıkları ara."</p>

  <p>"İlk planladığımız nokta mı?" diye sordu Murphy.</p>

  <p>"Evet," dedi Hanley. "Gurt'e gelince, Huxley'yle konuştuk. Yaraya mümkün olur olmaz direkt basınç uygulamalısın."</p>

  <p>"Uydu gözetlemede bizi görebiliyor musunuz?" diye sordu Murphy.</p>

  <p>"Evet," dedi Hanley, ekrana bakarak. "Randevu noktasından beş dakika uzaklıktasın."</p>

  <p>"İner inmez rapor edeceğim," dedi Murphy.</p>

  <p>Telsiz kesildi. Hanley, Seng'in numarasını tuşlayıp bekledi.</p>

  <p>Briktin Gampo ışıkların yanıp söndüğünden emin olduktan sonra gökyüzüne baktı. Bulurlâ'r alçak, neredeyse sis halindeydi, fakat her saniye yer değiştiriyor, açık hava boşlukları bırakıyorlardı. Uzakta yaklaşan bir helikopter sesi duydu. İçeri girip sobadaki çayı karıştırdı, sonra gelenleri beklemek için dışarı çıktı.</p>

  <p>"Birini görüyorum," dedi Murphy, işaret ederek.</p>

  <p>Son birkaç dakikada Gurt'ın yüzü kül gibi olmuştu. Murphy alnında ter damlacıkları görebiliyordu ve helikopteri kontrol eden eli titriyordu.</p>

  <p>"Dayan," dedi Murphy. "Nerdeyse geldik."</p>

  <p>"Gözümün kıyısında siyah lekeler görmeye başladım," dedi Gurt. "İneceğimiz yer konusunda bana rehberlik etmen gerekebilir."</p>

  <p>Kalkan kargo uçağının sesi çok yüksekti. Eddie Seng telefona bağırmak zorunda kaldı. "Çok mu kötü?" diye sordu Hanley'ye.</p>

  <p>"Bilmiyoruz," dedi Hanley. "Ama birisini hemen göndermemiz gerekiyor, kuzeye uçuş birkaç saat sürüyor. Eğer destek gerekmezse geri çağırabiliriz."</p>

  <p>"Anlaşıldı," dedi Seng.</p>

  <p>Sonra Huxley'in gönderebileceği eğitimli bir hemşire olup olmadığını görmek için geçici kliniğe gitti. Beş dakika sonra helikoptere yakıt ikmali yapılmış, araç sınırlı hemşirelik geçmişi olan bir Tibetli ve malzemelerle birlikte havalanmıştı.</p>

  <p>"İyice yaklaştın, Gurt," dedi Murphy. "Yerden altı metre yüksektesin."</p>

  <p>Gurt alçalmaya başladı, ama birden Bell'in kontrol paneline kustu. "Eğer yapamazsam diye söylüyorum, gösterge yeşile döndüğünde bu üç düğmeyi aşağı indir. Böylece türbinler kapanacaktır," dedi uçuş tulumunun koluyla ağzını silerek.</p>

  <p>Ağır ağır inerken yerden bir buçuk metre yükseklikte durup havada bir saniye asılı kaldı, sonra yere kadar olan mesafeyi indi. Helikopter kızaklarının üstüne inerken emniyet kemerinin içinde yığılarak hareketsiz kaldı.</p>

  <p>Murphy helikopterin soğumasını beklerken onun emniyet kemerini çözdü, sonra motorları kapatıp pervanelerin durmasını bekledi. Sonra hemen aşağı inerek pilot tarafındaki kapıya koştu. Gampo'nun yardımıyla Gurt'ı çadıra taşıdılar.</p>

  <p>Sonra Murphy bıçağıyla onun tulumunu kesmeye başladı.</p>

  <p>Kumaş kanla ıslanmıştı ve yaradan hâlâ kan sızıyordu.</p>

  <p>"Efendim," dedi Gulfstream'in pilotu. "Yaklaşıyoruz." Cabrillo pencereden dışarı baktı. Gonggar Havaalanı'mn uzak ucundaki yanan enkazın dumanı tütüyordu hâlâ. Güneş ufkun üstündeydi ve altmış mil uzaktaki Lhasa'yı şöyle böyle seçebildi. Koridordan kapısı açık kokpite ve ön camdan dışarı bakınca pistten yetmiş mil yukarıda yükselmeye devam eden gümüş rengi uçağı görebiliyordu. Yerde birkaç kamyon havaalanından uzakla-şıyordu.</p>

  <p>Pistin otuz metre yukarısında ve iki yüz metre rüzgâr yönün-deydiler. İki dakika sonra tekerlekler gıcırtıyla yere sürtündü. Pilot uçağı terminale doğru sürüp durdurdu. Cabrillo aşağı indiğinde türbinler hâlâ çalışıyordu.</p>

  <p>Başkan Zhuren'in gözleri bantlanmış, bilekleri arkadan bağlanmıştı. Yatak odasına dalan siyah saçlı adam, onu hızla yanında götürüyordu. Zhuren yakınlardaki kalabalık insan gürültüsünü duyabiliyordu. Birkaç blok öteden ateş sesleri duyuldu.</p>

  <p>Uzaklardaki bir helikopterin homurtusu duyuluyordu. Reyes, Zhuren'i kalabalığın arasından geçirirken King dürbünüyle seyrediyordu. Reyes'in yanındaki Dungkar askerlerine insanları iniş bölgesinden temizlemelerini emrettiğini gördü. Tünediği yerde dönerek birkaç blok ötede zırhlı kamyonların yaklaştığı yöne baktı. Tibetlilerin oluşturduğu kalabalık onları durdurmaya çalışıyordu, ama makineli tüfek mermileriyle yere düşüyorlardı. Öndeki APC dar bir sokaktan geçerken Tibetliler ondan kaçıyordu. Yere düşmüş bir Tibetli özgürlük savaşçısının üstünden geçtiğini gördü. Adamı bir tren rayındaki kurbağa gibi dümdüz etti.</p>

  <p>Çantasına uzanarak zırh delici mermilerin bulunduğu kemeri çıkardı, mermileri .50'liğe yerleştirdi. Ateş etmeye başladığında helikopter yere inmek üzereydi.</p>

  <p>Yedi saniyede on mermi. Ek olarak on mermi daha.</p>

  <p>Öndeki APC durdu. Arkadakiler de durmak zorunda kaldı.</p>

  <p>Zhuren'in kulaklarındaki helikopter sesi çok güçlüydü. İçeriden çekildiğini ve dışarıdan bir koltuğa itildiğini hissetti. Sonra yanına birisi daha oturdu. Havayı kokladı. Kendisini evinin güvenliğinden bilinmeyene çeken siyah saçlı adamdı bu.</p>

  <p>Helikopter kalktı.</p>

  <p>"Üzerimizde asılı kalacaklar ve biz içeri tırmanacağız," dedi King, Dungkar yardımcısına.</p>

  <p>"Bay Efendim," dedi Tibetli. "Ben kalabilir miyim?"</p>

  <p>"Planın nedir?" diye sordu King.</p>

  <p>Tibetli vatandaşlarının arızalanan APC'nin üzerine üşüştüğü yeri işaret etti.</p>

  <p>Helikopter neredeyse damdaydı. King sırt çantasına uzanıp siyah kumaş bir çanta çıkardı. "Bunlar el bombalan," dedi. "Nasıl çalıştıklarını biliyor musun?"</p>

  <p>"Metal şeyi çekip kaçıyorsun, değil mi?" dedi Dungkar gülümseyerek.</p>

  <p>"İşte bu kadar," dedi King. "Ama bunları kullandığın zaman adamların geri dursun, bunlar insanı rendeden geçmiş peynir gibi paramparça eder."</p>

  <p>Helikopter damdaydı ve alçalıyordu. Tibetli çantayı kapıp aşağı inmek için merdivene koştu.</p>

  <p>"Teşekkür ederim, efendim," diye bağırdı Dungkar askeri.</p>

  <p>"İyi şanslar," diye bağırdı King, helikopterin içinden bir çift el ona doğru uzanırken. Kızakların üstüne çıktı, sonra başını eğip içeri girdi.</p>

  <p>"İşler nasıl?" diye seslendi Reyes kapı kapanırken. Helikopter Gonggar Havaalanı'na doğru döndü.</p>

  <p>"Ne dediklerini biliyor musun?" diye sordu King yorgun bir sesle. "Öğle yemeğinden önce insanların bütün gün yaptıklarından daha çoğunu yapıyoruz."</p>

  <h1 id="sigil_toc_id_33" style="text-align: center;">Kısım 39</h1>

  <p>"Bay Seng," dedi Cabrillo. "Şu ana dek harika iş çıkardınız."</p>

  <p>Kuzeyden soğuk bir rüzgâr esiyordu. Orman ve buzulların kokusunu taşıyan rüzgâr aynı zamanda yakıt ve barut kokusunu da getiriyordu. Cabrillo deri ceketinin/ermuarını boynuna kadar çekti, sonra arka cebine uzanıp dikkatle katlanmış beyaz mendilini çıkardı, akan burnunu sildi.</p>

  <p>"Teşekkürler, efendim," dedi Seng. "En son durum raporu şöyle. Murphy ve sözleşmeli pilotu patlayıaları yerleştirmeyi ve geçite çığ düşürmeyi başardılar. Bütün Çin zırhlıları hareketsiz hale getirildi. Rusların ilerleyişine aldırmayıp Lhasa'ya geri dönmeye karar verseler bile gidebilecekleri tek rota onlara en az kırk sekiz saate mal olur ki, bu da hava iyi giderse."</p>

  <p>"Bu operasyonla ilgili sorunlar neler?"</p>

  <p>"Sözleşmeli pilot Gurt Guenther küçük ateşli silahla yaralandı," dedi Seng. "Yarasının büyüklüğü bilinmiyor."</p>

  <p>"Destek gönderdiniz mi?"</p>

  <p>"Kasım'ın yönetimindeki bir yardım helikopteri yolda," dedi Seng. "Ama yakıt için durdular ve inmeyi başardılar, bu yüzden Gu-enther'in durumu o kadar da ağır olmayabilir. Eğer Murphy'nin ekibi kendi başlarına uçabilirse Kasım'ı geri çağırabiliriz."</p>

  <p>"Güzel," dedi Cabrillo. "Ona burda ihtiyaç duyabiliriz."</p>

  <p>"Havadan söz etmişken, bu öğleden sonra geç kalmış bir bahar fırtınasıyla karşılaşacağız, sonra yarın ve önümüzdeki birkaç gün için hava iyi olacak. Tahminlere göre, beşle sekiz santim arası kar olacak ve yavaş yavaş ısınma eğilimine geçmeden önce donma seviyesinin altına inecek."</p>

  <p>"Hava Çinliler gibi bizi de etkiliyor," dedi Cabrillo. "Ama Dungkar güçleri için bu bir avantaj olabilir. Bunu Tibet'in lehine bir faktör olarak görebiliriz."</p>

  <p>Doğudan yaklaşan bir helikopterin sesi duyuluyordu. Cabrillo uzaklara bakıp tipini anlamaya çalıştı.</p>

  <p>"Bu bizimkilerden biri, efendim," dedi Seng. "Reyes, King ve Legchog Zhuren'i taşıyor."</p>

  <p>"Mükemmel."</p>

  <p>İki adam terminale doğru yürümeye başladı. Zhuren yakında orada olacaktı.</p>

  <p>"Çinlilerden kurtarılan bir helikopteri Bay Adams'ın yönetiminde sahaya göndermeyi başardık. Ayrıca Gunderson'un kontrolündeki bir kargo uçağını bir savaş gemisine dönüştürdük. Kiralık Bell'ler ve avcı da var."</p>

  <p>"Yeni canlandırılan Tibet Ordusu için harika bir filo."</p>

  <p>"Plandaki diğer her şey zamanında gerçekleşti. Fakat Çinli teğmeni sorgularken bir sorun ortaya çıktı," dedi Seng.</p>

  <p>"Neymiş o?"</p>

  <p>"Tibet'teki Çinli askerlerin sayıları her zaman daha az olduğu için eğer istila edilirlerse -yani hiç umudun olmadığı Kırık Ok durumunda- planları Tibetli asilerin üzerine havadan felç edici gaz sıkmakmış."</p>

  <p>"Varillerin üzerinde bazı semboller olmalı," dedi Cabrillo. "Washington'u arayıp nasıl etkisiz hale getireceğimize dair tavsiye alırız."</p>

  <p>"Sorun da bu," dedi Seng inmek için havada asılı duran helikopterin gürültüsünü bastırmak için. "Teğmen gazların nerde depolandığını bilmiyor. Yalnızca var olduklarından haberdar."</p>

  <p>Cabrillo ceketinin cebine uzanıp bir Küba purosu çıkardı. Ucunu ısırarak bir kenara tükürdü, diğer eliyle Zippo çakmağını çıkararak tek eliyle puroyu yaktı. Konuşmadan önce purosunun ateşini iyice canlandırdı.</p>

  <p>"Öyle hissediyorum ki, Bay Seng, bu çok uzun bir gün olacak."</p>

  <p>Murphy öfkeliydi. Gampo zayıf düşmüş ve kan kaybetmekte olan Gurt'le çadırda yalnız bırakmıştı onu. Eğer korkmuş Dung-fazr'lann kana karşı verdikleri reaksiyon buysa bu savaşı daha başlamadan kaybetmişler demekti. Oregon yardım gönderiyordu, ama bir Bell'in uçabileceği en yüksek hızla bile saatler sürerdi yardımın gelmesi. Dostu ve savaş arkadaşı Gurt her dakika daha da zayıf düşüyordu. Derisi çirkin bir gri renk almıştı ve bilinci bir gidip bir geliyordu.</p>

  <p>Tam o sırada çadırın kapısı açıldı ve Gampo içeri girdi.</p>

  <p>Bir elinde uzun çimen yaprakları, diğerinde ıslak çamur vardı. Çenesinin altındaysa tanımlayamadığı bir hayvanın bir parça eti duruyordu.</p>

  <p>"Ne cehenneme gittin?"</p>

  <p>"Sobanın ateşini karıştırın," dedi Gampo sessizce, çimen ve çamuru yere koyarken. "Sonra bunları ateşe ekleyin," diye ekledi, içinde toz mineraller bulunan deri bir torba çıkararak. "Çadırın içinde iyi bir dumana ihtiyacımız var. Bunu yaptıktan sonra bunu çayın içinde pişirip et suyu hazırlayın," dedi eti işaret ederek.</p>

  <p>Murphy, Gampo'ya delirmiş gibi baktı.</p>

  <p>Ama Tibetli Gurt'ın yarasını temizleyip bandajlamaya başlamıştı bile, bu yüzden Murphy de kendisine söyleneni yaptı. İki dakika sonra çadır limonla yıkanmış tarçın kurusu gibi kokan bir dumanla dolmuştu. Üç dakika daha geçti ve Gampo kalkıp Murphy' ye baktı. Sonra ona gelip Gurt'u doğrultmasına yardımcı olmasını işaret etti. Çimen ve çamur önde ve arkada dikdörtgen biçiminde bir çift bandaj gibi kurumuş ve deriye tutkalla yapıştırılmış sıva gibi olmuştu. Gurt'ın gözleri titreyerek açıldı ve birkaç derin nefes aldı.</p>

  <p>"Ona ayı suyunu ver," dedi Gampo. "Ben gidip uçan geminizi çalıştırayım."</p>

  <p>Rus ve Moğolistan sınırının hemen karşısında General Ale-xander Kernetsikov dizel dumanıyla kaplı havayı derin derin soluyordu. Novosibirsk'ten ayrıldıktan sonra tank kafilesinin önündeki tankta gidiyordu. Kapaktan dışarı çıkardığı kafasında kulaklığı olan bir miğfer vardı böylece diğer subaylarla iletişim kurabiliyordu. Üzerinde de bir Noel ağacını süslemeye yetecek kadar madalya olan bir üniforma vardı. Dudaklarında yanık olmayan bir Küba purosu taşıyordu. Elinde kafilenin hızını izlemek için kullandığı bir GPS tutuyordu.</p>

  <p>Tibet sınırına olan mesafe beş yüz mildi. Saatte otuz beş mil hız yapıyorlardı.</p>

  <p>Kernetsikov tepedeki savaş uçaklarının çizdikleri çapraz çizgilere baktı. Sonra yeni bir şey olup olmadığını öğrenmek için telsizden istihbarat subayını aradı. Hava sonraki birkaç saat içinde kara dönüşecekti. Onun dışında her şey aynıydı.</p>

  <p>Macau'da, Sung Rhee'nin sabrı taşmak üzereydi.</p>

  <p>Marcus Friday uçağının bulunduğunu öğrenmiş, kendisini alıp şehirden götürmek için geri dönmesini emretmişti. Stanley Ho paha biçilmez Buda'sının çalınması konusunda hâlâ öfkeliydi. Fri-day'in daha sonra bulduğunun sahte oluşu öfkesini daha da artırmıştı.</p>

  <p>Çin Donanması açık denizlerde yasadışı olarak durdurdukları kargo gemisinin Macau'daki olayla bir ilgisi olmadığını anladıktan sonra, gözlem hatlarını genişletmiş ve Oregon'un izini Vietnam'a kadar sürmüşlerdi.</p>

  <p>Po Da Nang polis merkezinde tanıdığı bir arkadaşına birkaç telefon açmış ve C-130'un da Da Nang'dan Bhutan'a gitmek için ayrıldığını öğrenmişti. Birkaç telefon ve rüşvetten sonra heykeli çalan grubun Tibet yolunda olduğuna dair bir söylentiye ulaşmıştı.</p>

  <p>Po Çinli polis memuruydu ve Tibet de Çin bölgesindeydi, bu yüzden bu ipucunu takip etme niyetindeydi. Macau'dan Cheng-do'ya uçarak son uçakla bir gece önce Gonggar'a varmıştı. Tibet polis gücüne ait Kamu Güvenliği Ofisi'ne vardığında ofis kapanmıştı. Bu yüzden bir otele gidip sabahı beklemişti.</p>

  <p>Lhasa sabahına tam bir kaos hâkimdi, ama polis şefiyle buluşmayı başardı ve sokak çatışmaları artmadan önce soruşturmasına yardım etmeleri için beş altı adam talep etti. Şu ana dek orkestra üyelerinden hangisinin elebaşı olduğunu anlayabilmişti. Cabrillo'nun çalışan tek video kamerasındaki görüntüsü beynine yalnızca ölümün ya da deliliğin sileceği bir delik açmıştı.</p>

  <p>Po hedefini bulup bulamayacağını görmek için yola çıkmıştı, yaklaşan savaş konusunda hiçbir fikri yoktu.</p>

  <p>Po ve diğer polisler Lhasa"yı kolaçan etmek için altı kişilik büyük bir kamyona doluşurlarken Çinli askeri subaylar durumun ciddiyetini kavramaya başlamışlardı. Şehrin kontrolünü sağlamak ve asi güçleri ezmek için toplanmaya başlamışlardı.</p>

  <p>Dungkar da planını uygulamaya başlamıştı.</p>

  <p>Zaman çok önemliydi ve Cabrillo'nun kaybedecek hiç zamanı yoktu. Uykusundan uyandırılıp bağlanan ve güneye yeraltındaki bir havaalanına getirilen bir adam için Legchog Zhuren şaşırtıcı derecede saldırgandı. Cabrillo önce Zhuren'in iyilik hissine hitap etmeye çalışarak zehirli gaz işlemini, stokların nerede bulunduğunu açıklamasını istedi, ama Zhuren, onun yüzüne tükürdü.</p>

  <p>İyiliğin Zhuren'in önem verdiği bir özellik olmadığı belli olmuştu.</p>

  <p>"Bağlayın," dedi Cabrillo.</p>

  <p>O ana dek Cabrillo, Zhuren'in önündeki sandalyede oturmasına izin vererek saygı göstermeye çalışmıştı, şimdiyse gereksinim duyduğu şeyi öğrenmesinin zamanı gelmişti ve bunun için de Çinli liderin bağlanması gerekiyordu. Seng ve Gannon, onun kollarını ve bacaklarını bantlayıp sandalyeye bağladılar.</p>

  <p>"Serumu hazırla," dedi Cabrillo, Huxley'ye.</p>

  <p>"Sen ne..." demeye çalıştı Zhuren.</p>

  <p>"Tibetlilerin yanı sıra Tibet'teki Çinlileri de korumak için sana kibarca sordum," dedi Cabrillo. "İşbirliği yapmak istiyor gibi değilsin. Dilinin çözülmesine yardım edecek bir serumumuz var. İnan bana, ilk bilinçli hatırandan en son ne zaman seks yaptığına kadar bize her şeyi söyleyeceksin. Tek sorun şu: dozajı her zaman doğru veremiyoruz. Çok fazla verirsek hafızan karatahtadaki yazıların ıslak bir bezle silinmesi gibi yok olup gider. Bundan kaçınmak için dozajı genellikle yavaş yavaş artırıyoruz, ama sen beş para etmez herifin birisin, bu yüzden sanırım bu aşamayı geçeceğiz."</p>

  <p>"Yalan söylüyorsun," dedi Zhuren sesinde korkuyla.</p>

  <p>"Bayan Huxley," dedi Cabrillo. "Teğmenin koluna 20 cc. Lütfen."</p>

  <p>Huxley, Çinli teğmenin bağlı olduğu yere gitti. Doğru miktarı bulana kadar iğnedeki sıvının bir kısmını havaya sıktı, sonra adamın kolunu alkollü bir pamukla sildi, iğneyi damara soktu. Cabrillo saatinin saniye kolunu on beş saniye geçene kadar takip etti.</p>

  <p>"Adın ve doğduğun yer, lütfen," dedi.</p>

  <p>Teğmen bu bilgiyi dili yanıyormuş gibi verdi.</p>

  <p>"Lhasa'daki toplam asker gücü ne kadar?"</p>

  <p>"Yaklaşık sekiz bin dört yüz asker var," dedi teğmen. "Altı bini kuzeye Moğolistan'a gönderildi. Geriye iki bin dört yüz tanesi kaldı. Bunların iki yüz ellisi hasta veya yaralı. Geriye kalan askerler Tabur S, Tabur L..."</p>

  <p>"Bu kadarı yeterli," dedi Cabrillo.</p>

  <p>"Benim için bir sakıncası yok," dedi teğmen gülerek. "Zırhlılarımızın dökümü şöyle. Dört T-59..."</p>

  <p>"Bu kadarı yeterli," dedi Cabrillo.</p>

  <p>Zhuren dehşet içinde teğmene bakıyordu.</p>

  <p>"Bayan Huxley," dedi Cabrillo yavaşça. "100 cc. Hazırlayın lütfen."</p>

  <p>Zhuren konuşmaya başladı ve neredeyse yarım saat boyunca susmadı.</p>

  <p>Cabrillo, Zhuren'in açıkladığı notlan tarıyordu. Seng'e dönüp haritadaki bir noktayı işaret etti, sonra bölgeye ait bir uydu fotoğrafını inceledi.</p>

  <p>"Bu işi kendim yönetmek istiyorum," dedi yavaşça. "Bir düzine adama, hava korumasına ve gazı tahrip edecek bir yönteme ihtiyacım var."</p>

  <p>"Efendim, hangarın dökümünü yaptım," dedi Gannon. "Malzeme odasında bir çift yakıt hava karışımlı demet bombalan buldum."</p>

  <p>"İşe yarar," dedi Cabrillo.</p>

  <p>Stanley Ho'nun Macau'da bir malikânesi olup yasalhğın her türlü izini taşıyabilirdi, ama gerçekte sokak seviyesi haydutluğunun yalnızca bir adım ötesindeydi. Winston Spenser'ın kendisini Altın Buda konusunda kazıkladığını öğrendiğinden beri her anı intikam almayı düşünerek geçiriyordu. Sorun yalnızca Spenser'ın kendisini soymuş olması değildi, bu yalnızca biriydi. Önemli olan Stanley Ho geçmişte Sperser'la pek çok kez iş yapmıştı. Spenser, onun yüzüne gülümsemiş sonra da sırtından bıçaklamıştı. Ho'ya göre bu Spenser'ın kendisiyle oynadığı, sanat eseri satıcısının iyi niyetli yalakalıklarının ve arzularını karşılamasının aslında yalnızca büyük aldatmaca için hazırlık olduğu anlamına geliyordu. Spenser, ona bir ahmak gibi davranmıştı, Ho en çok bundan nefret ediyordu.</p>

  <p>Ho kâtibe rüşvet vermek için Macau göçmen dairesine şahsen kendisi gitmişti. Adam, ona hırsızlıktan bir gün sonra ülkeden çıkan herkesin listesini vermişti. İçlerinden olanaksız olanları sildikten sonra Ho'nun elinde yalnızca üç isim kalmıştı. Gizli bir Çin örgütünden tuttuğu üç adamı Singapur, Los Angeles ve Asuncion, Paraguay'ya göndermişti, ilk ikisi hatalıydı; adamlar gözlenip onların olamayacağı karar verilince gönderilen adamlar geri çekilmişti. Ho belki de araştırmayı genişletmesi gerektiğini, belki Spenser'ı kazayla atlamış olabileceğini düşünüyordu. Bu işin planlandığından daha uzun sürebileceğini düşünmeye başlamışken faksla bir resim geldi.</p>

  <p>Telefonu çaldığında Ho fotoğrafa bakıyordu.</p>

  <p>"Evet mi, hayır mı?" diye sordu kaba Çinli aksanlı bir ses.</p>

  <p>Ho bir saniye daha bakıp gülümsedi. "Elleri ve başı," dedi sessizce. "Buza koyup gece buraya yollayın."</p>

  <p>Telefon kapandı.</p>

  <p>Genelde Paraguay ve özelde Asuncion Güney Amerika'dan çok Avrupa hissi veriyordu insana. Dev taş binalar ve fıskiyeli geniş parkları Rio değil, Viyana diye çığlık atar gibiydi. Spenser yakındaki makineden aldığı yemleri güvercinlere atıp alnındaki terleri sildi.</p>

  <p>Gerçek şu ki suç işleyen bir adam asla özgür olamazdı, başarmış gibi görünse de.</p>

  <p>İşlediği suç aklından hiç çıkmıyor ve ruhuna eziyet ediyor, içinde tutması ise durumu daha da kötüleştiriyordu. Yalnızca bir sosyopat pişmanlık hissetmezdi.</p>

  <p>Spenser elindeki son yem kırıntılarını da temizledikten sonra kuşların yemler üzerinde kavga edişlerini izledi, ardından ayağa kalktı. Öğleden sonra geç vakitti. İsimsiz oteline gidip yemeğe çıkmadan önce biraz kestirmeye karar verdi. Yarın kiralık bir ev bakacak ve hayatını yeniden inşa etmeye başlayacaktı. Bugünkü planı yemek, uyumak ve her şeyi unutmaktı.</p>

  <p>Sanat eseri satıcısı aptal değildi. Ho'nun onu bulmak için dünyanın altını üstüne getireceğini biliyordu.</p>

  <p>Ama şu anda her şeyi zihninin gerilerine atmak istiyordu. Buradaki izinin bulunmasının en azından birkaç gün alacağını düşünüyordu, o da bulunursa tabi. Bu da ona başkentten kırsala doğru gitmesi için zaman kazandırırdı. Orada dostlar edinirdi ve birileri onu araştırmaya başladığında kendisini uyarırlardı. Eğer çok yaklaşan olursa da saklanırdı.</p>

  <p>Ama şu anda savunmasız ve yorgundu. Yarın endişelenebilir-di, bu gece güzel bir Arjantin bifteği yiyecek, bir şişe kırmızı şarap içecekti. Parktan geçerek kaldırım taşı döşeli yoldan aşağıya inip oteline doğru giden tepeyi tırmanmaya başladı.</p>

  <p>Kaldırım boştu; çoğu insan gün ortası molasındaydı. Bu ona rahatlık veriyordu. Yürürken bir yandan da şarkı mırıldanıyordu, "Yüreğimi New York'ta bıraktım". Blokun yarısına gelmişti ki otelinin tentesini gördü.</p>

  <p>Spenser hâlâ şarkısını mırıldanırken kaldırımdaki yan kapı açıldı ve boynuna bir ilmek geçirildi? Şarkısı boğazında kaldı.</p>

  <p>Katil, Spenser'ı şimşek hızıyla öldürüp caddeye bakan bir evin arka bahçesine sürükledi. Evin sahipleri şehir dışındaydı, ama bu katil için pek önem taşımıyordu, evde bulunacak kadar talihsiz olsaydılar onları da öldürürdü.</p>

  <p>Spenser'ın cesedinden geriye kalanlar dört gün sonra bulundu. Elleri ve başı yoktu, ama kollan dikkatle göğsünün üstünde kavuşturulmuştu ve kemerine Kanada pasaportu sokulmuştu.</p>
</body>
</html>
