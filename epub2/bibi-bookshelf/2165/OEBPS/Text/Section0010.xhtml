<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style.css" rel="stylesheet" type="text/css" />

  <title></title>
</head>

<body>
  <h1 style="text-align: center;">Kısım 40<br /></h1>

  <p>Turbo pervaneli uçak iniş için Tarawa'nın başkenti Kiribati'ye yaklaşırken Truitt suya bakıyordu. Su açık safir rengindeydi ve yüzeyin altındaki mercan kayalıkları açıkça görülüyordu. Küçük ka-nolardaki balıkçılar ve dıştan takmalı motorlu araçlar suyu yararak ilerliyordu. Siyah gövdeli bir yük gemisi ana limanda iskeleye bağlı duruyordu.</p>

  <p>Güney Pasifik'ten bir sahne gibiydi bu.</p>

  <p>Uçak kalabalık değildi, yalnızca Truitt, gülümsemeyi kesmeyen tombul bir adalı adam ve arka tarafta da kargo bulunuyordu. Kabinin içi tuz, kum ve tropik yerlerdeki her şeye nüfuz eder gibi görünen hafif küf kokuyordu. Uçağın içi sıcak ve nemliydi. Truitt alnını bir mendille sildi.</p>

  <p>Pilot uçağı toprak pistle aynı hizaya getirip rahatlıkla indirdi.</p>

  <p>Hafif hoplama, uçağı yavaşlatan frenlerin hissi ve terminal binasına doğru yavaşça yaklaşma. Truitt pencereden bakarken uçak terminal binasının önünde durdu. Pilot arka tarafa gidip kapıyı indirirken nem dalgası ve çiçek kokulu hava içeriye doldu. İlk olarak adalı adam aşağıya inip kollarında gülümseyen çocuklar taşıyan kadına doğru gitti. Truitt koltuğunun arkasındaki çantasını aldı. Ayağa kalkıp merdivenlerden indi. Kiribati ve Tuvalu başkanları onu bekliyordu.</p>

  <p>Halpert'ın tuttuğu avukat geniş dağ evinin arka verandasında oturuyordu. Uzakta, sınırları taş çitlerle belirlenen ve arazinin amacı konusunda kuşkuya yer bırakmayan saman yığınının bulunduğu otlakta siyah saçlı bir adam propan yakıtlı portatif ısıtıcıyı ayarladıktan sonra masanın karşısındaki sandalyeye oturdu.</p>

  <p>Andorra hükümetinin başı olan Marc Forne Molne nazik, ama direkt konuşuyordu.</p>

  <p>"Müdürlerinize ülkeme yapacağınız yatırımı içtenlikle takdir ettiğimi bildirebilirsiniz, iyi şirketler için ev bulmak her zaman hoşumuza gider. Ancak, basit bir gerçek var ki, o da şu: operasyonlarım burda yapmayı tercih etmeseler bile oyumuz yine de özgür Tibet'e giderdi."</p>

  <p>Molne tekrar ayağa kalkıp alevi biraz daha yükseltti: "Zorbalık ve baskıya karşı gelmek Andorra mirasıdır."</p>

  <p>Ellerindeki suyu sildi. "Adamlarınıza bizim oyumuzu aldıklarını söyleyebilirsiniz. Ayrıca baş£a bir şeye ihtiyaç duyarlarsa rahatlıkla isteyebilirler."</p>

  <p>Avukat sandalyesinden kalktı. "Teşekkürler, efendim," dedi. "Onlara hemen bildireceğim."</p>

  <p>Molne eliyle bir işaret yaptı ve nereden çıktığı belli olmayan bir uşak göründü hemen.</p>

  <p>"Bu beye ofisimi göster. Telefonu kullanması gerekiyor."</p>

  <p>İki saat sonra Truitt bir antlaşma hazırladı. İki ülke için birer tröst. Kiribati'nin nüfusu 84.000'in biraz üstünde olduğu için 8.4 milyon dolar aldı. Nüfusu 10.867 olan Tuvalu ise 1.1 milyon dolar aldı. Diğer 5.5 milyon dolar ise iki adalar zincirindeki ekolojik turizmin gelişimine bağışlandı. Turizmi geliştirmek için iki ülke, yerlilerin rehberlik, dalgıç hocalığı ve denetleyici olarak hareket edecekleri adalarda küçük tatil beldeleri kurmaya karar verdiler.</p>

  <p>Planlanan ayaklı evler self-servis olacaktı. Turistler kendi odalarını temizleyeceklerdi.</p>

  <p>Truitt Paskalya Günü son uçağı yakaladı.</p>

  <p>Hanley telefonda konuşurken Tibet'in uydu görüntüsüne bakıyordu.</p>

  <p>"Emin misin, Murph?" diye sordu. "Uçabilecek durumda mı?" "Sihir gibiydi," dedi Murphy güvenli hattan. "Gurt vurulmadan öncekinden daha iyi görünüyor. Şu anda helikopterde bazı tamirler yapıyor."</p>

  <p>"Bekle," dedi Hanley Oregon'dan. "Desteği iptal edeceğim." Şifreli telsize uzanarak kurtarma helikopterini aradı. "Olduğunuz yerde kalın ve bekleyin. Eğer yakıt hesaplamalarım doğruysa şu anda yarım depodan fazla yakıtınızın olması gerekir. Yakından başka bir Bell geçene kadar bekleyin, sonra onu Gonggar'a kadar takip edin."</p>

  <p>"Anlaşıldı," diye yanıt verdi pilot. "Tahmini süre nedir?" "Yaklaşık bir saatlik mesafedeler," dedi Hanley. "Ama durumu izleyip yaklaştıklarında size haber veririm." "Şimdi inip beklemeye başlıyoruz," dedi pilot.</p>

  <p>Washington D.C.'deki karışmama politikası karışma politikasına dönüşüyordu.</p>

  <p>Langston Overholt, Oval Ofis'in dışındaki bir odada oturmuş, Başkan'ın yeniden gelmesini bekliyordu. Truitt, Hanley'ye görevini başarıyla tamamladığını bildirmişti. Hanley ayrıntıları Tibet'teki Cabrillo'ya faksla iletmişti. Ardından da Overholt'u arayıp haberleri vermişti.</p>

  <p>Overholt da Başkan'a rapor vermek için Beyaz Saray'ın yolunu tutmuştu.</p>

  <p>"Halkanın dışında kalması gereken birine göre bir yün çilesine karışmış bir kedi yavrusu kadar girdim bu işin içine," dedi başkan içeri girerken.</p>

  <p>Washington'da sabahın erken saatleriydi ve Başkan çağrıldığında yatmaya hazırlanıyordu. Üzerinde gri eşofman altı ve mavi tişört vardı. Portakal suyu içiyordu.</p>

  <p>Overholt'a bakıp sırıttı. "Geç saatlere kadar oturup Saturday Night Live'ı seyrettiğimi biliyor olmalısın."</p>

  <p>"Bütün politikacılar seyretmiyor mu, efendim?"</p>

  <p>"Büyük olasılıkla. Gerald Ford'a seçimlere mal olduğuna dair bir söylenti var."</p>

  <p>"Nasıl gitti, efendim?" diye sordu Overholt.</p>

  <p>"Katar açgözlüydü," dedi rahatça. "Ben ve Bay al-Thani eski arkadaşız. Brunei o kadar kolay değildi. Sultan birkaç taviz istedi, ben de verdim ve anlaştık."</p>

  <p>"Sizi bu işe soktuğumuz için üzgünüm, efendim," dedi Overholt. "Ama taşeronların adam ve zaman eksikliği vardı."</p>

  <p>"Son oyu aldınız mı?" diye sordu Başkan. "Laos da torbada mı?"</p>

  <p>Overholt yanıt vermeden önce saatine baktı. "Henüz değil, efendim," dedi. "Ama on beş dakika içinde olacak."</p>

  <p>"Birleşmiş Milletler Büyükelçisi'ne sabah özel oy istemesi talimatını vereceğim," dedi Başkan. "Adamların kaleyi altı saat kadar tutabilirse iş tamamdır."</p>

  <p>"Onlara hemen haber vereceğim, efendim," dedi Overholt kalkarak.</p>

  <p>"Güzel," dedi Başkan. "O halde birkaç saat gözlerimi kapatabilirim."</p>

  <p>Gizli Servis görevlisi Overholt'u asansörle aşağı indirip gizli tünelden geçirdi. Yirmi dakika sonra arabasına binmiş Langley'ye geri dönüyordu.</p>

  <p>Beyaz 747 kargo uçağı Vientiane pistinin ucunda yavaşlayarak durdu, sonra park alanına doğru gitti ve motorları kapadı. Her şey sustuktan sonra pilot burnu örten koniyi havaya kaldırmaya başladı, geniş kargo alanı ortaya çıktı. Burun havaya kalkınca kargo rampası gövdeye bağlandı.</p>

  <p>Sonra arabalar birer birer asfalta inmeye başladı.</p>

  <p>Birincisi yarı-motorlu limon yeşili Plymouth Superbird'dü. İkincisi 1971 model sarı Ford Mustang Boss 302'ydi. Üçüncüsü 1967 model üstü açık kırmızı Pontiac GTO'ydu. Siyah iç döşemeleri, kırmızı çizgili tekerlekleri ve kliması vardı. Sonuncusuysa 1967 model yeşil Corvette'ti.</p>

  <p>Arabaları 747'nin içinden dikkatle çıkaran adam sık kahverengi saçlı orta boylu bir biriydi. Son araba piste çıkar çıkmaz torpido gözüne uzanıp bir mektup çıkardı, sonra aşağı inip Camel çakmağını yaktı.</p>

  <p>"Siz general olmalısınız," dedi arkasında bir düzine askerle yaklaşan adama.</p>

  <p>"Evet," dedi general.</p>

  <p>"Ben Keith Lovvden," dedi adam. "Bunu size vermem söylendi."</p>

  <p>General mektuba şöyle bir baktı, katlayıp pantolonunun arka cebine koydu. "Bunlar orijinal mi?"</p>

  <p>"Evet," dedi Lovvden. "Seri numaralan tutuyor."</p>

  <p>Lovvden generale Superbird'e doğru gelmesini işaret edip arabayı, belgeleri ve nadir görünen özelliklerini açıklamaya başladı. Lovvden ikinci arabayı bitirene kadar general, onu durdurdu.</p>

  <p>"Siz..." derken Lowden'ın telefonu çaldı.</p>

  <p>"Özür dilerim," dedi Lovvden telefonunu açarken. Bir dakika kadar dinledikten sonra generale döndü.</p>

  <p>"Anlaşmanın tamam olup olmadığını bilmek istiyorlar," dedi elini telefona kapatarak.</p>

  <p>General başını olumlu anlamda salladı.</p>

  <p>"Tamam, diyor," dedi Lovvden.</p>

  <p>Bir saniye sonra telefonu kapatıp generale döndü. "Bana ne sormak istiyordunuz?"</p>

  <p>"Geceyi ülkemde geçirecek zamanınız olup olmadığını soracaktım," dedi general. "O zaman arabalardan konuşabilirdik."</p>

  <p>"Bilmiyorum," dedi Lovvden gülümseyerek. "Bu ülkede hiç bira var mı?"</p>

  <p>"En iyilerinden," dedi general gülümsemesine karşılık vererek.</p>

  <p>"Güzel," dedi Lovvden. "Çünkü insan susamışken arabalardan söz edemez."</p>

  <p>Po ve ekibi Lhasa'yı tarıyordu, ama tek bir ABD ya da Avrupa vatandaşı bulamamışlardı daha. Ekibinin altı üyesi Tibetliydi ve Po onlara fazla aldırmıyordu. Her şeyden önce, çoğu insan gibi o da hainlerden hoşlanmazdı ve nasıl bakarsanız bakın PSS için çalışan herkes Çinlilere satılmış demekti. İkinci olarak, adamlar tembele benziyordu; sorgulamayı rastgele bir tarzda yapmışlardı ve kendilerini Po'nun aradığı insanları bulmaya adamış gibi görünmüyorlardı. Üçüncüsü de, ülkenin kaliteli polis servisinin bir üyesi olmak için fazla eğitim alıyor gibi değildiler.</p>

  <p>Kendi açısından Po'nun fazla seçeneği yoktu, bu yüzden çabalarını iki katma çıkarıp en iyisini ummaktan başka bir şey yapamıyordu.</p>

  <p>"Piç kuruları," diye bağırdı Cabrillo öfkeyle. "Vatikan'a atom bombası koymak gibi bir şey bu."</p>

  <p>Zhuren onlara zehirli gazın yerini söylemişti. Dalai Lama'nın evi ve Tibet'in en kutsal yapılarından biri olan Potala'daydı. Çinlilerin planı kötü, ama zekiceydi. Potala kasabanın dışındaki bir tepedeydi; eğer doğru rüzgârı beklerseniz Lhasa'yı birkaç dakika içinde örtebilirdiniz.</p>

  <p>Seng başıyla onaylarken çalmaya başlayan telsizine uzandı. "Devam et, Oregon."</p>

  <p>"Cabrillo seninle birlikte mi?"</p>

  <p>"Bekle," dedi Seng, telsizi ona vererek.</p>

  <p>"Juan," dedi Hanley hızla. "Oyları aldık. Bütün yapman gereken birkaç saat dayanmak, yardım yolda."</p>

  <p>"Ruslarda durum nedir?" diye sordu Cabrillo.</p>

  <p>"Moğol-Tibet sınırından beş saatlik mesafedeler," dedi Hanley, duvardaki geniş monitöre bakarak. "Aşağı yukarı."</p>

  <p>"Onları arayıp tank kafilesini yavaşlatmalarını söyle," dedi Cabrillo. "Biz oyları toplamadan sınırda olurlarsa Üçüncü Dünya Savaşı'nı başlatmış olabiliriz."</p>

  <p>"Arayacağım," dedi Hanley. "Aşağıda neler oluyor?"</p>

  <p>"Çinlilerin bir numaraları daha olduğunu öğrendim. Kıyamet günü gazı."</p>

  <p>"Yerini ve tipini biliyor musun?"</p>

  <p>Cabrillo kimyasal bileşimini söyledi.</p>

  <p>"Gazı etkisiz hale getirmenin yolunu burdan araştıracağız," dedi Hanley.</p>

  <p>"Güzel," dedi Cabrillo. "Böylece ben de zamanımı tam yerini bulmaya harcayabilirim."</p>

  <p>"Nedense, bunu söyleyeceğini biliyordum," dedi Hanley.</p>

  <h1 id="sigil_toc_id_34" style="text-align: center;">Kısım 41</h1>

  <p>Oregon ekibin boşaltılmasına hazırlık olarak Bengal Körfe-zi'ne doğru ilerliyordu. Lhasa'daki sokak savaşları haberleri medyaya ulaşmıştı. Televizyon ve radyo ekipleri, gazete ve dergi muhabirleri ülkeye girmek için son hazırlıkları yapıyorlardı. Şirketin iş yapabilmeleri için gerekli olan gizlilik örtüsünü sürdürebilmeleri için gazeteciler gelmeden Tibet'ten ayrılmaları gerekiyordu.</p>

  <p>Şu ana dek plan bir saat gibi işlemişti, fakat hâlâ uğraşmaları gereken kontrol edemedikleri bir unsur daha vardı.</p>

  <p>Rus hilesi Çin Ordusu'nu başarıyla kuzeye taşımıştı, ama şimdi Çin Hava Kuvvetleri riski vardı. Eğer Pekin ülkeye saldırmak için bombardıman filosu ve savaş uçağı gönderirse sonuç bir felaket olurdu. Dungkar güçlerinin yerden havaya savaşı sürdürecek çok sınırlı araçları vardı. Kara güçlerinin ilerleyişine hazırlık olarak Lhasa'nın havadan bombalanması ağır kayıplara neden olurdu.</p>

  <p>Tek umut haber medyasının Çin'deki gerçek ışığını yakmasıy-dı.</p>

  <p>Eğer dünyaya televizyonlar aracılığıyla Tibet'in baskıcılarını kendi başlarına atmayı başardığı ve Tibet'in kontrolünün halkının ve ilahi liderleri Dalai Lama'nın elinde olduğu duyurulursa Çin'in atacağı her bomba anlamsız bir zalimlik hareketi olarak görülürdü. Ardından gelecek olan dünya çapında kınama Çin'in bile kaldıramayacağı bir yük olurdu.</p>

  <p>Hanley, Bhutan'ı arayıp C-130'un ekibini bölgeden almaya hazır olmasını emretti.</p>

  <p>"Tırmanıcı Bir'den Kurtarma'ya," dedi Hanley.</p>

  <p>Gurt, Bell 212'yi iki yanında sivri çıkıntılar olan bir dağ ovasının üstünden uçuruyordu. Birkaç mil ötedeki açıklıkta kurtarma helikopteri görünüyordu. Murphy dürbünüyle bakarken pervaneleri dönmeye başladı.</p>

  <p>"Kurtarma Bir," dedi telsizdeki ses. "Sizi görüyoruz ve takip edeceğiz."</p>

  <p>Murphy helikopterin yükselişini seyretti, ardından helikopter yavaşça öne ilerlemeye başladı. Murphy bir kenara geçerek başını geriye doğru uzattı, yanlarında olduğunu işaret etti.</p>

  <p>"Nasılsın?" diye sordu dahili telefondan Gurt'a.</p>

  <p>"Omzum katır tepmiş gibi, ama genel olarak fena değilim."</p>

  <p>"Gampo'nun sana ne verdiğini bilmek isterdim," dedi Murphy.</p>

  <p>"Antik Tibet iksiri," dedi Gurt göstergelere bakarak. "Umarım etkisi uzun sürelidir."</p>

  <p>"Oregon'la konuştum," dedi Murphy. "Destek pilotlarından biri seni Bhutan'a geri götürecek."</p>

  <p>"Ne iş ama," dedi Gurt. "Gidici olduğumu sanıyordum."</p>

  <p>"Ben de, eski dostum," dedi Murphy sessizce. "Ben de."</p>

  <p>Çinliler için Lhasa Savaşı daha bitmemişti. King zırhlı kafilesinin hareketini durdurduğunda inisiyatifi kaybetmişlerdi. O noktadan itibaren Dungkar güçleri sınır tanımayan bir öfkenin pençesine düşmüşlerdi.</p>

  <p>General Rimpoche'nin liderliğindeki ekipler Lhasa'ya yayılmış, Çinli askerleri barakalarından ve başka yerlerden toparlamışlardı. Araç parkındaki savaş kanlıydı, ama kırk dakikalık şiddetli çarpışmalardan sonra Dungkar kontrolü ele geçirmişti.</p>

  <p>"Şehirde bulabildiğimiz bütün kırmızı boya bu kadar," dedi bir Dungkar savaşçısı, araç parkının çitle ayrılmış bahçesinde dururken.</p>

  <p>General Rimpoche bacağının alt kısmında kanlı bir bandajla Çinlilere ait bir cipin yolcu koltuğunda oturuyordu. Çarpışmadaki son hamleyi yönetirken bir el bombasından fırlayan ateş gibi bir şarapnel parçası bacağına isabet etmişti.</p>

  <p>"Ele geçirilen zırhlı personel taşıyıcılara ve geriye kalan üç tanka Dalai Lama'nın armasını koyun," dedi öksürerek. "Sonra güçlerimizi bu araçların bizim kontrolümüzde olduğu konusunda uyarın."</p>

  <p>Adam bu emri yerine getirmek için hızla uzaklaşırken generalin yaveri geldi.</p>

  <p>"Araba sürme konusunda en azından temel bilgileri olan bir düzine adam buldum. Boyanır boyanmaz araçları şehrin sokaklarına çıkarabiliriz."</p>

  <p>"Güzel," dedi General Rimpoche. "Kontrolün bizde olduğunu göstermeliyiz."</p>

  <p>Tam o sırada Gonggar'dan yaklaşan helikopteri duydu. Başının üstünden geçip Potala'ya yönelişini seyretti.</p>

  <p>Dedektif Po ve Tibetli yardımcıları kendilerini yakalamak isteyen Tibetli bir grubun elinden zor kurtulmuşlardı. Po şehrin doğu yakasında, Lhasa'nın eteklerindeydi. Başarısızlığa uğradığını gitgide daha fazla hissediyordu. Ya aradığı insanların tanımına uyan birileri yoktu ya da kendisi ve Tibetli yardımcılarının sorguladığı insanlar yalan söylüyordu. Ama durum ondan daha da derinlere gidiyordu. Son yarım saat içinde Po durumun değiştiğini fark ediyordu.</p>

  <p>Artık avcı değil, av olduğunu hissetmeye başlıyordu.</p>

  <p>Kamu Güvenlik Binası'nı son arayışında bir yanıt alamamıştı ve bu hayal ürünü olabilse de kendisine yardım eden Tibetlilerin ona farklı bakmaya başladıklarını hissediyordu.</p>

  <p>O sırada tepeden bir helikopter geçti ve Potala'nm aşağısın-daki ovaya inmek üzere yavaşladı.</p>

  <p>"Kamyonu durdur," diye emretti Po.</p>

  <p>Şoför yavaşlayıp durdu. Helikopter iki yüz metre kadar uzaktaydı ve kızakları henüz yere dokunmuştu. Po dürbünüyle bakarken pervanelerin kaldırdığı tozun yatışmasını ve helikopterdekilerin aşağı inmesini bekledi. Grubun lideri bir kask takmıştı ve aşağı inen diğer adama saraydaki bir noktayı işaret ediyordu. O anda Po adamın belinden portatif bir telefon çıkardığını fark etti. Ardından başındaki kaskı çıkardı.</p>

  <p>Po, adama bakakaldı. Adamın sarı saçları asker tıraşı yapılmıştı, ama yüzü tanıdıktı. Po bakmaya devam etti.</p>

  <p>"Emin misin, Max?" diye sordu Cabrillo.</p>

  <p>"Az önce doğrulandı," dedi Hanley, binlerce mil ötedeki Ore-gon'dan.</p>

  <p>"Güzel, içeri giriyorum," dedi Cabrillo.</p>

  <p>"Medya yolda," dedi Hanley. "Ve Dalai Lama Hindistan'dan ayrıldı. İkisi de bir saat içinde Lhasa'da olacak. Ordan acele çıkmanız gerekiyor. C-130'u Thimbu'dan gönderdim ve Seng herkesi toparlıyor. Bu işi bitir ve ordan çık yeter."</p>

  <p>"Bütün söyleyeceğim o uçakta bira bulundursan iyi olur," diyerek güldü Cabrillo.</p>

  <p>"Bundan emin olabilirsin."</p>

  <p>Bu gülümseme. Bu gülümseme banttakiyle aynıydı. Po dürbünü çantasına koyup şoföre döndü. "Potala'ya gidiyoruz."</p>

  <p>"Kargoyu o seviyeyi çıkarıp boşaltın," dedi Cabrillo, sarayın çıplak beyaz orta kesimini işaret ederek. "Sonra aramaya başlayın. En yüksek bölümle bitişik olan bahçede sizinle buluşacağım."</p>

  <p>Ekipten sorumlu Dungkar başını salladı.</p>

  <p>"Merdivenlerden gidip alt katlan araştıracağım," dedi Cabrillo. Helikopterden küçük bir oksijen tankı çıkarıp sırtına bağladı. Burun kıskacını takıp oksijen akışını açtı, merdivenleri çıkmaya başladı.</p>

  <p>Birkaç dakika sonra helikopter havalanıp Dungkar ve kargoyu boşalttı. Dört dakika sonra Po ve Kamu Güvenliği elemanlarını taşıyan kamyon merdivenlerin dibinde durdu. Po tabancasını çekip peşinde diğerleriyle birlikte merdivenleri çıkmaya başladı. Cabrillo merdivenlerle sınır oluşturan ilk binanın içinde gözden kaybolmuştu.</p>

  <p>Artık boş olan helikopter kamyonun yanında duruyordu.</p>

  <p>Pilot kamyonu fark edip Oregon'u aradı.</p>

  <p>"Üzerinde Kamu Güvenliği Ofisi yazıyor," dedi.</p>

  <p>"Cabrillo'yu ararım," dedi Hanley. "Ama şu anda o konuda endişelenmezdim. Burda düzensiz aralarla radar yansımaları alıyoruz. Kaynağını bulmamız gerekiyor. Yukarıyı takip et."</p>

  <p>George Çin saldırı helikopterini iki kez durdurup yakıt ikmali yapmıştı. Chuck Gunderson'un deposunun yansı hâlâ doluydu. Görevleri şu ana kadar büyük oranda sorunsuz gitmişti. Gunder-son araç parkındaki savaşı izlemek için çağrılmıştı, fakat Dungkar kontrolü yeterince hızlı ele geçirdiği için helikopterden yaptıkları geçici savaş gemisine hiç ihtiyaç olmamıştı. Adams henüz ateş açacağı açık bir hedef bulamamıştı. Son yirmi dakikada durum değişmişti, şehirdeki birkaç noktada çıkan hafif silahlı çatışmalar dışında Lhasa artık kesin olarak Dungkar'm kontrolündeydi. İki adam da bu değişimi havadan açıkça görebiliyordu, savaş neredeyse bitmek üzereydi.</p>

  <p>"Muhteşem George, ben Minik," dedi Gunderson telsizden. "Hey Chuckie," dedi George. "Senin canın da benimki gibi sıkılıyor mu?"</p>

  <p>"Ben diyorum ki..." diye söze başladı Gunderson.</p>

  <p>"Burası Tırmanıcı Bir," dedi Murphy. "Çinli savaş üçlüsü az önce beni ve Kurtarma Bir'i geçti. Lhasa'dan elli mil uzaktayız, Gonggar'a dönüyoruz."</p>

  <p>"Bütün şirket üyeleri, burası Oregon," dedi Hanley. "Kuzey bölgesinden gelen üç Çinli savaş uçağı tespit ettik. Dost olmadıklarını tahmin ediyoruz. Korunmaya hazır olun. Bütün taarruz güçleri şu anda rapor verin."</p>

  <p>"Avcı, hazır," dedi Lincoln, Bhutan'daki uzak komuta merkezinden.</p>

  <p>"Saldırı Bir, hazır," dedi Adams.</p>

  <p>"Savaş Gemisi Bir, hazır," dedi Gunderson.</p>

  <p>"Üzgünüm dostlar," dedi Hanley. "Alçak radardan geçmiş olmalılar. Aralıklı radar sinyalleri alıyoruz ve birkaç dakika içinde varmalarını bekliyoruz."</p>

  <p>Üç savaşçı kuzeyden Lhasa'ya doğru yaklaşıyordu.</p>

  <p>Cabrillo iki yanında küçük odalar olan geniş dua salonunday-dı. Her odayı birer birer arıyordu ve iş çok yavaş gidiyordu. Po ve ekibi merdivenleri çıkmıştı. Kapının dışında tabancasıyla durup içeri bir göz attı. Kimseyi görmeyince içeri süzüldü. Cabrillo kilerdeki tahta sandıkları araştırıyordu. Dikkati zehirli gazı bulmaya odaklandığı için Po ve adamlarının dışarıda olduklarını fark etmemişti. Sandıklarda kâğıt ruloları, eski kitaplar ve belgeler vardı. Ellerini silip dışarı çıktı.</p>

  <p>Po kapıda durup silahını Cabrillo'nun göğsüne doğrultmuştu. Diğer altı adam da.</p>

  <p>Cabrillo gülümsedi. "Günaydın, beyler," dedi rahat bir tavırla. "Yalnızca şöminenin filtresini değiştiriyordum. Bu eski saray kar yağdığında biraz cereyanlı olabilir."</p>

  <p>"Ben Macau Polis Teşkilatı'ndan Dedektif Ling Po, hırsızlık ve cinayetten tutuklusunuz."</p>

  <p>"Cinayet mi?" dedi Cabrillo sessizce. "Ben kimseyi öldürmedim."</p>

  <p>"Buda hırsızlığınız ve ardından kaçışınız yüzünden üç Çinli öldü."</p>

  <p>"Çin Donanması gemime saldırdığı sırada mı?" diye sordu Cabrillo. "Ama onlar başlattı." Tam o sırada ilk savaş uçağı Lha-sa'nın üstünden geçti ve kıyamet koptu.</p>

  <p>Murphy'nin Gunderson'u uyarması sayesinde hazırlanmak için çok az da olsa zamanlan olmuştu. Adams, Lhasa'nın batısındaki dağ yamacına yapışıp kuyruğunu savaşçılara doğru çevirdi. Gunderson mini topunu ateşlemek için hazırlanarak doğu tarafındaki dağlara yapıştı. Avcı, Gonggar üzerinde alçak yörüngede durmuş bölgeyi korumaya hazırlanıyordu.</p>

  <p>Savaşçılar Lhasa üzerinden geçip taramalı tüfekleriyle sayısız Tibetliyi öldürdüler, ardından havaalanına doğru yöneldiler. Bir iki dakika sonra savaş uçakları Gonggar'a vardı ve uçaksavarlar ateş açtı. Uçaksavar ateşinden geçen öndeki savaş pilotu havaalanını geçtikten sonra geniş bir açıyla tekrar Lhasa'ya doğru döndü. Dağların önünde bir helikopter yavaşça ortaya çıktı. Gövdesinin altından bir duman bulutu ve alev fışkırdı.</p>

  <p>Füze savaş uçağına doğru giderken Adams video kameradan izleyip gerekli ayarlamaları yapıyordu. Ana gövdeyi nişan almıştı, ama vurduğu yer kanat oldu. Pilot kendini fırlattı ve Adams bir paraşütün açıldığını gördü.</p>

  <p>İkinci pilot iyi bir manevrayla sağa döndü. Radarı sol kanadında bir hedef olduğunu gösterdiği sırada hızla Lhasa'ya dönüyordu. O daha bir şey yapamadan aracın Çinli bir kargo uçağı olduğunu gördü. Bir an için dost bir uçak karşısında ne yapacağını bilemeyen pilot ateş açmada tereddüt etti. "Ateş," diye bağırdı Gunderson arkaya. Tibetli topçunun açtığı yaylım ateşi savaş uçağının yan tarafını delik deşik etti. Uçak görüş açısından kaybolduktan sonra bile adam ateşe devam ediyordu.</p>

  <p>"Sanırım onu vurdun, ateşi kes," diye bağırdı Gunderson. Gunderson bir dönüş yaptı ve yanan enkazın dağlara doğru dönerek indiğini gördü. Bu kez pilot kendini fırlatıp kurtulamamıştı.</p>

  <p>Üçüncü savaş uçağı üzerlerine ateş açıldığını anlar anlamaz dik bir açıyla yukarı tırmanmaya başladı. Avcı hemen kuyruğundaydı.</p>

  <p>"Ateş, dört," dedi Lincoln telsizden, geriye kalan bütün füzelerini ateşlerken.</p>

  <p>Jet hızla yükseliyordu, ama daha küçük ve hafif olan füzeler daha hızlıydı.</p>

  <p>Yerdeki Tibetliler jetin beyaz buhar izinin gökyüzünde yukarı doğru düz bir çizgi çizişini seyrediyorlardı. Arkadan iki buhar sütunu onu takip ediyordu. Derken Lhasa'nın tepesinde bir ateş topu patladı. Üç savaş uçağı daha fazla savaşamayacaktı.</p>

  <p>"Gidip ne olduğuna bak," diye emretti Po, Tibetlilerden birine.</p>

  <p>Adam gidip şehre baktı, sonra içeri geri döndü. "Uçaklar saldırıyor," diyebildi.</p>

  <p>"Çinliler şehri geri alıyor," dedi Po. "Birkaç dakika içinde..."</p>

  <p>Tam o sırada Cabrillo'nun telefonu çaldı. Cabrillo yanıt verdi.</p>

  <p>"Affedersiniz," dedi Po'ya.</p>

  <p>"Doğru," dedi Cabrillo telefona. "Tamam, güzel. Hayır, henüz değil, küçük bir sorun çıktı. Burda bir Macau polisi var ve..."</p>

  <p>Fo tabancasını kılıfına sokarak cep telefonunu yere fırlattı.</p>

  <p>"Bunu yapmamalıydınız," dedi Cabrillo. "Garantisini uzatmamıştım."</p>

  <p>Po öfkeden deliye dönmüştü. Kontrolünü kaybediyordu ve kendini hemen toparlaması gerekiyordu.</p>

  <p>Oregon'da Hanley açık kalan hattan hâlâ orayı dinliyordu.</p>

  <p>"Duvara dayan," dedi Po, Cabrillo'yu taş duvara sürükleyerek.</p>

  <p>Cabrillo orada dururken neler olduğu kafasına dank etmeye başlıyordu*</p>

  <p>"Ne düşünüyorsun Po?" dedi tükürürcesine. "Aynı anda hem hakim, hem jüri ve hem de cellat olduğunu mu?"</p>

  <p>"Beyler," dedi Po. "Dizilin."</p>

  <p>Tibetliler tüfekleri omuzlarında bir ateş mangası oluşturdular.</p>

  <p>Oregon'da Hanley'in yanındaki Eric Stone da olanları dinliyordu. "Efendim?" dedi. "Ne yapacağız?"</p>

  <p>Hanley susması için elini kaldırdı.</p>

  <p>"Macau yetkilileri adına," dedi Po. "Suçunuzu kabul ettiğinizi duydum ve sizi cinayetten suçlu buldum. Cezanız kurşuna dizilerek ölmek, hemen burda."</p>

  <p>Stone dehşet içinde Hanley'ye bakıyordu, ama onun yüzünden bir şey okumak imkânsızdı.</p>

  <p>"Söylemek istediğiniz son bir şey var mı?" diye sordu Po.</p>

  <p>"Evet," dedi Cabrillo. "Bu saçmalığı hemen kesmeni istiyorum, bu sarayda ölümcül bir gaz var ve ben onu hemen bulmazsam hepimiz öleceğiz."</p>

  <p>"Bu kadar yalan yeter," diye kükredi Po. "Beyler, ateşe hazırlanın."</p>

  <p>Cabrillo elini kısa saçlarına götürdü, sonra gülümseyip göz kırptı.</p>

  <p>"Ateş," diye bağırdı Po.</p>

  <p>Yaylım ateşi açıldı ve dua salonu barut tozuyla doldu.</p>

  <p>"İşte hurdalar," dedi Dungkar ekibinin lideri.</p>

  <p>Paslanmaz çelikten üç varilin üzerinde Çinli semboller vardı. Dungkar gazı yakmak için gerekh' aparatı dikti, ardından gaz maskelerini ve kauçuk eldivenleri giymeye başladı. Gaz tam Zhuren'in söylediği yerdeydi.</p>

  <p>"Amerikalıyı gören oldu mu?" diye sordu lider.</p>

  <p>Yanıt olumsuzdu.</p>

  <p>"Gazı yavaş ve dikkatlice tahrip edin," dedi lider. "Ben rapor vermek için aşağıya iniyorum."</p>

  <p>Duman dağıldığında Cabrillo hâlâ ayakta duruyordu.</p>

  <p>Kamu Güvenliği Bürosu subaylarından biri uzanıp kılıfından Po'nun tabancasını aldı. Sonra hızla başka silah olup olmadığını aradı.</p>

  <p>"Hedefi şaşırdınız," dedi Cabrillo, yanağında fırlayan bir taş parçasının açtığı kesikten çıkan kanı silerek.</p>

  <p>Stone gülümseyen Hanley'ye baktı. "Tibetliler bizimle birlikte," diye açıkladı Hanley. "En başından beri."</p>

  <p>Stone öfkeyle ellerini havaya kaldırdı. "Kimse bana bir şey söylemiyor."</p>

  <p>Dungkar lideri odaya daldığında Cabrillo telefonunu almaya gidiyordu. Lider sahneye şok içinde baktı. Uzaktaki duvarda mermilerle yapılmış iri bir adam şekli vardı. Beş Kamu Güvenliği Ofisi görevlisi tüfekleriyle beklerken bir tanesi bir başka adama kelepçe takıyordu.</p>

  <p>"Gazı bulduk," dedi Dungkar. "Şimdi yakıyoruz." Cabrillo eğilip telefonu aldı. "Max," dedi. "Bunu duydun mu?" "Duydum, Juan," dedi Hanley. "Şimdi çıkın artık ordan." Cabrillo telefonu katlayıp cebine koydu. "Adın Norquay, herhalde," dedi Kamu Güvenliği Ofisi liderine. "Evet, efendim," dedi subay.</p>

  <p>"Dungkar'a gazın tahribatı konusunda yardım et," dedi Cabrillo. "Sonra Potala'yı güvenli bir hale getir. General Rimpoche yakında sizinle bağlantı kuracak, yardımınız için teşekkürler." Norquay başını salladı. "Özgür Tibet için," diye bağırdı Cabrillo. "Özgür Tibet için," diye karşılık verdi adamlar. Cabrillo kapıya doğru yürüdü. "Efendim," dedi Norquay. "Son bir şey daha var." Cabrillo durakladı.</p>

  <p>"Bu adamı ne yapmamızı istiyorsunuz?" diye sordu Po'yu işaret ederek.</p>

  <p>Cabrillo gülümsedi. "Bırakın gitsin."</p>

  <p>Tokmağa uzanırken döndü. "Ama üniformasını ve belgelerini alın. Polis olamayacak kadar duygusal."</p>

  <p>Sonra kapıdan çıkıp merdivenlerden indi, helikoptere bindi. Beş dakika sonra Gonggar Havaalanı'na geri dönmüştü. On dakika sonra o ve ekibi C-130'un içinde havadaydı. Havada helikopter filosunu geçip Bhutan'a yöneldiler. C-130'un pilotu kanatlarını salladı, helikopterler iniş ışıklarını yakıp söndürerek karşılık verdi.</p>

  <p>Ekip kısa uçuş için yerleşti. Kısa süre sonra Oregon'da olacaklardı.</p>

  <p>Kısım 42</p>

  <p>Tibet'teki olaylar Pekin'e sızıyordu ve aceleyle bir toplantı yapıldı.</p>

  <p>Başkan Jintao direkt konuşuyordu. "Seçeneklerimiz neler?" diye sordu.</p>

  <p>"Lhasa'yı vurmak için bombardıman uçakları gönderebiliriz," dedi Çin Hava Kuvvetleri komutanı. "Daha sonraki saldırı için paraşütçü birliklerini hazırlarız."</p>

  <p>"Ama o zaman Moğolistan sınırında zayıf kalırız," dedi Jintao. "Rusların ilerleyişiyle ilgili son bilgi nedir?"</p>

  <p>Çin istihbaratının başındaki adam kocaman karınlı kısa boylu bir adamdı. Konuşmadan önce gözlüğünü düzeltti. "Rus güçleri, halen geçitten C/inghai iline doğru ilerlemekte olan askerlerimizi iki yandan sararak ezip geçecek üstünlüğe sahip. Eğer güçlerini hava gücüyle desteklerlerse hem Qinghai, hem de Xinjiang ilini, yani bütün batı cephesini kaybedebiliriz."</p>

  <p>"Bu onların Lop Nur'daki ileri silah tesisimizin kontrolünü ve uzay programımızın büyük bir bölümünü ele geçirmeleri demek oluyor."</p>

  <p>"Korkarım öyle, efendim," dedi haber alma yetkilisi. "Tamam..." diye söze başladı Jintao, ama o sırada yaveri odaya dalıp yanına geldi, eğilerek kulağına bir şeyler fısıldadı.</p>

  <p>"Beyler," dedi Başkan Jintao. "Siz görüşmelere devam edin, benim acil bir toplantıya katılmam gerekiyor. Rus Büyükelçisi konuşmamızda ısrar ediyor ve randevumuza erken gelmiş."</p>

  <p>Rus Büyükelçisi dış ofiste bekliyordu. Jintao odaya girerken ayağa kalktı. "Bay başkan," dedi endişeli bir şekilde. "Toplantı saatini öne aldığım için özür dilerim, ama ülkemin başkanı sizinle hemen görüşmem için ısrar etti."</p>

  <p>"Savaş deklarasyonu mu getirdiniz?" diye sordu Jintao direkt olarak. Rus Büyükelçisi'ne pencerenin yanındaki bahçe manzaralı kanepeye oturmasını işaret etti.</p>

  <p>Rus Büyükelçisi kanepenin sol ucuna oturdu, Jintao da onun uzağına sağ köşeye oturdu.</p>

  <p>"Hayır, bay başkan," dedi Rus Büyükelçisi, pantolonunu düzelterek. "Ülkelerimiz arasındaki gerilime son verecek ve aynı zamanda ekonominizi yeniden sağlam desteklere oturtacak bir iş teklifiyle geldim."</p>

  <p>Jintao konuşmadan önce saatine baktı. "Beş dakikanız var."</p>

  <p>Rus Büyükelçisi her şeyi dört dakikada açıkladı.</p>

  <p>"Yani Birleşmiş Milletler Güvenlik Konseyi'nin oyunu alabileceğinize inanıyorsunuz," dedi Jintao, adam sözlerini bitirdikten sonra.</p>

  <p>"Alabiliriz," dedi Rus.</p>

  <p>"Oylamayı kabul edersek biz ne kazanacağız?" diye sordu Jintao. "Çin de oylamaya katılırsa?"</p>

  <p>Rus Büyükelçisi gülümsedi. "Dünya barışını."</p>

  <p>"Ben sahadan daha büyük bir yüzde düşünüyordum."</p>

  <p>İki dakika sonra Rus teklifini yaptı.</p>

  <p>"Bay başkan," dedi. "Bir telefon açmama izin verin."</p>

  <p>"Zırhlı birliğinizin hemen durmasını istediğimi söyleyin," dedi Jintao. "Uydu görüntüsüyle onaylanacak."</p>

  <p>Sekiz dakika sonra yeni yüzdeler onaylandı ve Rus zırhlı kafilesi ilerlemeyi durdurdu. BM oylamasına kadar müzakereler devam edecekti.</p>

  <p>Rus Büyükelçisi'nin Moskova'yı aradığı saatlerde şirket ekibini taşıyan C-130 Hindistan'ı geçiyordu. Sağ kanadın yakınından Dalai Lama'yı evine taşıyan jet geçti. Jetin pilotu kanatlarını salladı, C-130'un pilotu karşılık verdi.</p>

  <p>Bir saatten kısa bir süre sonra ekip Kalküta, Hindistan'a vardı ve şirketin hem karada, hem suda giden uçağıyla karşılandı. C-130 yere indikten birkaç dakika sonra ekip gemiye doğru uçuyordu.</p>

  <p>31 Mart günü güneş batmadan önce Oregon Bengal Körfe-zi'ne doğru ilerlemeye başladı.</p>

  <p>Güvertedeki Hanley ve Cabrillo güneşin batışını seyrediyordu.</p>

  <p>"Sen Kalküta'dan ayrıldıktan sonra Overholt'tan telefon aldım," dedi Hanley.</p>

  <p>"Eminim her zamanki gibidir," dedi Cabrillo. "Oley, oJey, iyi iş çıkardınız. Çekiniz postada."</p>

  <p>"Bundan söz etti ve havaleyi de Halpert onayladı."</p>

  <p>"Başka?"</p>

  <p>"Bizim için başka bir işi varmış."</p>

  <p>"Nerde?" diye sordu Cabrilio.</p>

  <p>"Gece yansı güneşi ülkesinde, bay başkan," dedi Hanley. "Kuzey Kutbu'nda."</p>

  <p>Cabrillo tuzlu suyu içine çekti, sonra içeri girmek için kapıya doğru gitti. "Hadi gel, yemekte açıklarsın."</p>

  <p>"Yemek ve içki olsa iyi olur," dedi Hanley. "Küba'dan beri kokteyl içmedim."</p>

  <p>"Küba," dedi Cabrillo yorgun bir sesle. "Sanki yıllar önceydi."</p>
</body>
</html>
