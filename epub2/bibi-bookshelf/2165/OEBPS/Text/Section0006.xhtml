<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style.css" rel="stylesheet" type="text/css" />

  <title></title>
</head>

<body>
  <p><br /></p>

  <h1 style="text-align: center;">Kısım 3</h1>

  <p>Kübalıları San Juan'a teslim ettikten altı gün sonra Oregon Ümit Burnu'ndan dolaştı. Deniz, kontrol odasındaki ona yirmilik ekrana yansıyordu. Görecek çok az şey vardı. Güneş batıdan batıyor, Oregon birkaç yük gemisinin yol aldığı Hint Okyanusu'nun boş kısmında ilerliyordu. Yirmi dakika önce Hali Kasım mavi balinayı görmüştü. Sualtı alıcılarını çalıştırarak dev yaratığın görüntüsünü kaydetti, eşleme için veri tabanını taramaya başladı.</p>

  <p>"Yeni bir tane bu," dedi Kasım.</p>

  <p>Kontrol odasındaki görevleri paylaşan simsiyah, iriyarı bir adam olan Franklin Lincoln bilgisayarda oynadığı iskambil falından başını kaldırdı. "Başka bir hobi bulmalısın."</p>

  <p>"Zaman geçirmek için iyi oluyor."</p>

  <p>"Bu da öyle," dedi Lincoln. "Ve nerdeyse hiç bilgisayar gücü gerektirmiyor."</p>

  <p>Bir zil sesi duyuldu, sonra gemi yavaşladı ve olduğu yerde durdu.</p>

  <p>Kuzeyden hem karada, hem havada giden siyah bir uçak yaklaşıyordu. Bayrak direğindeki bayraktan rüzgârın yönünü tespit etmek için Oregon 'un üstünden geçti. Sonra zarif bir şekilde suya inip gemiye yanaştı.</p>

  <p>"Başkan geldi," dedi Kasım.</p>

  <p>Juan Rodriguez Cabrillo Oregon'a güvenli bir şekilde bindikten sonra kamarasına gitti. İçeri girip kapıyı kapattı, içinde gri peruğunun ve sahte sakalının bulunduğu çantayı yatağın üstüne attı, ayakkabılarını bir kenara fırlatıp banyoya doğru giderken gömleğinin düğmelerini çözmeye başladı.</p>

  <p>Banyoların neredeyse akla sonradan gelmiş gibi yapıldığı gemilerin tersine onun banyosu geniş ve lükstü. Jakuzili bakır küvet gövdenin bir kenarına yaslanmıştı, pirinç kenarlı bir lomboz dışarıdaki suyun görünmesini sağlıyordu. Küvetin yanında Meksika seramiğiyle kaplı bir duş vardı. Pruvaya doğru uzanan bölme boyunca bakır bir lavabo, altında da çekmeceler bulunuyordu.</p>

  <p>Sert bir ahşaptan yapılan döşemenin üstünde kalın pamuklu bir kilim vardı. Tuvalet lavabodan uzaktaki bölmeye yapılmıştı ve Filipin maun ağacından yapılma bir bank duvarı süslüyordu.</p>

  <p>Cabrillo lavabonun üstündeki aynada görüntüsüne baktı.</p>

  <p>Kısa sarı saçlarının düzeltilmesi gerekiyordu. Masözlük de yapan gemi berberinden bir randevu almayı aklına not etti. Teni hafif solgundu ve bunun nedeninin yaşadığı stres olduğunu biliyordu, gözleri sıkıntıdan kızarmıştı. Yorgundu ve eklemleri kaskatıydı.</p>

  <p>Maun banka oturarak pantolonunu çıkardı, protezli bacağına baktı. Şirket Hong Kong'da bir NUMA operasyonu üzerinde çalışırken, Çin destroyeri Chengdo'yla denizde yaptıkları çatışmada bacağını kaybettiğinden beri sahip olduğu üçüncü protezdi bu. Ama iyi bir protezdi; neredeyse kaybettiği bacağı kadar iyi çalışıyordu.</p>

  <p>Kalkıp bakır küveti doldurmaya başladı.</p>

  <p>Küvet dolarken lavaboda tıraş oldu, dişlerini fırçalayıp protezini çıkardı, küvete yöneldi. Suya gömülürken düşünceleri geriye gitti...</p>

  <p>Cabrillo'nun ailesi Kaliforniya'yı keşfetmeye giden ilk kâşiflerin soyundan geliyordu, ama İspanyol soyadına rağmen o İspanyol kâşifinden çok Malibu sörf faresine benziyordu. Orange Kenti'nde üst-orta sınıf ailesi tarafından yetiştirilmişti. Kaliforniya 1970'lerde seks ve uyuşturucuyla dolu vahşi dönemler görmüştü, fakat Cabrillo hiç o yönlere kaymamıştı. Yapısı gereği hem muhafazakâr, hem de vatansever, hatta neredeyse gericiydi. Tanıdığı herkes saçını uzatırken o saçlarını kısa ve bakımlı tutardı. Giyim modası yırtık kotlar ve tişörtlere döndüğünde bile onun dolabı özenli ve titiz olmaya devam etti. Ama bu onun çağı protesto şekli değildi, yalnızca öyle biriydi o kadar.</p>

  <p>Bugün bile giysilere biraz fazla önem verirdi.</p>

  <p>Üniversitede siyasal bilgiler fakültesine devam ederken üniversitenin ROTC Programı'nın aktif bir üyesi olmuştu. Bu yüzden mezun olduğunda CIA'in ona iş teklif etmesi hiç şaşırtıcı değildi. Juan Cabrillo tam yeni ajanlarda aradıkları özelliklere sahipti. Kitapkurdu gibi görünmeden zekiydi, sıkıcı olmadan dengeliydi ve çok tuhaf olmadan esnekti.</p>

  <p>İspanyolca, Rusça ve Arapça eğitim almıştı, kılık değiştirme ve kurnazlık gerektiren becerilerde çok başarılı olduğunu kanıtlamıştı. Bir ülkeye gizlice girdiğinde insanların nabzını hemen tutabilirdi. Korkusuz, ama kontrollü biri olarak birkaç kısa yıl içinde değerli bir üye haline gelmişti.</p>

  <p>Sonra Nikaragua sayfası açılmıştı hayatında.</p>

  <p>Bir başka ajanla bir ekip oluşturarak komünist yanlısı Sandinistlerin gelişimini önlemeleri istenmiş ve başta Cabrillo ani saldırılar gerçekleştirmişti. Fakat bir yıl içinde durum kontrolden çıkmıştı. Dünyanın en eski hikayesiydi bu; çok fazla şef vardı, ama yeterince kızılderili yoktu. Washington'daki şefler emirleri veriyor, Nikaragua'daki yerli kızılderililer bedelini ödüyordu. Ve bombalar patladığında yankıları yüzlerine çarpıyordu.</p>

  <p>Cabrillo kurbanlardan biriydi ve ortağının yerine vurulmuştu.</p>

  <p>Şimdi, CIA'in üst düzeylerinde bulunan ortağı bu iyiliğin karşılığını ödüyordu. Adam kurulduğundan beri şirkete iş aktarıyordu, fakat daha önce bu büyüklükte bir iş önermemişti hiç.</p>

  <p>Şimdi Cabrillo ve ekibinin yapması gereken şey olanaksızı başarmaktı.</p>

  <p>Cabrillo banyosunu bitirip giyinirken Kasım ve Lincoln nöbetlerine devam ediyorlardı. Gece yarısı vardiyalarını bırakana kadar Kasım bir balina daha kaydedecek, Lincoln otuz iki Klondike oyunu oynayacak ve iki adam San Juan'da gemiye alınan üç dergiyi okuyacaktı. Lincoln havacılıkla ilgili dergileri, Kasım ise otomobil dergilerini almıştı.</p>

  <p>Açıkçası iki adamın yapacağı çok az iş vardı. Oregon kendi kendini yürütüyordu.</p>

  <p>Otuz dakika sonra temizlenmiş bir şekilde sarımsı kahverengi pantolonunu, kolalı beyaz gömleğini, Bili Blass ceketini giymiş olan Juan Rodriguez Cabrillo şirketin toplantı odasındaki maun konferans masasında oturuyordu. Linda Ross masanın karşısında diyet kola içiyordu. Eddie Seng, Ross'un yanında oturmuş kâğıt yığınlarını karıştırıyordu. Mark Murphy geniş masanın daha ilerisinde oturmuş bıçağını deri bir kayışa sürterek bileyliyordu. Murphy bu hareketin rahatlatıcı olduğunu düşünüyordu. Bıçağın keskinliğini bir kâğıt parçasının kenarında denedi.</p>

  <p>"Açık artırma nasıl gitti?" diye sordu Max Hanley.</p>

  <p>"Hedef iki yüz milyon getirdi," dedi Cabrillo rahat bir şekilde.</p>

  <p>"Vay canına," dedi Ross. "Bu çok büyük bir fiyat."</p>

  <p>Masanın sonunda, yerden tavana uzanan ve şu anda kapalı olan monitörlerin önünde oturan Michael Halpert lazer göstericiyi açıp monitörlerin uzaktan kumandasına bastı. Cabrillo'nun işaretini bekledi, az sonra Cabrillo başıyla onay verdi.</p>

  <p>"İş Washington'dan Vaduz, Liechtenstein'daki avukatımıza geldi: standart performans sözleşmesi, yarısı şimdi, yarısı teslimatta. On milyon dolarlık ücretin beş milyonu alındı. Vanuatu'daki bankamızdan geçip Güney Afrika'ya aktarıldı ve hepimizin kabul ettiği gibi hammadde olarak kabul edilen altını almak için kullanıldı."</p>

  <p>"Öyle görünüyor ki," dedi Murphy bıçağıyla ince bir kâğıt parçası keserek. "Bütün bu çevirdiğimiz dolaplardan sonra Buda'yı kendimiz için çalsak daha iyi. Bir sürü zaman ve çaba kaybından kurtarır bizi. Her iki şekilde de elimizde altın olur."</p>

  <p>"Nerde senin şirket gururun?" dedi Cabrillo gülümseyerek. Murphy'nin şaka yaptığını biliyordu, ama yine de kurallarını açıklamadan geçemedi. "Şöhretimizi unutmamalıyız. Bir müşterimizi kazıkladığımız an bu duyulur. Sonra ne olacak? Son zamanlarda paralı asker arandığına dair bir ilan görmedim."</p>

  <p>"Doğru gazetelere bakmıyorsun," dedi Seng sırıtarak. "Manila Times ya da Bulgarian Bugle'ı dene."</p>

  <p>"Tarih kitaplarındaki nesneleri çalmadaki sorun da bu," dedi Ross. "Yeniden satılmaları çok zor."</p>

  <p>"Ben Yunanistan'da Mona Lisa'yı bile satın alacak birini tanıyorum," dedi Murphy.</p>

  <p>Cabrillo ellerini salladı. "Tamam, işimize geri dönelim."</p>

  <p>Dünya haritası ana monitörü doldurdu ve Halpert varış yerlerini işaret etti.</p>

  <p>"Porto Riko'dan buraya direkt hatla on bin mil," diye belirtti. "Denizden çok daha uzak."</p>

  <p>"Sırf oraya varmak için bile bütün parayı bitireceğiz," dedi Cabrillo. "Bu işi bitirdikten sonra dünyanın o bölgesinde bizi bekleyen başka bir iş var mı?"</p>

  <p>"Henüz yok," diye itirafta bulundu Halpert. "Ama üzerinde çalışıyorum. Yine de nesneyi zamanında teslim edersek avukattan bir ikramiye istedim."</p>

  <p>"Ne kadar ve ne zaman?" diye sordu Cabrillo.</p>

  <p>"İkramiye bir milyon daha demek," dedi Halpert. "Tarih martın otuz biri."</p>

  <p>"Neden otuz bir mart?" diye sordu Cabrillo.</p>

  <p>"Çünkü liderlerinin o zaman halkına geri dönmesini planlıyorlar."</p>

  <p>"Ah. Güzel. Tamam, o zaman tam yedi günümüz var, üçü de yolculukla geçecek. Güvenli bir binaya girip, iki yüz elli kilo ağırlığındaki altın sanat eserini çalıp nerdeyse iki bin beş yüz millik bir yolculuktan sonra çoğu insanın yalnızca okulda adını duyduğu bir dağ ülkesine nakletmek için dört günümüz var demektir."</p>

  <p>Halpert başıyla onayladı.</p>

  <p>"Eğlenceli olacak gibi," dedi Cabrillo.</p>

  <h1 id="sigil_toc_id_1" style="text-align: center;">Kısım 4</h1>

  <p>Chuck, "MİNİK" Gunderson, Citation X'i kullanıp aşağıda uzanan dağları seyrederken sosis ve kaşar peynir yiyordu. Gunderson bir doksan boyunda, yüz otuz beş kilo ağırlığındaydı. Wisconsin Üniversitesinde futbol oynamış ve Savunma İstihbarat Teşkilatı'na alınmıştı. Gunderson'ın SİT'le olan deneyimi uçuş sevgisini artırmış, bu sevgiyi daha sonra özel sektörde yaptığı işine de taşımıştı. Şu anda öğle yemeğiyle birlikte bir şişe bira içebilmeyi umuyordu. Ama onun yerine yediklerini sindirmek için bir şişe ılık Blenheim zencefilli gazoz içti. Birkaç saniyede bir göstergelerin hepsinin yeşil olup olmadığını kontrol ediyordu.</p>

  <p>"Bay Citation mutlu," dedi otomatik kontrol düğmesine basıp rotasını kontrol ederken.</p>

  <p>Spenser kokpite gelip kapıya vurdu. "Şirketin bizi Macau havaalanından alacak zırhlı arabayı ayarladı mı?"</p>

  <p>"Merak etmeyin," dedi Gunderson. "Onlar her şeyle ilgilenirler."</p>

  <p>Aomen Limanı kıpır kıpırdı. Küçük tekneler, ticaret mavnaları, modern yük gemileri ve birkaç yüksek performanslı eğlence aracıyla aynı deniz yolunu paylaşıyordu. Rüzgâr karadan denize doğru esiyordu ve Çin anakarasından gelen odun kokusu boşaltılan baharat kokusuna karışıyordu. Güney Çin Denizi'nin on iki mil açığında inişe yalnızca birkaç dakika kala Gunderson iniş için izin istedi.</p>

  <p>Spenser koridorun karşısına yere yaslanmış olan Altın Buda'ya baktı.</p>

  <p>Aynı anda Juan Cabrillo şatobüryan, karışık sebze, peynir tabağı ve tatlı olarak fırında Alaska'dan oluşan akşam yemeğinin ardından espressonun tadını çıkarıyordu. Geminin yemek salonundaki masasında konuşurken ağzını peçeteyle sildi.</p>

  <p>"Macau'da bir adamımız var," dedi. "Buda'yı ele geçirdiğimizde nakliye işini o halledecek."</p>

  <p>"Planı nedir?" diye sordu Hanley.</p>

  <p>"Henüz emin değil," diye itirafta bulundu Cabrillo. "Ama her zaman bir şey bulur."</p>

  <p>Bir sonraki konuşan Seng'di.</p>

  <p>"Limanlar, caddeler ve bütün şehre ait ayrıntılı haritalar buldum," dedi. "Hem liman, hem de havaalanının, Altın Buda'nın alınacağını düşündüğümüz yerden uzaklığı bir milden az."</p>

  <p>"Bu iyi bir şans," dedi Linda Ross.</p>

  <p>"Bütün ülkenin yüzölçümü yedi mil kare zaten," dedi Seng.</p>

  <p>"Açığa demir atmayı planlıyor muyuz?" diye sordu Mark Murphy.</p>

  <p>Cabrillo başıyla onayladı.</p>

  <p>"O zaman bütün ülke için GPS rakamlarına ihtiyacım var," diye belirtti Murphy. "Ne olur ne olmaz diye."</p>

  <p>Şirket subayları ayrıntıları tartışırken bir saat daha geçti.</p>

  <p>"Om," dedi adam. "Om."</p>

  <p>Altın Buda'nın geri dönüşünden en fazla yarar görecek olan adamın etrafını kuşatan fırtınadan haberi yoktu. Beverly Hills, Kaliforniya'daki evinin kayalık bahçesinde meditasyon yapıyordu. Yetmiş yaşma yaklaşıyor olmasına rağmen sıradan insanlar gibi yaşlanmıyordu. Zamanın geçişi onu yalnızca daha bütün bir insan olarak biçimlendiriyordu.</p>

  <p>1959'da Çinliler onu kendi ülkesinden ayrılarak Hindistan'a gitmeye zorlamıştı. 1989'da memleketinin şiddete dayanmayan bir şekilde özgürleşmesine yönelik sürekli çabaları nedeniyle Nobel Barış Ödülü'ne layık görülmüştü. Yüz yaşındaki evinin tarihi olarak değerlendirildiği bir dünyada bu adamın antik ruhani liderin on dördüncü reenkarnasyonu olduğuna inanılıyordu.</p>

  <p>Şu anda Dalai Lama zihninin rüzgârlarında evine doğru yolculuk yapıyordu.</p>

  <p>Winston Spenser yorgun ve huzursuzdu. Londra'dan ayrıldığından beri hiç dinlenmemişti. Yolculuğun keyifsizliği ve yaşı onu etkisi altına alıyordu artık. Citation X alanın uzak köşesinde yavaşlarken pilotun kapıya gelip merdivenleri indirmesini bekledi. Ardından dışarı çıktı. Zırhlı kamyonet yalnızca birkaç adım ötedeydi ve arka kapıları açıktı. Aracın iki tarafında da siyah üniformalı ve silahlı korumalar vardı. Bir linç çetesindeki adamlar kadar dostça bakıyorlardı. Adamlardan biri yaklaştı.</p>

  <p>"Mal nerde?" diye sordu doğrudan.</p>

  <p>"Ana kabinde bir sandıkta," dedi Spenser.</p>

  <p>Adam ortağına döndü, o da yanlarına geldi.</p>

  <p>Tam o sırada Gunderson merdivenlerden indi.</p>

  <p>"Kimsin sen?" diye sordu korumalardan biri.</p>

  <p>"Pilotum."</p>

  <p>"Kokpite geri dönüp işimiz bitene kadar orda kal."</p>

  <p>Gunderson, "Hey," diye itiraz ederken iki adamdan iri olanı kolunu yakalayıp onu kokpite itti, kapıyı arkasından kapattı. Sonra iki adam sandığı döner rampadan aşağı indirdi. Yine bir rampadan itip kamyonete soktular. Bu ağır sandığı iki adam kaldıramazdı. Sandık içeri girdikten sonra kapılarının kapanması için kamyonet ilerledi. Korumalardan biri kapıları kaparken Gunderson yeniden ortaya çıktı.</p>

  <p>"Bunu rapor edeceğimden emin olabilirsiniz," dedi korumalardan birine.</p>

  <p>Ama adam yalnızca hafifçe gülümsedi ve ilerleyip yolcu koltuğuna oturdu.</p>

  <p>"A-Ma Tapınağı'na mı?" diye sordu sürücü camdan dışarı doğru.</p>

  <p>"Evet," dedi Spenser.</p>

  <p>Koruma yakına park etmiş olan koyu yeşil Mercedes-Benz limuzini işaret etti.</p>

  <p>"Bizi bununla takip edeceksiniz."</p>

  <p>Sürücü camı kapatarak zırhlı aracı vitese takıp ilerledi.</p>

  <p>Spenser limuzine binip takibe başladı.</p>

  <p>Zırhlı araç ve Spenser'ı taşıyan limuzin Macau-Taipa Köprüsü'nü geçti, yonca biçimindeki kavşaktan döndü, Lisboa Oteli'ni geçip Infante D. Henrigue'de ilerlemeye başladı. Az sonra yolun adı değişti ve San Mo La ya da Yeni Yol oldu. Adanın batı kanadındaki Rua das Lorchas kavşağına ulaştıktan sonra kıyı boyunca güneye yöneldiler.</p>

  <p>Suya paralel yol macera filmlerinden fırlamış bir sahne gibiydi. Suda çöpler ve küçük tekneler yüzüyordu. Suyun kenarındaki cadde tüyleri yolunmuş tavuktan gümüş afyon borularına kadar her şeyi sergileyen dükkânlarla doluydu. Turistler fotoğraf çekerken alıcı ve satıcılar melodik Kanton dilinde pazarlık ediyordu.</p>

  <p>Rua do Almirante Sergio çatalında karavan hafifçe sola döndü, otobüs terminalini geçti, sonra A-Ma Tapınağı'nın arazisine girdi. Tapmak, Macau'nun, tarihi on dördüncü yüzyıla dayanan en eski tapınağıydı ve suya bakan sık ormanlarla kaplı bir tepede bulunuyordu. Kompleks, kıvrımlı çakıl taşlı yollarla birbirine bağlanan toplam beş mabetten oluşuyordu. Spenser limuzinden inip zırhlı arabaya giderken havanın tütsü kokusuyla kaplı olduğunu fark etti. Tam o anda birisi kötü ruhları kovmak için bir havai fişek ateşledi. Spenser içgüdüsel olarak yere çökerken sürücünün açık penceresine baktı.</p>

  <p>"İyi misiniz, efendim?" diye sordu şoför. "Evet," dedi Spenser mahcup bir şekilde, tekrar doğrulurken. "Bir dakikalığına içeri girmem gerekiyor. Burda bekler misiniz, lütfen?"</p>

  <p>Şoför başıyla onayladı, Spenser patikayı çıktı. A-Ma Tapınağı'na giren Spenser keşişlerin liderinin ofis olarak kullandığını bildiği arka odaya gidip kapıya vurdu. Kapı açıldı, sarı giysili, kafası tıraşlı bir adam gülümseyerek karşısına çıktı. "Bay Spenser," dedi. "Sandığınız için geldiniz herhalde." "Evet," dedi Spenser.</p>

  <p>Keşiş bir zil çaldı ve başka bir odadan iki keşiş daha çıktı. "Bay Spenser sözünü ettiğim sandık için geldi," dedi başkeşiş onlara. "Size ne yapacağınızı açıklayacak."</p>

  <p>Tapmağa yapılan büyük bir bağış, o ihtiyaç duyana kadar heykelin burada kalmasını garanti altına almıştı. İyi söylenen bir yalan gerisini hallederdi.</p>

  <p>"Dışarda bir süre için sergilemek istediğim yaldızlı bir Buda var," dedi Spenser, keşişe gülümseyerek. "Onu koyacak bir yeriniz var mı?"</p>

  <p>"Elbette," dedi keşiş. "İçeri getirin."</p>

  <p>Yirmi dakika sonra değiş tokuş yapıldı. Altın Buda artık açıkta, gözler önünde gizleniyordu. Otuz dakika ve bir milden kısa bir mesafe sonra zırhlı araba günün son teslimatını yaptı. Korumalar dağıtıldıktan sonra Spenser, Macau milyarderiyle birlikte dikilmiş heykeli seyrediyordu.</p>

  <p>"Umduğumdan daha fazlası," dedi milyarder. Ama düşündüğünden azı, diye geçirdi içinden Spenser. "Hoşunuza gittiğine sevindim."</p>

  <p>"Şimdi kutlamalıyız," dedi milyarder gülümseyerek. Adamın muhteşem yemek salonundaki vişne ağacından yapılma uzun yemek masasını lüks yiyeceklerle dolu gümüş tabaklar kaplamıştı. Spenser su yılanı ve maymun etini pas geçip fıstık sosuyla pişmiş tavukta karar kıldı. Yine de baharatlı ara yemekler seyahat yorgunu midesini allak bullak ediyor, bu yüzden gecenin bir an önce sona ermesini istiyordu.</p>

  <p>Spenser masanın uzak ucunda, ev sahibi masanın en başında oturuyordu. Üçü bir yanda, üçü diğer yanda toplam altı odalık da masada yerini almıştı. Yabanmersini kremasının ardından gelen puro ve konyaktan sonra adam masadan kalktı.</p>

  <p>"Biraz ıslanıp bayanlara işlerini yapma fırsatı verelim mi?"</p>

  <p>Adamın sahte Altın Buda'ya bir haftadan kısa bir süre için sahip olacağı konusunda hiçbir fikri yoktu.</p>

  <p>Ve Winston Spenser da on beş günden kısa bir ömrü kaldığını bilmiyordu.</p>

  <h1 id="sigil_toc_id_2" style="text-align: center;">Kısım 5</h1>

  <p>IV. Langston Overholt, Langley, Virginia'daki ofisinde oturuyordu. Masaya yanlamasına konmuş olan uzun deri sandalyede dinleniyordu. Elinde, sapına terden lekelenmiş beyaz bir bezin sarılı olduğu siyah bir raket vardı. Yavaş ve metodik bir şekilde siyah kauçuk topu elli santim havaya atıyor, top tekrar rakete düşüyordu. Her dört vuruşta bir taraf değiştirmek için raketi ters çeviriyordu. Ritmik hareket düşünmesine yardımcı oluyordu.</p>

  <p>Overholt zayıf olmakla birlikte sıska değildi, kemikli olmaktan çok adaleliydi. Yetmiş beş kiloyu bir seksen ikilik bedeninde zarif bir şekilde taşıyordu. Derisi, tombul ve yuvarlaktan çok uzun ve köşeli olan kaslarının üstünde geriliyordu. Güçlü hatlara sahip yüzü yakışıklı ve köşeliydi. Sarı saçları şakaklarında hafifçe beyaz-lamaya başlamıştı. Kompleksin içindeki CIA'in beraberinde her iki haftada düzelttirir di bu saçlarını.</p>

  <p>Overholt bir koşucuydu.</p>

  <p>Lise son sınıfta, koşu ülkede moda olmuşken Jim Fixx'in The Complete Runner adlı kitabından da güç alarak çalışmalara başlamıştı. Kolej ve üniversite boyunca pratik yapmıştı. Evlenme, CIA'e katılma, boşanma, yeniden evlenme bu takıntısını yavaşlatmamıştı. Koşu, işinin yarattığı stresi hafifleten birkaç şeyden biriydi.</p>

  <p>Stres Overholt'un diğer değişmeziydi.</p>

  <p>1981'de üniversiteden yeni mezun olur olmaz katıldığından beri altı farklı idarecinin altında çalışmıştı. Şimdi, onlarca yıldır ilk defa IV. Langston Overholt babasının Dalai Lama'ya verdiği sözü gerçeğe dönüştürme fırsatını bulmuştu, bu arada eski dostu Juan Cabrillo'ya da borcunu ödemiş olacaktı. Planlarını harekete geçirmek için hiç zaman kaybetmiyordu. Tam o sırada telefon çaldı.</p>

  <p>"Efendim," dedi asistanı. "DDO mümkün olduğunca çabuk görüşmek istiyor sizinle."</p>

  <p>Overholt telefona uzandı.</p>

  <p>Washington D.C.'deki hava Teksas asfaltı kadar sıcak, bir kâse dumanı tüten acılı yeşil fasulye kadar buharlıydı. Beyaz Saray'daki klimalar sonuna kadar açılmıştı, ama yine de ısıyı yirmi dört derecenin altına düşüremiyorlardı. Başkan'ın evi eskiyordu. Eski binada pek çok ayarlama yapabilir ve tarihi binanın tarihsel yapısını yine de koruyabilirdiniz.</p>

  <p>"Başkan'ın Oval Ofis'te tişörtle oturduğunu gösteren resmi bir fotoğraf var mı?" diye espri yaptı Başkan.</p>

  <p>"Kontrol ederim, efendim," dedi yardımcısı, CIA direktörünü içeri alırken.</p>

  <p>"Teşekkürler, John," dedi Başkan, adamı göndererek.</p>

  <p>Yardımcısı dışarı çıkıp kapıyı arkasından kapatırken Başkan masanın üstüne uzanıp adamın elini sıktı. Başkan, ona oturmasını işaret etti.</p>

  <p>"Bu yardımcılar çok zekiler," dedi Başkan otururken. "Ama mizah yetenekleri yetersiz. Çocuk şu anda Beyaz Saray'ın tarihçi-siyle görüşüyor büyük olasılıkla."</p>

  <p>"Eğer birisi olsaydı," dedi direktör gülümseyerek. "LBJ olacağını tahmin ederdim."</p>

  <p>On yedi yaşındayken ve Merkezi Haberalma Kurumu'nun direktörü tanıdığınızda ajan oyunları çok heyecan verici görünür. Daha sonra başkan olduğunuzda neler olduğunu gerçekten görme şansınız vardır. Ama zaman coşkusunu azaltmamıştı; Başkan istihbarat oyunlarının hâlâ büyüleyici olduğunu düşünüyordu.</p>

  <p>"Bana ne getirdin?" diye sordu Başkan.</p>

  <p>"Tibet'i," dedi direktör herhangi bir girişe gerek duymadan.</p>

  <p>Başkan başıyla onaylarken masasının üstündeki vantilatörü hava ikisine de gelecek şekilde ayarladı. "Açıkla."</p>

  <p>CIA direktörü çantasına uzanıp bazı belgeler çıkardı.</p>

  <p>Sonra planı açıkladı.</p>

  <p>Pekin'deki Başkan Hu Jintao Çin ekonomisinin gerçek durumunu gösteren belgeleri inceliyordu. Tablo acıklıydı. Modernleşme yarışı daha fazla petrol gerektiriyor ve Çinlilerin kendi sınırları içinde yeni rezervler bulmaları gerekiyordu. Bu durum, petrol fiyatının yirmi yıldır düşük olduğu birkaç yıl öncesinde bir sorun oluşturmuyordu, ama son zamanlarda yükselen fiyatlar büyük karmaşa yaratıyordu. Petrole karşı olan iştahlarının, Çinlilerin kazanmayı umut bile edemeyecekleri bir fiyat rekabetine neden olduğu Japonların da soruna katkıları büyük oluyordu.</p>

  <p>Jintao camdan dışarı baktı. Hava bugün her zamankinden daha berraktı -hafif bir rüzgâr fabrikalardan yükselen dumanı merkezi Pekin'den daha uzağa üflüyordu- fakat rüzgâr pencere kenarlarına çöken isleri üfleyecek kadar güçlü değildi. Jintao bir serçenin pencere pervazına konuşunu izledi. Kuşun minik ayaklan iste iz bırakıyordu. Kuş birkaç dakika etrafta kanat çırptıktan sonra durup cama gözlerini dikti ve doğruca Jintao'ya baktı.</p>

  <p>"Sen olsan masrafları nasıl azaltırdın?" diye sordu Jintao kuşa. "Ve petrolü nerden bulurdun?"</p>

  <h1 id="sigil_toc_id_3" style="text-align: center;">Kısım 6</h1>

  <p>Oregon simsiyah gecede Paracel Adaları'nı geçiyordu. Hava tabakalar halinde yağan yağmur yüzünden ıslaktı. Rüzgâr kesin bir yönü ya da amacı olmaksızın bora halinde esiyordu. Birkaç dakika Oregon'un orta kısmını dövdükten sonra hızla yön değiştirip pruva ya da kıç tarafına vurmaya başlıyordu. Kıç tarafındaki ıslak bayraklar, bir çubukla ateş yakmaya çalışan kararlı izciler gibi direklerinde hızla dönüyordu.</p>

  <p>Kontrol odasındaki Franklin Lincoln radar ekranına bakıyordu. Gemi yirmi derece enlem hattını geçmeden hemen önce fırtınanın öfkesi hafiflemeye başladı. Kontrol odasındaki bilgisayar terminaline giderek bazı komutlar girdi ve Çin kıyı hattının uydu görüntülerinin yüklenmesini bekledi.</p>

  <p>Hong Kong ve Macau'nun üstünde bir duman bulutu görünüyordu.</p>

  <p>Gece vardiyasını paylaştığı Hali Kasım'a baktı. Ayaklarını kontrol paneline dayamış uyuyordu, ağzı kısmen açıktı. Kasım bir kasırgada, hatta okyanusun bu bölümü göz önüne alınırsa bir siklonda bile uyuyabilir, diye düşündü Lincoln.</p>

  <p>Oregon doğuya doğru giderken Winston Spenser irkilerek uyandı. Akşam erken vakitte A-Ma Tapınağı'ndaki Altm Buda'yı ziyaret etmişti. İkon hâlâ maun sandığındaydı. Götürüldüğü odada kapağı açık bir şekilde dimdik duruyordu. Spenser yalnız gitmişti; basit sağduyu gerçek yerini olabildiğince az sayıda insanın bilmesi gerektiğini söylüyordu, ama bu deneyim Spenser için oldukça sinir bozucuydu.</p>

  <p>Spenser ikonun değerli metal ve taşlardan oluşan bir yığın olduğunu biliyordu, fakat garip bir nedenle obje bir yaşam gücüne sahipmiş gibi görünüyordu. Altın kütlesi içindeki bir ışıkla aydınla-tılıyormuş gibi parlıyordu loş odada. İri yeşim gözleri onun her hareketini takip ediyor gibiydi. Çehresi bazılarına göre zararsız, yalnızca şiş göbekli, gülümseyen bir peygamberin yüzü gibi görünse de Spenser'a göre bu yüz onunla alay ediyordu.</p>

  <p>Spenser sanki daha önce bilmiyormuş gibi o akşam yaptığı şeyin dâhice olmadığından iyice emin olmuştu. Altın Buda boyayla resmedilmiş bir kanvas parçası değildi; hürmetin vücut bulmuş hali, sevgi ve saygıyla ustaca yapılmış bir eserdi.</p>

  <p>Ve Spenser onu şekerci dükkânından şeker aşırıyormuş gibi yürütmüştü.</p>

  <p>Dalai Lama meditasyon yaparken suyun pürüzsüz taşların üzerinden ağır ağır akışını dinliyordu. Zihninin uzak köşeleri durağandı ve kargaşanın yok olmasını istiyordu. Kafatasının merkezindeki ışık topunu görebiliyordu, ama kenarları pürüzlü ve titrekti. Yavaş yavaş pürüzleri giderdi ve top geriye yalnızca minik bir ışık noktası kalana kadar kendi üzerine çökmeye başladı. Dalai Lama ardından kendi fiziksel kabuğunu incelemeye başladı.</p>

  <p>Bir kargaşa vardı ve gittikçe büyüyordu.</p>

  <p>On sekiz dakika sonra kabuğuna geri dönüp ayağa kalktı.</p>

  <p>On metre ötede, Beverly Hills'deki evinin böbrek biçimindeki havuzunun kenarında yeşil güneşliğin altında Chikyah Kenpo oturuyordu. Dalai Lama, ona doğru yürüdü. Ev sahibi olan Hollywood aktörü gülümseyerek ayağa kalktı.</p>

  <p>"Eve gitme zamanım geldi," dedi Dalai Lama. Aktörden herhangi bir yalvarma ya da itiraz yükselmedi, "Kutsal Efendimiz, izin verin jetimi çağırayım."</p>

  <p>Tibet'in kuzeyinde, U-Tsang ve Amdo Bölgesi arasındaki sınırda Basatongwula Shan Dağlan düzlüklerin üzerinde yükseliyordu. Karla kaplı zirve birkaç adamın yürüdüğü bölgeye gözcülük yapıyor gibiydi. Eğitimsiz bir göz için Basatongwula Shan'ın etrafındaki araziler çorak ve terk edilmiş, tek başına ve ıssız halde bırakılsa daha iyi olacak verimsiz topraklar olarak görünürdü. Yüzeyde bu doğru olabilirdi.</p>

  <p>Ama derinlerde, yalnızca birkaç kişinin bildiği, yüzyıllardır gizli bir sır vardı. &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;</p>

  <p>Kayalık yolda bir yak ağır ağır ilerliyordu. Sırtında siyah bir minah kuşu (Koyu renkli, papağan gibi konuşmayı öğrenebilen Asya kökenli bir kuş.) sessizce otostop yapıyordu. Yavaşça başlayan, ama yoğunluğu gittikçe artan hafif bir titreme arazi boyunca yayıldı. Yak korkuyla titremeye başlayarak kuşun havalanmasına neden oldu. Yarık toynaklarını yere gömerek toprak sarsılırken sağlam durmaya çalıştı. Sonra huzursuzluk yavaş yavaş geçti ve toprak yeniden hareketsiz kaldı. Yak yolculuğuna devam etti.</p>

  <p>Birkaç dakika içinde bacaklarındaki ve vücudunun alt kısımlarındaki tüyler, sayısız nesiller boyunca bazı insanları zengin edip diğerlerini çılgına çeviren bir mineral bulutuyla kaplandı.</p>

  <p>Başkan'ın operasyonlar yardımcısı Richard Truitt hâlâ uyanıktı. Biyolojik saati daha uyum sağlayamamıştı ve onun gecesi Macau'nun gündüzüydü. Bilgisayarını açarak mesajlarını kontrol etti. Bir tanesi birkaç saat önce Cabrillo'dan gelmişti. Başkan'dan aldığı her mesaj gibi bu da kısaydı.</p>

  <p>George'un evinden onay geldi. Bütün sistemler hazır. Tahmini varış 33 saat.</p>

  <p>CIA hâlâ işin içindeydi ve Oregon iki günden kısa bir süre içinde varacaktı. Truitt'in kısa sürede tamamlaması gereken çok iş vardı. Otelin yirmi dört saat hizmet veren oda servisini arayarak yumurta ve domuz pastırması istedi. Sonra tıraş olup duş almak ve yeni bir kılığa girmek üzere banyoya girdi.</p>

  <p>Juan Cabrillo elma tütsülü domuz pastırması ve Gorgonzola peyniriyle dolu omletinin son lokmasını bitirip tabağı ileri itti.</p>

  <p>"Hepimizin yüz elli kilo olmaması bir mucize," dedi.</p>

  <p>"Tek başına jalapeno peynirli mısır dövmesi için bile sabah kalkmaya değer," dedi Hanley. '^Yalnızca keşke aşçı eski karımla bilgi alışverişinde bulunmuş olsa diyorum. O zaman belki hâlâ evli olabilirdim."</p>

  <p>"Boşanma nasıl gidiyor?" diye sordu Cabrillo.</p>

  <p>"Geçen yılki gelirimin yalnızca otuz bin dolar olduğu düşünülürse çok iyi," diye itiraf etti Hanley.</p>

  <p>"Adil ol," diye onu uyardı Cabrillo. "Ben avukatların ortalıkta dolaşıp her şeye burunlarını sokmalarını istemiyorum."</p>

  <p>"Adil olacağımı biliyorsun," dedi Hanley masadaki gümüş termal sürahiden kahve fincanlarını doldururken. "Ben yalnızca Jea-nie'nin sakinleşmesini bekliyorum."</p>

  <p>Cabrillo kahve fincanını alıp ayağa kalktı. "Limana yirmi dört saatten az yolumuz kaldı. Sihir Dükkânı'nda işler nasıl gidiyor?"</p>

  <p>"Dekorların çoğu hazır. Ben de yeni girilecek kılıklarla ilgileneceğim."</p>

  <p>"Harika," dedi Cabrillo.</p>

  <p>"Kendi görünüşün için bir tercihin var mı?" diye sordu Hanley.</p>

  <p>"Yüz kıllarını minimumda tutmaya çalış," dedi Cabrillo. "Ma-cau'da hava nemli olabilir."</p>

  <p>Hanley masadan kalktı. "Sahib, arzularınız benim için emirdir."</p>

  <p>Oregon Odessa'daki tersanede şirket tarafından yeniden donatıldığında iki güvertesi gövdenin içine inşa edilmiş, yükseltilmiş kaptan köşkü hariç içeriye toplam üç kat verilmişti. En alt katta makineler ve fiziksel tesisler, ay havuzu, makine atölyeleri, cephanelik ve depolar vardı. Metal merdivenler veya geminin ortasındaki tek bir ağır yük asansörüyle çıkılan bir kat yukarısı iletişim sistemlerini, ağır silahları, çeşitli dükkân ve ofisleri, geniş bir kütüphaneyi, bir bilgisayar odasını ve harita odasını kapsayan güverteyi oluşturuyordu. Üçüncü katta yemek salonu, eğlence odası, jimnastik salonu, mürettebat kamaraları, toplantı ve idareciler odası bulunuyordu. Üçüncü katın etrafını egzersiz için konmuş iki şeritli koşu pisti kuşatıyordu. Oregon kendi içinde bir şehirdi.</p>

  <p>Hanley yemek salonundan çıkarak yarış pistini geçti, asansörü tercih etmeyip merdivenlere yürüdü. Kapıyı açıp aşağıya inmeye başladı. Merdivenler maun lambrilerle kaplıydı ve apliklerle aydınlatılıyordu. Merdivenlerin dibine gelince kalın bir halıyla kaplı bir odaya girdi. Duvarlarda müteşekkir müşteriler ve ülkeler tarafından Oregon'da. çalışan adam ve kadınlara verilen plaketler ile madalyaların bulunduğu bölmeler vardı.</p>

  <p>İskele tarafındaki duvarların cama dönüştüğü pruvaya doğru ilerledi. Camın arkasında Höllyvvood'un kostüm ve takı dükkânı olabilecek bir yer vardı. Kevin Nixon başını kaldırıp el salladı.</p>

  <p>Hanley kapıyı açıp içeri girdi. İçerisi serindi; hava yağ, vinil ve balmumu kokuyordu. Gizli hoparlörlerden Willie Nelson'm CD'si çalıyordu.</p>

  <p>"Ne kadar zamandır hurdasın?" diye sordu Hanley.</p>

  <p>Nixon ahşap yüzeyinde çeşitli el aletlerinin bulunduğu, metal iskeletli bir tezgâhın önündeki üç ayaklı bir taburede oturuyordu.</p>

  <p>Ellerindeki süslü başlığın altın rengi ipekli kumaşı yere doğru iniyordu.</p>

  <p>"İki saattir," dedi. "Erken kalktım, mesajlarımı kontrol edip ilk tanımlamaları aldım."</p>

  <p>"Kahvaltı ettin mi?" diye sordu Hanley.</p>

  <p>"Yalnızca biraz meyve yedim," dedi Nixon. "Dört beş kilo vermem lazım."</p>

  <p>Nixon iriyarı bir adamdı, ama kilosunu iyi taşıyordu. Onu sokakta görseniz tıknaz, ama şişman değil, diye düşünürdünüz. Ama sürekli olarak kilosuyla mücadele halindeydi. Gayretine bağlı olarak kilosu doksan beşle yüz on arasında gidip geliyordu. Geçen yaz birkaç hafta izin alıp Appalachia Dağları'ndaki bir yürüyüşe katıldığında doksana kadar inmişti, ama gemideki hareketsiz yaşamı ve aşçının yemeklerinin cazibesi onun çabalarını etkisiz bırakıyordu.</p>

  <p>Hanley tezgâhın yanına gelip Nixon'ın çalışmasına baktı. "Dindar bir giysi mi bu?"</p>

  <p>"Kutsal Cuma törenine katılan bir Macaulu için öyle."</p>

  <p>"Altı takıma ihtiyacımız var."</p>

  <p>Nixon başıyla onayladı. "İki Şaman ve dört tövbekar için olduğunu düşünüyorum."</p>

  <p>Hanley başka tezgâhların da dayalı olduğu duvara doğru gitti. "Önce maskelere bakacağım."</p>

  <p>Nixon başıyla onaylayıp CD çaların uzaktan kumandasına uzandı. Düğmeye bastı ve Willie sustu. Johnny Rivers'ın "Gizli Ajan" adlı parçası çalmaya başladı.</p>

  <p>"Kevin," dedi Hanley rahat bir şekilde. "Bu işi çok seviyorsun, değil mi?"</p>

  <p>"Tehlikeli bir hayat yaşayan bir adam var," diye şarkı söylemeye başladı Nixon bariton sesiyle.</p>

  <p>"Truitt Kutsal Cuma için resmi geçit rotasını gösteren bir harita gönderdi," dedi Cabrillo. "Şansımız yaver gitti, şehir merkezindeki trafik durgun olacak."</p>

  <p>Eddie Seng masanın üstündeki dosyalardan birine uzandı. "Çinlilerin Hıristiyanlığı ilgilendiren bir olay için böylesine büyük bir kutlama yapmaları çok şaşırtıcı."</p>

  <p>"Macau 1537'den 1999'a kadar Portekiz mülkiyetindeydi," diye belirtti Linda Ross. "Nüfusun kabaca otuz bini Katoliktir."</p>

  <p>"Üstelik Çinliler festivallere bayılır," dedi Mark Murphy. "Göz açıp kapayana kadar bir tören alayı oluşturabilirler."</p>

  <p>"Truitt geçen yılki gibi yapacaklarını ve körfezdeki bir dizi mavnadan şehrin üstüne dev havai fişekler atacaklarını söylüyor," dedi Cabrillo.</p>

  <p>"Bu durumJa gecenin örtücülüğüne ve ayın soluk ışığına gü-venemeyiz," dedi Franklin Lincoln.</p>

  <p>Lincoln'ün arkadaşı Hali Kasım daha fazla direnemedi. "Bu çok ayıp Frankie, gökyüzü karanlık olduğunda sen çok iyi gizleniyorsun."</p>

  <p>Lincoln, Kasım'a dönüp orta parmağıyla burnunu kaşıdı. "Önemli değil, Kaz, havai fişekler aynı zamanda senin gibi zambak beyazı Hugh Grant tipliler için de kötü."</p>

  <p>"Hâlâ ağırlık sorunumuz var," dedi Cabrillo aralarında geçen konuşmaya aldırmayarak. "Altın Buda yaklaşık iki yüz elli kilo ağırlığında."</p>

  <p>"İki tarafta dörder adam sırtlarına fazla yüklenmeden kaldırabilirler onu," dedi Julia Huxley.</p>

  <p>"Hanley ve Nixon'dan bir şey uydurmalarını isteyeceğim galiba," dedi Cabrillo. "Önerisi olan yar mı?"</p>

  <p>Mürettebat operasyonu planlamaya devam etti. Macau bir günlük uzaklıktaydı.</p>

  <p>Tibet Özerk Bölgesi'nin Başkanı Legchog Raidi Zhuren, Nepal sınırının hemen karşısındaki çatışmanın raporunu okuyordu. Dün gece hükümet güçleri neredeyse üç yüz Maocu asiyi öldürmüştü. Komünist asilere karşı gerçekleştirilen saldırıların acımasızlığı 2002 baharından beri artıyordu. Asilerin aktivitelerinin birkaç yıl boyunca artmasının ardından Tibet hükümeti tehdit edildiğini hissetmeye başlamış ve sonunda sert önlemler almava başla-nııştı. Birleşik Devletler saldırıları koordine etmek üzere Yeşil Bereli ordu danışmanları göndermişler ve neredeyse aynı anda ceset sayısı artmaya başlamıştı.</p>

  <p>Çarpışmaların sınırın karşısına Tibet'e sıçramasını önlemek için Zhuren'in, Nepal'den Tibet'e açılan dağ geçitlerine yerleştirmek üzere ilave asker istemek amacıyla Pekin'i araması gerekmişti. Başkan Jintao bu gelişmelerden memnun değildi. En başta başkanın masrafları kısmaya çalıştığı bir dönemde Tibet'in güven altına alınmasının masrafı artıyordu, ikinci olarak, Özel Güçler Danışmanları göreve bir de tehlike boyutunu katıyorlardı. Eğer bir Amerikan askeri Tibet sınırını koruyan Çinli güçler tarafından yaralanır ya da öldürülürse Jintao durumun kontrolden iyice çıkacağından ve Çin'in yeni bir Kore halin^ geleceğinden korkuyordu.</p>

  <p>Legchog Zhuren'in bilmediği şey Jintao'nun Tibet'i bilançonun aktifleri yerine pasifleri olarak görmeye başladığıydı. Zamanlama çok önemliydi; eğer Tibet halkı şu anda çok tutulan bir isyan gerçekleştirirse Çin'in karşısına yeni bir Tiananmen Meydanı olayları çıkabilirdi, ama bu kez dünyanın halet-i ruhiyesi 1989'dakiyle aynı değildi. Sovyetler Birliği'nde komünizmin çöküşü ve Birleşik Devletler'le olan yakın ilişkilerinin artışı yüzünden, Tibet halkına karşı girişilen ağır harekâtlar iki cepheden güçle karşılaşabilirdi.</p>

  <p>Amerikan güçleri Bengal Körfezi'ndeki uçak gemilerinden ve Afganistan'daki üslerden saldırabilir, bu arada Rus Kara Kuvvetleri, kuzey Tibet'le sınırı olan doğu Rusya bölgesinin yanı sıra Kırgızistan ve Kazakistan cumhuriyetlerinden de girebilirdi. O zaman çatışma herkesin karıştığı meydan savaşma dönerdi.</p>

  <p>Hem ne için? Çin'in yasadışı bir şekilde işgal ettiği küçük, yoksul bir dağ ülkesi için mi?</p>

  <p>Ödül riske denk değildi. Jintao'nun saygınlık kazanması gerekiyordu; hem de hızlı bir şekilde.</p>

  <h1 id="sigil_toc_id_4" style="text-align: center;">Kısım 7</h1>

  <p>Winston Spenser yasadışı yollardan elde ettiği kazancını hesaplamak için kalemini çıkardı. Altın Buda'nın 200 milyon dolarlık orijinal satışının yüzde üçlük komisyonu 6 milyon dolardı. Bu pek küçük bir miktar sayılmazdı. Hatta Spenser'ın geçen yılki gelirinin beş katıydı, ama yeniden satarak kazanacağı miktara kıyasla kovadaki bir damla bile etmezdi.</p>

  <p>En başta 6 milyon dolarlık komisyonun karşılığında yem için yaptığı masraflar vardı. Tayland'daki hilekârlar neredeyse bir milyon istemişlerdi ondan. İkinci olarak, Altın Buda'yı Macau'ya nakletmek için Cenevre'de tuttuğu şirket ve A-Ma'ya zırhlı araba servisi çok fazla para istemişti. Şüphe çekmemek için milyardere bu hizmetlerin bedeli olarak ödediği bir milyon doların yalnızca onda birini söylemişti. Şimdiki ve Spenser'ın orijinal Buda'yı Macau'dan çıkarıp Birleşik Devletler'e götürmeyi planladığı birkaç gün içinde vereceği rüşvetler ona bir milyona daha patlardı. Sonuç olarak, aslında şu anda Spenser beş parasızdı.</p>

  <p>Sanat eserleri satıcısı bütün tasarrufunu ve iş bağlantılarını çirkin operasyonuna para sağlamak için kullanmıştı; önündeki masada duran komisyon çeki olmasa başı dertte olurdu. Spenser Al-tm Buda'nın bir alıcısı olduğundan kesinlikle emin olmasa endişe-lenebilirdi. Üzerine not aldığı kâğıdı yırtıp parçalarını tuvalete attı, üstüne sifonu çekti. Sonra titreyen ellerini sakinleştirmek için kendine bir kadeh viski koydu. Bu şöhreti edinmek için bir ömür uğraşmıştı ve eğer işlediği suç ortaya çıkarsa şöhreti bir anda yok olurdu.</p>

  <p>Para ve altın insana garip şeyler yaptırabiliyordu.</p>

  <p>Yerkürenin dörtte üçü mesafede ve on altı zaman dilimi uzaklıkta vakit neredeyse gece yarısı olmuştu. Silikon Vadisi milyarderi en yeni yatında değişiklikler yaparak zamanını geçiriyordu. Yüz elli metre uzunluğundaki aracının kopyalan bilgisayarda yaratılmıştı. Zaten yat bilgisayarda tasarlanmış, bilgisayarda düzeltilmişti. Otuz tuvaleti güverteye bağlayan vidalara kadar her bir parçanın altı çizilip değiştirilecekti. Şu anda mobilyalarla uğraşırken milyarderin egosu gitgide şişiyordu.</p>

  <p>Bilgisayar, konukları ana salona kabul edecek olan kendisinin hologramını üretecek ve bu çok hoş bir dokunuş olacaktı, ama şu anda kanepelerin ve sandalyelerin kumaşlarına işlenecek olan isminin başharflerini yazmak için hangi fontun uygun olduğuna karar vermeye çalışıyordu. Birkaç yıl önce armayla birlikte gelen minik bir İngiliz unvanı satın almıştı kendisine, bu yüzden seçtiği yazıyı ambleme ekleyip kumaşın üstüne yerleştirdi. Yüzümün yansıtılması daha iyi olur, diye düşündü kraliyet armasına bakarken. Böylece insanlar yüzüme oturabilirler. Bu fikir gülümsemesine neden oldu. Filipinli uşağı odaya girerken hâlâ gülümsüyordu.</p>

  <p>"Efendim," dedi uşak hafifçe. "Sizi rahatsız ettiğim için özür dilerim, ama denizaşırı telefonunuz var."</p>

  <p>"İsim verdiler mi?"</p>

  <p>"Altın şişkonun arkadaşı olduğunu söyledi," dedi uşak.</p>

  <p>"Hemen bağla," dedi milyarder gülümseyerek.</p>

  <p>Macau'da saat on altıydı. Spenser bilgisayar yazılımı milyarderinin telefona gelmesini beklerken uydu telefonuna yerleştirdiği ses değiştirme aletiyle uğraşıyordu. Alete yeni pil takmıştı ve minik ışığı yeşildi, ama o yine de karıştırıcının reklamda belirtildiği gibi çalışıp çalışmadığını merak ediyordu.</p>

  <p>"Hey," dedi milyarder hatta gelerek. "Benim için elinde ne var?"</p>

  <p>"Altın Buda'yla ilgileniyor musunuz hâlâ?" diye sordu mekanik bir ses.</p>

  <p>"Elbette," dedi milyarder. Aynı anda karıştırıcının etkilerini karşılamak için telefonuna bağlı bilgisayara bazı komutlar girdi. "Ama iki yüz milyona değil."</p>

  <p>"Ben..." Adamın sesi mekanik geliyordu ama sonra bilgisayar sihrini gösterdi ve ses berraklaştı. "...yüz milyonluk bir fiyat düşünüyordum," dedi.</p>

  <p>İngiliz aksanı, diye düşündü milyarder. Talbot, ona bir İngiliz satıcının Buda için başarılı bir teklif verdiğini ve heykeli bir İngiliz koleksiyoncu için almış olabileceğini düşündüğünü söylemişti, ama bu anlamsızdı. Kimse bir şeyi 200 milyona alıp birkaç gün sonra yarı fiyatına satmaya kalkmazdı. Satıcı eski bir numara çeviriyor olmalıydı ya da sahtesini satıyordu.</p>

  <p>"Teklif ettiğinizin orijinal olduğunu nerden bileyim?" diye sordu.</p>

  <p>"Altının tarihini belirleyebilecek bir tanıdığınız var mı?" diye sordu Spenser.</p>

  <p>"Birini bulabilirim," dedi milyarder.</p>

  <p>"O zaman size bir parça altın ve beni bu parçayı eserin alt kısmından çıkarırken gösteren bir video kaset göndereceğim. Bu-da'da kullanılan altın çıkarıldığı zaman..."</p>

  <p>"Tarihi biliyorum," dedi milyarder sözünü keserek. "Numuneyi nasıl göndereceksiniz?"</p>

  <p>"Bu akşam FedEx'le göndereceğim."</p>

  <p>Milyarder bir adres verdi, sonra sordu. "Eğer gerçekliği onaylanırsa parayı nasıl istiyorsunuz?"</p>

  <p>"Transfer zamanında bildireceğim. Bir hesaba Amerikan doları olarak yapılan havaleyi kabul edeceğim," dedi Spenser.</p>

  <p>"Mantıklı görünüyor," dedi milyarder. "Bu akşam ayarlarım. Ama bir şey daha var," diye ekledi milyarder. "Umarım hırsızlıkta elektronikte olduğunuzdan daha iyisinizdir. Ses karıştırıcınız ikinci sınıf -İngiliz aksanınız hiç kuşku götürmüyor- ve bu da bana kimliğiniz konusunda oldukça açık bir fikir verdi."</p>

  <p>Spenser parlayan yeşil ışığa tiksintiyle baktı, ama bir şey söylemedi.</p>

  <p>"Bu yüzden şunu unutmayın," diye tamamladı milyarder sözlerini. "Eğer beni kandırmaya kalkarsanız gerçekten çok nahoş olabilirim."</p>

  <p>"Makineler stop," diye emretti Hanley.</p>

  <p>Oregon saat 11.00 civarında limanın dış sırırına varıp kılavuz kaptanı aldı. Limandan ayrılan birkaç konteyneı gemisi ilerlemelerini yavaşlatmıştı. İskelenin hemen dışındaki bağlanma yerine varmaları bir saat daha sürdü. Gemi sonunda yerine yerleştiğinde vakit neredeyse öğlen olmuştu.</p>

  <p>Cabrillo dümendeki Hanley'in yanında durmuş limanı kuşatan şehre bakıyordu. Kılavuz kaptan gemiden henüz ayrılmıştı. Cabrillo giden teknenin ardından bakıyordu.</p>

  <p>"Sence olağandışı bir şey fark etti mi?" diye sordu Cabrillo.</p>

  <p>"Bence sorun yok," diye yanıtladı Hanley.</p>

  <p>Şirketin bir önceki gemisi Oregon I birkaç yıl önce Hong Kong dışında bir çarpışmaya girmişti, sonunda da Chengdo isimli Çinli donanma gemisini batırmışlardı. Eğer Çinli subaylar onların multi-milyon dolarlık destroyerlerini batıran mürettebat olduklarını anlarsa ajan olarak asılırlardı.</p>

  <p>"Truitt yarından sonra paravan yükümüzü alma işini ayarladı," dedi Cabrillo, operasyon planlarının listesinin bulunduğu kâğıdı tarayarak. "Buna bayılacaksın, yükümüz Caba San Lucas'a gidecek havai fişekler."</p>

  <p>"Oregon havai fişek taşıyor," dedi Hanley sessizce. "Çok uygun."</p>

  <p>Honolulu'daki jet terminali gösterişe kaçmaksızın lükstü. İçerisi serindi, havalandırma yirmi bir derecede çalışıyordu. Duman-h-camlı pencereler lobiden pistlerin açıkça görülmesini sağlıyordu. IV. Langston Overholt karanlık gökyüzünde belirip iniş yapan ve sonra özel hangarların yanındaki yakıt ikmali alanına yanaşan özel jetleri seyrederek zaman geçiriyordu. Jetlerin yolcularını hiç görmedi; ya asfaltta bekleyen limuzinler ya da büyük siyah SUV'lar tarafından karşılanıyor, ardından gidecekleri yerlere götürülüyor-lar ya da yakıt ikmali yapılırken jette bekleyip yolculuklarına devam ediyorlardı. Pilotlar ve yardımcı pilotlar gelip gidiyorlardı -hava durumunu öğreniyor, tuvaletleri kullanıyor, lobinin yanındaki mutfaktan kahve ya da hamur işi bir şeyler alıyorlardı- ama akşam sessizliğinde ortalık büyük oranda sakindi. Overholt kanepeden kalktı. Mutfağa gidip bir fincan kahve aldı, masadaki meyve sepetinden bir muz alırken telefonu titreşti.</p>

  <p>"Overholt," dedi alçak sesle.</p>

  <p>"Efendim," dedi binlerce mil öteden gelen ses. "İzleme raporları hedefin inmek üzere olduğunu söylüyor."</p>

  <p>"Teşekkürler," dedi Overholt hattı keserken.</p>

  <p>Sonra muzunu soyup yedi, uçuş masasına doğru yürüdü. Takım elbisesinin göğüs cebinden deri rozetini çıkararak açtı, bankodaki görevliye uzattı. Adam altın kartalı hızla tarayıp Overholt'un resmini ve unvanını gösteren kimlik kartını dikkatle inceledi.</p>

  <p>"Evet, efendim," dedi görevli.</p>

  <p>"İniş yapmak üzere olan Falcon'daki grupla konuşmam gerekiyor."</p>

  <p>Adam başıyla onaylayıp belindeki portatif telsize uzandı. "Rampaya haber verip araba göndereceğim. Başka bir şeye ihtiyacınız var mı?"</p>

  <p>Overholt dönüp pencereden dışarı baktı. Hafif sis yağmura dönüşüyordu.</p>

  <p>"Ödünç alabileceğim bir şemsiye var mı?"</p>

  <p>Görevli telsizden rampa görevlilerine sesleniyordu. Over-holt'a başıyla evet işareti verdi. "Benimkini kullanabilirsiniz," dedi bankonun altına uzanıp masanın üstünden uzatarak.</p>

  <p>Overholt elini cebine sokup para destesini çıkardı, içinden bir ellilik ayırdı. "CIA bu akşam size yemek ısmarlamak istiyor," dedi gülümseyerek.</p>

  <p>"Buraya hiç gelmediğinizi mi söylemek istiyorsunuz?" dedi görevli de karşılık olarak gülümseyerek.</p>

  <p>"Öyle bir şey." Overholt başıyla onayladı.</p>

  <p>Adam kapıyı gösterdi. "Arabanız orda."</p>

  <p>Pencerenin dışında Falcon jetin iniş ışıkları hafif yağmuru ve ıslak yüzeyi yansıtıyordu. Jet lastikleri gıcırdayarak inerken tepesinde lambaları yanıp sönen bir kamyonet hızla peşine düştü. Jeti yakıt ikmali noktasına bu kamyon götürecekti.</p>

  <p>Overholt o zaman uçağa binip Dalai Lama'ya yolculuk için hazır olup olmadığını soracaktı.</p>

  <h1 id="sigil_toc_id_5" style="text-align: center;">Kısım 8</h1>

  <p>Macau asfalt yollarla birbirine bağlanan üç küçük adadan oluşan minik bir ülkeydi. En kuzeyde hükümet binalarının bulunduğu Macau'ydu; ortadaki ada olan Taipa'da havaalanı ve pistler için insan eliyle yapılmış uzantılar bulunuyordu ve bir çift yolla esas adaya bağlanıyordu; en güneydeki ada ise Coloane'dı. Ülkenin kuzeyi ve doğusu Çin topraklarıydı ve batıda Zhujiang Kou olarak bilinen suyun üzerinde Hong Kong bulunuyordu.</p>

  <p>Eskiden bir Portekiz sömürgesi olan ülke 1999'da Çin'e bağlanmış ve Hong Kong'a benzer özel bir bölge olarak idare ediliyordu. Macau adası yalnızca 9.1 mil kareydi veya başka bir ifadeyle Washington D.C.'nin altıda birinden daha küçüktü. Nüfusunun 430.000 kişi olduğu tahmin ediliyordu.</p>

  <p>Oregon Coloane açıklarına demirlemişti ve uluslararası sulara en yakın konumdaydı.</p>

  <p>"Dick," dedi Cabrillo kıyı botundan iskeleye çıkan merdivenin tepesine ulaşırken. "Nasıl gidiyor?"</p>

  <p>"Bay Başkan,' dedi Truitt. "Sanırım her şey tamam."</p>

  <p>Eski Navy SEAL'ları, operasyon uzmanlarından Bob Me-adows ve Pete Jones'u güvenlik, gözetleme uzmanı Linda Ross izliyordu. Hepsi rıhtıma çıktıktan sonra Truitt minibüsü işaret etti.</p>

  <p>"Size planlan göstereyim," dedi Truitt, hepsi minibüse binerken.</p>

  <p>Truitt minibüsü onları Taipa'ya götürecek olan 1.3 mil uzunluğundaki köprüye çıkardı. Minibüsün içi sessizdi, işitilen tek ses tekerlekler köprüdeki eklenti yerlerinden geçerken çıkıyordu.</p>

  <p>"Burası Taipa," dedi Truitt minibüs adaya varırken. "İki köprü Macau'ya gidiyor. Biz bir buçuk mil uzunluğundaki kısa yolu tercih edeceğiz."</p>

  <p>Truitt minibüsü ikinci köprüye sokarken Cabrillo batıya, diğer köprüye ve Hong Kong'a doğru baktı. Yol, deniz ve hava limanlarından yük taşıyan kamyonlarla doluydu, ama trafik hızlı ilerliyordu.</p>

  <p>"Yetkililer köprüleri kapayabilir mi?" diye sordu.</p>

  <p>"Köprülerin kapıları yok, ama giriş noktalarına büyük kamyonlar koyabilirler ve o zaman başımız dertte demektir."</p>

  <p>Macau'daki yüksek binalar öîı camdan görünür hale gelmişti.</p>

  <p>"Şansımız yaver gitse de aradığımız bina su kenarında olsa," dedi Linda Ross.</p>

  <p>"Üzgünüm, Linda," dedi Truitt. dikiz aynasından arkaya bakarak. "Adamın evi tepede."</p>

  <p>Minibüs köprünün son yüz metrelerini kat ederken Cabrillo ilerideki insan ve bina yığınına bakıyordu. "Yani eğer kaçarken yakalanırsak..." Gerisini tamamlamadı.</p>

  <p>Truitt minibüsü yavaşlatıp kalabalık bir yan caddeye girdi. "Zor olan da bu, patron."</p>

  <p>"Neden sakin bir yerde gizlenen bir şeyi çalmamız gerekmiyor hiç?" diye sordu Meadovvs.</p>

  <p>"Çünkü yapmamız için para ödenen şey hiçbir zaman boş bir alanda gerçekleşmiyor," dedi Jones gülümseyerek.</p>

  <p>Önerisini sunmak, açıklamak için Langston Overholt'un Da-lai Lama'yla daha fazla vakit geçirmesi gerekiyordu, bu yüzden hemen Washington'ı arayıp Falcon'a bindi. Güneye uçmak gecenin daha uzun sürmesine neden olmuştu; yakıt almak için Manila'da durduklarında hava hâlâ karanlıktı. Manila Uluslararası Havaala-nı'nda pistten yükselirken pilot Vietnam'ın kıyısından geçen bir rota izledi, ardından Tayland'ın en güney kıyısından geçti. Tayland'dan sonra Andaman Denizi'nin üzerinde kuzeye doğru geniş bir açıyla döndü, biraz daha yakıt almak için Rangoon'da durdu. Oradan Pencap'a gidecek, daha sonra da Dalai Lama'nın kuzey Hindistan'daki sürgün evi olan Little Lhasa'ya olan kısa mesafeyi küçük bir uçakla kat edecekti.</p>

  <p>Jet uçuş yüksekliğine ulaşınca Overholt konuşmaya devam etti.</p>

  <p>"Baban benim arkadaşımdı," dedi Dalai Lama sessizce. "Bu yüzden önerini dikkatle dinledim. Ama Çinlilerin ülkemi nasıl hemencecik geri vereceklerini daha açıklamadın. Eğer kan döküle-cekse bunu kabul etmeyeceğimi biliyorsun."</p>

  <p>"Başkan eğer Rusların yardımını alırsak savaş tehdidinin Çinlilerin geri çekilmesini sağlayacağını düşünüyor. Ekonomileri şu anda bir çıkmazda, ülkenizi işgale devam etmeleri çok masraflı."</p>

  <p>"Yani parasal nedenin yeterli olacağına inanıyorsunuz, öyle mi?" dedi Dalai Lama.</p>

  <p>"Eğer onlara Altın Buda'yı teklif ederseniz işe yarayabilir," dedi Overholt kozunu sona saklayarak.</p>

  <p>Dalai Lama gülümsedi. "Baban gibi sen de iyi bir adamsın, Langston, ama bu olayda elindeki bilgi yanlış. Altın Buda ben sürgündeyken çalındı. Sürgündeki hükümetin elinde değil artık."</p>

  <p>Güneş sonunda ufukta belirmeye başlamıştı. Falcon'un kanatlarını altın bir parıltıyla aydınlatıyordu. Uçağın arkasındaki bir hostes meyve suyu ve kekten oluşan hafif bir kahvaltı hazırlıyordu. Overholt'un elindekileri göstermesinin zamanı gelmişti.</p>

  <p>"Birleşik Devletler'in Altın Buda'yı özgürleştirmek için bir planı var," dedi. "Birkaç gün içinde elimizde olacak."</p>

  <p>Dalai Lama'nın gülümsemesi sırıtmaya dönüştü. "Bunun hiç beklemediğim bir haber olduğunu söylemeliyim. Şimdi neden dünyanın yolunu benimle birlikte uçtuğunu anlıyorum."</p>

  <p>Overholt gülümseyerek başını salladı. "Yani Çinlilerin savaş tehdidiyle birleştiğinde ikonu ödeme olarak kabul edeceğini düşünüyorsunuz?"</p>

  <p>Dalai Lama başını iki yana salladı. "Hayır, CIA'li dostum, düşünmüyorum. Altın Buda'nın gerçek sırrı içinde... Çinlilerin bedelini çok ağır ödeyeceği bir sır bu."</p>

  <h1 id="sigil_toc_id_6" style="text-align: center;">Kısım 9</h1>

  <p>Truitt köprüden çıkarak minibüsü yonca biçimindeki kavşağa sürdü. Avenida Dr. Mario Soares'den batıya doğru giderlerken bin odalı Lisboa Oteli ve kumarhane sağ taraflarında kalıyordu. Yine sağ tarafta pembe granit ve camdan oluşan bir yapı olan, üst katlarından Çin sınırının ötesinin gömlebildiği Çin Bankası gökyüzüne doğru yükseliyordu.</p>

  <p>"Antikapitalistlere göre güzel bir banka inşa etmişler," dedi Meadows sessizce.</p>

  <p>Kimse yanıt vermedi; manzarayla büyülenmişlerdi. Merkezi Macau eski ile yeninin, Avrupa ve Asya'nın, gelenekselle modernin garip bir karışımından oluşuyordu. Rua da Praia Grande'ye vardıklarında sola döndüler.</p>

  <p>"Duyduklarıma göre burası Nam Van Gölleri Islah Projesi başlayana kadar çok güzelmiş," dedi Truitt.</p>

  <p>Yol inşaat kamyonları, çimento karıştırıcıları ve malzeme yığınlarıyla doluydu.</p>

  <p>Biraz daha ilerlediklerinde yol Avenida da Republica adım alıp Nam Van Gölü'nün eteğinden geçti.</p>

  <p>"Şurası valinin malikânesi," dedi Truitt, tepeyi işaret ederek. "Coğrafyayı görebilmeniz için sizi uzun yoldan götürüyorum yarımadanın ucuna. Valinin malikânesinin kuzeyindeki tepenin adı Penha. Bu uçtakinin adı ise Barra Tepesi. Hedefimiz ikisinin arasında, Estrada da Penha isimli caddede."</p>

  <p>Yolda hafif sola kıvrılarak tepeyi tırmandılar. Az sonra minibüs Estrada de D. Joao Paulino'ya vardı. İlk sağa dönerek birkaç metre gittiler, sonra sert bir virajı alarak Estrada da Penha'ya döndüler. Bu yol tepenin etrafında dalgalı bir U çizdikten sonra Joao Paulino'yla birleşiyordu tekrar.</p>

  <p>Minibüs U'nun dibinden geçip yamacın yarısını geçmişti ki Truitt yavaşladı. "İşte hanımefendi orda."</p>

  <p>Hanımefendi dediği malikâneydi. Arazi sahibi bir aileye layık zarif bir yapıydı bu. Araziyi yalnızca bir demir kapı ve sarmaşıkların böldüğü yüksek taş duvarlar çevreliyordu. Nesiller önce dikilmiş mükemmel yerlere sahip dev ağaçlar zümrüt yeşili bahçeyi süslüyordu. Minibüs geçip giderken yan tarafta bir kriket sahası göze çarpıyordu. Sağ tarafta, kaldırım taşı döşeli garaj yolunun ucunda iki katlı bir garaj binası vardı. Becerikli bir adam garajın önünde Mercedes-Benz limuzini yıkıyordu.</p>

  <p>Malikâne on dokuzuncu yüzyıla ait varlıklı bir armatör hâlâ orada yaşayabilirmiş gibi görünüyordu; zamansal tek uyumsuzluk caddeye bakan taş duvarın üstündeki kameralardı.</p>

  <p>"Araziye stratejik olarak yerleştirilmiş altı kamera var."</p>

  <p>Minibüs Joao Paulino'yla kavşağa yaklaşıyordu. Truitt bir yorumda bulunmadan önce yavaşladı.</p>

  <p>"Bu işleri karmaşıklaştırabilirdi," dedi Truitt, dur tabelası için yavaşlarken. "Eğer size sözünü etmeyi unuttuğum şey olmasaydı."</p>

  <p>"Neymiş o?" diye sordu Cabrillo.</p>

  <p>"Hedefimiz dev bir parti veriyor," dedi Truitt minibüsü sola döndürürken. "Bizler konukları eğlendirmek için tutulduk."</p>

  <p>Truitt manzaralı arka yolu seçti, tapınaktan geçip su boyunca ilerledi.</p>

  <p>"Eee?" diye sordu bilgisayar yazılımı milyarderi anlamlı bir şekilde.</p>

  <p>Stanford bilim adamına verdiği bin dolar karşılığında hizmetini garanti altına almıştı; üniversite başkanına açılan bir telefonla geçmişte yapılan bağışların hatırlatılması laboratuvarm tam kullanımını sağlamıştı.</p>

  <p>"Tarih on üçüncü yüzyılı gösteriyor, ama çıkarıldığı bölgeyi daha kesin bir şekilde söyleyebilmem için numunenin yarısını eritmem gerekiyor."</p>

  <p>"Eee? Ne bekliyorsun?"</p>

  <p>"Otuz ile kırk beş dakika sürer," dedi bilim adamı, milyarderin kaba tavırlarından şimdiden sıkılmıştı. "Neden kafeteryaya gidip bir şeyler içmiyorsunuz?"</p>

  <p>"Chai çayınız var mı?" diye sordu milyarder.</p>

  <p>"Hayır," dedi bilim adamı yorgun bir şekilde. "Ama dolapta işe yarar Starbucks var."</p>

  <p>Starbucks'ın yolunu tarif ettikten sonra adamın laboratuvar-dan çıkmasını bekleyip kapıyı kapattı.</p>

  <p>"Aptal," dedi bilim adamı.</p>

  <p>Sonra küçük fırına gidip içinde altın talaşlarının bulunduğu metal tabağı içeri sürdü. Altın eridikten sonra numuneyi bilgisayarla çalışan örnekleyicinin içine koydu. Burada altının içindeki diğer metallerin yüzdesi ortaya çıkacaktı. Oranlan, o güne kadar çıkarılmış bilinen maden filizleriyle karşılaştırarak altının çıkarıldığı alanı belirleyebilecekti.</p>

  <p>Bilim adamı makinenin sihrini gerçekleştirmesini beklerken bir kayak dergisi okumaya başladı. Yirmi dakika sonra makine durdu.</p>

  <p>Birleşik Devletler Başkanı, Camp David, Maryland'deki evinin arkasında Adirondack sandalyesinde oturuyordu. Rusya Başkam da karşısında oturuyordu. İkilinin arasında tahta bir masa duruyordu.</p>

  <p>Gözle görülmese de iki milyarlık dış yardım masadaydı.</p>

  <p>"Kulağa nasıl geliyor, Vlad?" diye sordu Başkan.</p>

  <p>"Hiçbir zaman Çinli hayranı olmadığımı bilirsin," dedi Rus Başkanı. "Ama dış yardım yalnızca bir bandaj niteliğinde. Ekonomimizin kendini düzeltmesi için ülkemin fabrikalarının siparişe ihtiyacı var."</p>

  <p>Başkan başıyla onayladı. "Bütçemdeki en büyük payı her zaman askeri uçaklar ve gemiler alıyor. Tayvanlıların bir mil uzunluğunda bir alışveriş listesi var. O işlerin bir kısmını sizin tarafınıza aktarsam nasıl olur?"</p>

  <p>Rus Başkanı gülümsedi. "Sen çok kurnaz birisin," dedi. "Ülkemin ihtiyaçlarını karşılarken, aynı zamanda bizi, Tayvan'la arkadaşlık eden herkese düşman olduğunu çok iyi bildiğin Çinlilere karşı rekabete sokuyorsun."</p>

  <p>Başkan sandalyesinden kalkıp gerindi. "Vlad," dedi. "Müzakerenin özü de bu değil midir; yani iki tarafa istediğini vermek?"</p>

  <p>"Galiba," dedi Rus Başkan ayağa kalkarken. "Bir anlaşma yaptık."</p>

  <p>"Güzel," dedi Başkan yemek salonunu işaret ederek. "Şefin fırına ne tür bir pasta sürdüğüne bakmaya ne dersin?"</p>

  <p>"Altın Burma civarında bir yerden çıkarılmış," dedi bilim adamı, milyarder elinde bir kâğıt bardak çayla geri dönünce.</p>

  <p>"Biraz daha açık konuşabilir misin?"</p>

  <p>"Yirmi derece enleminin güneyi, ki bu da Güney Vietnam, Laos, Tayland ya da Burma anlamına geliyor. Daha kesin bir sonuca varmaya çalışabilirim, ama zaman alır."</p>

  <p>Milyarder çayını yudumlarken başını ileri geri salladı. "Zahmet etme, sihirli sözcüğü söyledin."</p>

  <p>Milyarder belindeki cep telefonunu çıkarırken kapıya doğru gitti. "Arabayı getir," dedi şoförüne. Sonra telefonu kapatıp kapıya uzandı.</p>

  <p>"Altınınızı geri istemiyor musunuz?" diye seslendi bilim adamı laboratuvarm gerilerinden.</p>

  <p>"Sende kalsın," diye bağırdı milyarder. "Bende daha çok var."</p>

  <p>"Çok cömertsiniz," dedi bilim adamı, artık soğumuş olan kaptaki altını kazıyıp bir zarfa koyarken.</p>

  <p>Zarfı masasına götürüp en üst çekmeceye koydu. Sonra kapıya gidip lambaları kapattı, laboratuvar kapısını arkasından kapattı. Birkaç dakika sonra küçük motosikletiyle kampusta ilerlerken bu garip görüşme yüzünden hâlâ başını sallıyordu.</p>

  <p>Oregon'un alt katındaki depoda Hanley, Kevin Nixon'la durmuş taşıyıcı araçlar koleksiyonuna bakıyorlardı.</p>

  <p>"Kesin olarak birkaç çift motosikletimiz ve her bölgeye uygun araçlarımızdan en azından biri hazır olmalı," dedi Hanley.</p>

  <p>Nixon başıyla onayladı, sonra motosikletlerden birinin yanına gitti. Son kullanımından bu yana temizlenip yağlanmıştı. Şirket tarafından kullanılan bütün aletler her zaman hazır durumda bulundurulurdu. Başarıyı elde etmenin en kolay yollarından biri buydu.</p>

  <p>"Ben hepsinde deneme sürüşü yapmak istiyorum," dedi Ni-xon. "Her biri için Macau plakası hazırlamamı istiyor musun?"</p>

  <p>"İyi olur," dedi Hanley. "Diplomatik bir şey olmasın, yalnızca standart plakalardan."</p>

  <p>Nixon, Cabrillo'nun daha önce hazırladığı sayfanın bulunduğu mandallı kâğıt altlığına baktı. "Görünüşe göre, Ross kara operasyonları için kulaklıkla iletişim sağlanmasını istiyor, gemiye ulaşmak için ikincil bir kanal olacak bu."</p>

  <p>"Akülerin şarj edilmiş olmasına dikkat et ve her şeyi kontrol et," dedi Hanley. "Yerli kanalları kullanmamak için Bana Hill'e yerleştirebileceğimiz bir tekrarlatıcı da bulacağım."</p>

  <p>"Oraya bir deniz feneri koymamız da iyi olur," dedi Nixon, elindeki mandallı dosyaya bakarak. "Murphy bir füze göndermesi gerekirse sabit bir hedef noktası ister."</p>

  <p>"Murphy bir raptiyeyi bile çekiçle çakar," dedi Hanley başını iki yana sallayarak.</p>

  <p>Nixon egzoz vantilatörünü açıp bacağını motosikletin üstüne attı, ayağıyla marşa bastı. Motor kükreyerek çalıştı. Az sonra onu kapatarak ikinci bir motosiklete gitti, aynı işlemi ona da yaptı. Adamlar motosikletleri ikişer kez kontrol ederken saatler geçti.</p>

  <p>Aynı anda kıç tarafına yakın bir yerdeki Mark Murphy cephanelikteydi. Odada üzerinde yeniden doldurma ekipmanlarının bulunduğu bir tezgâh ve cephane, barut, zamanlayıcı ve fünyelerin bulunduğu bir sürü çekmece vardı. Duvarlarda otomatik silahların, tüfeklerin ve tabancaların bulunduğu bir dizi gömme sandık bulunuyordu. İçerisi barut, metal ve yağ kokuyordu.</p>

  <p>U.S. Donanması'na ait M-16 parçaları tezgâha serilmiş bir bezin üzerinde duruyordu. Murphy dijital zamanlayıcının üstündeki düğmeye bastı, sonra kabzaya uzanıp tüfeği yeniden monte etmeye başladı. Bir dakika sonra zamanlayıcıyı yeniden itti, sonra ellerini havaya kaldırdı. Bir dakika dört saniye; bugün biraz yavaştı. Cephane çekmecesine doğru gidip şarjörleri aldı ve farklı türde silahları doldurmaya başladı.</p>

  <p>"Tanrım, işimi çok seviyorum," dedi yüksek sesle.</p>

  <p>Macau'dan Taipa'ya giden minibüs köprüye girdi. "Minutemen," dedi Cabrillo. "Bu ismi nerden buldun?" "Paul Revere ve devrimci tarzına bir saygı ifadesi olarak yorumlanabilir," dedi Truitt gülerek.</p>

  <p>"Bunlar Paul Revere ve Akıncılar olmasın?" dedi Jones. "Halihazırda tutulmuş olan orkestranın adı bu." "İki prup ortaya çıkınca biraz kalabalık olmayacak mı?" "Olabilir, ama Uzakdoğu'da turnede olan gerçek Minutemen, Phuket barlarında iki hafta sınırlı iş çıkardıktan sonra gözaltına alınmış. Görünüşe göre bir gümrük görevlisi davulcunun tıraş takımında esrar bulmuş."</p>

  <p>"Oraya birisi mi koymuş?" diye sordu Cabrillo. "Öyle olmalı," dedi Truitt. "Minutemen büyük olasılıkla buralardaki tek temiz orkestradır. Birbirleriyle on iki adım grubunda tanışmışlar."</p>

  <p>"Çocuklar iyiye benziyor," dedi Meadows. "Birilerine hayatlarını altüst edecek bir şekilde suç yükleyemezsiniz. Onların hapiste çürümelerine izin veremeyiz."</p>

  <p>"Merak etme, gümrük görevlisi bizim için çalışıyor," dedi Tru-itt.'"Bu gözaltının kaydı tutulmuyor. Kaliforniya'daki bir bağlantımız onların menajer şirketini arayarak durumu açıkladı, ayrıca Macau işi buralardaki son işleri olduğu için eve dönüş biletlerini birinci sınıfa yükselttik. Şu anda Minutemen terörizmle savaşa çok önemli bir yardımda bulunduklarına inanmış durumdalar; her zamanki standart hikâyemize göre tabi."</p>

  <p>Minibüs Taipa'ya girip adada ilerlemeye başladı.</p>

  <p>"Yalnızca bir sorum daha var," dedi Cabrillo. "Hangimiz assolistiz?"</p>

  <h1 id="sigil_toc_id_7" style="text-align: center;">Kısım 10</h1>

  <p>Dalai Lama, Hindistan'ın Pencap ilinde Jalandhar'da jetin merdivenlerinden olağandışı derecede sıcak bir güne indi. Hindistan'daki kırk beş yıllık sürgüne rağmen bu havaya alışamamıştı. O dağların adamı olduğu için karı ve soğuk havayı özlüyordu. Kuzey tarafında çok uzaklardaki kar yığfnlarının çok hafif de olsa kokusunu alabilmek için burnunu çekti. Kar ve çam ağaçlan yerine burnuna havaalanından geçen kalabalık otoyoldan geçen kamyonların egzoz kokuları geldi.</p>

  <p>Yine de gülümseyip teşekkür etti.</p>

  <p>"Beni götürecek araç burda galiba," dedi Dalai Lama pistte kendisine katılan Overholt'a.</p>

  <p>Tek motorlu, büyük Cessna Caravan yakındaydı, pilotu etrafta dolaşıyordu.</p>

  <p>"Çok güzel, Kutsal Efendimiz," dedi Overholt.</p>

  <p>"Geri döner dönmez, danışmanlarım ve kâhinle görüşeceğim," dedi Dalai Lama doğruca Overholt'un gözlerinin içine bakarak. "Eğer bana kan dökülmeyeceğini garanti ederseniz ben de tasarladığımız planı kabul edeceğim."</p>

  <p>"Teşekkürler, Kutsal Efendimiz."</p>

  <p>Dalai Lama Cessna'ya doğru yürümeye devam etti, sonra durup arkasına döndü. "Baban ve senin için dua edeceğim," dedi sessizce. "Ve bütün her şeyin yolunda gitmesi için."</p>

  <p>Overholt yalnızca gülümsedi. Dalai Lama merdivenleri çıkıp yolculuğunun geri kalanını tamamlamak üzere Cessna'ya bindi. Yerine oturur oturmaz Dalai Lama yardımcılarından birine döndü.</p>

  <p>"Little Lhasa'ya vardığımızda Altın Buda'yla ilgili belgelerin bulunduğu sandığın hemen ofisime getirilmesini istiyorum."</p>

  <p>Yardımcısı küçük bir deftere notlar aldı.</p>

  <p>"Sonra doktorumu görmem gerekiyor," dedi sessizce. "Fiziksel bedenimde ters giden bir şeyler var."</p>

  <p>"Emirlerinizi yerine getireceğim, Kutsal Efendimiz," dedi yardımcısı.</p>

  <p>Pilot Cessna'nın motorunu çalıştırıp gerekli kontrolleri yaptı. Dört dakika sonra pistte ilerlemeye başladı, birkaç dakika sonra havadaydılar. Overholt asfaltta dikilip Cessna'nın havalanışını ve sağa doğru yükselişini izledi. Caravan beyaz bulutların önünde yalnızca bir benek haline gelene kadar bekledi, sonra Falcon'un pilotuna döndü.</p>

  <p>"Seninle Santa Monica'ya geri dönmemin bir sakıncası var mı?" diye sordu.</p>

  <p>"Zaten oraya gidiyoruz, efendim," dedi pilot. "Siz de bize takılabilirsiniz."</p>

  <p>Overholt'un, başarılı ajanlarda genellikle gözden kaçan bir özelliği vardı. Her yerde uyuyabilirdi. Jet yakıt almak için Tayvan'da durana kadar birkaç saatlik uyku fiziksel gücünü yenilemişti. Uçak yakıt alırken biraz uzaklaşıp cep telefonunu çıkardı. Sonra ezberindeki bir numarayı tuşladı.</p>

  <p>Uydudan sıçrayan sinyal Pasifik'teki Marshall Adalan'na ulaştı, sonra nihai hedefine yönlendirildi. Numara karıştırılmıştı ve izi sürülemezdi. Telefonu alan kişinin yerini tespit etmenin bir yolu yoktu. Telefonu açan kişi dahili numarasıyla yanıt verdi.</p>

  <p>"2524."</p>

  <p>"Juan," dedi sessizce. "Ben Langston."</p>

  <p>"Quepasa, amigo," dedi Cabrillo.</p>

  <p>"Her şey hâlâ iyi görünüyor," dedi Overholt. "Ekibin nasıl?"</p>

  <p>"Onda on," dedi Cabrillo.</p>

  <p>"Güzel," dedi Overholt.</p>

  <p>"Görünüşe göre ilgilenmemiz gereken bir yan iş varmış," dedi Cabrillo. "Bu konuda bir sorun var mı?"</p>

  <p>"Rüzgâr tersten esmediği sürece şirketinin işleri beni ilgilendirmez."</p>

  <p>"Harika," dedi Cabrillo. "Eğer planladığımız gibi giderse seyahat masrafları için sana fatura çıkarmamıza gerek kalmayacak."</p>

  <p>"Para sorun değil, eski dostum; bu iş en tepeden geliyor," dedi Overholt. "Ama zaman sorun; işi Paskalya'dan önce bitirin."</p>

  <p>"Bu yüzden çok para alıyoruz, Lang," Cabrillo bir kahkaha attı. "Çok dakik çalışırız. İhtiyacın olan şeyi alacaksın, sana söz veriyorum."</p>

  <p>"Seni bunun için seviyorum," dedi Overholt. "Ego denen şey yok sende."</p>

  <p>"İş bitince seni ararım," dedi Cabrillo.</p>

  <p>"Gazetelerden okumama izin verme yeter."</p>

  <p>Overholt hattı kesti, telefonu cebine koydu. Jete binmeden önce bir dizi egzersiz yaptı. Yirmi dört saat sonra Güney Kaliforniya'dan Maryland'deki Andrevvs Hava Kuvvetleri Üssü'ne giden bir askeri nakliye uçağına bindi. Orada CIA araba servisiyle karşılanıp merkeze götürüldü.</p>

  <p>Estrada da Penha'daki malikânede parti hazırlıkları büyük bir hızla devam ediyordu. Kamyonetler birbiri ardına kapıdan giriyor, park edip yüklerini boşaltıyordu. Daha rahat olması için portatif havalandırma birimleri bulunan üç adet sarı-beyaz çizgili çadır hızla kuruldu. Onları altı metre yukarıya renkli sular püskürten spot ışıklı bir çift portatif fıskiye takip etti; konukların üzerinde yürümesi için kırmızı halılar serildi; ses ekipmanları ve müzisyenin kokteyl sırasında çalması için küçük bir piyano yerleştirildi; papağanlar, kuğular ve tavus kuşları etrafa serpiştirildi; masalar ve sandalyeler kondu, örtüleri örtüldü.</p>

  <p>Partinin planlayıcısı Iselda adlı orta yaşlı Portekizli bir kadındı. Siyah saçlarını sımsıkı topuz şeklinde toplamıştı. Mavi saten uçlu ince kahverengi sigaraları birbiri ardına içerken çalışanlara emirler yağdırıyordu.</p>

  <p>"Bunlar benim ısmarladığım kadehler değil," dedi bir işçi çadıra bir sandık taşıyıp açmaya başlarken. "Ben altın kenarlı olanları istemiştim; bunları geri götür."</p>

  <p>"Özür dilerim, Bayan Iselda," dedi Çinli işçi, elindeki kâğıdı tararken. "Listedekiler bunlar."</p>

  <p>"Götür onları, götür," dedi öfkeyle dumanı üflerken.</p>

  <p>Bir tavus kuşu çadıra girip yere pisledi. Iselda bir süpürge alıp hayvanı dışarı kovaladı.</p>

  <p>"Şu lazer ışıkları nerde?" diye bağırdı ortaya.</p>

  <p>Tam o sırada partinin ev sahibi Stanley Ho üç ev ofisinden birinde ayakta duruyordu. Özel mabedi saydığı bu ofisi evinin en üst katındaydı. Çalışanlardan ya da yardımcılardan hiçbirinin buraya girmeye izni yoktu. Bu tavan arası odası Ho'nun zevkine göre döşenmişti. Masası erken dönem yolcu gemilerinden gelmeydi, yeni televizyonu ise plazma ekrandı.</p>

  <p>Duvarları kitap rafları süslüyordu, ama bu raflarda Ho'nun konuklarının girdiği alanlarda sergilediği klasik ciltler bulunmuyordu; bu raflar ajan romanları, genç kızların sıkıntılarını anlatan yumuşak pornolar ve ucuz kâğıt kapaklı kovboy çizgi romanlarıyla doluydu.</p>

  <p>Arizona'daki bir kızılderili tarafından dokunmuş olan anka kuşu desenli dev bir yünlü halı ahşap döşemeyi süslüyordu. Duvar-lardaysa geçmişe ve günümüze ait sevilen film yıldızlarının çerçeveli posterleri asılıydı. Kaptanın masasına bir düzensizlik hâkimdi. Kâğıt yığınları, metal bir araba modeli, içinde kalemler bulunan</p>

  <p>Disney World bardağı ve tozlu pirinç bir lamba kalabalık alanı paylaşıyordu.</p>

  <p>Ho banka kasasına benzer küçük buzdolabına doğru gidip bir şişe su çıkardı. Kapağını çevirip bir yudum aldı, sonra yerde kapağı açık sandığın içinde dimdik oturan Altın Buda'ya baktı.</p>

  <p>Ho son ganimetini konuklarına gösterip göstermeme konusunda karar vermeye çalışıyordu.</p>

  <p>Tam o sırada özel telefonu çaldı. Randevu almak isteyen si-gortacısıydı. Ho randevu verip tekrar hazinesine bakmaya devam etti.</p>

  <p>"Güç kaybetmediğimiz sürece kimse kurnazlık etmemeli," dedi Kevin Nixon.</p>

  <p>"Şarkı listelerini aldınız mı?" diye sordu Cabrillo.</p>

  <p>"Aldık," dedi Hanley, listeyi uzatarak. "Ve şarkıları bilgisayara yükledik."</p>

  <p>"Ağırlıklı olarak altmışların ve yetmişlerin müziği," dedi Cabrillo. "Bol miktarda gitar teması var."</p>

  <p>"Ne yazık ki şarkı listesini değiştirmemiz kuşku uyandırır," dedi Hanley.</p>

  <p>"Ben yalnızca düşünüyordum da, ya eğer konuklardan biri gi-taristse ve bizim numara yaptığımızı anlarsa?" dedi Cabrillo.</p>

  <p>"Gitarı yalnızca özel gözlüklerle görülebilen minik LED ışıklarıyla donattım," dedi Nixon gülümseyerek. "Çalanın parmaklarına göre renklerle kodlandılar. Tek yapması gereken parmaklarını ışığın olduğu yere koymak, o zaman bir sorun çıkmaz."</p>

  <p>Nixon, Cabrillo'ya gitarı ve bir çift siyah çerçeveli güneş gözlüğü uzattı. Cabrillo kayışı boynundan geçirdi, Nixon gitarı fişe soktu.</p>

  <p>"Başparmak mor, işaret parmağı kırmızı, diğer parmaklar da sarı, mavi ve yeşil diye gidiyor," diye açıkladı Nixon. "Sol el için de aynısı geçerli. Bir saniye bekle, bilgisayarı açayım." &nbsp; &nbsp; &nbsp; &nbsp; &nbsp; &nbsp; &nbsp;</p>

  <p>Cabrillo gözlüğü takıp bekledi. Işıklar yanınca parmaklarını aydınlanan tellerin üstüne koydu. "Star Spangled Banner"ın basit bir yorumu Sihir Dükkânı'nı doldurdu.</p>

  <p>"Grammy Ödülü alamayız," dedi Cabrillo ışıklar kararınca. "Ama basit teftişleri geçeriz."</p>

  <p>Hanley tezgâha gidip içinde soluk mavi bir sıvı bulunan şeffaf cam şişeyi aldı. "Düşünmemiz gereken bir şey daha var," dedi gülümseyerek. "Bu şey doğruca Maryland, Dietrich'deki laboratuvar-lardan geldi. Bunun bir kısmını punç kâsesine boşalttığımızda parti çok enerjik hale gelecek."</p>

  <p>"Uzun süreli etkileri yok, değil mi?" diye sordu Cabrillo.</p>

  <p>"Hayır," dedi Hanley. "Yalnızca kısa süreli. Görünüşe göre, bu iksirden birkaç damla damlattıktan sonra hayatının dakikalarını geçirmeye başlıyorsun."</p>
</body>
</html>
