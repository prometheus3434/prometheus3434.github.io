<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-11</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-11" lang="tr-TR" xml:lang="tr-TR">
		<div>
			<h1 id="_idParaDest-6"><span><st c="0">4. </st><br /><st c="4">BLOK ZİNCİRİNİ </st><br /><st c="19">KİM KONTROL EDİYOR?</st></span></h1>
			<p><span><st c="38">Patrick Murck</st></span></p>
			<p><st c="52">Blok zinciri ağları, açık erişim ve izinsiz kullanım gibi internetin ilk dönemlerini bilenlerin aşina olduğu birtakım ilkeler doğrultusunda çalışır. </st><st c="202">Blok zinciri ağları, siyasi baskının ve düzenleyici kurumların bu vizyona müdahale etmesini önleme konusunda, tek bir kişi ya da grup tarafından kontrol edilemeyen merkezi olmayan altyapıya güvenir. </st><st c="401">Siyasi düzenlemelerin aksine, blok zincirinin yönetişim anlayışı topluluk tarafından belirlenmez. </st><br /><st c="499">Bu anlayış, orijinal ağ yapısının ayrılmaz bir parçası olarak, protokol ve sürece önceden kodlanmıştır. </st><st c="603">Blok zincirini destekleyen topluluğun bir parçası olmak, ağın önceden belirlenmiş kurallarını kabul etmiş olmak anlamına gelir. </st></p>
			<p><st c="731">Bir blok zinciri işleminde, yükümlülüklerin yerine getirilmesi ya da işlem verilerinin düzgün şekilde kaydedilmesi konusunda karşı tarafın iyi niyetine güvenmeniz gerekmez. </st><st c="904">Standart süreç, otomatik şekilde gerçekleşir. </st><st c="950">Siz, beklenen şekilde çalışacağı konusunda yazılıma güvenirsiniz. </st><st c="1016">Peki, ağ politikleşirse blok zinciri defter kayıtları değişmeden kalabilir mi? </st><st c="1095">Görünüşe göre bu pek mümkün değil. </st></p>
			<p><st c="1130">DAO - Decentralized Autonomous Organization (Merkezi Olmayan Otonom Organizasyon) örneğini ele alalım. </st><st c="1233">DAO, blok zinciri varlıklarını, herhangi bir insan müdahalesine gerek olmaksızın bulundurmak ve elden çıkarmak için tasarlanan bir yazılımdır. </st><st c="1376">DAO uygulaması için geliştirilen kodun “akıllı sözleşme” gibi, kafa karıştırıcı bir adı vardı. </st><st c="1471">Uygulama Ethereum blok zinciri üzerinde çalışıyordu. </st><st c="1524">DAO akıllı sözleşmesi aracılığıyla jeton üretiyor ve bunu, Ethereum’un ether adı verilen blok zinciri jetonuyla değiştiriyordu. </st><st c="1652">Bu jeton satışı, yoğun bir pazarlama ve 150 milyon dolar değerinde ether toplanmasını sağlayan bir kitle fonlama kampanyasıyla gerçekleştirildi. </st></p>
			<p><st c="1797">Ethereum’un yaratıcılarının başlangıçtaki vizyonu, bilgisayar kodlarına kanun muamelesi yapılması ve bunun yasal anlaşma ve düzenlemelerin yerini almasıydı. </st><st c="1954">DAO’nun yaratıcıları da bu vizyonu benimsedi ve katılımcılarına, her konuda tasarruf hakkının yazılımın kodunda olduğunu duyurdu. </st><st c="2084">Bu kod DAO’nun sözleşmesi ve kanunuydu. </st><st c="2124">Ancak DAO’nun akıllı sözleşmesi sorunluydu. </st><st c="2168">Koddaki hatadan yararlanan bir DAO jeton sahibi, uygulamadaki değerin üçte birini (yaklaşık 50 milyon dolar) kendi hesabına aktardı. </st><st c="2301">Hesapların hortumlanması; her ne kadar beklenmedik olsa da, Ethereum’un ya da DAO’nun tecrübesizce hazırlanan kurallarına göre kural ihlali anlamına gelmiyordu. </st><st c="2462">Herhangi bir yasaya da aykırı değildi.</st></p>
			<p><st c="2500">Ancak günün sonunda Ethereum topluluğunda, aralarında saygın liderlerin de bulunduğu çok sayıda üyesi, ether’leriyle DAO jetonları aldıkları için kayba uğradı. </st><st c="2661">Kayıpların karşılanmasını talep ettiler. </st><st c="2702">Ethereum yönetimi ağdaki paydaşları koordine ederek, “mecburi çatallaşma” diye adlandırılan şeyi yaptı. </st><st c="2806">Ethereum blok zincirinde gerçekleştirilen kalıcı bölünme ile hortumlanan paralar, bir grup güvenilir lidere aktarıldı.</st></p>
			<p><st c="2924">Bu mecburi çatallaşmayla yaratılan yeni Ethereum blok zinciri, eleştirmenler tarafından kurtarma operasyonu olarak nitelendirildi. </st><st c="3056">Yeni Ethereum blok zinciri, fark etmeden DAO uygulaması jetonlarını alanların kayıplarını titizlikle giderdi. </st><st c="3166">Ether jetonlarını başka şekilde kaybedenler, manipüle edilenler ya da başka bir açığın kurbanı olanlar içinse “kod kanundur” kuralı geçerliydi. </st><st c="3310">Onlar için paralarını geri alma şansı yoktu. </st></p>
			<p><st c="3355">Topluluk üyelerinin bazılarına göre, pire için yorgan yakmaya benzeyen bu mecburi çatallaşma kararı, temel ilkelerin kötü niyetli şekilde ihlali anlamına geliyordu. </st><st c="3520">Bu grup, protesto etmek için orijinal Ethereum blok zincirini eski haliyle kullanmaya devam etme kararı aldı. </st><st c="3630">Böylece ortaya iki ayrı Ethereum blok zinciri çıktı. </st><st c="3683">Kafa karıştırıcı şekilde, eski Ethereum ağının adı “Ethereum Klasik” olarak değiştirildi, yeni ağın adıysa Ethereum oldu. </st></p>
			<p><st c="3805">Blok zinciri hayranları, DAO benzeri akıllı sözleşme uygulamalarının, avukatları işsiz bırakacağını, hukuk sektöründe kökten bir değişim yaratacağını iddia edebilir. </st><st c="3971">Ancak bu olayda da net şekilde gördüğümüz gibi, gerçekte akıllı sözleşmeler ne akıllı ne de uygulanabilir sözleşmelerdi. </st><st c="4092">Blok zinciri, ağların ve makinelerin yönetimine yönelik, gerçek anlamda inovatif bir yaklaşımdır. </st><st c="4190">Ancak bir yazılıma insani özellikler atfetmenin cazibesine direnmemiz gerekir. </st><st c="4269">Makinelerin yönetişimine dair kuralları toplumsal sistemlere uyarlama eğiliminden kaçınmalıyız. </st><st c="4365">Yazılımlar makineler için geçerli kanunlardır; kanunlarsa insanlara yönelik yazılımlardır. </st><st c="4456">Bu kavramları birbirine karıştırdığımızda DAO benzeri sorunlarla karşı karşıya kalırız. </st></p>
			<p><st c="4544">Bitcoin konusundaki bazı tartışmaları ele alalım. </st><st c="4594">Öncelikle bitcoin blok zincirinde, gücün topluluktaki tüm paydaşlar arasında bölüştürülmesi hedeflenmiştir; bunu anlamamız gerekir. </st><st c="4726">Paydaşların hiçbiri, bitcoin protokolünün değiştirilmesi konusunda diğerlerinden daha fazla etki ya da güç sahibi değildir. </st><st c="4850">Paydaşlar birbirleriyle karşılıklı bağımlılık içindedir ve mevcut kuralların korunması için işbirliği yapmak herkesin çıkarınadır. </st><st c="4981">Ağ kurallarındaki herhangi bir değişiklik, paydaşlar arasında koordinasyonu ve fikir birliğini gerektirir. </st><st c="5088">Dolayısıyla bitcoin yazılımını geliştirenler arasında, ağın kapasitesinin nasıl artırılabileceğine dair tartışma, çok sayıda paydaşın dahil olduğu, popüler medya tarafından “yönetişim krizi” olarak adlandırılan bir meydan savaşına dönüştü. </st><st c="5328">Yazılımı geliştirenlerden bazıları, değişikliklerin bitcoin’in yazılımına, geri dönüşü mümkün olmayacak şekilde girilmesini istiyordu. </st><st c="5463">Böylece ağ birden fazla blok zincirine bölünecek, yani mecburi çatallaşma gerçekleşecekti. </st></p>
			<p><st c="5554">Yazılımcıların çoğunluğuysa mecburi çatallaşmaya karşı çıkıyor ve tek bitcoin blok zincirinin devamını öngören, daha muhafazakâr bir yaklaşım sergiliyordu. </st><st c="5710">Bu süreci müdahaleci bulan diğer paydaşlar, farklı yollar bulunması için geniş çaplı kampanyalar başlattı. </st><st c="5817">Ancak tüm “Sturm und Drang”a (Fırtına ve Coşku) rağmen, bitcoin’in güç dengesini değiştirme ve bitcoin yazılımcıları arasında fikir birliği zorunluluğunu baypas etme girişimleri başarısızlıkla sonuçlandı. </st><st c="6022">Topluluk üyelerinin çoğuna göre, bitcoin’in bu tür popülist kampanyalara direnme becerisi, yönetişim yapısının başarısını kanıtlıyor ve “yönetişim krizi” manşetlerinin gerçeği yansıtmadığını gösteriyordu. </st></p>
			<p><st c="6227">Blok zinciri topluluğu büyüdükçe, değişiklikler konusunda paydaşların fikir birliğine varması daha da güçleşir. </st><st c="6339">Bu da baştan hedeflendiği şekilde, blok zinciri yaratıcılarının orijinal ilkelerini daha da pekiştirir. </st><st c="6443">Kuralları değiştirmek; ağı bölmek, yeni bir blok zinciri ve topluluk yaratmak anlamına gelir. </st><st c="6537">Blok zinciri ağları, politik yönetişim anlayışına direnir, çünkü bu ağlar belirli bir kesimce değil, tüm katılımcılar tarafından ortaklaşa şekilde yönetilir. </st></p>
			<p><st c="6695">Blok zinciri teknolojisinin etkisi, yarattığı güven ve koordinasyonun verdiği güçle, özel anlaşmaların ve topluluk ilkelerinin dünya genelinde benimsenmesini sağlamasından kaynaklanır. </st><st c="6880">Bu da blok zincirinin, daha önce politik ya da ekonomik nedenlerle kurulması mümkün olmayan yeni piyasalar yaratmasını sağlar. </st><st c="7007">Bunu gerçekleştirebilmek için, blok zincirine ve zincirin kontrolünün kimsenin tekelinde olmadığına güvenebilmemiz gerekir.</st></p>
			<p><span><st c="7130">SÖZÜN ÖZÜ</st></span></p>
			<p><st c="7140">Blok zinciri ağları, açık erişim ve izinsiz kullanım gibi idealist ilkeleri destekleme eğilimindedir. </st><st c="7243">Blok zinciri, bu vizyonun siyasi baskıdan ve düzenleyici kurumların müdahalesinden etkilenmeden sürdürülebilmesi konusunda, tek bir kişi ya da grup tarafından kontrol edilemeyen, merkezi olmayan yapısına güvenir. </st></p>
			<p><img src="image/1.png" alt="" /><st c="7456"></st><st c="7514"> Bir blok zinciri işleminde, yükümlülüklerini yerine getirmek ya da işlem verilerini düzgün şekilde kaydetmek konusunda, karşı tarafın iyi niyetine güvenmeniz gerekmez. </st><st c="7682">Standart hale getirilen bu süreç otomatik şekilde gerçekleşir. </st><st c="7745">Siz, ağın beklendiği şekilde çalışacağı konusunda yazılıma güvenirsiniz. </st></p>
			<p><img src="image/1.png" alt="" /><st c="7818"></st><st c="7876"> Pratikte, yeterli sayıda katılımcının istemesi durumunda, blok zinciri defter kayıtlarının değiştirilmesi mümkündür. </st><st c="7993">Yazılımdaki bir hatanın, kullanıcılardan birinin 50 milyon doları kendi hesabına aktarmasına neden olduğu DAO örneği, “kod kanunu”nu gerçek dünyada uygulamanın o kadar da kolay olmadığını göstermiştir. </st></p>
			<p><img src="image/1.png" alt="" /><st c="8195"></st><st c="8253"> Blok zinciri topluluğu büyüdükçe, değişiklikler konusunda paydaşların fikir birliğine varması daha da güçleşir. </st><st c="8365">Blok zinciri ağları politik yönetişim anlayışına direnir, çünkü bu ağlar belirli bir kesimce değil, tüm katılımcılar tarafından ortaklaşa bir şekilde yönetilir. </st></p>
			<p><span><st c="8526">hbr.org, 19 Nisan 2017</st></span></p>
		</div>
	<div id="charCountTotal" value="8548"></div></body>
</html>
