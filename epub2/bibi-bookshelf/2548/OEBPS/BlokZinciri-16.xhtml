<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-16</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-16" lang="tr-TR" xml:lang="tr-TR">
		<div>
			<h1 id="_idParaDest-11"><span><st c="0">8. </st><br /><st c="4">KRİPTO PARALAR </st><br /><st c="19">YÜKSELİŞE GEÇMİŞKEN </st><br /><st c="39">KİMİN BANKALARA </st><br /><st c="55">İHTİYACI OLUR Kİ?</st></span></h1>
			<p><span><st c="72">Antonio Fatás ve Beatrice Weder di Mauro</st></span></p>
			<p><st c="113">Bitcoin’i mi dolar yoksa doları mı bitcoin karşılığıyla ölçüyorsunuz? </st><st c="184">Ciddi ekonomistlerin pek azı, kripto para birimlerinin, koparılan fırtınaya rağmen ulusal para birimlerinin pabucunu dama atacağına inanıyor. </st><st c="326">Büyük ölçüde haklılar çünkü geleneksel paralar gayet iyi iş çıkarıyor. </st><st c="397">Amerikan doları ve diğer rezerv para birimleri tarih boyunca bir alışveriş ve tasarruf aracı olarak (bir para biriminin iki temel işlevi) iyi çalıştı. </st><st c="548">Bitcoin ve türevleriyse her iki konuda da başarılı değil ve bildiğimiz anlamda paranın yerini alamazlar.</st></p>
			<p><st c="652">Ancak bu durum, yeni teknolojilerin finans sisteminde birçok şeyi değiştirmeyeceği anlamına gelmiyor. </st><st c="755">Geleneksel ekonomistler (evet, ikimiz de bu sınıfa girebiliriz) genellikle para (“ne”) ile ödeme teknolojisi (“nasıl”) arasındaki kritik farkı görmezden geliyor. </st><st c="917">Bu kafa karışıklığı eski para türleri (altın ya da banknot) açısından “ne” ile “nasıl” arasında bir ayrım olmamasından kaynaklanıyor. </st><st c="1051">Ödemenizi satıcıya banknot ya da altın vererek yaparsınız. </st></p>
			<p><st c="1110">Oysa günümüzde ödeme yaparken fiziksel parayı giderek daha az kullanıyoruz. </st><st c="1186">Bunun yerine bir işlem gerçekleştirirken, aldığımız ürün ya da hizmet karşılığında bir dijital kod aktarıyoruz. </st><st c="1298">Paranın dijitalleşmesini ve yeni aktörlerin finansal sisteme meydan okumasını sağlayan şey de bu teknolojidir. </st></p>
			<p><st c="1409">Bu tür bir değişimi, herkesin bankacılık hizmetine erişim olanağı bulamadığı, gelişmekte olan ülkelerde görüyoruz. </st><st c="1524">Örneğin Doğu Afrika’da, insanların birbirine, para yerine paraya çevrilebilen telefon kontörü göndermesini sağlayan mobil telefon şirketleri, ödemelere aracılık etme konusunda bankaların önüne geçti. </st><st c="1724">Bu, kontörlerin dijital alışveriş aracı olarak kullanılabilmesi ve mobil ağın ödeme altyapısı haline gelmesi anlamına geliyor. </st></p>
			<p><st c="1851">Elbette gelişmiş ekonomilerde tüketicilerin çoğu banka ve kredi kartına erişim olanağına sahip. </st><st c="1947">Bu da dijital para transferine çoktan başlamış oldukları anlamına geliyor. </st><st c="2022">Bu durum, her ne kadar elektronik ödeme teknolojileri bazı açılardan hantal ve güvenilmez de olsa, ABD ve Avrupa’daki geleneksel bankaların bozucu inovasyonlardan daha az etkilenmesini sağlıyor. </st><st c="2217">Ayrıca gelişmiş bir ekonomide bankalarla doğrudan rekabete girebilmek için, teknolojinizin mevcut altyapıyla uyumlu olduğunu ve banka olarak kabul görmek için gereken tüm yasal gereklilikleri yerine getirdiğinizi kanıtlamanız gerekir. </st></p>
			<p><st c="2452">Bitcoin işte bu noktada devreye giriyor. </st><st c="2493">Kripto paranın avantajı, elektronik bir para birimi olması değildir; günümüzde dolar, euro, yen ve yuan da elektronik para birimleridir. </st><st c="2630">Avantajı, blok zinciri teknolojisinin geleneksel ödeme sistemine tam ve kendi kendine yeten bir alternatif sunmasıdır; tüm bitcoin kullanıcıları sanki aynı bankanın müşterisi gibidir. </st><st c="2814">Kripto para birimlerine dair yasal düzenleme bulunmadığı için, kripto paraların bankaya rakip olmak için yasal yükümlülükleri yerine getirmesine de gerek kalmamıştır. </st></p>
			<p><st c="2981">İki yeni girişimin yaptığı tam da budur. </st><st c="3022">2013 yılında kurulan Circle, bitcoin kullanılan bire bir ödeme sistemi geliştirdi. </st><st c="3105">2012 yılında hayata geçirilen Ripple, başlangıç itibariyle ödeme aracı olarak kripto para birimlerinin (XRP) kullanıldığı uluslararası bir ödeme sistemi getirdi. </st><st c="3267">XRP’nin blok zinciri teknolojisinden yararlanması (aslına bakarsanız bitcoin’in kullandığı blok zincirinden daha verimli bir blok zinciri), aynı zamanda merkezi bir takas sistemi sunduğu anlamına geliyordu. </st></p>
			<p><st c="3474">“Ne olmuş yani?” diyebilirsiniz. </st><st c="3507">Geleneksel bankalar da, merkez bankası aracılığıyla bankalar arası anlaşma süreçlerini kullanarak benzer hizmetler sunabiliyor. </st><st c="3635">Ancak bankalar bunu yaparken iki güçlükle karşı karşıya kalıyor: Hem geleneksel sistemi değiştirmek hem de yerleşik ödeme ağını koordine etmek maliyetli ve zaman alan bir iştir. </st><st c="3813">Uluslararası işlemlerdeyse, dünya merkez bankası diye bir kurumun bulunmaması nedeniyle, farklı para birimlerinden oluşan likidite havuzlarını yönetme güçlüğü doğar. </st><st c="3979">Böyle bir ortamda kripto para birimlerine (“küresel para birimi”) dayalı yeni bir sistem, ilk bakışta avantajlı gibi görünüyor. </st></p>
			<p><st c="4107">Sorun, bitcoin ve benzerlerini kullanmak isteyenlerin, bir başka para birimiyle, döviz kuruyla, değeri konusundaki belirsizlikle, dolayısıyla da paranın stratejik değerine dair kaygılarla baş etmek zorunda kalmasıdır. </st><st c="4325">Bu durum ister istemez Circle ve Ripple gibi girişimlerin cazibesini azaltır. </st><st c="4403">Bu yüzdendir ki onlar da kripto para birimlerinden uzaklaşarak, teknolojilerini geleneksel para birimlerine uyarlamanın, banka ve merkez bankalarıyla doğrudan bağlantı kurmanın yolunu aramaya başladı. </st></p>
			<p><st c="4604">Bozucu yeni düzenlemeler bu açıdan finans teknolojisi şirketlerinin yardımına yetişecek. </st><st c="4693">Hem İngiltere’deki Açık Bankacılık İnisiyatifi hem de AB’nin Ödeme Sistemleri Yönergesi, bankaların, uygulama arayüzleri aracılığıyla müşteriye, hesabına erişim olanağı sağlamasını şart koşuyor. </st><st c="4888">Bu değişiklik, banka dışındaki aktörlerin de para transferi yapmasına olanak tanıması bakımından kritik öneme sahip. </st><st c="5005">Bu sayede kişi, muhtemelen farklı para biriminde farklı hesap açmaya gerek duymadan da ödemelerini dilediği akıllı telefon uygulamasıyla gerçekleştirebilir. </st><st c="5162">Bu uygulama, arayüzler vasıtasıyla, istenen hesaba erişebilecek ve işlemi tamamlayabilecek. </st></p>
			<p><st c="5254">Bu yeni düzenlemeler, pratikte, paranın farklı fonksiyonlarının birbirinden ayrılmasını sağlayacak. </st><st c="5354">Ticari bankalar geleneksel para birimleri için açılan hesaplardaki birikimlerimizi kullanmaya ve bu paralarla şirketlere kredi vermeye devam edebilir. </st><st c="5505">Ancak işlemlerin, en azından son kullanıcının yapacağı işlemlerin, farklı bir ödeme teknolojisiyle gerçekleştirilmesi gerekir. </st></p>
			<p><st c="5632">Ödeme sistemlerinin entegre hale gelmesini istediğimize göre, böyle çok sayıda aracıya gerek var mı? </st><st c="5733">Ödeme transferlerini merkez bankası gerçekleştirse olmaz mı? </st><st c="5794">Herkesin merkez bankasında hesabı olsa ve farklı ülkelerdeki merkez bankaları arasında bağlantı olsa, tüm ekonomiyi kapsayan merkezi bir defter oluşturulabilir. </st><st c="5955">Bu da ödemelerin hızını, güvenliğini ve verimliliğini artırabilir. </st><st c="6022">Bu fikri değerlendiren merkez bankaları, şu an için bunun finans sistemi açısından riskinin yüksek, getirisininse belirsiz olduğuna karar vermiş durumda.1 Ancak hayata geçirilirse finans sisteminde kökten bir değişim gerçekleşeceği kesin. </st></p>
			<p><span><st c="6261">SÖZÜN ÖZÜ</st></span></p>
			<p><st c="6270">Amerikan doları ve diğer rezerv para birimleri tarih boyunca bir alışveriş ve değer saklama aracı olarak (bir para biriminin iki temel işlevi) iyi iş çıkarmıştır. </st><st c="6434">Bitcoin ve türevleriyse her iki konuda da başarılı değildir ve bildiğimiz anlamda paranın yerini alamazlar. </st><st c="6542">Bununla birlikte, finans sisteminde önemli değişimlere neden olabilirler. </st></p>
			<p><img src="image/1.png" alt="" /><st c="6616"></st><st c="6674"> İnsanlar nakit parayı giderek daha az kullanıyor. </st><st c="6724">Parayı dijitalleştiren yeni aktörler yerleşik finans sistemini devre dışı bırakıyor. </st><st c="6809">Örneğin Doğu Afrika’da cep telefonu şirketleri ödemelere aracılık etme konusunda bankaların önüne geçmiş durumda. </st></p>
			<p><img src="image/1.png" alt="" /><st c="6923"></st><st c="6981"> Blok zincirinin, geleneksel ödeme transfer sistemine tam ve kendi kendine yetebilen bir alternatif sunma gibi bir avantajı vardır; tüm bitcoin kullanıcıları aynı bankanın müşterisi gibidir.</st></p>
			<p><img src="image/1.png" alt="" /><st c="7170"></st><st c="7229"> Kripto para birimi kullanmanın güçlükleri de vardır. </st><st c="7282">Kullanıcının faiz oranını ve kripto paranın değerini düşünmesi gerekir. </st></p>
			<p><img src="image/1.png" alt="" /><st c="7354"></st><st c="7412"> Yeni düzenlemeler, paranın alışveriş ve tasarruf fonksiyonlarının birbirinden ayrılmasını sağlayabilir. </st><st c="7516">Ticari bankalar, geleneksel para birimleri için açılan hesaplardaki birikimlerimizi kullanmaya ve bu paralarla şirketlere kredi vermeye devam edebilir. </st><st c="7668">Ancak işlemlerin farklı bir ödeme teknolojisiyle gerçekleştirilmesi gerekir. </st></p>
			<p><span><st c="7745">Not</st></span></p>
			<p><st c="7748">1. </st><st c="7752">Committee on Payments and Market Infrastructures, “Central Bank Digital Currencies,” Bank for International Settlements, 12 Mart 2018, https://www.bis.org/cpmi/publ/d174.htm</st></p>
			<p><span><st c="7925">hbr.org, 7 Mayıs 2018</st></span></p>
		</div>
	<div id="charCountTotal" value="7947"></div></body>
</html>
