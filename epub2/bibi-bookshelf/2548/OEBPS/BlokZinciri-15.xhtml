<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-15</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-15" lang="tr-TR" xml:lang="tr-TR">
		<div>
			<h1 id="_idParaDest-10"><span><st c="0">7. </st><br /><st c="3">BLOK ZİNCİRİ </st><br /><st c="16">FİNANS DÜNYASINI </st><br /><st c="33">NASIL DEĞİŞTİRİYOR?</st></span></h1>
			<p><span><st c="52">Alex Tapscott ve Don Tapscott</st></span></p>
			<p><st c="82">Küresel finans sistemimiz her gün milyarlarca dolarla oynuyor ve milyarlarca insana hizmet ediyor. </st><st c="182">Ancak bu sistem maliyetleri artıran, gecikmeler yaşatan, ortaya çıkardığı gereksiz ve meşakkatli bürokrasi yüzünden gerilimlere neden olan, dolandırıcılığa ve suça zemin hazırlayan sorunlarla dolu. </st><st c="380">İşin diğer yanı, her yıl ödeme ağları, borsalar, para transfer hizmetleri gibi aracıların yüzde 45’i ekonomik suçlarla karşı karşıya kalıyor. </st><st c="522">Bu oran ekonominin genelinde yüzde 37; profesyonel hizmetlerde ve teknoloji sektörlerinde ise sırasıyla yüzde 20 ve yüzde 27.1 Yasal düzenlemelerden kaynaklanan maliyetlerin tırmanmaya devam etmesi, bankacıların en önemli kaygılarının başında geliyor. </st><st c="774">Bu artan maliyetlerin yükünüyse tüketiciler çekiyor. </st></p>
			<p><st c="827">Bu durum şu soruyu gündeme getiriyor: Finans sistemimiz neden bu kadar verimsiz? </st><st c="908">Bunun nedeni öncelikle endüstriyel teknolojilerin ve kâğıt esaslı süreçlerin, dijital sosla kaplandığı antika bir sistem olması… İkinci neden sistemin merkezi olması; bu yüzden değişime direniyor ve hatalara, saldırılara karşı korunmasız hale geliyor. </st><st c="1160">Üçüncü nedense sistemin dışlayıcı olması; bu, milyarlarca insanın finansal araçlara erişimini engelliyor. </st><st c="1266">Bankacılar karmaşık yapısına rağmen kalkınma açısından hayati önem taşıyan yaratıcı yıkımı bugüne dek ertelemeyi başardı. </st><st c="1388">Ancak inovasyonu engelleyen tıkanıklığın çaresi nihayet bulundu: blok zinciri. </st></p>
			<p><st c="1467">Blok zinciri başta bitcoin benzeri kripto para birimlerinin altyapısı olarak geliştirilmişti. </st><st c="1561">Milyonlarca cihaz üzerinden çalışan, devasa bir dağıtılmış defter olan blok zinciri, değer taşıyan her şeyi kaydedebilir. </st><st c="1683">Bu sistemle para, hisse senedi, bono, tapu ve sözleşmeler güvenli şekilde taşınabilir, saklanabilir, başkasına aktarılabilir. </st><st c="1809">Çünkü gerekli güven, bankalar veya hükümetler gibi güçlü aracılar sayesinde değil, ağ üzerinden sağlanan konsensüs, kriptografi, işbirliği ve akıllı yazılımlar sayesinde temin edilir. </st><st c="1993">İnsanlık tarihinde ilk kez, şirket ya da kişilerden oluşan, birbirlerini tanıması bile gerekmeyen iki ya da daha fazla sayıda taraf, anlaşma yapabiliyor, sözleşme imzalayabiliyor. </st><st c="2173">Kimliklerini doğrulamak, güven oluşturmak, kritik işlemleri (her türlü ticari faaliyetin temelini oluşturan sözleşme, kliring, bilanço, muhasebe gibi) yerine getirmek için aracılara (bankalar, derecelendirme kuruluşları, kamu kurumları) gerek duymadan değer yaratabiliyor. </st></p>
			<p><st c="2446">Böylesine ezber bozan bir teknolojinin vaat ettikleri ve getirdiği riskler karşısında finans sektöründe bankalardan sigortacılara, denetim kurumlarından profesyonel hizmet organizasyonlarına kadar birçok şirket blok zinciri çözümlerine yatırım yapmaya başladı. </st><st c="2707">Blok zincirine yönelen bu para ve ilginin nedeni nedir? </st><st c="2763">Birçok şirket maliyeti düşürme ve sorunları ortadan kaldırma fırsatından söz ediyor. </st><st c="2848">Sonuçta çoğu finans aktörü, kendi operasyonlarını yürütmek için kafa karıştırıcı, karmaşık ve maliyetli arabuluculara ihtiyaç duyar. </st><st c="2981">Avrupa bankalarından Santander, yılda 20 milyar dolar tasarruf edilebileceğini tahmin ediyor.2 Danışmanlık firması Capgemini, tüketicinin bankacılık ve sigorta giderlerinin blok zinciri temelli uygulamalar sayesinde yılda 16 milyar dolar azalacağını öngörüyor.3</st></p>
			<p><st c="3242">Elbette blok zinciri, bu yeni teknolojiye yatırım yapan JPMorgan Chase, Citigroup ve Credit Suisse gibi yerleşik şirketlerin de, daha az çabayla daha fazla iş yapmasına, süreci hızlandırmasına, riskleri azaltmasına olanak tanıyabilir. </st><st c="3478">Ancak böyle oportünist bir bakış açısı avantajlı ve gerekli olsa da, yeterli değildir. </st></p>
			<p><st c="3565">Nihayetinde yapısı tamamen değişen bir şirkette ya da sektörde maliyetleri nasıl düşürebilirsiniz? </st><st c="3664">Bu noktada blok zinciri, oyunun kurallarını değiştiren bir teknolojidir. </st><st c="3737">Ekonominin tüm katılımcıları açısından işlem maliyetlerini düşüren blok zinciri, var olan organizasyon yapılarının birçoğunu gereksiz kılacak bir toplu işbirliği modeli sunuyor. </st></p>
			<p><st c="3915">Örneğin yeni girişimlerin, büyümek için gerekli sermayeye erişimini ele alalım. </st><st c="3995">Şirketler geleneksel olarak ilk aşamada melek yatırımcıları hedefler, sonra girişim sermayesi şirketlerine yönelir, nihayetinde halka arzı yapılır ve hisseler borsada işlem görmeye başlar. </st><st c="4184">Bu süreçte yatırım bankacıları, kambiyo operatörleri, denetçiler, hukukçular ve kitle fonlama platformları (Kickstarter, Indiegogo ve benzerleri) gibi birçok aracı söz konusudur. </st><st c="4363">Blok zinciri, büyüklüğü ne olursa olsun tüm şirketlerin küresel dağıtılmış hisse teklifi sayesinde doğrudan para toplamasını sağlayarak, bu denklemi değiştiriyor. </st><st c="4526">Bu yeni finansman mekanizması blok zinciri sektörünü de dönüştürmeye başlamış durumda. </st><st c="4613">2016 yılında blok zinciri şirketleri geleneksel yatırımcılardan 400 milyon dolar ilk dijital para arzı (initial coin offering - ICO) yoluyla da yaklaşık 200 milyon dolar topladı. </st><st c="4792">ICO’lar; şirketlerin yerini dijital paranın almasından ibaret değildir. </st><st c="4864">Buna ek olarak içerik ve dijital hak yönetim platformları (SingularDTV gibi), dağıtılmış girişim fonları (DAO gibi) ve ICO’ya yatırım yapan, dijital varlıkları yöneten yeni platformlar (ICONOMI gibi) da vardır. </st><st c="5075">Yeni ICO’lara dair dedikodu kazanı da kaynıyor. </st><st c="5123">Dünyadaki tüm blok zincirlerini birbirine bağlayan, bu yüzden de “blok zinciri interneti” olarak adlandırılan birleştirici teknoloji Cosmos, bunlardan biri. </st><st c="5280">Bunu başkalarının da takip edeceği kesin. </st></p>
			<p><st c="5322">Yerleşik şirketler durumu dikkatle takip ediyor. </st><st c="5371">New York merkezli girişim sermayesi şirketi Union Square Ventures (USV) yatırım stratejisini, doğrudan ICO satın alacak şekilde genişletti. </st><st c="5511">Menlo Park merkezli girişim sermayesi şirketi Andreessen Horowitz de USV’yle birlikte sadece jeton satın alan bir yatırım fonu olan Polychain Capital’a yatırım yaptı. </st><st c="5678">Sektördeki en büyük yatırımcılardan biri olan Blockchain Capital bir süre önce, bir ilki gerçekleştirerek, yeni fonu için ICO yoluyla jeton toplayacağını açıkladı. </st><st c="5842">Goldman Sachs, Nasdaq Inc. </st><st c="5869">ve New York Borsasının sahibi olan, ilk halka arzı gerçekleştiren, kotasyon sektörünün hâkimi Amerikalı Intercontinental Exchange gibi şirketler de en büyük blok zinciri yatırımcıları arasında yer alıyor. </st></p>
			<p><st c="6074">Tüm yeni ve radikal iş modellerinde olduğu gibi, ICO’ların da riskleri vardır. </st><st c="6153">Bu konuda henüz doğru düzgün bir yasal düzenleme bulunmamaktadır. </st><st c="6219">Titizlik ve şeffaflık azdır. </st><st c="6248">Üstelik ICO gerçekleştiren şirketlerin bazıları batmıştır. </st><st c="6307">Buradaki anahtar söz “sorumluluk müşteriye aittir” olmalı; ilk dönemdeki destekçilerin çoğunun yatırımcı değil, spekülatör olduğu unutulmamalıdır. </st><st c="6454">Ancak cin bir kez şişeden çıktı. </st><st c="6487">Düzgün şekilde gerçekleştirilirse ICO’lar sadece sermaye toplama sürecinin verimliliğini artırmakla kalmaz, aynı zamanda küresel sermaye piyasalarına katılımı demokratikleştirebilir de. </st></p>
			<p><st c="6673">Girişim sermayesi dünyasının, sadece bir yıl içinde radikal şekilde değiştiği düşünülürse, başka neler değişebilir? </st><st c="6789">Blok zinciri sektördeki bir dizi karmaşık aracılık fonksiyonunu altüst edebilir: marka kimliği ve itibarı, değer transferi (ödemeler ve havaleler), değer saklanması (birikimler), borç verme ve alma (krediler), değer alışverişi (borsa benzeri piyasalar), sigorta ve risk yönetimi, denetim ve vergilendirme… </st></p>
			<p><st c="7095">Tüm bunlar, bildiğimiz anlamda bankacılığın sonunun geldiği anlamına mı geliyor? </st><st c="7176">Bu, yerleşik şirketlerin nasıl tepki vereceğine bağlı. </st><st c="7231">Blok zinciri, yeni teknolojik paradigmayı ve yaşanacak dalgalanmayı benimseyenler açısından bir tehdit oluşturmayacaktır. </st><st c="7353">Sorulması gereken soru, finansal hizmetler sektöründeki devrime kimin öncülük edeceğidir. </st><st c="7443">Tarih boyunca eski paradigma liderleri, yeni paradigmayı benimsemekte zorlanmıştır. </st><st c="7527">Skype’ı neden AT&amp;T piyasaya sürmemiş, PayPal’ı neden Visa geliştirmemiştir? </st><st c="7603">Twitter’ı CNN; Uber’i GM ya da Hertz; Airbnb’yi Marriott icat edebilirdi. </st><st c="7677">Blok zinciri teknolojisinin engellenemez gücü, modern finans dünyasının altyapısını yerle bir ediyor. </st><st c="7779">Geçmişteki paradigma değişimlerinde olduğu gibi, blok zincirinin de kazananları ve kaybedenleri olacak. </st><st c="7883">Biz, bu kaçınılmaz çarpışmanın, bu eski para makinesini herkes için refah getiren bir platforma dönüştürmesini umuyoruz. </st></p>
			<p><span><st c="8004">SÖZÜN ÖZÜ</st></span></p>
			<p><st c="8013">Verimsiz, saldırılara açık halde, dışlayıcı ve değişime direnen, eskimiş bir finans sistemimiz var. </st><st c="8114">Blok zinciri, inovasyonun önündeki bu engelleri kaldıracak çözümler sunabilir.</st></p>
			<p><img src="image/1.png" alt="" /><st c="8192"></st><st c="8251"> Kripto para birimleri iki ya da daha çok sayıda tarafın, kimliklerini doğrulayacak, güven temin edecek ve diğer idari görevleri yerine getirecek aracılara gerek duymaksızın anlaşma yapmasına, işlem gerçekleştirmesine ve değer yaratmasına olanak tanır. </st></p>
			<p><img src="image/1.png" alt="" /><st c="8503"></st><st c="8561"> Blok zinciri, büyüklüğü ne olursa olsun tüm şirketlerin, küresel dağıtılmış hisse teklifi sayesinde, ICO yoluyla doğrudan para toplamasını sağlar.</st></p>
			<p><img src="image/1.png" alt="" /><st c="8707"></st><st c="8766"> Blok zinciri finans sektöründeki karmaşık aracılık görevlerini altüst edebilir ancak bunun bankacılık sektörünün sonu anlamına gelip gelmeyeceği yerleşik şirketlerin tepkisine bağlıdır. </st><st c="8952">Blok zinciri, yeni teknolojik paradigmayı ve yaşanacak dalgalanmayı benimseyenler açısından bir tehdit oluşturmayacaktır.</st></p>
			<p><span><st c="9073">Notlar</st></span></p>
			<p><st c="9080">1. </st><st c="9084">PricewaterhouseCoopers, “Economic Crime: A Threat to Business Globally,” PwC 2014 Economic Crime Survey, https://www.pwc.com/gx/en/financial-services/publications/assets/pwc-gecs-2014-threats-to-the-financial-services-sector.pdf.</st></p>
			<p><st c="9313">2. </st><st c="9317">Yessi Bello Perez, “Santander: Blockchain Tech Can Save Banks $20 Billion a Year,” Coindesk, 16 Haziran, 2015, https://www.coindesk.com/santander-blockchain-tech-can-save-banks-20-billion-a-year.</st></p>
			<p><st c="9512">3. </st><st c="9516">Saktipada Maity, “Consumers Set to Save Up to Sixteen Billion Dollars on Banking and Insurance Fees Thanks to Blockchain Based Smart Contracts Says Capgemini Report,” Capgemini, 11 Ekim 2016, https://www.capgemini.com/news/consumers-set-to-save-up-to-sixteen-billion-dollars-on-banking-and-insurance-fees-thanks-to/.</st></p>
			<p><span><st c="9832">hbr.org, 1 Mart 2017</st></span></p>
		</div>
	<div id="charCountTotal" value="9853"></div></body>
</html>
