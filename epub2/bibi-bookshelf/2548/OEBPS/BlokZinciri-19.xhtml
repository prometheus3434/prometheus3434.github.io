<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-19</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-19" lang="tr-TR" xml:lang="tr-TR">
		<div>
			<h1 id="_idParaDest-14"><span><st c="0">11. </st><br /><st c="5">BLOK ZİNCİRİ, PAZARLAMACILARIN MÜŞTERİLERİYLE DAHA İYİ İLİŞKİLER KURMASINA NASIL YARDIMCI OLABİLİR?</st></span></h1>
			<p><span><st c="104">Campbell R. </st><st c="117">Harvey, Christine Moorman ve </st><br /><st c="146">Marc Toledo</st></span></p>
			<p><st c="157">Blok zincirinin, pazarlama ve reklamcılık sektörü üzerinde önemli etkileri olabilir. </st><st c="243">Ancak CMO’nun anketine göre şirketlerin sadece yüzde 8’i, pazarlamada blok zincirini oldukça önemli ya da çok önemli buluyor.1</st></p>
			<p><st c="369">Hakkında çok şey söylenen blok zinciri teknolojisi henüz tam anlaşılamadı. </st><st c="445">Bu durum blok zinciri kullanımının önünde engel yaratıyor ve pazarlamacıların beklemeyi tercih etmesine yol açıyor. </st><st c="561">Oysa şimdiden bu konuya zaman ayırmak ve bu teknolojiyi anlamak, pazarlamadaki spesifik uygulamaları incelemek için birçok neden mevcut. </st><st c="698">Dijital platformlar, sosyal medya, pazarlama teknolojileri, finans teknolojileri ve diğer sayısız inovasyonda olduğu gibi blok zincirinin kazananları da, bu teknolojiyi erken benimseyen ve yılmadan inovasyon peşinde koşanlar olacak. </st></p>
			<p><st c="931">Blok zincirinin temel özellikleri olan şeffaflık, dokunulmazlık, güvenlik; bu teknolojiyi, tedarik zinciri yönetimi, akıllı sözleşmeler, finansal raporlama, nesnelerin interneti, özel (örneğin tıbbi) bilgilerin yönetimi, hatta elektrik şebekesi yönetimi gibi uygulamalar açısından sağlam ve güvenilir kılıyor. </st><st c="1241">Bu teknolojinin aktarım modeli, işlem maliyetlerini düşürüyor. </st><st c="1304">İşlemlerin onaylanmasına olanak vererek mülkiyetin etkin şekilde el değiştirmesini sağlıyor, gerçek zamanlı mikro ödemelere kapı aralıyor. </st><st c="1443">Blok zinciri teknolojisi ödeme konusundaki anlaşmazlıkların azalmasını, aracıların ortadan kalkmasını, tüketicilerin kişisel bilgilerinin sahibi haline gelmesini ve bu bilgileri kontrol edebilmelerini sağlayabilir. </st><st c="1658">Bu da blok zincirinin pazarlama alanındaki yıkıcı potansiyelini gündeme getirir. </st></p>
			<p><span><st c="1739">İşlem Masraflarının Neredeyse Sıfıra İnmesinin Pazarlamaya Etkisi</st></span></p>
			<p><st c="1804">Finans işlemleri oldukça masraflıdır. </st><st c="1843">Perakende satış yapanlar kazandığı paranın yüzde 3’ünü, petrol istasyonlarıysa çok daha fazlasını, işlem ücreti olarak, kredi kartı şirketlerine verir. </st><st c="1995">eBay ve Shopify kullanan satıcılar platforma ilan ve satış ücreti; tüketicilerse PayPal gibi ödeme portallarına işlem ücreti öder. </st><st c="2126">Ürünlerin fiyatı yükseldikçe bu ücretler de artar ve genellikle tüketiciye yansıtılır. </st><st c="2213">Kredi ve banka kartı kullanımının yaygınlaşmasıyla birçok satıcı, işlem ücretinin kârını silip süpürmesini engellemek için, sadece belirli miktarın üstündeki satışlarda kart kullanımına izin vermeye başladı. </st></p>
			<p><st c="2421">Blok zinciri teknolojisi işlem masraflarının, mikro hareketler de dahil, neredeyse sıfıra inmesini sağlıyor. </st><st c="2530">Bu teknolojinin güvenlik ve şeffaflık gibi özelliklerinden yararlanmak isteyen MasterCard ve Visa gibi finans kurumları, ödemelerin kredi kartı yerine blok zinciri üstünden yapılmasına olanak tanıyor. </st><st c="2731">Bunun yanı sıra, gerçekleştirilen işlemin iki ucundaki bankalar, aracıları ortadan kaldırarak ve doğrudan bağlantı kurarak yurtdışı işlem ücretlerinin birçoğundan da kurtulabilir. </st></p>
			<p><st c="2911">Bu durum pazarlamacıları ve reklamcıları da etkiler. </st><st c="2964">Pazarlamacılar genellikle müşteri verilerine erişebilmek için, veri paylaşımı konusunda üçüncü parti uygulamalara (örneğin Facebook) ücret öder. </st><st c="3109">Ancak blok zinciri sayesinde satıcılar, mikro ödemeleri kullanarak müşterileri, kişisel bilgilerini (doğrudan, bir aracıya gerek duymadan) paylaşmaya teşvik edebilir. </st><st c="3276">Örneğin bir market zinciri mobil uygulamasını yükleyen kullanıcılara bir dolar, konumlarını takibe onay verenlere ise artı bir dolar daha ödeyebilir. </st><st c="3426">Kullanıcılara, uygulamayı her açtığında ve orada birkaç dakika geçirdiğinde, bir üst limit çerçevesinde, birkaç cent ya da sadakat puanı verebilir. </st><st c="3574">Bunun için kullanıcılara indirimler ve özel fırsatlar sunulabilir. </st><st c="3641">Kullanıcıya özel indirimler, tüketicinin profili doğrultusunda kişiselleştirilmiş fiyatlar sunabilir. </st><st c="3743">Blok zinciri, dolandırıcılık potansiyelini de azaltır; bu tür programların en ciddi sıkıntısı olan tüketicinin yanlış ve hatalı bilgi girme sorununu minimuma indirebilir. </st></p>
			<p><st c="3914">Pazarlamacılar; kullanıcı, e-postayla gönderilen newsletter’a abone olduğunda ya da bir ödül programına kayıt yaptırdığında devreye giren “akıllı sözleşmeler” (aracıların onaylama, değerlendirme, teyit etme ihtiyacını ortadan kaldıran sanal anlaşmalar) hazırlayabilir. </st><st c="4183">Ticari e-postalarla ya da reklamlarla etkileşime giren kullanıcının cüzdanına mikro ödemeler gönderebilir ki bu da bizi başka bir noktaya getirir. </st></p>
			<p><span><st c="4330">Google ve Facebook’un Reklam Tekeline Son Vermek</st></span></p>
			<p><st c="4378">Benzer bir model, tüketicilere sayfa görüntüleme başına ödeme yapılması yoluyla web sitesi reklamlarında da kullanılabilir. </st><st c="4503">İnternet kullanıcılarının büyük çoğunluğu pop-up ve mobil reklamlardan nefret eder, online reklamcılığı sırnaşık ve can sıkıcı bulur.2 Kullanıcıların giderek yaygınlaşan tepkilerinden biri de reklamları önleyen uygulamalar kurmaktır. </st><st c="4737">Bu trend sektör üzerinde olumsuz etki yaratıyor. </st><st c="4786">Tahminlere göre, 2020 yılı itibariyle reklam önleyici uygulamalar, yayıncıların 35 milyar dolar zarara uğramasına neden olacak.3 </st></p>
			<p><st c="4915">Blok zinciri teknolojisi, pazarlamacıların farklı bir model kullanarak bu paranın bir kısmını geri kazanmasını sağlayabilir: Pazarlamacılar, gösterilen ilgiye karşılık tüketiciye doğrudan para ödeyebilir ve bunu Google ya da Facebook’a ödediği ücretten düşebilir. </st></p>
			<p><st c="5179">Blok zinciri teknolojisinin, Google ve Facebook’un dijital reklam konusundaki tekelini tehdit eder hale geleceğine inanıyoruz. </st><st c="5306">Tamamen ortadan kalkmasa da anahtar kelime temelli aramaların yaygınlığı azalacak. </st><st c="5389">Nihayetinde de kişiler, kendi online profillerini ve sosyal grafiklerini kontrol edebilir hale gelecek. </st></p>
			<p><st c="5493">Blok zinciri sayesinde şirketler tüketicilerle doğrudan etkileşime girip reklamları görüntüleyenleri ödüllendirerek günümüzün sosyal medya devlerini devre dışı bırakabilir. </st><st c="5666">2016’da Google’ın aktif kullanıcı başına 73 dolar reklam geliri elde ettiği bildirildi.4 Elbette bu 73 dolar, yaklaşık bir milyar aktif kullanıcının ortalaması. </st><st c="5827">Google’ın bazı yüksek değerli demografik gruplardan kişi başına 1000 dolar elde etmesi çok olasıdır. </st><st c="5928">Blok zinciri sayesinde şirketlerin bu değeri, bilinçli şekilde görüntülenen reklamlar aracılığıyla tüketicilere aktarmasının, pazarlama açısından yaratacağı fırsatları düşünün. </st></p>
			<p><st c="6105">Blok zinciri teknolojisi, reklamların görüntülenmesini ve tüketicinin katılımını teyit etmek; tüketiciyi kızdıran ve satın almaktan vazgeçiren reklam ve e-postaların abartılı kullanımını ve artık gerek kalmayan “beni takip et” ilanlarını önlemek (zira tüketici şirketin ya da rakibinin ürününü zaten aldıysa reklama gerek kalmamıştır) amacıyla da kullanılabilir. </st></p>
			<p><span><st c="6468">Pazarlama Dolandırıcılığına ve İstenmeyen E-postalara Son Vermek </st></span></p>
			<p><st c="6533">Blok zinciri sayesinde dolandırıcılığın tespiti, pazarlamacının çıkış noktası ve yöntemlerinin tespit edilmesine de yardımcı olacaktır. </st><st c="6669">Mikro ödemeler, pazarlama çalışmasını etkisiz hale getiren kimlik avı ve istenmeyen e-postaları da ortadan kaldıracaktır. </st></p>
			<p><st c="6791">Her gün 135 milyar istenmeyen e-posta gönderiliyor. </st><st c="6843">Bu rakam, toplam e-postaların yüzde 48’ini oluşturuyor. </st><st c="6899">Bu e-postaları gönderenler, her 12,5 milyon e-postanın sadece birine cevap alıyor. </st><st c="6982">Blok zinciri vasıtasıyla e-posta alıcısına çok küçük bir ödeme yapılması, maliyeti artıracağından istenmeyen e-posta gönderenleri caydıracaktır. </st><st c="7127">Bu durum, şirketlerin alışverişe gönüllü tüketicileri tespit etmesine de yardımcı olacaktır. </st></p>
			<p><st c="7220">Benzer şekilde internette de, kullanıcıya her tıkladığı bağlantı için bir mikro ödeme yapılabilir. </st><st c="7319">Çoğu durumda kullanıcı da bir mikro ödeme gerçekleştirecektir (örneğin bir gazete haberini okumak için 1 cent gibi). </st><st c="7436">Bu uygulama DoS saldırılarını (botlar aracılığıyla bir web sitesine milyonlarca istek göndererek sitenin çökmesini ya da yavaşlamasını sağlamayı hedefleyen bir tür siber saldırı) da önleyecektir. </st></p>
			<p><st c="7632">Blok zinciri, bot aracılığıyla sahte sosyal medya hesabı açılmasını, kullanıcıya aldatıcı mesajlar gönderilmesini, büyük markalardan online reklam paralarının çalınmasını da güçleştirecektir. </st><st c="7824">Online güvenlik, blok zinciri teknolojisinin özünde yer alan bir özelliktir. </st><st c="7901">Sosyal medya dolandırıcılığıyla mücadele eden şirketlerden biri de, kişinin blok zincirini bir sosyal medya hesabının sahibi olduğunu kanıtlamak için kullanmasına olanak veren Keybase.io’dur. </st><st c="8093">Bu uygulama pazarlama çalışmasının etkisini takip etmeyi kolaylaştıracak ve harcamaların daha doğru yapılmasına olanak tanıyacaktır; her ikisi de sektöre büyük kazanım getirir. </st></p>
			<p><st c="8270">2016’da 7,6 milyar dolar (yani toplam reklam harcamalarının yüzde 56’sı) dolandırıcılık ve yanıltıcı eylemler yüzünden kaybedildi. </st><st c="8401">Bu rakamın, 10,9 milyar dolara ulaşacağı tahmin ediliyor. </st><st c="8459">Pazarlama ekipleri, reklamlarının takibi için blok zinciri teknolojisi kullanarak, otomatik süreçleri kontrol altında tutabilir; pazarlama harcamalarının geri dönüşü olacak şekilde kullanılmasını sağlayabilir, çalışmalarının etkisini kullanıcı ve gönderilen e-posta bazında ölçebilir. </st><st c="8744">Blok zinciri, kullanıcı davranışlarını ve mikro ödemeleri bir araya getirerek, pazarlamacıları yıllardır uğraştıran yorumlama problemine çözüm olabilir. </st></p>
			<p><span><st c="8897">Medya Tüketimini Yeniden </st><br /><st c="8922">Tedavüle Sokma</st></span></p>
			<p><st c="8936">Blok zinciri temelli editoryal içerik, şirketlerin kalite kontrol becerisini artıracak, telif haklarının kontrolünü sağlayacaktır. </st><st c="9068">Örneğin (yeniden doğan) Kodak, fotoğrafın telif hakkının kime ait olduğunu gösteren, fotoğrafçının eserini kontrol etmesini sağlayan bir dijital defter olan KODAKOne’ı geliştirdi. </st><st c="9248">Günümüzde online içeriğin çalınması, giderek büyüyen bir problem. </st><st c="9314">İçerik üreticisinin, kaybettiği parayı geri almasının tek yoluysa pahalı dava süreci… İçerik üreticileri gelecekte, kullanılan içeriğin parasını otomatik şekilde ve kolayca alabilecek. </st></p>
			<p><st c="9499">Dahası, çok izlenen videolar ya da sosyal medya gönderileri gibi viral içerik yaratan sıradan kişiler de, tıklama başına para kazanabilecek (şu anda çalışması, aboneleri olan online bir kanalda yayınlanmadığı sürece bu kişiler, çok az para kazanıyor hatta çoğu zaman hiç kazanamıyor).</st></p>
			<p><st c="9783">Bu senaryoların tümünde içerik üreticisine, başarısı doğrultusunda değer kazanan işler yapma olanağı sunuluyor. </st></p>
			<p><st c="9896">Coupit gibi şirketler, geliştirilen içeriğin etkisini maksimize etmeye hazırlanıyor. </st><st c="9981">Coupit’in blok zinciri teknolojisi pazarlamacının, üyelerin kazanımını birbirleriyle değiş tokuş edebildiği sadakat ve satış ortaklığı programının bir parçası olmasını sağlıyor. </st><st c="10159">Pazarlamacı, hareketsiz ve sadık müşteriyi birbirinden ayırabilecek görünürlük ve şeffaflığa ulaşıyor, bu sayede her grup için hedefe yönelik teklif sunarak stratejisini geliştirebiliyor. </st><st c="10347">Verileri derleyen ve analiz eden aracılara ihtiyaç devam etse de mikro ödemeler, şirketlerin reklam önleyici uygulamaları devre dışı bırakmasını sağlayacaktır. </st><st c="10507">Kullanıcı, paylaştığı kişisel bilgi miktarını kontrol edebilir ve görüntülediği reklam için doğrudan ödüllendirilebilir. </st><st c="10628">Mahremiyet endişelerinin çoğu da yasal şekilde giderilmiş olur. </st></p>
			<p><st c="10692">Bunun örneklerinden biri, Mozilla projesinin kurucu ortaklarından, JavaScript’in yaratıcısı Brendan Eich tarafından geliştirilen yeni web tarayıcısı Brave’dir. </st><st c="10852">Brave, çok daha ileri düzeyde mahremiyet ve güvenlik sunarken aynı zamanda kullanıcı, reklamcı ve içerik üreticisi arasındaki ilişkiyi dönüştürmek için blok zinciri temelinde bir sisteme de olanak tanıyor. </st><st c="11058">Temel İlgi Jetonları (Basic Attention Tokens /BAT) yayıncıların katma değerli hizmetlerden para kazanmasına ve yüzde 73’ü Facebook ve Google’ın kontrolünde olan reklam pazarındaki büyümeden pay almasına olanak tanıyacak. </st></p>
			<p><span><st c="11279">Şirketler ve Müşteriler İçin </st><br /><st c="11308">Daha Olumlu Sonuçlar</st></span></p>
			<p><st c="11328">Blok zinciri yaygınlaştıkça, aracıların da yeni iş modelleri benimsemesi gerekecek. </st><st c="11413">Karar zinciri kökten bir değişime uğrayacak: Kullanıcı, kişisel bilgilerinin paylaşımı ve reklamcıyla etkileşime girerek geçirdiği zaman konusunda daha fazla söz hakkına sahip olacak. </st><st c="11597">İstenmeyen e-postalar ve kimlik avcılığı kendi silahıyla vurulacak; ne kadar çok istenmeyen e-posta gönderilirse, yapılan iş ekonomik açıdan o kadar sürdürülemez hale gelecek. </st><st c="11773">Bu durum şirketlerin, pazarlama çalışmasının yarattığı trafiği daha iyi kontrol etmesini, müşterinin davranışını daha iyi anlamasını sağlayacak. </st></p>
			<p><st c="11918">Öte yandan reklamların görüntülenebilmesini sağlamak için kişilere ödeme yapılması gerekecek. </st><st c="12012">Tüketicinin online profili konusunda daha dürüst davranmak, ilgi alanlarını paylaşmak için bir nedeni olacak; karşılığında para kazanacak. </st><st c="12151">Pazarlamacı, sosyal medya aracısına değil, doğrudan tüketiciye ödeme yapacak. </st><st c="12229">Değerli bir müşteriye ulaşmak istiyorsa daha yüksek ödeme yapacak. </st></p>
			<p><st c="12296">Blok zinciri teknolojisi, toplumun daha güçlü ve güvenli hale gelmesini sağlama, görünürlüğü artırma, taraflar arasındaki bağı güçlendirme, kişileri işleme katkısı oranında ödüllendirme potansiyeli taşıyor. </st><st c="12503">Bu değişimler pazarlamacıları ve reklamcıları doğrudan etkileyecek. </st></p>
			<p><st c="12571">Blok zinciri temelli dönüşümü tasarlamanın ve gerekli önlemleri almanın yolunu bulmak sadece pazarlamadan sorumlu yöneticilerin değil; strateji, finans ve teknoloji konusunda karar verici olan herkesin sorumluluğudur. </st><st c="12789">Şirketlerin tüketiciyle, operasyonel açıdan güven düzeyi daha yüksek bir ilişki kurabilmesi; ürün ve hizmetiyle tüketici arasında, blok zinciri olmadan kurulamayacak güçte bir bağ oluşturabilmesi gerekir. </st></p>
			<p><st c="12994">Pazarlama ve teknoloji yöneticilerinin, blok zincirini, müşteri ilişkilerini yeni baştan şekillendirmek için kullanma şansı vardır. </st><st c="13126">Zengin olanaklar sunan bu teknolojiyi erkenden benimsemek, blok zinciri yaygınlaştığında şirketin avantajlı olmasını sağlayacaktır. </st></p>
			<p><span><st c="13258">SÖZÜN ÖZÜ</st></span></p>
			<p><st c="13267">Blok zinciri, ödemede yaşanan sıkıntıları azaltma ve aracıları ortadan kaldırma becerisi düşünüldüğünde, pazarlama alanında yıkıcı bir potansiyel taşıyor.</st></p>
			<p><img src="image/1.png" alt="" /><st c="13422"></st><st c="13481"> Blok zinciri teknolojisi, pazarlamacıların reklam önleyici uygulamalar yüzünden kaybedilen paraları geri almasını, Google ve Facebook’un reklam alanındaki tekelini yıkmasını sağlayabilir: İlgisi karşılığında müşteriye doğrudan mikro ödeme yaparak. </st></p>
			<p><img src="image/1.png" alt="" /><st c="13729"></st><st c="13787"> Blok zinciri sayesinde dolandırıcılığın önlenmesi, mikro ödeme sistemiyle bir araya geldiğinde, istenmeyen e-posta ve kimlik avına yönelik girişimleri azaltabilir, sahte sosyal medya hesaplarını ve hizmeti aksatmaya yönelik saldırıları önleyebilir. </st></p>
			<p><img src="image/1.png" alt="" /><st c="14036"></st><st c="14094"> Blok zinciri, hem profesyonel hem de amatör içerik üreticisinin eserinin adil şekilde ücretlendirilmesini sağlayarak, online editoryal içeriğin telif ve mülkiyet haklarını pekiştirebilir. </st></p>
			<p><span><st c="14282">Notlar</st></span></p>
			<p><st c="14288">1. </st><st c="14292">The CMO Survey, “Highlights and Insights Report,” Şubat 2018, https://cmosurvey.org/results/february-2018/.</st></p>
			<p><st c="14399">2. </st><st c="14403">Mimi An, “Why People Block Ads (and What It Means for Marketers and Advertisers),” </st><span><st c="14486">Hubspot</st></span><st c="14493">, 13 Temmuz 2016, https://blog.hubspot.com/news-trends/why-people-block-ads-and-what-it-means-for-marketers-and-advertisers.</st></p>
			<p><st c="14617">3. </st><st c="14621">Jessica Davies, “Uh-oh: Ad Blocking Forecast to Cost $35 Billion by 2020,” Digiday, 7 Haziran, 2016, https://digiday.com/uk/uh-oh-ad-blocking-forecast-cost-35-billion-2020/.</st></p>
			<p><st c="14794">4. </st><st c="14798">“Google’s Average Revenue per Monthly Active User from 1st Quarter 2015 to 4th Quarter 2016 (in U.S. </st><st c="14899">Dollars),” Statista, https://www.statista.com/statistics/306570/google-annualized-advertising-arpu/.</st></p>
			<p><span><st c="14999">hbr.org, 1 Ekim 2018</st></span></p>
		</div>
	<div id="charCountTotal" value="15020"></div></body>
</html>
