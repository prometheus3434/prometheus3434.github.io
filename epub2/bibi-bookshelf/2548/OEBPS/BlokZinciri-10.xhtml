<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-10</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-10" lang="tr-TR" xml:lang="tr-TR">
		<div>
			<h1 id="_idParaDest-5"><span><st c="0">3. </st><br /><st c="4">BLOK ZİNCİRİNİN FİNANSAL SİSTEM ÜZERİNDEKİ ETKİSİ, İNTERNETİN MEDYA ÜZERİNDEKİ ETKİSİNE BENZEYECEK</st></span></h1>
			<p><span><st c="102">Joichi Ito, Neha Narula ve Robleh Ali</st></span></p>
			<p><st c="140">İnternetin hayatımıza girişinden yıllar sonra bile birçok kişi bunun geçici bir heves olduğunu düşünüyordu. </st><st c="249">Elbette internet o günden bu yana, ürün ve hizmet satın alma şeklimizden dostlarımızla sosyalleşmemize, Arap Baharından 2016 ABD başkanlık seçimlerine dek pek çok alanı belirleyen bir güç haline geldi. </st><st c="451">Bununla birlikte 1990’larda Nicholas Negroponte, yakında haberleri gazetelerden değil internetten okuyacağımızı söylediğinde ana akım medya ona dudak bükmüştü. </st></p>
			<p><st c="611">Yirmi yıl ileriye saralım. </st><st c="638">Yakında kripto paralar ve blok zincirinin de benzer bir etki yarattığına tanık olacak mıyız? </st><st c="731">Kesinlikle birçok benzerlik söz konusu... </st><st c="773">Tıpkı internet gibi, bitcoin benzeri kripto para birimleri de, teknolojideki ilerleme sayesinde yeni ve açık bir yapıda gelişiyor; bitcoin blok zinciri... </st><st c="928">Tıpkı internet gibi bu teknoloji de merkezi olmayan şekilde ve katmanlar halinde tasarlanmıştır. </st><st c="1025">Her bir katman kişi ve şirketlerin ürün ve hizmetlerini sunabilecekleri şekilde birbiriyle uyumludur ve açık protokollerle tanımlanmıştır. </st><st c="1164">Tıpkı internet gibi blok zincirinde de gelişimin ilk aşamalarında birçok rakip teknoloji söz konusudur. </st><st c="1268">Bu yüzden </st><span><st c="1278">hangi </st></span><st c="1284">blok zincirinden söz ettiğimizi belirtmekte fayda vardır. </st><st c="1342">Ve tıpkı internet gibi blok zinciri teknolojisi de herkesin aynı ağı kullanması sayesinde güçlenir. </st><st c="1442">Bu yüzden gelecekte “tek bir” blok zincirinden söz ediyor olabiliriz. </st></p>
			<p><st c="1512">İnternet ve internet katmanlarının gelişimi de yılları buldu. </st><st c="1574">Her teknik katman, yaratıcı ve girişimci bir faaliyet patlaması yarattı. </st><st c="1647">İlk dönemlerde, bilgisayarların bitleri kablolar üzerinden aktarmasında standartları ethernet belirledi. </st><st c="1752">Bu sayede, ağ anahtarlama ürünleri satan 3Com gibi şirketler imparatorluk kurdu. </st></p>
			<p><st c="1833">TCP/IP protokolü, bilgisayarlar arasında veri paketlerinin aktarımını kontrol etmek amacıyla kullanılıyordu. </st><st c="1942">Bu protokolden yararlanan Cisco, ağ aktarıcı gibi ürünler geliştirmiş ve Mart 2000’de dünyanın en değerli şirketi haline gelmişti. </st><st c="2073">1989’da Tim Berners-Lee, bir başka açık, izin gerektirmeyen protokol olan HTTP’yi geliştirdi; ardından eBay, Google ve Amazon gibi şirketler kuruldu. </st></p>
			<p><span><st c="2223">Blok Zincirinin Gözde Uygulaması</st></span></p>
			<p><st c="2255">Ancak önemli bir fark da söz konusu: Savunma Bakanlığı bütçesiyle geliştirilen ve araştırma kurumlarıyla üniversiteleri birbirine bağlamak amacıyla kullanılan internetin, ilk dönemlerde ticari bir niteliği yoktu. </st><st c="2469">Para kazanmak için değil, ağ kurmanın en sağlam ve verimli yöntemini bulmak için geliştirilmişti. </st><st c="2567">İlk döneminde ticari aktörlerin ve çıkarların bulunmaması kritik bir önem taşıyordu; böylece kaynak paylaşımını sağlayan bir ağ yapısı ortaya çıkarmıştı. </st><st c="2721">Piyasa odaklı bir sistemde böyle bir şey asla gerçekleşemezdi.</st></p>
			<p><st c="2783">İlk dönem, internetin gözde uygulaması e-postaydı. </st><st c="2835">Bu uygulama, ağın benimsenmesini ve güçlenmesini sağladı. </st><st c="2893">Bitcoin de blok zincirinin gözde uygulamasıdır. </st><st c="2941">Bitcoin, ardında yatan teknolojinin yani blok zincirinin benimsenmesini sağlıyor. </st><st c="3023">Çevresindeki güçlü teknik topluluk ve sağlam kod değerlendirme süreci, bitcoin’i en güvenli blok zinciri uygulaması haline getiriyor. </st><st c="3157">Tıpkı e-posta gibi, bitcoin de bir şekilde varlığını sürdürecek. </st><st c="3222">Ancak blok zinciri, bitcoin’in yanı sıra, akıllı sözleşmeler, varlık kayıtları ve finansal ve hukuksal kullanımın ötesine uzanan yeni işlem türleri gibi çeşitli uygulamaları da destekleyecek. </st></p>
			<p><st c="3414">Bitcoin’i yeni, merkezi olmayan, otomatik bir finans sisteminin nasıl olacağını gösteren bir mikro kozmos gibi düşünebiliriz. </st><st c="3540">Her ne kadar mevcut becerileri sınırlı olsa da (işlem hacmi geleneksel ödeme sistemlerine göre düşüktür), düzenleyici olan ve ekonomik sistemi tanımlayan yazılım, ikna edici bir gelecek vizyonu sunar. </st><st c="3741">Örneğin işlemlerin, bitcoin blok zincirine kabul edilebilmesi için, belirli kuralları karşılaması gerekir. </st><st c="3848">Mevcut finansal sistemde olduğu gibi kurallar yazmak ve ihlalleri takip etmesi için bir düzenleyici atamak yerine, bitcoin yazılımının belirlediği kurallara uyulup uyulmadığı ağ tarafından denetlenir. </st><st c="4049">Kuralların ihlal edildiği (örneğin dijital imzaların birbirini tutmadığı) bir işlem ağ tarafından reddedilir. </st><st c="4159">Bitcoin’in “para politikası” bile yazılımın içinde ifade edilir: 10 dakikada bir yeni bir bitcoin üretilir ve üretim, toplam bitcoin miktarı 21 milyonu aşmayacak şekilde sınırlanır. </st><st c="4341">Bu, altın standardına (sistemdeki para arzının devlet tarafından belirlenmemesi ve bir ürüne sabitlenmesi) benzer bir konvertibilite kuralıdır. </st></p>
			<p><st c="4485">Bu, bitcoin’in sunduğu tüm seçimlerin mükemmel olduğu anlamına gelmez. </st><st c="4556">Aslına bakarsanız birçok ekonomist bitcoin’in konvertibilite kuralına karşı çıkar. </st><st c="4639">Hukukçularsa yazılımdaki düzenlemelerin esneklikten yoksun olduğunu ve yoruma yer bırakmadığını iddia eder. </st><st c="4747">İşin tartışılamaz yanıysa bitcoin’in gerçek olması ve işe yaramasıdır. </st><st c="4818">İnsanlar bitcoin’e somut bir ekonomik değer atfeder. </st><st c="4871">Bitcoin blok zinciri sistemini sürdüren “madenciler” ve insanların bitcoin’le işlem yapmakta kullandığı yazılımı yazan “cüzdan sağlayıcı”, kuralları titizlikle uygular. </st><st c="5040">Saldırılara karşı dayanıklı olan blok zinciri sistemi, sağlam temellere dayanan bir ödeme sistemini destekler. </st><st c="5151">Blok zincirinin kullanım alanlarını genişletip finans sistemini baştan kurma fırsatı, insanları hem korkutuyor hem de heyecanlandırıyor. </st></p>
			<p><span><st c="5288">Çok Fazla, Çok Erken</st></span></p>
			<p><st c="5308">Maalesef, finans teknolojisi yatırımcısının heyecanı, teknolojinin gelişiminin çok önünde… Sıklıkla, aslında inovatif olmayan, benzerleri onlarca yıldır bulunan, bir veritabanı olmanın ötesinde bir işlevi bulunmayan ancak moda rüzgârından yararlanmak amacıyla kendini blok zinciri olarak adlandıran, sözde blok zinciri projeleriyle karşılaşıyoruz. </st></p>
			<p><st c="5657">İnternet öncesi dönemde de telekomünikasyon ağları üzerinden interaktif multimedya sunmaya çalışan telekomünikasyon operatörleri ve kablolu TV şirketleri gibi birçok aktör vardı. </st><st c="5836">Ancak bunların hiçbiri, yeterli ivmeyi yakalayamadı. </st><st c="5889">Günümüzde adlarını hatırlayan bile yok. </st><st c="5929">Blok zinciri teknolojisi konusunda da benzer bir trendle karşı karşıya olabiliriz. </st><st c="6012">Günümüzde yerleşik şirketler aşamalı geliştirmeler gerçekleştirirken, hızla değişen altyapıdan yararlanmaya çalışan yeni girişimler de sermayeleri tükenmeden sistemin yerleşmesini umuyor. </st></p>
			<p><st c="6200">Risk sermayesi şirketleri, kripto para birimlerine, ilk dönemde internete yapılan yatırımdan daha agresif şekilde yatırım yapıyor. </st><st c="6331">Yatırımcıların ve şirketlerin yoğun ilgisi, kripto para birimlerinin internetten farklılaşmasını sağlıyor. </st><st c="6438">Çünkü internet mimarisi, ticari kaygı taşımayan araştırmacıların on yıllar süren çalışma, deney, tekrar ve değerlendirmeleri sonrasında netlik kazanabilmişti. </st><st c="6597">MIT Medya Laboratuvarı Dijital Para İnisiyatifi olarak yaptığımız çalışmaların büyük önem taşımasının nedenlerinden biri de budur: Burası, teknoloji ve altyapı konusunda, finansal çıkar ve motivasyonlardan bağımsız şekilde çalışan az sayıda yerden biridir. </st><st c="6854">Bu, kritik bir etkendir. </st></p>
			<p><st c="6879">Mevcut finansal sistem oldukça karmaşıktır ve bu karmaşık yapı risk yaratır. </st><st c="6956">Kripto para birimleri sayesinde mümkün hale gelen yeni ve merkezi olmayan finansal sistem, aracı katmanları ortadan kaldırarak işleri çok daha basit hale getirebilir. </st><st c="7123">Risklere karşı sigorta oluşturabilir. </st><st c="7161">Paranın farklı şekillerde kullanılması ortaya yeni finansal ürünler çıkarabilir. </st><st c="7242">Kripto para birimleri, engelleri azaltarak, daha önce sistemin dışına itilen insanların sisteme dahil olmasını ve rekabetin artmasını sağlayabilir. </st><st c="7390">Düzenleyici kurumlar, standartları sulandırmadan, politika hedeflerine ulaşmanın en iyi yolunu yeniden değerlendirerek finansal sistemi değiştirebilir. </st><st c="7542">Sistemin yarattığı riskleri azaltma fırsatı bulabiliriz: Tıpkı kullanıcılar gibi, düzenleyici kurumlar da şeffaflık eksikliğinden rahatsız. </st><st c="7682">Araştırmalar, sistemi daha şeffaf hale getirmenin, aracıların sayısını azalttığını ve kullanıcı giderlerini düşürdüğünü göstermektedir. </st></p>
			<p><span><st c="7818">Sonuç</st></span></p>
			<p><st c="7823">İnsanların, yeni teknoloji ve altyapıları temel kullanma amacı ve bunlara verdiği değer, teknolojinin olgunlaşmasıyla, dramatik derecede değişir. </st><st c="7970">Aynı şey, blok zinciri teknolojisinin de başına gelecektir. </st></p>
			<p><st c="8030">Bitcoin ilk olarak 2008’de yaşanan finans krizine tepki olarak geliştirilmişti. </st><st c="8110">Bu teknolojiyi geliştiren çevreler, özgürlükçü bir ruha sahipti ve yerleşik düzene karşıydılar. </st><st c="8206">Bu bakımdan, kâr anlayışına şiddetle karşı çıkan ücretsiz yazılım kültürü ile benzerlikler taşıyordu. </st><st c="8308">Ancak nasıl ki Linux günümüzde her türlü ticari uygulama ve hizmette kullanılıyor, blok zinciri de nihayetinde büyük şirketler, devletler ve merkez bankaları gibi yerleşik oyuncuların standart aracı haline gelebilir. </st></p>
			<p><st c="8525">Benzer şekilde birçok kişi, blok zinciri ve finans teknolojisini, hizmet sunmaya yönelik yeni bir teknoloji olarak görüyor; CD-ROM’lara benzer bir şey gibi. </st><st c="8682">Aslına bakarsanız bu teknolojinin finans sistemi üzerindeki etkisi; internetin, medya ve reklam şirketleri üzerindeki etkisine benzeyecek. </st><st c="8821">Ekonominin temelinde gerçekleşecek böylesine köklü bir değişim, bu sistemden geçinen yerleşik şirketler için ciddi sorun yaratacak. </st><st c="8953">Bu değişime hazırlanmak, araştırma ve geliştirmeye yatırım yapmayı gerektiriyor. </st><st c="9034">Bunu yapanlar, ortaya çıkmakta olan bu yeni finans sisteminde büyümeyi başarabilir. </st></p>
			<p><span><st c="9118">SÖZÜN ÖZÜ</st></span></p>
			<p><st c="9127">Blok zincirinin geleceğini öngörmeye çalışırken genellikle internetin ortaya çıkışı ve yaygınlaşmasına bakılıyor. </st><st c="9242">Ancak ilk dönemlerde internet, ticari nitelik taşımıyordu. </st><st c="9301">On yıllar boyunca araştırmacılar, gözlerden uzak şekilde deneyler gerçekleştirdi, tekrarlar yaptı ve internet yapısını değerlendirebildi. </st></p>
			<p><st c="9439">Oysa blok zinciri, icadından sadece birkaç yıl sonra yatırımcıların ilgisini çekmeye başladı. </st></p>
			<p><img src="image/1.png" alt="" /><st c="9533"></st><st c="9591"> Finans teknolojisi yatırımcısının heyecanı, teknolojinin gelişiminin çok önünde. </st><st c="9672">Birçok girişimci, fırsattan istifade etmek için aslında blok zinciri temelli olmayan veritabanlarını, blok zinciri olarak yutturmaya çalışıyor.</st></p>
			<p><img src="image/1.png" alt="" /><st c="9815"></st><st c="9874"> Mevcut finans sistemi oldukça karmaşıktır ve bu karmaşık yapı risk yaratır. </st><st c="9950">Kripto para birimleri sayesinde mümkün hale gelen yeni ve merkezi olmayan bir finans sistemi riski azaltabilir, daha önce sistemin dışına itilen insanların sisteme dahil olmasını ve rekabetin artmasını sağlayabilir.</st></p>
			<p><span><st c="10165">hbr.org, 8 Mart 2017</st></span></p>
		</div>
	<div id="charCountTotal" value="10186"></div></body>
</html>
