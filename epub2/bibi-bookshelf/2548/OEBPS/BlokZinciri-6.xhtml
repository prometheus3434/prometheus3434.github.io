<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-6</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-6" lang="tr-TR" xml:lang="tr-TR">
		<div>
			<p><span><st c="0">Teknoloji Benimseme Modelleri</st></span></p>
			<p><st c="30">Hemen blok zinciri stratejisi ve yatırımına atlayıvermek yerine, önce teknolojilerin benimsenmesi hakkında ve özellikle temel niteliğindeki diğer teknolojilerin tipik dönüşüm süreçleri hakkında bildiklerimiz üzerinde biraz düşünelim. </st><st c="265">İnternetin gelişiminde altyapıyı oluşturmuş olan Aktarma Kontrol Protokolü/İnternet Protokolünün (TCP/IP) benimsenişinde görülen dağıtılmış bilgisayar ağı teknolojisi konumuza en yakın örneklerden biridir.</st></p>
			<p><st c="470">1972’de kullanıma sunulan TCP/IP ilk başta tekli kullanım durumlarında ilgi gördü; ABD Savunma Bakanlığında kullanılan ve ticari internetin öncüsü olan ARPAnet’te araştırmacılar arasında e-posta göndermek için bir temel olarak kullanıldı. </st><st c="710">TCP/IP’den önce, telekomünikasyon yapısı “devre anahtarlaması” temeline dayanıyordu. </st><st c="795">Bu teknolojide iki taraf ya da iki makine arasındaki bağlantıların önceden oluşturulması ve bir santral tarafından sürdürülmesi gerekiyordu. </st><st c="936">Telekomünikasyon hizmet sağlayıcıları ve donanım üreticileri, herhangi iki düğümün iletişime geçebilmesini sağlamak amacıyla bu işe adanmış hatlar oluşturmak için milyarlarca dolarlık yatırım yapmıştı.</st></p>
			<p><st c="1137">TCP/IP teknolojisi ise bu modeli tamamen değiştirdi. </st><st c="1191">Yeni protokol, bilgiyi dijitalleştirip her biri adres bilgisi içeren çok küçük paketlere ayırarak iletiyordu. </st><st c="1301">Bu paketler ağa gönderildikten sonra alıcıya doğru herhangi bir rotayı izleyebiliyordu. </st><st c="1389">Ağın uçlarındaki gönderici ve alıcı akıllı düğümler bu paketleri açıp yeniden birleştirebiliyor ve kodlanmış verileri yorumlayabiliyordu. </st><st c="1527">Özel hatlara ya da büyük altyapılara ihtiyaç yoktu. </st><st c="1579">TCP/IP teknolojisi bu protokolün çalışması ve geliştirilmesinden sorumlu herhangi bir merkezi otorite ya da taraf olmaksızın açık, paylaşılan, halka açık bir ağ yaratmıştı.</st></p>
			<p><st c="1751">Geleneksel telekomünikasyon ve bilişim sektörleri TCP/IP’ye kuşkuyla bakıyordu. </st><st c="1832">Bu yeni mimari üzerinde sağlıklı veri, mesajlaşma, ses ve video bağlantıları kurulabileceğini ya da ilgili sistemin güvenli olabileceğini ve büyüyebileceğini düşünenler çok değildi. </st><st c="2014">Ama 1980’lerin sonları ve 1990’lar boyunca Sun, NeXT, Hewlett-Packard ve Silicon Graphics gibi sayıları gittikçe artan firmalar kısmen kendi kurumları içinde </st><span><st c="2172">yerelleştirilmiş</st></span><st c="2188"> özel ağlar kurmak için TCP/IP’yi kullanmaya başladı. </st><st c="2242">Bunu yapmak için protokolün kullanımını e-posta göndermenin de ötesine taşıyan yapı blokları ve araçlar geliştirdiler ve bunlar yavaş yavaş daha geleneksel yerel ağ teknoloji ve standartlarının yerini aldı. </st><st c="2449">Şirketler bu yapı bloklarını ve araçları benimsedikçe verimlilikte çok büyük kazançlar elde edildiğini gördü.</st></p>
			<p><st c="2558">1990’ların ortalarında World Wide Web’in ortaya çıkmasıyla, TCP/IP geniş kitlelerce kullanılmaya başladı. </st><st c="2665">“Tesisatı kurmak” için (yani artık halka açık ağ haline gelen bu ağa bağlanmak ve bilgi alışverişi yapmak için gereken yazılım, donanım ve hizmetleri sunmak için) hızla yeni teknoloji şirketleri ortaya çıktı. </st><st c="2874">Netscape, internet hizmetleri ve uygulamalarının geliştirilmesine ve benimsenmesine yardımcı olan internet tarayıcılarını, ağ sunucularını ve diğer araç ve bileşenleri ticarileştirdi. </st><st c="3058">Sun ise uygulama-programlama dili Java’nın geliştirilmesine öncülük etti. </st><st c="3132">İnternetteki bilgiler katlanarak arttıkça kullanıcılara yol göstericilik yapmak için Infoseek, Excite, Alta Vista ve Yahoo doğdu.</st></p>
			<p><st c="3261">Bu temel altyapı kritik kitleye ulaştıktan sonra yeni bir şirketler nesli, düşük maliyetli bağlanabilirlik avantajını kullanarak mevcut işlerin </st><span><st c="3406">yerini alacak</st></span><st c="3419"> çok cazip internet hizmetleri yarattı. </st><st c="3459">CNET haberleri internete taşıdı. </st><st c="3492">Amazon tüm kitapçılardan daha fazla kitabı satışa sundu. </st><st c="3549">Priceline ve Expedia uçak biletleri satışını kolaylaştırdı ve sürece daha önce benzeri görülmemiş bir şeffaflık getirdi. </st><st c="3670">Bu yeni şirketlerin görece düşük maliyetlerle çok geniş bir kapsama alanına ulaşması gazetecilik ve fiziksel perakendeciler gibi geleneksel işler üzerinde büyük bir baskı oluşturdu.</st></p>
			<p><st c="3851">Geniş internet bağlantısına dayanan bir sonraki şirketler dalgası işlerin değer yaratma ve değer elde etme yollarını temelden değiştiren, farklı, </st><span><st c="3998">dönüştürücü</st></span><st c="4009"> uygulamalar yarattı. </st><st c="4031">Bu şirketler yeni bir P2P mimari üzerine kuruldu ve kullanıcıların dağıtık ağlarını koordine ederek değer üretti. </st><st c="4145">eBay’in açık artırmalar yoluyla çevrimiçi perakendeciliği nasıl değiştirdiğini, Napster’ın müzik sektörünü nasıl değiştirdiğini, Skype’ın telekomünikasyonu ve Google’ın daha uygun sonuçlar sağlamak için kullanıcılar tarafından üretilen bağlantıları kullanarak internetteki araştırmaları nasıl değiştirdiğini düşünün.</st></p>
			<p><st c="4461">Sonuçta, TCP/IP’nin tüm evreleri (tekli kullanım, yerelleştirilmiş kullanım, öncekilerin yerine geçme ve dönüştürme evrelerini) geçmesi ve ekonomiyi yeniden şekillendirmesi otuz yıldan daha fazla sürdü. </st><st c="4665">Bugün dünyadaki en değerli halka açık şirketlerin yarısından fazlası internet merkezli, platforma dayalı iş modellerine sahip. </st><st c="4792">Ekonomimiz tam olarak temellerinden değişti. </st><st c="4837">Fiziksel ölçek ve benzersiz fikri mülkiyet artık üstesinden gelinmez avantajlar sunmuyor; “temel taşları” olarak davranan ve topluluk, kullanıcı ve organizasyonlardan oluşan geniş ağları proaktif bir şekilde organize eden, etkileyen ve koordine eden girişimler ekonominin liderleri oluyor.</st></p>
			<p><span><st c="5126">Yeni Mimari </st></span></p>
			<p><st c="5139">Blok zinciri (internetin en tepesinde yer tutan bir P2P ağ) para birimi çıkarmak, sahiplik aktarımı yapmak ve alışverişleri doğrulamak için merkezi bir otoritenin olması düşüncesinden sakınan sanal bir para birimi sistemi olan bitcoin teklifinin bir parçası olarak, Ekim 2008’de ortaya çıktı. </st><st c="5432">Bitcoin blok zinciri teknolojisinin ilk uygulamasıdır.</st></p>
			<p><st c="5486">Blok zinciri ile TCP/IP arasında açık benzerlikler var. </st><st c="5543">Tıpkı e-postanın iki taraflı mesajlaşmayı mümkün hale getirmesi gibi, bitcoin de iki taraflı finansal işlemleri mümkün hale getirir. </st><st c="5676">Blok zincirinin geliştirilme ve sürdürülmesi açık, dağıtık ve ortaklaşa yapılan çalışmalardır; tıpkı TCP/IP’de olduğu gibi. </st><st c="5800">Dünyanın birçok yerindeki gönüllülerden oluşan bir ekip çekirdek yazılımın sürdürülmesini sağlar. </st><st c="5898">Ve tıpkı e-posta gibi bitcoin de ilk önce görece küçük ama tutkulu bir topluluğun gözdesi haline geldi.</st></p>
			<p><st c="6001">TCP/IP teknolojisi, bağlantıların maliyetini çok büyük oranda düşürerek yeni bir ekonomik değerin kapısını açtı. </st><st c="6115">Aynı şekilde, blok zinciri de işlemlerin maliyetinde büyük bir düşüş gerçekleştirebilir. </st><st c="6204">Blok zinciri tüm işlemler için kayıt sistemi haline gelme potansiyeline sahip. </st><st c="6283">Eğer bu gerçekleşirse yeni, blok zincirine dayalı etki ve kontrol kaynakları ortaya çıktıkça ekonomi bir kez daha köklü bir değişim geçirecektir.</st></p>
			<p><st c="6428">Şu anda işlerin nasıl yürüdüğünü bir düşünelim. </st><st c="6477">Süregiden işlemlerin kayıtlarını tutmak her iş için temel bir işlev halinde. </st><st c="6554">Bu kayıtlar geçmiş faaliyetleri ve performansı izler ve gelecek için yapılan planlamalara yol gösterir. </st><st c="6658">Sadece organizasyonun dahili olarak nasıl çalıştığı konusunda değil aynı zamanda dış ilişkileri hakkında da bir resim çizer. </st><st c="6783">Her organizasyon kendi kayıtlarını tutar ve bu kayıtlar özeldir. </st><st c="6848">Pek çok organizasyonun, tüm faaliyetlerini kapsayan bir ana hesap defteri yok. </st><st c="6927">Bunun yerine, kayıtlar iç işlev ve birimlere dağıtılmış durumda. </st><st c="6992">Sorun şu ki bireysel ve özel defterlerdeki işlemleri karşılaştırmak çok zaman alır ve hata yapmaya müsait bir zemin hazırlar.</st></p>
			<p><st c="7117">Örneğin tipik bir borsa işlemi mikrosaniyeler içinde ve çoğu zaman insan müdahalesi olmadan gerçekleştirilebilir. </st><st c="7232">Bununla birlikte, tahakkuk (hisse senedinin sahiplik devri) bir hafta kadar sürebiliyor. </st><st c="7321">Çünkü tarafların birbirlerinin hesap defterlerine erişimi yok ve söz konusu varlıklara gerçekten sahip olunduğu ve aktarılabileceği otomatik olarak doğrulanamıyor. </st><st c="7485">Bunun yerine, işlemin kaydı organizasyonlar arasında ilerlerken ve hesap defterleri birer birer güncellenirken bir dizi aracı, varlıkların garantörleri olarak hareket eder.</st></p>
			<p><st c="7657">Bir blok zinciri sisteminde ise hesap defteri, her biri ilgili taraflardan biri tarafından barındırılıp korunan çok sayıda özdeş veritabanlarına kopyalanır. </st><st c="7815">Değişiklikler bir kopyaya girilince diğer tüm kopyalar aynı anda güncellenir. </st><st c="7893">Böylece işlemler gerçekleştikçe takas edilen değer ve varlıkların kayıtları kalıcı bir şekilde tüm hesap defterlerine girilir. </st><st c="8020">Sahipliği doğrulamak ya da başkasına aktarmak için aracı üçüncü taraflara ihtiyaç duyulmaz. </st><st c="8112">Eğer blok zinciri tabanlı bir sistemde bir hisse senedi işlemi gerçekleşirse saniyeler içinde güvenli ve doğrulanabilir bir şekilde tahakkuk eder. </st><st c="8259">(Bitcoin takaslarını vuran o kötü hack’lemeler, blok zincirinin kendisindeki değil blok zincirini kullanan taraflarla bağlantılı ayrı sistemlerdeki zayıflıkları açığa çıkardı.)</st></p>
			<p><span><st c="8435">Blok Zincirinin Benimsenmesi İçin </st><br /><st c="8470">Bir Çerçeve</st></span></p>
			<p><st c="8481">Eğer bitcoin ilk zamanlarındaki e-posta gibiyse, blok zincirinin tam potansiyeline ulaşması on yıllar mı alacak? </st><st c="8595">Bizim görüşümüze göre yanıt şartlı bir evet. </st><st c="8640">Dönüşümün kaç yıl alacağını tam olarak öngöremeyiz ama ilk önce hangi tür uygulamaların ilgi göreceğini ve blok zincirinin en sonunda geniş çaplı kabulünün nasıl gerçekleşeceğini tahmin edebiliriz.</st></p>
			<p><st c="8837">Bizim analizimize göre, tarih gösteriyor ki temel niteliğindeki bir teknolojinin ve bu teknolojiye dayalı işin kullanım durumlarının evrilme biçimini etkileyen iki boyut vardır. </st><st c="9016">Birincisi yeniliğinin boyutu; bir uygulamanın dünya için yeni olma derecesi. </st><st c="9093">Ne kadar yeni ise kullanıcıların o uygulamanın hangi sorunları çözdüğünü anlamalarını sağlamak için o kadar fazla çaba gerekecektir. </st><st c="9226">İkinci boyut ise karmaşıklık. </st><st c="9256">Karmaşıklık, gereken ekosistem koordinasyonunun düzeyinden (ilgili teknolojiyi kullanarak değer üretmek için beraber çalışması gereken tarafların sayısı ve çeşitliliğinden) anlaşılır. </st><st c="9440">Örneğin sadece bir üyesi olan bir sosyal ağın çok yararı olmaz; sosyal bir ağ, sadece sizin kendi bağlantılarınızın birçoğu o ağa katıldığı zaman değerlidir. </st><st c="9598">Uygulamanın diğer kullanıcıları, tüm katılımcılar için değer üretmek amacıyla oraya çekilir. </st><st c="9691">Aynı durum birçok blok zinciri uygulaması için de geçerli olacaktır. </st><st c="9760">Ve o uygulamaların ölçek ve etkisi arttıkça benimsenip uygulanmaları önemli kurumsal değişiklikler gerektirecektir. </st><st c="9876">Biz inovasyonları bu iki bağlamsal boyuta göre haritalandıran bir çerçeve geliştirdik, onları dört parçaya böldük. </st><st c="9991">(“Temel niteliğindeki teknolojiler nasıl yerleşir?” başlıklı tablo.) Her bir parça teknoloji gelişiminin bir aşamasını temsil ediyor. </st><st c="10125">Herhangi bir blok zinciri inovasyonunun hangi aşamaya denk düştüğünü belirlemek, yöneticilerin söz konusu inovasyonun sunduğu meydan okumaları, gerektirdiği işbirliği ve fikir birliği düzeyini ve gerektireceği yasal ve düzenleyici çabaları anlamalarına yardımcı olur. </st><st c="10393">Bu harita aynı zamanda o inovasyonun benimsenmesini kolaylaştırmak için ne tür süreç ve altyapılar oluşturulması gerektiği konusunda da fikir verecektir. </st><st c="10547">Yöneticiler onu kullanarak blok zincirinin herhangi bir sektördeki gelişim durumunu inceleyebilecekleri gibi, kendi blok zinciri olanaklarına yapacakları stratejik yatırımları da değerlendirebilirler.</st></p>
			<p><span><st c="10747">Tekli kullanım</st></span></p>
			<p><st c="10762">Birinci dörtgende daha iyi, daha düşük maliyetli ve son derece odaklanmış çözümler sunan yenilik ve koordinasyon düzeyi düşük uygulamalar yer alıyor. </st><st c="10913">Telefon görüşmeleri, faks ve geleneksel postaya ucuz bir alternatif olan e-posta (kullanıcıların sayısıyla değeri artmış olsa da) TCP/IP için bir tekli kullanım uygulamasıydı. </st><st c="11089">Bitcoin de bu kareye düşüyor. </st><st c="11119">Bitcoin, ilk günlerinde bile onu alternatif bir ödeme yöntemi olarak kullanan az sayıda insan için ivedi bir değer sundu. </st><st c="11241">(Bitcoin sadece enformasyon değil ama aynı zamanda gerçek değer ileten karmaşık bir e-posta olarak düşünülebilir.) 2016 sonunda, bitcoin işlemlerinin değerinin 92 milyar doları bulması bekleniyordu. </st><st c="11440">Toplam küresel ödemelerde ulaşılan 411 trilyon dolarla karşılaştırıldığında bu hâlâ bir yuvarlama hatasıdır ama bitcoin hızlı büyüyor ve mevcut finansal sistemin sınırlılıklarının olduğu anlık ödemeler ve döviz ve varlık alım-satımı gibi bağlamlarda önemi gittikçe artıyor.</st></p>
		</div>
	<div id="charCountTotal" value="11713"></div></body>
</html>
