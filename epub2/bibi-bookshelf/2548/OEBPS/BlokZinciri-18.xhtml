<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-18</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-18" lang="tr-TR" xml:lang="tr-TR">
		<div>
			<h1 id="_idParaDest-13"><span><st c="0">10. </st><br /><st c="5">BLOK ZİNCİRİ </st><br /><st c="18">PAYLAŞIM EKONOMİSİ AÇISINDAN </st><br /><st c="47">NE ANLAMA GELİYOR?</st></span></h1>
			<p><span><st c="65">Primavera De Filippi</st></span></p>
			<p><st c="86">Günümüzün Google, Facebook, Twitter, Uber ya da Airbnb gibi internet devlerinin çalışma şekline bakarsanız tek bir ortak noktaları olduğunu görürsünüz: Platformlarıyla değer üretebilmek için kullanıcıların katkılarına ihtiyaçları var. </st><st c="322">Ekonomi, son yirmi yılda, bir grup pasif tüketiciye hizmet vermekten sorumlu, geleneksel merkezi organizasyon modelinden giderek uzaklaşıyor. </st><st c="464">Günümüzde giderek, merkezi olmayan yapıdaki organizasyonların bulunduğu, büyük operatörlerin çok sayıda kişinin verilerini toplayarak çok daha aktif bir tüketici topluluğuna hizmet verdiği yeni bir modele yöneliyoruz. </st><st c="682">Bu yönelim, fiziksel ofis ve varlıklara, hatta çalışanlara ihtiyaç duymayan yeni nesil, “maddesel olmayan” organizasyonların ortaya çıkmasını sağlıyor.</st></p>
			<p><st c="833">Bu modelin sorunu, kitle tarafından üretilen değerin, genellikle değer üretimine katkıda bulunanlar arasında eşit şekilde bölüştürülmemesidir. </st><st c="977">Kârın tamamı, platformları yöneten büyük aracılara gider. </st></p>
			<p><st c="1035">Bir süre önce bu dengesizliği ortadan kaldırabilecek yeni bir teknoloji çıktı. </st><st c="1114">Blok zinciri güvenli ve merkezi olmayan yapıda, bir aracıya gerek duyulmadan gerçekleştirilen değer alışverişini kolaylaştırıyor. </st></p>
			<p><st c="1244">Blok zinciri teknolojisinin en devrimci yanı, yazılımları, güvenli ve merkeziyetçi olmayan bir şekilde çalıştırmasıdır. </st><st c="1364">Blok zinciri sayesinde yazılım uygulamalarının, merkezi bir sunucuda kurulmasına gerek kalmamıştır; uygulamalar tek bir taraf tarafından kontrol edilmez ve ortak bir ağ üzerinden çalıştırılır. </st><st c="1557">Blok zinciri temelli uygulamalar, üçüncü partiye gerek kalmadan kendi kendine organize olur, çok sayıda kişinin faaliyetlerini koordine etmek amacıyla kullanılabilir. </st><st c="1724">Blok zinciri teknolojisi temel olarak, kişilerin ortak faaliyetlerini koordine etme, birbirleriyle doğrudan etkileşime girme ve kendilerini daha güvenli yönetmelerine yönelik bir araçtır. </st></p>
			<p><st c="1912">Hâlihazırda blok zinciri üzerinden çalışan birçok uygulama vardır. </st><st c="1979">Örneğin Akasha, Steem.io ve Synereo; Facebook’a benzeyen ancak merkezi bir platforma ihtiyaç duymayan sosyal ağlardır. </st><st c="2098">Bu platformlar, ağı yönetecek ve hangi içeriğin kime gösterileceğine (genellikle kamuya açıklanmayan özel algoritmalar yoluyla) karar verecek merkezi bir organizasyona ihtiyaç duymaz. </st><st c="2282">Bunun yerine, sadece blok zinciri yazılımına işlenmiş kurallar doğrultusunda koordine olan grupların çalışmalarını bir araya getirirler. </st><st c="2419">Kişiler ağda mesaj yayınlamak için küçük bir ücret öder. </st><st c="2476">Bu ücret ağın işleyişine ve bakımına katkı sunan kişilere gider. </st><st c="2541">Ücret ödeyen kişi, mesajının ağ üzerinde yayılması ve diğerleri tarafından olumlu değerlendirme alması için ödediği bu ücreti (hatta daha fazlasını) geri de alabilir. </st></p>
			<p><st c="2708">Benzer şekilde OpenBazaar da, eBay ya da Amazon’a benzeyen ancak aracılık edecek operatöre gerek duymaksızın, bağımsız faaliyet gösteren bir pazaryeridir. </st><st c="2863">Platform, müşteri ve satıcıların birbiriyle doğrudan etkileşime girebilmesi için blok zincirinden yararlanır. </st><st c="2973">Dileyen herkes, platforma ürün kaydı yapabilir ve bu kayıt ağa bağlı tüm kullanıcılar tarafından görülebilir. </st><st c="3083">Müşteri ürün fiyatına onay verir. </st><st c="3117">Ardından, bitcoin blok zinciri üzerindeki üç kişiden ikisinin (alıcı, satıcı ve olası bir üçüncü taraf) fondaki (çok taraflı hesap) ipoteğin kaldırılmasına onay vermesini gerektiren bir emanet hesap açılır. </st><st c="3324">Alıcı ödemeyi hesaba gönderdikten sonra satıcı da ürünü gönderir. </st><st c="3390">Ürünü teslim alan alıcı, emanet hesaptaki ipoteğini kaldırır. </st><st c="3452">Sistem, sadece iki taraf anlaşamazsa üçüncü tarafın (gelişigüzel belirlenen bir hakemin) müdahale etmesine; paranın satıcıya gönderilmesi ya da alıcıya iade edilmesine karar vermesine izin verir.</st></p>
			<p><st c="3647">LaZooz ve Arcade City gibi, Uber’e benzeyen ancak merkezi bir otoriteye gerek duymadan çalışan araç paylaşım platformları da vardır. </st><st c="3781">Bu platformlar, blok zinciri altyapısıyla girilen, sürücü ile kullanıcının bire bir etkileşimini düzenlemeye yarayan kodlarla yönetilir. </st><st c="3918">Blok zinciri, platforma katkıda bulunan sürücüleri, platformdaki payını gösteren özel jetonlarla ödüllendirir. </st><st c="4029">Sürücü ağa ne kadar fazla katkı sunarsa, platformun başarısından o kadar fazla yararlanır. </st><st c="4120">Organizasyonun yönetimindeki etkisi de o kadar artar. </st></p>
			<p><st c="4174">Özetle blok zinciri teknolojisi hem </st><span><st c="4210">maddesel olmayan</st></span><st c="4226"> hem de </st><span><st c="4234">ademi merkeziyetçi</st></span><st c="4252"> yeni organizasyon türlerinin ortaya çıkmasına olanak tanır. </st><st c="4313">Direktörü, CEO’su ya da herhangi bir hiyerarşik yapısı olmayan bu organizasyonlar, blok zinciri üzerinden etkileşim kuran kişiler tarafından ortaklaşa şekilde yönetilir. </st><st c="4483">Bu bakımdan bu organizasyonları, kişilerin platforma katkıda bulunduğu ama platformun başarısından faydalanmadığı geleneksel kitle fonlama modeliyle karıştırmamak gerekir. </st><st c="4655">Blok zinciri teknolojisi, kullanıcının hem platforma katkı sunduğu hem de onun paydaşı olduğu, daha işbirlikçi kitle fonlama türlerini destekler ve “platform kooperatifi” olarak da nitelenebilir. </st><st c="4851">Aracılık yapan bir operatör yoktur, bu nedenle platformda üretilen değer, değer üretimine katkıda bulunanlar arasında daha adil şekilde bölüşülebilir. </st></p>
			<p><st c="5002">Artan “işbirliği” sayesinde, gerçek anlamda bir paylaşım ekonomisine yöneliyoruz; birkaç büyük aracının kontrolünde olmayan, kişilerce ve kişiler adına yönetilen bir ekonomi. </st></p>
			<p><st c="5177">Bunun yeni bir şey olmadığını söyleyebilirsiniz. </st><st c="5226">Bu tür vaatleri daha önce de duymuştunuz. </st><st c="5268">İnternetin herkesin kullanımına açılması, kişi ve küçük şirketlerin kurumsal devlerle, eşit koşullarda mücadele etmesine olanak tanımayacaktı. </st><st c="5411">Zamanla devler, dijital dünyanın kontrolünü ele geçirdi ve bu vaatlerle hayaller silinip gitti.</st></p>
			<p><st c="5506">Günümüzde bunun için yeni bir fırsat var. </st><st c="5549">Blok zinciri teknolojisi, yukarıdan aşağıya doğru işleyen hiyerarşik organizasyonların yerini, aşağıdan yukarıya uzanan, dağıtılmış bir sistemin almasına olanak tanıyor. </st><st c="5719">Bu dönüşüm, refahın bölüşümünü değiştirerek, insanların herkesin yararına şeyler üretmek için işbirliği yapmasına, çaba ve katkılarının karşılığını almasına olanak tanıyabilir. </st></p>
			<p><st c="5896">Yine de hiçbir şeyden emin olmamak gerekir. </st><st c="5940">İnternetin merkezi olmayan bir organizasyondan, birkaç büyük operatörün kontrolünde merkezi bir sisteme dönüşmesi gibi, blok zincirinin de devler tarafından ele geçirilme riski vardır. </st><st c="6125">İnternetle karşımıza çıkan fırsatı kaçırmıştık. </st><st c="6173">Toplum olarak, işi yapan kişilerin adil şekilde ödüllendirildiği gerçek bir paylaşım ekonomisine değer veriyorsak, yapmamız gereken şey yeni ortaya çıkan bu teknolojiyi tanımak ve sunduğu fırsatları değerlendirmektir. </st><st c="6391">Blok zinciri devlerinin oluşumuna direnebilmemizi ancak büyük, başarılı ve topluluk merkezli uygulamalar geliştirmek sağlar. </st></p>
			<p><span><st c="6516">SÖZÜN ÖZÜ</st></span></p>
			<p><st c="6525">Günümüzün internet devlerinin Facebook, Google ve Twitter gibi platformlarla değer üretebilmek için, kullanıcıların katkısına ihtiyacı vardır. </st><st c="6669">Bu modelin sıkıntısı, kitle tarafından üretilen değerin büyük kısmının, platformları yöneten aracılara gitmesidir. </st></p>
			<p><img src="image/1.png" alt="" /><st c="6784"></st><st c="6842"> Blok zinciri, artan “işbirliği” sayesinde, gerçek anlamda bir paylaşım ekonomisine yönelme fırsatı sunuyor; birkaç büyük aracının kontrolünde olmayan, kişilerce ve kişiler adına yönetilen bir ekonomi.</st></p>
			<p><img src="image/1.png" alt="" /><st c="7042"></st><st c="7101"> Paylaşım ekonomisinin ortaya çıkması garanti değildir. </st><st c="7156">İnternetin merkezi olmayan bir organizasyondan, birkaç büyük operatörün kontrolünde merkezi bir sisteme dönüşmesi gibi, blok zincirinin de devler tarafından ele geçirilme riski vardır.</st></p>
			<p><span><st c="7340">hbr.org, 15 Mart 2017</st></span></p>
		</div>
	<div id="charCountTotal" value="7362"></div></body>
</html>
