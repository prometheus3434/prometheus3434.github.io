<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BlokZinciri-8</title>
    <meta http-equiv="Content-Type" content="text/html; charset=utf-8" />
  

</head>
  <body id="BlokZinciri-8" lang="tr-TR" xml:lang="tr-TR">
		<div>
			<p><span><st c="0">Yerelleştirme</st></span></p>
			<p><st c="13">İkinci dörtgen, yeni olma düzeyi görece daha yüksek ama çabuk değer yaratmak için sadece kısıtlı sayıda kullanıcıya ihtiyaç duyulan ve bu yüzden benimsenmesi görece daha kolay olan inovasyonları içeriyor. </st><st c="219">Blok zinciri, ağ teknolojilerinin iş dünyasında izlediği yolu izleyecek olursa, blok zinciri inovasyonlarının çoklu organizasyonların dağıtık bir hesap defteri aracılığıyla birbirine bağlandığı yerel özel ağlar yaratmak için tekli kullanım uygulamaları üzerinde yükselmesini bekleyebiliriz.</st></p>
			<p><st c="509">İlk özel blok zinciri tabanlı gelişmelerin çoğu, genellikle firmaların kurduğu küçük ağlarda finansal hizmetler sektöründe gerçekleşiyor ve bu yüzden koordinasyon gereksinimleri görece daha az. </st><st c="704">Nasdaq, finansal işlemleri işleme ve doğrulama teknolojisi sunmak için, birçok blok zinciri altyapı sağlayıcısından biri olan Chain.com’la çalışıyor. </st><st c="854">Bank of America, JPMorgan, New York Menkul Kıymetler Borsası, Fidelity Investments ve Standard Chartered gibi şirketler ticari finansman, döviz arbitrajı, sınır ötesi tahakkuk, menkul kıymetler tahakkuku gibi alanlarda kâğıda dayalı ve manüel işlem işlemenin yerine geçirmek üzere blok zinciri teknolojisini test ediyor. </st><st c="1175">Bank of Canada ise bankalar arası transferler için CAD-coin adlı bir dijital para birimini test ediyor. </st><st c="1279">Çeşitli sektörlerde özel amaçlara hizmet eden özel blok zincirlerinin hızla çoğalacağını düşünüyoruz.</st></p>
			<p><span><st c="1380">Yerine geçme</st></span></p>
			<p><st c="1393">Üçüncü dörtgen, mevcut yerelleştirilmiş ve tekli kullanım uygulamaları üzerinde yükseldiği için yenilik düzeyi görece düşük ama daha geniş ve gittikçe halka açık kullanımlarla ilgili olduğu için koordinasyon gereksinimleri yüksek olan uygulamaları içeriyor. </st><st c="1652">Bu inovasyonlar iş yapmanın yollarını tümden değiştirmeyi hedefler. </st><st c="1720">Bununla birlikte, benimsenmelerinin önünde yüksek engeller olur; sadece daha fazla koordinasyon gerektirmekle kalmazlar aynı zamanda yerine geçmeyi umdukları süreçler tam olarak gelişmiş ve organizasyonların ve kurumların içine iyice yerleşmiş olabilir. </st><st c="1974">Yerine geçme örnekleri arasında dijital para birimlerini sayabiliriz; bunlar basit bitcoin ödeme teknolojisinden doğmuş olan yeni, gelişimini tamamlamış para birimi sistemleridir. </st><st c="2154">Son derece önemli bir fark, bir dijital para biriminin parasal işlemler yapan tüm tarafların onu benimsemesini gerektirmesi ve uzun zamandır bu tür işlemleri yürütmekte ve denetlemekte olan hükümet ve kurumlara meydan okumasıdır. </st><st c="2384">Ayrıca tüketicilerin de davranışlarını değiştirmesi ve dijital para birimlerinin yeni işlevsel becerisinin nasıl kullanılacağını anlaması gerekmektedir. </st></p>
			<p><st c="2537">Bir süre önce MIT’de yapılan bir deney, dijital para birimi sistemlerinin önündeki zorlukları göstermektedir. </st><st c="2647">MIT Bitcoin Kulübü 2014’te okulun 4494 öğrencisinin her birine bitcoin olarak 100’er dolar verdi. </st><st c="2745">İlginçtir ki öğrencilerin yüzde 30’u bu bedava parayı kullanmak için kayıt bile olmadı ve kayıt olanların yüzde 20’si birkaç hafta içinde bitcoin’i nakit paraya çevirdi. </st><st c="2915">Teknoloji meraklısı olan öğrenciler bile bitcoin’i nasıl ve nerelerde kullanabileceklerini anlamakta zorlandı.</st></p>
			<p><st c="3025">Başka bir şeyin yerine geçmeyi hedefleyen en iddialı blok zinciri uygulamalarından biri ise Stellar. </st><st c="3127">Finansal hizmetleri kullanma imkânı hiç olmamış olan insanlara bankacılık, mikro ödemeler ve havaleler dahil olmak üzere ucuz finansal hizmetler sunmayı hedefleyen Stellar, kendi sanal parası Lumens’i sunuyor ve ayrıca kullanıcılara diğer para birimleri, telefon kontörleri ve veri kredileri gibi bir dizi varlığı kendi sistemi üzerinde tutma olanağı veriyor. </st><st c="3487">Stellar ilk olarak Afrika’ya, özellikle oradaki en büyük ekonomi olan Nijerya’ya odaklandı. </st><st c="3579">Hedef kitlesi arasında önemli bir kabul gördü ve maliyet etkili olduğunu kanıtladı. </st><st c="3663">Ama bu uygulamanın geleceği kesinlikle belirsiz çünkü ekosistem koordinasyonunda büyük zorluklar var. </st><st c="3765">Tabandaki benimsenme Stellar’ın yaşayabileceğini göstermiş olsa da bir bankacılık standardı haline gelmesi için hükümet politikasını etkilemesi ve merkez bankalarını ve büyük organizasyonları onu kullanmaya ikna etmesi gerekecek. </st><st c="3995">Bu yıllarca sürecek ortak çabalar gerektirebilir.</st></p>
			<p><span><st c="4044">Dönüştürme</st></span></p>
			<p><st c="4055">Son dörtgende, başarılı olması halinde ekonomik, toplumsal ve siyasi sistemlerin doğasını değiştirebilecek tamamen yeni uygulamalar yer alıyor. </st><st c="4200">Bunlar pek çok aktörün faaliyetlerinin koordine edilmesinin yanı sıra standartlar ve süreçler üzerinde kurumsal uzlaşmalar olmasını gerektiriyor. </st><st c="4346">Bu uygulamaların benimsenmesi çok büyük toplumsal, yasal ve siyasi değişiklikler gerektirecektir.</st></p>
			<p><st c="4443">Şu anda en dönüştürücü blok zinciri uygulaması “akıllı sözleşmeler” olabilir. </st><st c="4522">Bu sözleşmeler, üzerinde anlaşmaya varılmış koşullar karşılandığında ödemeleri ve para ya da diğer varlıkların transferini otomatikleştirir. </st><st c="4663">Örneğin akıllı bir sözleşme, teslimat yapılır yapılmaz ödemeyi tedarikçiye gönderebilir. </st><st c="4752">Bir firma blok zinciri aracılığıyla belirli bir malın alındığı sinyalini gönderebilir ya da üründe GPS fonksiyonu olabilir ve otomatik olarak konum güncellemesi yaparak ödemenin yapılmasını tetikleyebilir. </st><st c="4958">Girişim fonu, bankacılık ve dijital haklar yönetimi alanlarında bu tür kendiliğinden uygulanan sözleşmelerle ilgili birkaç deneme daha şimdiden yapılmış durumda.</st></p>
			<p><st c="5119">Bu uygulamanın akla getirdiği muhteşem sonuçlar var. </st><st c="5173">Firmalar, kuruluşundan alıcı-tedarikçi ilişkilerine ve çalışan ilişkilerine dek tamamen sözleşmeler üzerine kuruludur. </st><st c="5292">Eğer sözleşmeler otomatikleştirilirse o zaman geleneksel firma yapılarına, süreçlerine ve avukat ya da muhasebeci gibi aracılara ne olacak? </st><st c="5432">Peki ya yöneticilere? </st><st c="5454">Hepsinin rollerinde köklü değişiklikler olur. </st><st c="5500">Ama bu noktada fazla heyecana kapılmadan önce, akıllı sözleşmelerin yaygın bir şekilde benimsenmesinden hâlâ onlarca yıl uzakta olduğumuzu hatırlayalım. </st><st c="5653">Bu sözleşmeler, örneğin kurumsal kabul olmazsa geçerli olamaz. </st><st c="5716">Akıllı sözleşmelerin nasıl düzenleneceği, doğrulanacağı, uygulanacağı ve uygulanmasının sağlanacağı konusunda muazzam derecede bir açıklık ve koordinasyon gerekecektir. </st><st c="5885">Bu ürkütücü görevlerden sorumlu kurumların gelişmesinin uzun zaman alacağına inanıyoruz. </st><st c="5974">Ayrıca teknolojik zorluklar, özellikle güvenlik göz korkutuyor.</st></p>
			<p><span><st c="6037">Blok Zincirine Yatırım Yaklaşımınıza </st><br /><st c="6075">Yol Gösterme</st></span></p>
			<p><st c="6087">Yöneticiler kendi organizasyonları için blok zinciri hakkında nasıl düşünmeli? </st><st c="6167">Çerçevemiz şirketlerin doğru fırsatları saptamalarına yardımcı olabilir.</st></p>
			<p><st c="6239">Çoğu açısından, başlamak için en kolay yer tekli kullanım uygulamalarıdır. </st><st c="6315">Bunlar yeni olmadığı ve üçüncü taraflarla çok fazla koordinasyon gerektirmediği için riski en aza indirir. </st><st c="6422">Stratejilerden biri, bitcoin’i bir ödeme mekanizması olarak eklemektir. </st><st c="6494">Bitcoin için altyapı ve pazar zaten iyice gelişmiş durumda ve bu sanal parayı benimsemek IT, finans, muhasebe, satış ve pazarlama gibi çeşitli birimleri blok zinciri olanakları oluşturmaya zorlayacaktır. </st><st c="6698">Diğer bir düşük riskli yaklaşım da fiziksel ve dijital varlıkları yönetme, kurum içi işlemleri kaydetme ve kimlikleri doğrulama gibi uygulamalar için bir veritabanı olarak blok zincirini bir kurum içi uygulama olarak kullanmaktır. </st><st c="6929">Bu, çoklu kurum içi veritabanlarını uyumlu hale getirmede zorluk çeken şirketler için özellikle yararlı olabilir. </st><st c="7043">Tekli kullanım uygulamalarını denemek, organizasyonların daha gelişmiş uygulamalar için ihtiyaç duyacakları becerileri geliştirmelerine yardımcı olacaktır. </st><st c="7199">Ayrıca hem startup’lardan hem de Amazon ve Microsoft gibi büyük platformlardan bulut tabanlı blok zinciri hizmetlerinin verilmeye başlanması sayesinde bu tür denemeler gittikçe daha da kolaylaşıyor.</st></p>
			<p><st c="7397">Yerelleştirilmiş uygulamalar şirketler için doğal bir ikinci adımdır. </st><st c="7468">Şu anda özel blok zinciri ağlarına birçok yatırım yapıldığını görüyoruz ve ilgili projeler gerçekten kısa vadeli etkiler için konumlandırılmış görünüyor. </st><st c="7622">Örneğin finansal hizmetler sunan şirketler sınırlı sayıda güvenilir karşı taraflarla kurdukları özel blok zinciri ağlarının işlem maliyetlerini önemli miktarda düşürdüğünü görüyorlar.</st></p>
			<p><st c="7805">Organizasyonlar yerelleştirilmiş uygulamalarla sınır ötesi işlemlerdeki belirli bazı sorunları da aşabiliyorlar. </st><st c="7919">Örneğin şirketler daha şimdiden karmaşık tedarik zincirlerinde ürünleri izlemek için blok zincirini kullanıyor. </st><st c="8031">Bu elmas endüstrisinde yapılıyor; değerli taşlar madenden tüketiciye kadar izleniyor. </st><st c="8117">Bu tür denemeler için gereken teknoloji şu anda mevcut ve satışa hazır.</st></p>
			<p><st c="8188">Mevcut uygulamaların yerine geçecek uygulamalar geliştirmek ise dikkatli bir planlama gerektirir çünkü mevcut çözümlerin bırakılması zor olabilir. </st><st c="8336">İzlenecek yollardan biri, son kullanıcıların çok fazla davranış değişikliğine gitmesini gerektirmeyen ama pahalı ya da cazip olmayan çözümlere alternatifler sunan yeni uygulamalara odaklanmak olabilir. </st><st c="8538">Eskilerin yerine geçecek olan uygulamaların ilgi görmesi için geleneksel çözümler kadar işlevsellik sunmaları ve ekosistemin bunları anlayıp benimsemesinin kolay olması gerekir. </st><st c="8716">Finansal hizmetler sunan First Data şirketinin blok zinciri tabanlı hediye çeklerine girmesi iyi düşünülmüş bir yeni uygulamaya iyi bir örnektir. </st><st c="8862">Bunu tüketicilere sunan perakendeciler işlem başına maliyeti büyük miktarda düşürüyorlar ve hesaplardaki para akışlarını izlemek için blok zincirini kullanarak güvenliği artırıyorlar ve bunu dış ödeme işlemcilerine bel bağlamadan yapıyorlar. </st><st c="9104">Hatta bu yeni hediye çekleri, ortak hesap defteri aracılığıyla tüccarlar arasında işlem olanağına ve bilanço transferlerine bile imkân veriyor.</st></p>
			<p><st c="9247">Dönüştürücü uygulamalar hâlâ çok uzak görünüyor. </st><st c="9297">Ama bu olasılıkları şimdiden değerlendirmek ve bunlara olanak veren teknolojiyi geliştirmeye yatırım yapmak mantıklı. </st><st c="9415">Değer yaratma ve elde etme mantığının mevcut yaklaşımlardan ayrıldığı yeni iş modellerine bağlandığında bu tür uygulamalar en güçlü uygulamalar olacaktır. </st><st c="9570">Bu tür iş modellerinin benimsenmesi zor ama bu modeller şirketler için gelecekteki büyümenin yolunu açabilir.</st></p>
			<p><st c="9679">Hukuk firmalarının akıllı sözleşmeleri uygulanabilir hale getirmek için nasıl değişmek zorunda kalacağını bir düşünün. </st><st c="9799">Yeni yazılım ve blok zinciri programlama konusunda yeni uzmanlıklar geliştirmek zorunda kalacaklar. </st><st c="9899">Ayrıca muhtemelen saat başına ödeme modelleri üzerinde yeniden düşünmeleri de gerekecek ve sözleşmeler için işlem ücreti ya da barındırma ücreti alma fikrini akıllarından geçirecekler. </st><st c="10084">Yani bunlar sadece iki olası yaklaşım. </st><st c="10123">Hangi yolu izlerlerse izlesinler yöneticiler herhangi bir değişikliğe gitmeden önce iş modelinin sonuçlarını anladıklarından emin olmak ve test etmek zorunda.</st></p>
			<p><st c="10281">Dönüştürücü senaryolar en son yaygınlaşacak senaryolardır ama en büyük değeri sunacak olanlar da bunlar. </st><st c="10387">En büyük etkiyi gösterecekleri iki alandan biri, büyük ölçekli kamusal kimlik saptama sistemleri; örneğin pasaport kontrolü gibi işlevler için kullanılabilirler. </st><st c="10549">Diğeri ise kara para aklamanın önüne geçmek ya da birçok tarafın yer aldığı karmaşık finansal işlemlerde kullanılmak için algoritmaya dayalı karar alma uygulaması. </st><st c="10713">Bu uygulamaların yaygın bir şekilde benimsenmesini ve kritik kitleye erişmesini en azından bir sonraki on yıl için hatta belki de daha uzun bir süre için beklemiyoruz.</st></p>
			<p><st c="10880">Dönüştürücü uygulamalar, yeni ekosistemleri koordine edecek ve yönetecek platform düzeyinde yeni oyuncuların da önünü açacaktır. </st><st c="11010">Bunlar yeni kuşağın Google’ları ve Facebook’ları olacaktır. </st><st c="11070">Bu tür fırsatları gerçeğe dönüştürmek sabır gerektirecektir. </st><st c="11131">Bunlara şimdiden büyük yatırımlar yapmaya başlamak için çok erken olsa da gerekli temelleri (araç ve standartları) geliştirmek yine de yararlı olacaktır.</st></p>
			<p><span><st c="11284">Sonuç</st></span></p>
			<p><st c="11290">TCP/IP teknolojisi, blok zincirinin benimsenmesi için iyi bir şablon sunmasının yanı sıra büyük olasılıkla onun yolundaki engelleri de azaltmıştır. </st><st c="11439">TCP/IP her yerde olan bir teknoloji haline geldi; blok zinciri uygulamaları da dijital veri, iletişim ve bilişim altyapısı üzerine inşa ediliyor ve bu da denemelerin maliyetini düşürüyor ve yeni kullanım durumlarının hızla ortaya çıkmasına olanak veriyor.</st></p>
			<p><st c="11694">Bizim sunduğumuz çerçeve ile yöneticiler bugünden blok zinciri için kendi kurumsal olanaklarını inşa etmeye nereden başlayacaklarını bulabilirler. </st><st c="11842">Kadrolarının blok zinciri hakkında bilgi edinmelerini sağlamaları, belirlediğimiz dörtgenler temelinde şirketlerine özel uygulamalar geliştirmeleri ve blok zinciri altyapısına yatırım yapmaları gerekiyor.</st></p>
			<p><st c="12046">Ancak, TCP/IP’nin kabul görme düzeylerine ulaşmasıyla ilgili süre, benimsenmenin önündeki engeller ve karmaşıklık düşünüldüğünde yöneticiler blok zinciriyle denemeler yapmanın riskleri üzerinde dikkatle düşünmeli. </st><st c="12261">Açıkçası, daha büyük düşünmek için gerekli uzmanlığı geliştirmenin iyi bir yolu küçük başlamaktır. </st><st c="12360">Ama yatırımın düzeyi şirket ve sektörün bağlamına göre düşünülmelidir. </st><st c="12431">Finansal hizmetler sunan şirketler daha şimdiden blok zincirini benimsemeye doğru yol alıyor. </st><st c="12525">Üretim sektörü ise bu noktada değil.</st></p>
			<p><st c="12561">Bağlam ne olursa olsun, blok zincirinin sizin işinizi de etkileyeceği yönünde güçlü bir olasılık var. </st><st c="12664">Büyük soru ise, bu ne zaman olacak?</st></p>
			<p><span><st c="12699">SÖZÜN ÖZÜ</st></span></p>
			<p><st c="12709">Blok zinciri iş dünyasında bir devrim yaratacak ancak bunun gerçekleşmesi on yılları bulacak. </st><st c="12804">Bunun nedeni, blok zincirinin hayata geçirilmesi geniş kapsamlı teknolojik, yasal ve toplumsal koordinasyon gerektiren temel nitelikte bir teknoloji olmasıdır. </st></p>
			<p><img src="image/1.png" alt="" /><st c="12964"></st><st c="13022"> Bitcoin’in ve diğer sanal para birimlerinin altyapısını oluşturan blok zinciri, iki taraf arasındaki işlemleri etkin, doğrulanabilir ve kalıcı şekilde kayıt eden açık, dağıtılmış bir defter teknolojisidir.</st></p>
			<p><img src="image/1.png" alt="" /><st c="13227"></st><st c="13286"> TCP/IP’nin benimsenme süreci, blok zincirinin de benzer bir gelişim sürecinden geçeceğini gösteriyor. </st><st c="13388">Dolayısıyla şirketler planlamaya başlamak için henüz erken olduğunu düşünmemelidir. </st></p>
			<p><img src="image/1.png" alt="" /><st c="13472"></st><st c="13530"> Yöneticiler, blok zinciri uygulamalarının yenilikçilik ve karmaşıklık düzeyini gösteren 2x2’lik bir tablo sayesinde blok zincirinin herhangi bir sektördeki gelişim düzeyini ölçebilir, kendi blok zinciri becerilerine yapabilecekleri stratejik yatırımları değerlendirebilir. </st></p>
			<p><img src="image/1.png" alt="" /><st c="13803"></st><st c="13861"> Organizasyonlar blok zinciri becerilerini geliştirmeye tek kullanıma yönelik uygulamalarla başlayabilir, zamanla daha karmaşık, yenilikçi ve nihayetinde dönüştürücü uygulamalara geçebilirler. </st></p>
			<p><span><st c="14053">hbr.org, Ocak-Şubat 2017</st></span></p>
		</div>
	<div id="charCountTotal" value="14077"></div></body>
</html>
