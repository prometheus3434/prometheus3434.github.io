<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">BÖLÜM IV</span></p>
<p class="calibre1">Amerikan milli marşı. Sonra görüntü gelir ve müziğin <span class="calibre2">gezinti</span> güvertesinde çalan gemi orkestrası tarafından icra edildiği anlaşılır. Sonra, geminin San <span class="calibre2">Francisco Limanı’na</span> girmek üzere olduğu görülür. Ilse, Weitprecht’le birlikte güvertede durmaktadır.</p>
<p class="calibre1">Ilse: “Hocam, sizin için yapabileceğim bir şey var mı acaba? Her şey hazır mı?”</p>
<p class="calibre1">Weitprecht: “Teşekkür ederim, Bayan Nydhalm... Krispin her şeyi halletti sanıyorum... en azından öyle söyledi...”</p>
<p class="calibre1">Ilse: “Gezi mareşalimizi çok arıyoruz, değil mi...”</p>
<p class="calibre1">Weitprecht: “Kapperbrunn mu? Evet... güzel değildi yaptığı, bizi böyle yan yolda bırakmak... Hayır, güzel değildi...” <sup class="calibre7">Ü</sup>rkek ürkek: “...Acaba Krispin nerelerde...”    .</p>
<p class="calibre1">Ilse: “Bir dakika, Hocam, ona bir bakayım...”</p>
<p class="calibre1"><span class="calibre2">Orta güvertede.</span> Krispin bir kamarotla birlikte bagajın üzerinde oturmaktadır.</p>
<p class="calibre1">Krispin gizemli: “Ve güneş karardığında, sanki gece gibi olmuştu... ”</p>
<p class="calibre1">Ilse gelir: “Bay Krispin, Profesör sizi soruyor...”</p>
<p class="calibre1">Krispin onu pek dikkate almaksızın: “Daha zamanı var, asabileşmesin... ”</p>
<p class="calibre1">Ilse liman girişini işaret eder: “Baksanıza Krispin, ne kadar güzel...”</p>
<p class="calibre1">Krispin bakmaya tenezzül bile etmez: “Evet, evet... zamanında geleceğim... Zaten her şey hazır, asabileşmesin...”</p>
<p class="calibre1">Ilse gülümseyerek uzaklaşır: “Yani, ben biraz daha saygılı olunmasını yeğlerdim, Bay Krispin.”</p>
<p class="calibre1">Krispin, onu daha fazla dikkate almaksızın: “Evet, ne diyordum ... güneş tam kararmıştı, sanki gece yansı gibiydi, işte tam o anda dört ya da beş yamyamın bıçaklarıyla barakaya doğru sinsice yaklaştıklarını fark ediyorum... eh, benim elim de armut toplamıyor, ben de bir ekmek bıçağı alıyorum... ama hiç gerekli değilmiş... birincisini çıplak elimle boğdum, eh, diğerlerini de toz bezimle kovalayabildim...” O konuşurken, <span class="calibre2">güneş tutulmasının karanlığı içinde</span></p>
<p class="calibre1"><span class="calibre3">kamp yeri görünür ve olaylar Krispin'in o an anlattığı gibi gelişir.</span></p>
<p class="calibre1"><span class="calibre3">Bu arada gemi durmuştur. Gümrük memurları gemiye çıkar, ama onlarla birlikte, gezinti güvertesinde Weitprecht’i ele geçiren, onu çevreleyen, sorulara boğan ve fotoğraflarını çeken bir sürü muhabir de gelmiştir.</span></p>
<p class="calibre1"><span class="calibre3">“Artık eşzamanlılık olmadığı doğru mu, Sayın Profesör? Amerikan kamuoyunu bu soru özellikle ilgilendiriyor!” - “Sizin teoriniz sayesinde bundan böyle ruhlar âlemi ile bire bir bilimsel bir bağlantı kurulmuş olduğu doğru mu, Sayın Profesör?” - “Beyzbol hakkında ne düşünüyorsunuz? Kendiniz de beyzbol oynadınız mı ve hâlâ hangi sporları yapıyorsunuz?” - “Hobileriniz nelerdir?” - “Pisagor teoremi hâlâ geçerli mi...”</span></p>
<p class="calibre1"><span class="calibre3">Weitprecht, şaşkın ve dehşet içinde, soruları cevaplamaya çalışır: “Evet, Beyler... Bu biraz fazla... Ruhlar âlemini de nereden çıkardınız? Benim demek istediğim...” İlgili muhabir: “Güvenilir kaynaklardan öğrendiğime göre, dördüncü boyut sizde önemli bir rol oynuyor... Yoksa bunu ret mi edeceksiniz?” Weitprecht: “Hiç şüphesiz... elbette ki dördüncü boyutu işin içine soktuk, ama...” Muhabir: “Ama olmaz, Sayın Profesör... ülkemizde dördüncü boyuta gösterilen büyük ilgi karşısında uygun düşmez...”</span></p>
<p class="calibre1"><span class="calibre3">Thompson görünür: “Beyler, böyle olmaz... Yarın bir basın toplantısı yapacağız, Sayın Profesör Weitprecht orada sizi selamlamaktan ve açıklamalarda bulunmaktan memnunluk duyacaktır...” Muhabirlerden oluşan kalabalık çekilir, ancak Hieck’i keşfedince bu sefer onun üzerine çullanırlar.</span></p>
<p class="calibre1"><span class="calibre3">Weitprecht son derece şaşkın: “Nasıl insanlar bunlar, Doktor Thompson?”</span></p>
<p class="calibre1"><span class="calibre3">Muhabirler tarafından çevrelenmiş Hieck: “Evet, Profesör Weitprecht’in teorisi hakkında açıklama mı istiyorsunuz... Buyrun, çok basit... Her fiziksel saptama bir gözlemci gerektirir. Bu gözlemci, klasik fizik denilen şeyde ihmal edilmiştir... Profesör Weitprecht’in teorisinde şimdi bu gözlemci, ki görme fonksiyonu içinde temsil edilen ideal bir gözlemcidir bu, gözlem alanına sokulmuştur...”</span></p>
<p class="calibre1"><span class="calibre3">Bir muhabir: “Böylesine ideal bir gözlemci hiç kuşkusuz özel eğitilmiş bir kişi, deyim yerindeyse antrenmanlı bir kişi olmalıdır.... Gözlem antrenmanı, bir anlamda...”</span></p>
<p class="calibre1">Hieck, ders verir tavırla: “Hayır, ideal gözlemci yoktur ki...” Muhabir: “Yetersiz antrenman yüzünden mi?"</p>
<p class="calibre1">Hieck, sabırsızca: “Hayır, alakası yok, o sadece, teorinin içine fonksiyonel değişmez sabit olarak sokulmuş gibi görünen, ışık hızı tarafından verilmiş matematiksel bir değerdir...”</p>
<p class="calibre1">Hieck’in söylediklerini not almak için önce dolmakalemlerini çıkarmış olan muhabirler, şaşkın ve sersemlemiş, birbirlerine bakar, tek başına ders vermeye devam eden Hieck’i bırakıp peş peşe uzaklaşırlar. Birdenbire yalnız kalan Hieck’in önünde Ilse belirir, gülümsemektedir: “Ee, Sayın Profesör, bu muhteşem dersi kime veriyorsunuz?”</p>
<p class="calibre1">Hieck, kendine gelir ve o da güler: “Evet, Ilse, sen yanımda olmayınca böyle oluyor işte.”</p>
<p class="calibre1">Ilse: “Pekala, şu andan itibaren yolculuk boyunca matematik yok artık... Matematik bir ömür boyunca var olacak. .. Anlaştık mı?” Hieck: “Evet, anlaştık. .. Şimdi sadece sen olacaksın...”</p>
<p class="calibre1">Ilse: “Umanın daha sonra da... matematiğe rağmen.”</p>
<p class="calibre1">Bu arada muhabirler, bagajları -çello kutusu da aralanndadır-alet kasalarının yanına taşımış olan Krispin'i keşfeder. Muhabirler nihayet doğru kişiyi bulmuştur, Krispin'in yüzü parlar, o her türlü bilgiyi vermeye hazırdır. Soru seli yeniden başlar:</p>
<p class="calibre1">“Gençliğinizden beri mi Profesör Weitprecht’le çalışıyorsunuz?” - “Haşan bir delikanlı mıydı?” - “Günde kaç bira içer? Siz de bira içiyor musunuz?” - “Lütfen inceleme gezinizin en önemli noktasını anlatın... vs.”</p>
<p class="calibre1">Krispin, mutluluktan ışık saçarak: “Pekala ... bildiğiniz gibi, güneş tutulmasıydı... korkunç bir güneş tutulması... işte, tam güneş kararmıştı ki, sanki gece yansı gibiydi, o anda yaklaşık bir düzine ya da belki daha da çok yamyamın, bıçaklan ve mızraklarıyla barakanın etrafında sinsi sinsi dolandıklarını fark ediyorum, gözleri gecenin içinde ışıl ışıl parlıyor ... Eh, benim elim de armut toplamıyor, ben de ekmek bıçağımı alıyorum... işte bunu... Eh, ilkini bununla hallettim, diğerini çıplak ellerimle boğdum, geri kalanlar da öylesine korktular ki, onları sadece toz bezimle kovalayabildim...” O konuşurken, <span class="calibre2">güneş tutulması karanlığı içinde kamp yeri</span> görünür ve</p>
<p class="calibre1">t</p>
<p class="calibre1">olaylar Krispin'in aynen o an anlattığı gibi gelişir. Vahşilerin ışıl ışıl parlayan gözleri dahil.</p>
<p class="calibre1">Muhabirler Krispin’i çevrelemiş gayretli gayretli not almaktadır. Gümrük memuruyla birlikte Gershvin gelir.</p>
<p class="calibre1"><span class="calibre2">Rıhtımda karşılama.</span> inceleme gezisinden dönenleri karşılamak için resmi şahsiyetler gelmiştir, aralarında Mount Wilson’un astronomları da vardır. Otomobillerle <span class="calibre2">kentin sokaklanndan geçilerek otele doğru</span> yol alınır. <span class="calibre2">Belediye</span> binasında kabul vs.</p>
<p class="calibre1">Gazete manşetleri: “Profesör Weitprecht Sıkı Bira içicisi.” -“Profesör Weitprecht Yamyamları Öldürüyor.” - “Güneş Tutulması Dördüncü Boyutu Kanıtlıyor.”</p>
<p class="calibre1">Şimdi artık zafer alayı <span class="calibre2">Amerika’yı boydan boya</span> dolaşır. Daha büyükçe kentlerde, <span class="calibre2">trenin istasyonlarda bekleme</span> süresi esnasında, kurumların ve bilim derneklerinin heyetleri hazır bulunur ve We-itprecht rahatsız olsa da, saygı gösterilerini ve çiçekleri kabul etmek zorunda kalır. Gerçi, Kapperbrunn’un rolünü üstlenmiş olan Dr. Thompson, her şeyin düzgün ve zahmetsizce gerçekleşmesi için büyük bir özenle pervane olur, ancakWeitprecht buna rağmen çoğu zaman güçlükle bulunabilmektedir, peronda bir yerlerde dolaşmak için çoğunlukla gizlice iner trenden ya da giyinip kuşanmaya ve örnek bir görüntü sergilemeye ikna edilemez. O zaman da onu kaçmaktan alıkoyan ya da konuşma yapması ve fotoğraf çekimlerine poz vermesi için tekrar yakalayan Krispin olur. Krispin fotoğraf çekimini çok önemser, grup resimlerinde mümkün olduğunca ortada durmaya özellikle dikkat eder.</p>
<p class="calibre1"><span class="calibre2">Trende.</span> Ilse ile Hieck el ele oturmaktadır. Dışarıda manzara hızla akıp gider.</p>
<p class="calibre1">Ilse: “Ne düşünüyorsun?”</p>
<p class="calibre1">Hieck: “Seni...”</p>
<p class="calibre1">Ilse: “Fizikle ilgili, matematikle ilgili bir şey yok mu?”</p>
<p class="calibre1">Hieck, mutlu: “Hayır, peki sen ne düşünüyorsun?”</p>
<p class="calibre1">Ilse: “Seni...”</p>
<p class="calibre1">Hieck: “Astronomiyle ilgili bir şey yok mu?”</p>
<p class="calibre1">Ilse, mutlu: “Hayır... astronomiyle ilgili bir şey yok...” Weitprecht gelir: “Pekala, önünüze koyduğum problemle ilgili düşünebildiniz mi?”</p>
<p class="calibre1">Hieck: “Evet, Sayın Profesör... şuna bir bakın... ” Çantasından kâğıtlar çıkarır.</p>
<p class="calibre1">lise: “Tabii, Sayın Profesör... astronomiyle ilgili birkaç not var burada ...” El çantasından birkaç sayfa çıkarır.</p>
<p class="calibre1">Weitprecht ışıldar: “Oo, mükemmel... Ben de beni yarı yolda bırakacağınızı düşünmüştüm... Anlaşılır bir şey tabii... Böyle bir yolculuk insanın aklını çeliyor.” Keyifle başını sallar ve memnun memnun uzaklaşır.</p>
<p class="calibre1">lise ile Hieck birbirlerine bakıp gülerler. .</p>
<p class="calibre1">Ilse: “Hangi ara yaptın bunu... ?”</p>
<p class="calibre1">Hieck, suçüstü yakalanmış bir öğrenci gibi ve neşeyle: “Gizli gizli... ya sen... sen de pek öyle açık vermedin.”</p>
<p class="calibre1">Ilse: “Elbette... ama yine de bilimle aşk birleştirilebilirmiş gibi geliyor bana...”</p>
<p class="calibre1">Hieck “Evet, birleştirilebilir...” '</p>
<p class="calibre1">Sarmaş dolaş olurlar.</p>
<p class="calibre1"><span class="calibre2">Makinist bölümünde.</span> Krispin makinistin yanında oturmaktadır. Anlatır: “ ... ve tam en karanlık olduğu anda, aşağı yukarı elli ile <span class="calibre3">yüz </span>arası yamyam, ışıl ışıl parlayan gözlerle, bıçaklarla, kargılarla, topuzlarla ve tüfeklerle sinsi sinsi yaklaşıyorlar... Eh, benim de elim armut toplamıyor, ekmek bıçağımı aldım... işte bunu... birkaçını bununla hakladım, birkaçını da çıplak ellerimle boğdum, eh işte, geri kalanlar da kaçıp gitti...” Ve yine bu konuşma esnasında, <span class="calibre2">güneş tutulması karanlığı içinde kamp yeri</span> görünür, şimdi elli vahşi sinsi sinsi yaklaşmaktadır, tıpkı Krispin’in o an anlattığı gibi.</p>
<p class="calibre1"><a id="bookmark1"></a><span class="calibre3">New York</span></p>
<p class="calibre1">Tren <span class="calibre2">Hudson</span> Nehri’nin üzerinden geçer. Merkez tren istasyonu <span class="calibre2">Central’a</span> girer. Törenler ve saygı gösterileri çoğalır ve bunların görüntüleri birbiriyle kesişerek arka arkaya perdeye yansır. Bayan We-itprecht gelmiştir, eşiyle selamlaşır.</p>
<p class="calibre1">Yine kısa aralıklarla kesişerek New <span class="calibre2">York’un</span> ve <span class="calibre2">memleketteki küçük kentin</span> görüntüleri gelir perdeye.</p>
<p class="calibre1">Weitprecht’in onuruna <span class="calibre2">Fellerock-Vakfı’nın ziyafeti.</span>    ,</p>
<p class="calibre1">Weitprecht konuşmaktadır (eski moda frakını giyiniştir):</p>
<p class="calibre1">“...Evet, doga hakkındaki bilgimizi bir parça genişletmeyi, bilgi sınırını gizemli bilinmeyene doğru küçük bir parça ilerletmeyi belki başardık. Ve bu, her türlü kuşkuya rağmen, cesaret kıncı her şeye rağmen, bütün araştırma çalışmalarına eşlik eden her türlü zorluğa rağmen bilgi üzerinde çalışmayı tatminkar bir çalışma, hattâ çok tatminkar bir çalışma haline getiren bir sonuçtur. Ne kadar küçük olursa JJIsun dünyanın bir parçasının şekillendirilmesi için bu kuşkulu ve yine de çok tatminkar uğraş içinde, bilimsel çalışma, sanatçının çalışmasıyla çok yakından temas eder ve sanatçının, şairin ulaşmaya çalıştığı bilgi başka türden bir bilgi gibi görünse de, aslında tek bir bilgi vardır, çünkü içinde yaşadığımız tek bir dünya vardır ve hepimiz aynı havayı soluyoruz.”</p>
<p class="calibre1">Küçük bir ara verir, sonra devam eder:</p>
<p class="calibre1">“Hanımlar Beyler, edebiyat ile karşılaştırmayı, estetik alanına kaymak için kulIanmadım, aksine burada herkesi iIgiIendiren, en azından bu dünyanın durumuna gözlerini kapamak istemeyen herkesi, bu durumun korkunçluğunu algılayabilecek herkesi ilgilendiren bir sorun olduğu için kullandım. Çünkü, bilimin çokça ukala ve dünyadan bihaber bilgileri ne işe yarıyor? Hayata hizmet eden bilgi, çok farklı türde bir bilgi değil midir? diye haykıran sesler artıyor. Dünyayı hâlâ düz bir tepsi olarak gören antik insan, en az bugünün insanı kadar mutlu, evet, hattâ daha mutlu değil miydi? Onun için Aiskhylos yaşamıyor muydu? Homeros onun ozanı değil miydi? Yeryüzünün yuvarlaklaşmış olması, insanın mutluluğuna ne gibi bir katkı yaptı? Güneşin artık yeryüzünün etrafında hareket etmemesinin ve kendisine Kopemik sistemi içinde yer gösterilmesinin insana ne yaran oldu? Yani bilimin ve bilginin bütün bu gelişimi neden! Bilim insanları hiç olmasaydı, çalışmalarının sonucunda barut, dinamit ve zehirli gazlan ortaya çıkaran fizikçiler ve kimyagerler hiç olmasaydı daha mutlu olmaz mıydık? Öyleyse geri dönelim, - bu sesler böyle haykırıyor- soyut, bomboş spekülasyonlar dünyasını bırakıp, basitçe görüIebiIenin dünyasına ve daha iyi oIan sağduyu dünyasına geri dönelim, yeryüzüne ve eğer gerekiyorsa hattâ düz tepsi şekIindeki dünyaya geri dönelim, sevdiğimiz ve tanıdığımız vatan toprağına geri dönelim, artık onun ötesine bakmayalım, çünkü bizim için bilgi bizzat bu topraktan çıkar, edebiyatın ve edebi bilginin kökü oradadır ve onun ötesine geçen her şey bizi yersiz-yurtsuz yaptığı için, bu bize yetmeli. Zaten bilim köyün değil, yer-sizyurtsuz kentlerin meyvesi değil midir? İşte böyle haykıran sesler, yurda bağlı ruh ve toprağın ruhu yerini alsın diye, aklı reddedebileceklerine inanıyorlar ve aklın saf bilgisini, lanetleme ve mitosun sımnı onun yerine koyma hakkına sahip olduklarına inanıyorlar.”</p>
<p class="calibre1">Kısa bir ara (görüntü biraz daha büyür).</p>
<p class="calibre1">“Evet, Sayın Hanımlar ve Beyler, kabul edelim: Bilim toprağa bağlı değildir ve eğer karşılaştırmamızı tekrar: ele alacak olursak, bilim yersizyurtsuzların edebi eseridir. Her dilin, başka dillere tercüme edilemez olan kendi doğal sırları vardır, buna karşılık bilimin dili hiçbir sırra sahip olmama, hiçbir halka, hiçbir ülkeye bağlı olmama ihtirasına batmıştır, insan çehresine sahip ve iyi niyetli olan herkes tarafından eksiksiz anlaşılma ihtirası içindedir. Ulusal hale getirilmek istenen bir bilimin vay hal'i.ne, çünkü içine taşınan mün-zevilik ve sırlar, artık halk dillerinin doğal sırlan değil, aksine, bir halkın diğerini yok etmeye çalıştığı silahlanma sanayisinin yapay dilidir. Yan ve çeyrek cahillerin yan bilimi haline gelmiştir. Doğrusu, kanın, ulusallığın, yurdun ve dilin sırlarını yadsımak kimseye uygun gelmeyecektir, ama bu sırlara sahip olmadığı için bilgiye karşı mücadele eden ve bu sırları bilgiye yapay olarak aşılamak isteyen biri, bilgiyi kötüye kullanma niyetinde olduğunu ele verir: Arşimet'i öldüren ve sonra da Arşimet’in bilgisini savaş amaçlarıyla kullanan askerdir o.”</p>
<p class="calibre1">Kısa bir ara (büyük plan çekim).</p>
<p class="calibre1">“Çünkü Hanımlar ve Beyler, bilginin sım, dünyevi doğumun sımndan daha büyüktür. Onun yersizyurtsuzluğu büyüktür, içinde her türlü bilginin bulunduğu Tanrı’nın yürdu kadar büyüktür ve insandan, durmaksızın bilgiye hizmete devam etmesini isteyen ilahi çağrı kadar büyüktür. Bunu unutan, alçakgönüllülüğü unutmuştur, insanın Tanrı önünde ebediyen yersizyurtsuz kaldığını ve ancak zihninde kendi doğal yurdunu tekrar bulabileceğini unutmuştur. Alçakgönüllülüğü unutmuş olan biri ise kötüdür ve aşkı da unutmuştur ve bu kişi Tann’nın her armağanım şeytanın ve en zalim ölümün bir aracına dönüştürmeyi de başarır. Bu, az önce s(&gt;zünü ettiğim, bilginin kötüye kullanımıdır. Fakat ilahi çağrıya uyan ve bilginin hizmetine giren biri, bilgiyi şeytansı kötü kullanıma karşı koruma ve bilginin, en derindeki özü neyse öyle, yani sürekli artan insancıllık olarak kalmasını sağlama görevini de üstlenmiştir! Bilgi yaşama hizmet eder, savaş sanayisine değil, halkların barışına ve sevgiye hizmet eder; nefrete muktedir de olsa, bu nefret değildir, insanlığın ve özgürlüğün karşısına çıkan her şeye karşı duyulan haklı bir tiksinti ve öfkedir. Çünkü bilginin yurdu ve ilahi yersizyurtsuz-luğu olan ideal devlette, insanlık egemendir, Platon’la Kant’ın tasarladığı ideal devlettir bu ve bu devlet için Hegel’in şu sözü geçerlidir: ‘İdealistlerin büyük tutkusu olmasaydı, dünyada hiçbir büyük şey gerçekleşemezdi,’ çünkü araştırmanın ve anlamanın tüm tutkusu oraya doğru zorlar, ister matematiksel olsun ister başka bir şey ve ne kadar küçük olursa olsun doğayı anlayan her bilgi adımı, insanın bu arzulanan sahasını hedefler.</p>
<p class="calibre1">“Dünyada hâlâ çok fazla değil, hayır, çok az bilgi, çok fazla değil, hayır, çok az bilim, çok fazla değil, hâlâ çok az akıl, çok fazla değil, hâlâ çok az insancıllık var. Ama bütün karşı akımlara inat, insani ideal için tutkunun gelişmeye devam etmesine, Hanımlar Beyler, izninizle kadehimi kaldırmak istiyorum, kadehimi aynı şekilde, bugün konuğu olduğumuz yüce bilimsel ve insani kurumların şerefine de kaldırıyorum!”</p>
<p class="calibre1">Orada hazır bulunan topluluğun şimdi başlayan ve artan alkışları arasında platformdaki müzik tekrar IX. Senfoni’nin son bölümünü çalmaya başlar ve aynı müzik, daha alçak sesle, sonraki iki görüntü boyunca da çalmaya devam eder.</p>
<p class="calibre1"><span class="calibre2">Kapperbrunn'un yeni çiftliğinde.</span> Kapperbrunn evinin önünde işçileriyle birliktedir, işçilerin arasında Ali’yi de görürüz, kökleri sökerek bahçeyi temizlemektedirler. Evin verandasında ufak tefek, güzel bir Malay kadın görünür; Kapperbrunn’a doğru koşarak onu karşılar, coşkuyla kucaklaşırlar.</p>
<p class="calibre1">Kapperbrunn: “El değmemiş bir matematik problemini mi hallediyorum yoksa el değmemiş bir orman köşesinde kökleri mi söküyorum... Aslında hiç fark etmez... Öyle ya da böyle, sınır, bilinmeyene doğru bir parçacık daha ileri itiliyor... öyle değil mi, Aissa?”</p>
<p class="calibre1">Aissa, anlamaksızın ve şefkatle: “Evet, Kapirun.”</p>
<p class="calibre1">Kapperbrunn kadının yanağını şefkatle okşar: “Bunu anlamıyorsun, değil mi? Ama önemli değil... En azından beni fazla şişko bulmuyorsun.”</p>
<p class="calibre1"><span class="calibre2">Mount Wilson Rasathanesinin platformunda.</span> lise ile Hieck hafif akşam karanlığında aletlerin yanında ayakta durmaktadırlar. Kollarını birbirlerine dolamışlardır ve gülümserler.</p>
<p class="calibre1">Hieck: “Her türlü bilginin arkasındaki bilinmeyen... Aradığımız büyük X, bunun neredeyse... aşk olduğunu düşüneceğim...” Beethoven’in müziği susar.</p>
<p class="calibre1"><span class="calibre2">Fellerock Enstitüsü'nde Weitprecht'in odası.</span> Weitprecht çalışmaya dalmıştır. Sonra zile basar. içeriye bir görevli girer.</p>
<p class="calibre1">Weitprecht, başını kaldırmaksızın: “Bakın Bay Krispin, Doktor Kapperbrunn’a iletin, kendisine söylemek istediğim şeyi anımsadım... Evet, bir de Doktor Hieck’ten rica edin...”</p>
<p class="calibre1">Yabancı görevli: “Anlamadım, Sayın Profesör?”</p>
<p class="calibre1">Weitprecht başım kaldırır, ürker: “Ah evet... yanıldım... unutmuşum... evet, yalnız olduğumu unutmuşum...”</p>
<p class="calibre1">Yabancı görevli sessizce uzaklaşır.</p>
<p class="calibre1">Weitprecht uzak gülümsemesiyle: “...Elbette... ama önemli değil...” burnunu tekrar kâğıtların arasına gömer ve çalışmaya devam eder.</p>
<p class="calibre1"><span class="calibre2">Tycho Brahe’nin obzervatoryumu.</span> Tycho Brahe: “Yalnız...” <span class="calibre2">Floransa’da köprünün üzerinde Dante.</span> Dante: “Yalnız...” <span class="calibre2">Nussdoiferbach kıyısında Beethoven.</span> Beethoven: “Yalnız...” Ardından Beethoven’in müziği tekrar başlar ve sonraki görüntülere eşlik eder: “dünya”dan görüntüler, “hayat”tan görüntülerdir bunlar, hızla birbiri peşi sıra ve kısa kesişmeler halinde akarlar.</p>
<p class="calibre1"><span class="calibre2">Prof. Ringdürr kürsüde, ağlamaklı.</span> “Gözüpekliği ve canlılığı içinde esas yaşam, bizde...”</p>
<p class="calibre1"><span class="calibre2">Bilimler Akademisi.</span> Başkan: “Ve işte huzurlarınızda ünlü meslektaşımız, <span class="calibre3">ProfesöT </span>Doktor Heinrich Weitprecht, akademi onur üyeliğine seçilmiştir.” Genel, onaylayıcı gıdaklama ve alkışlar.</p>
<p class="calibre1"><span class="calibre2">Borsa salonu.</span> Beethoven müziği caz ritmi kazanır, görünmeyen bir koro tam “Kucaklaşın, milyonlar”ı söylerken, sesleri heyecanlı borsa kargaşasının arasına karışır.</p>
<p class="calibre1"><span class="calibre2">Dans lokali.</span> Görünmeyen koronun, dansçılardan oluşan bir koro olduğu anlaşılır: “Kucaklaşın, milyonlar! Alın bu öpücüğünü bütün dünyanın!”</p>
<p class="calibre1"><span class="calibre2">Eyalet</span> Meclisi. Madalyalarla süslenmiş üniforması içinde Savaş Bakanı kürsüdedir: “Silahlanma kredileri böylece yüce meclis tarafından tüm kapsamıyla onaylanmıştır.” Genel onaylayıcı homurtu.</p>
<p class="calibre1">Beethoven müziği yine caz karakterini yitirir ve alçak sesle devam eder.</p>
<p class="calibre1"><span class="calibre2">Eğitim Bakanı’nın odası.</span> Bakan çalışma masasındadır, önünde de sekreter vardır. Bakan: “Pekala Weitprecht’i özel müşavir olarak atayalım... Sonuçta bize bir maliyeti yok.” Genelgeyi imzalar.</p>
<p class="calibre1"><span class="calibre2">Bir oyuncakçı dükkanının vitrini önünde.</span> Mekanik oyuncak askerler ateş etmektedir. Vitrinin önündeki çocuklar sevinçle çığlık atar: “Canlı bu. Canlı.”</p>
<p class="calibre1"><span class="calibre2">Krispin evde kansının ve çocuklannın yanında:</span> “Ve sonra yüz-iki yüz arası, belki de daha fazla, yamyam üzerime doğru sinsi sinsi yaklaşıyordu...”</p>
<p class="calibre1"><span class="calibre2">Klober Kayakevi, kann içinde yapayalnız.</span></p>
<p class="calibre1"><span class="calibre2">Tropik kumsalda Malay çocuklar.</span></p>
<p class="calibre1"><span class="calibre2">Issız iskele.</span> Dalgalar, bir şamandıraya bağlı motorlu tekneyi hafif hafif sallar.</p>
<p class="calibre1"><span class="calibre2">Sakin yerli köyü.</span></p>
<p class="calibre1">Giderek alçalan bir biçimde Beethoven müziği kesilir, bu esnada memleketteki kentin resimleri hızla akar, sonbaharın yapraksız manzarası içinde kentin genel görünümü, <span class="calibre2">rasathane, üniversite</span> ve nihayet çökmekte olan akşam içinde, ilk ışıkların parladığı <span class="calibre2">eski</span> feen-<span class="calibre2">tin sessiz sokaklan.</span></p>
<p class="calibre1">Ve en sonunda <span class="calibre2">Yerküre Lokantası'nın salonu.</span> Daimi masa tam kadro toplanmıştır. Elbette Mauser de oradadır.</p>
<p class="calibre1">Krispin anlatır: “Pekala, sizler tabii henüz güneş tutulması görmediniz, eğer gördüyseniz de, bizimkinden sonra olmalı bu... ama biz güneş tutulmasını yaşadık, güneş tutulmuştu, sanki kapkaranlık bir gece gibiydi... ve işte en karanlık olduğu an, vahşilerin sinsi sinsi yaklaştığını gördüm, bir sürü yamyam, belki bin, belki iki bin, tam olarak tahmin etmek mümkün değil, ben sadece karanlıkta ışıl ışıl parlayan binlerce göz gördüm... işte dağlardan böyle yaklaştılar, bıçaklarıyla, mızrakları ve topuzlarıyla, tüfekleri ve toplarıyla... çok</p>
<p class="calibre1">sessizce sinsi sinsi yaklaştılar barakama... ee, n’apsaydım... ekmek bıçağımı çektim... işte bunu... bunu çektim... ve ilk yanıma gelen herifçioğlunun üzerine fırladım... bir sonrakini de böyle hallettim, birkaçım çıplak ellerimle boğdum... ve böylece mesele halloldu...” O konuşurken, <span class="calibre2">güneş tutulması esnasında kamp yeri</span> görünür ve her şey Krispin’in az önce anlattığı gibi gerçekleşir! Ama hava tekrar aydınlanmaz, hattâ daha da kararır, olup bitenler karanlığın içinde tamamen kaybolup gider ve sonuçta karanlık içinde artık sadece vahşilerin ışıl ışıl parlayan gözleri vardır, kapkara karanlık içinde artan bir ışıltı ve birdenbire tekrar görünen sadece <span class="calibre2">yıldızlı gökyüzüdür.</span>    .</p>
<p class="calibre1">Yıldızlar yeniden daire çizmeye başlarken ve her şey yine başlangıçtaki gibiyken, şimdi yine Bach'ın fügü duyulur ve hemen yine kesilir, çünkü yıldızlı gökyüzünün orta yerinde, yine doğal halinden büyük, <span class="calibre2">kozmik darkafalı</span> Mauser ortaya çıkar ve sorar: “Ama artık nihayet bilmek istiyorum, bütün bu matematik ne için var?”</p>
<p class="calibre1">O anda küçük bir yıldızcık kalabalıktan ayrılır, biraz büyür, melek kanatlan kazaniT ve kozmik darkafalının kulağına doğru uçar, Ilse’nin sesiyle fısıldar: “Ruhsal selametin için, ruhsal selametin için... ”</p>
<p class="calibre1">Kozmik darkafalı, afallamış, şaşkın: “Vay canına...!”</p>
<p class="calibre1">Sonra onun görüntüsü ortadan kaybolur, müzik tekrar başlar. Yıldızlı göhyüZÜ döner, Samanyolu görünmektedir, kuyruklu yıldızlar süzülür ve Bach fügü yüksek sesle çalarken</p>
<p class="calibre1">Film Biter</p>
<p class="calibre1"><span class="calibre3">Hermann Broch’un Yorumlan</span></p><div class="calibre9"><div class="calibre9"><img src="main-4.png" alt="" class="calibre13"/></div></div><div class="calibre9"><img src="main-5.png" alt="" class="calibre14"/></div>
<p class="calibre1"><a id="bookmark2"></a>Bilinmeyen Değer Romanının Ana Hatları</p>
<p class="calibre1">Entelektüel -“entelektüel” sözcüğü burada en radikal anlamında anlaşılmaktadır- insanın, yani yaşamı saf bilgiye odaklanmış o insanın romanı.</p>
<p class="calibre1">Elbette, “zamanın anti-entelektüelliği” gibi çokça aşınmış bir moda slogan bile, gerçekten var olan bir duruma işaret ediyor: Bir dizi entelektüel değer, ki bunların arasında sanatsal değerler en son sırada değildir, savaş öncesi burjuva dünyamda sahip oldukları egemen konumu yitirdi ve yerlerini başka üstün değerler aldı. Ama bütün sloganlar gibi bu da, hatta bu hepsinden daha fazla, şeytanın araçları arasındadır, çünkü tinsel olan her şeye karşı mücadele yürütülmesine izin verir. Bu şekilde çoğunlukla ve çoğunlukla da bilerek, yeni çağın üstün değerlerinin -ister siyasette, ekonomide, teknolojide ya da başka bir yerde görülsünler- önceden olduğu gibi şimdi de tinsel olarak belirlendikleri gözden kaçırılır ve bilgiye ulaşma çabasının asla, estetize edilmiş burjuva çağının bir özelliği olmadığı, aksine tüm insanlarda vazgeçilmez biçimde doğuştan bulunduğu ve şimdi olduğu gibi, başka son derece büyük çıkarların kütlesi tarafından üstü örtülmüş gibi görünse de öyle kaldığı, bir o kadar bilerek gözden kaçırılır.</p>
<p class="calibre1">O yüzden bu romanın önüne koyması gereken birinci sorun, burjuva olmayan -bu örnekte yan proleter- bir insanın saf entelektüel bilgiye dayalı bir yaşama yönelmesinin önkoşullanyla ilgili sorundu. Dolayısıyla o ortamdan çıkan çocuklara, çevreye bağlı zeminde yaşamın çeşitli biçimlerde somutlaşunlmasına izin veren bir aile ortamı kurgulandı. Buna göre Richard Hieck’in entelektüel yaşamı, bu açıdan bakıldığında, çeşitli olasılıklar arasındaki varyasyonlardan sadece biridir ve eğer roman daha geniş işlenmiş olsaydı, bu durumda zaman içinde bir tür genel bakışa ulaşmak için, ana karakterin yaşamının yanı sıra, kardeşlerinin yaşamı da dikkate alınmak zorunda kalınacaktı.</p>
<p class="calibre1">Bir entelektüelin, bu örnekte bilimsel bir insanın romanı, bilgi alanında o insan tarafından işlenmiş olan bilimsel materyalin, okurun önüne serilmesinden ibaret değildir. Edebi eser olarak anılma iddiasında olan bir şey, ruhun en basit temel içgüdüleriyle, doğum ve ölümle, aşk, doğa ve sosyal bağlılıkla, bunların ifade biçimlerinin ilk sembolleriyle ilgilidir, ama bilimsel materyalle ilgili değildir: Dolayısıyla matematikçi Richard Hieck’in romanı matematikle, o ruhsal asli kuvvetlerin kristalizasyon noktası haline geldiği ölçüde, diğer bir deyişle ruhsal olayların mekaniği içinde bizzat sembol değerine sahip olduğu ve matematiğin bilgi süreci, daha derin ruhsal dinamik olarak hizmet ettiği ölçüde ilgilenmelidir.</p>
<p class="calibre1">Her saf bilgi çabası sonuçta Platonik bir dünya görüşünü, yani ampirik dünyanın, bilgilenen benlik tarafından tamamen egemenlik altına alındığı ve öğelerine ayrıldığı bir dünya görüşünü hedefler. Dinsel altın çağ dönemlerinde bu çaba sosyal bir fenomen haline gelir, bu dönemlerde, bağlayıcı bir kozmogoninin varlığı dolayısıyla dünyaya egemen olma, en geniş genelgeçerliliğe sahiptir. Buna karşılık dinselliğin düşük düzeyde olduğu zamanlar, bilgileneni izole eder, onu dünyaya egemen olma görevinde tek başına bırakır, topluluğu ortadan kaldırır ve dinsel olanı ruhun mistik yalnızlığına sürgün eder.</p>
<p class="calibre1">Bilgi, entelektüel bilgi, her şeyden önce rasyonel ve bilimseldir. Orta Çağ entelektüelinin emrinde, daha üst organizasyonu içinde bütün diğer münferit bilimlerin de içinde yer aldığı, teolojinin ras-yonalitesi vardı. Fakat rasyonel olan tarafından üstesinden gelinemeyecek geri kalan bilgi ise, sadece bilginin sosyal etkinliğini sağlamakla ve entelektüeli sosyal topluluğa bağlamakla kalmayan, aksine ona tam da bu yüzden kişisel becerisini, bilgi çabası ile uyumlu hale getirme olanağı da sağlayan, inancın genel bağlayıcı temel atmosferi içinde doyum buluyordu.</p>
<p class="calibre1">Teolojik ilke ve kurallar sisteminin bütününün ortadan kaldırılmasıyla birlikte, entelektüel, bilgi arayan insan, artan bilimsellik ve matematikleştirme ile birlikte, rasyonel olan tarafından üstesinden gelinemeyecek bilgi kalıntısı için giderek daha az olanak bırakan münferit bilimlere havale edilmektedir: Matematik, tümüyle kendi başının çaresine bakan, genellemeli bilgi alanının modelidir.</p>
<p class="calibre1">Buradan romanın, ana karakter Richard Hieck'in esas yaşam sorunuyla örtüşen ikinci ana sorunu ortaya çıkıyor: Kendini bilime adamış bir insan, üzerinde yükseldiği temele dayanarak -aksi halde zaten münferit bilime de varamazdı- ulaşmaya çabaladığı ve çabalamak zorunda olduğu o genel sonuca nasıl varabilir? Diğer bir deyişle, münferit bir bilim dalından hareketle, rasyonel olarak üstesinden gelinemeyecek (ölümün, aşkın, hemcinsin büyük sorularında tezahür eden) bilgi kalıntısının çözümüne nasıl ulaşabilir? Bunun bir yolu var mıdır?</p>
<p class="calibre1">Çözümün, insanın esas varlık temelinden hareketle gerçekleşmesi gerektiği açıktır. Burada doğal olarak söz konusu olan, çocuğun bilgi çabasını ve matematik tutkusunu uyandırmış olandır. Richard Hieck, bilimin değişen sınırlarının, yani bu örnekte sonsuzluğun matematik problemlerinin, aynı zamanda sonsuz yaşamın da problemleri olduğunu umarak, önce çözümü matematik alanından hareketle bulmanın nafile çabası içindedir. Fakat aşk tecrübesi karşısında, bu yoldan yürünemeyeceğini anlar ve eğer ruhsal durumu, küçük erkek kardeşinin ölümüyle uygun bir değişime uğramamış olsaydı, olasılıkla bu doğru yolu hiç bulamayacaktır. Kardeşinin cesedi önünde, kendi varlığının kökensel bilgi kaynağı onun için görünür hale gelir ve rasyonel ve bilimsel bilginin, daha büyük ve aynı zamanda daha saf bir bilginin, kanıtsız ama yaşamı ve ölümü, rasyonel ve irrasyonel olanı kapsadığı için yine de açık olan, gerçekten mistik bir bilginin sadece bir parçasını temsil ettiğini kavrar.</p>
<p class="calibre1">Burada, matematikçi Richard Hieck’in ruhunda ufak ölçekte gerçekleşen şey, en genel anlamda her türlü mistisizmin özünü oluşturan aynı çabalara tabidir. Ona Çağ skolastik felsefesinin ortadan kaldırılması büyük ölçüde mistik çabalar aracılığıyla, benliğin yalnızlığına geri dönme aracılığıyla, kişisel olarak Tanrı tecrübesinin “kâfirce” yaşanması yoluyla yeni bir mistik topluluk arama sonucu gerçekleşmiştir; bunlar, özellikle Alman mistik düşüncesine özgü olan ve doruk noktasına reformasyon döneminde ulaşan çabalardı. Ve eğer o zaman, yeni çağın ruhu olarak reformasyon, sonuçta ortak bir akımda toplanmış olan çok önemli ve önemsiz sınırsız zihinsel yaklaşımlardan ortaya çıkmışsa, bu durumda şimdiki zamanın oluşan ruhu da, yine bilgi çabalarından, her entelektüelin -en iyi anlamda entelektüel- nihai bilgi hedefleriyle girişmek zorunda olduğu tartışmadan doğabilir. Böyle biri olarak Richard Hieck, geleceğin şekillendirilmesi çalışmasına katılan o küçük hamallardap biridir.</p>
<p class="calibre1">Çünkü gelecek daima aklın ve bilginin bir fonksiyonudur.</p>
<p class="calibre1">Yorumun aslı Yale University Library’de (=^YUL) bulunmaktadır ve içerik olarak birbirinden ayn olmayan daktiloyla yazılmış iki farklı metin halinde mevcuttur (3 sayfa ve 2 sayfa olarak). Oluşum tarihi: Kasım 1933. Birinci baskı: He^rnıann Broch, <span class="calibre2">Bilinmeyen Değer ve Erken Dönem Yazılan. Willa Muir’e Mektuplar’la Birlikte</span> Zürih: Rhein-Verlag, 1961), s. 168-171.</p><div class="calibre9"><img src="main-6.png" alt="" class="calibre15"/></div>
<p class="calibre1"><a id="bookmark3"></a>Bilinmeyen X Film Senaryosuna Önsöz</p>
<p class="calibre1"><span class="calibre2">Bilinmeyen Değer</span> romanının kahramanı, kendi bilimini bir tür modem rahip ideali olarak gören ve hayatını sadece “saf bilgi”ye adamayı kendine amaç edinmiş genç bir matematikçidir. Roman, bunun yanı sıra, aklın kavrayamayacağı, ama buna rağmen eşit konumda bir “duyu bilgisi”nin de olduğunu ve ancak her ikisinin birleşimiyle hayatın gerçek bilgisine ulaşılabileceğini göstermektedir.</p>
<p class="calibre1">Bu sorun mevcut film tarafından da devralınmıştır.</p>
<p class="calibre1">Ancak bu olayın bilimsel atmosferi, ikinci ve -sinematografik anlamda- daha büyük ve ağırlıklı bir sorun daha ortaya çıkarmıştır:</p>
<p class="calibre1">Gerçi bilimsel bir yaşamı sinematografik olarak, yani görsel olarak göstermek için, kişinin mesleki atmosferinin görüntülerini -bu örnekte amfilerin, laboratuvarların, rasathane düzeneklerinin görüntülerini- vermek gereklidir, ancak bu tür dekorların kurulması- her türlü fizik deneyini aşktan daha çok önemseyen bir iffetli Yusuf öyküsünü anlatmak için uygun olsa da- tek başına yeterli değildir. Çünkü hiçbir içsel neden, iki kişinin bir amfide öpüşmesini veya öpüşmemesini gerektiremez (tecrübelerin gösterdiği gibi bu olay ne hayatta ne de beyazperdede özel bir atmosfer gerektirmemektedir), amfiler de zaten asla böyle bir amaçla inşa edilmemiştir, bunlar daha çok, bilimsel atmosferin bütün diğer kuruluşları gibi, bilginin somut amaçlarına hizmet ederler ve bilimsel yaşamı etkileyen, oluşturan, belirleyen ve yerine getiren de yalnızca bunlardır. Başka bir deyişle, eğer böylesi bir hayat gösterilecekse, o zaman bilimsel atmosferle birlikte onun somut amacı da görünür olmalıdır, o zaman ilgili bilim dalı da, filmin dramatik içeriğine bizzat dahil edilmiş olmalıdır.</p>
<p class="calibre1">Daha önce, insanın başka faaliyet alanlan ile ilgili başarılı filmler çekildi. Makine teknolojisi ve onun olgusal içeriklerinin, bazı filmlerin dramatik yapısıyla iç içe geçirilmesindeki ustalık anımsa-nabilir. Bu, filme özgü bir dramatik yapı olarak ortaya çıkan “çevreye bağlı” bir “dramatik yapı”, <span class="calibre2">“konuya uygun”</span> bir <span class="calibre2">“dramatik yapı”; </span>(neredeyse “çevreden bağımsız”, ruhsal açıdan temel olayı veren ve bu nedenle bilindiği gibi dekorlar olmaksızın, evet, hat^ özel kostümler olmaksızın da oynanabilen) tiyatronunkiyle aruk pek ilgisi olmayan, aksine daha ziyade epik olanın, romanın ve biyografik ro-manınkine yaklaşan bir dramatik yapıdır.</p>
<p class="calibre1">Yani söz konusu olan şey, bilgiyle ilgili ve bilimsel içeriklerin (özellikle yaşam içerikleri haline gelmişlerse), filmin dramatik yapısı içinde canlandırılmasıdır.</p>
<p class="calibre1">Bilimsel film düşüncesi elbette ki yeni değil, neredeyse sinemanın kendisi kadar eskidir. Tiyatronun ve halk eğitim çabalarının sağladığı deneyimler, <span class="calibre2">ciddi sorunlann ele alınmasının izleyicileri minnettar kıldığını,</span> bu bakımdan bunun hafife alınmaması gerektiğini göstermekteydi ve bu nedenle filmi, bu <span class="calibre2">öğrenme ve bilgi</span> dürtüsünün hizmetine sunma gereği belliydi. Sinema daha beşikteyken şu görevle karşı karşıyaydı: <span class="calibre2">Kısa bir sinema saati içinde, insanın bilgi ufkunu görsel ve kolay anlaşılır biçimde genişletmek.</span></p>
<p class="calibre1">Bu görevi ilk gerçekleştiren, <span class="calibre2">basit eğiticifilmlerdiT.</span> Bunlar kendilerine yüklenen beklentileri boşa çıkarmıştır. Halk eğitim merkezleri dışında, sinema salonlarının ancak önprogramlarında mütevazı bir varlık sürdürebilmektedirler.</p>
<p class="calibre1">Bu başarısızlığın nedeni, eğitici filmin <span class="calibre2">yetersiz dramatik yapısında</span> yatar. Film, daha önce söylendiği gibi, kısmen tiyatrodan çıkmıştır, ancak sahne yapısı olarak kendi dramatik yapısından asla vazgeçemez -spesifik görüntü seçimini, dramatik olarak düzenlenmiş ve hareketli, kısa görüntü dizisini ona borçludur- ve eğer bu dramatik moment beyazperdede eksikse, bu durumda normal ve sağlıklı izleyici kaçınılmaz olarak, can sıkıntısı dediği o huzursuzluğa düşer. Dramatik görüntü seçiminin yerine pedagojik-didaktik eğitici filmin konulamayacağı açıktır. Ve sunulacak bilgi materyalinin daha da popülerleştirilmesi gibi diğer pedagojik önlemler de bunu değiştiremez, olsa olsa can sıkıntısını artırabilir. Söz konusu olan şey filme uygun biçimdir: <span class="calibre2">Filme uygun olan şey, izleyiciye de uygundur.</span> Bu önkoşula uyulursa, o zaman izleyiciye, <span class="calibre2">onun isteklerine uygun olarak, ciddi ve sözde zor konular</span> kolayca sunulabilir.</p>
<p class="calibre1"><span class="calibre2">Film yapımcılığı bu durumu halihazırda dikkate almaktadır;</span> her zaman bilgi materyalinin dramatik canlandırılması arayışı içinde oldu ve olmaya devam ediyor. Coğrafi-zoolojik doğa filmlerinde bu çabalar meyvelerini verdi. Bu iş en kolay şekilde burada başarılabilirdi, çünkü coğrafi manzara görüntüsü aslında dekor ve sahnedir, üzerinde yaşamın geçtiği, kelimenin gerçek anlamıyla “doğal bir sahne”dir, dolayısıyla çoğunlukla macera filmine yaslanarak, coğrafi bilgi materyalinin içine herhangi bir öyküyü yerleştirmek ve böylece dramatik bir hareket elde etmek oldukça kolaydır. İzleyicinin her seferinde onaylaması sonucu bu şekilde bir özel yapım türü ortaya çıkmıştır.</p>
<p class="calibre1">Yani bilimsel film sorunu, coğrafi alanda sadece yan yarıya çözüm buluyor, elbette, alanın özel koşullan sayesinde <span class="calibre2">hayatta kalabilme gücüne</span> sahip olmuş bir çözümdür bu. Yine de burada şimdiden <span class="calibre2">toplam çözılmün başlangıçlan,</span> yani bilimsel materyalin artık sadece dramatik olayın dekorunu oluşturmadığı, aksine, “konuya uygun bir dramatik yapı”nın gerektirdiği gibi, <span class="calibre2">onunla birlikte dramatik bir bütünde kaynaştığı</span> görülüyor: Öyle ki, bir keşif gezisi filminde -ister gerçek isterse kurgulanmış bir keşif gezisi ele alınsın-Afrika haritası beyazperdede göründüğünde ve bir ok işareti gezinin karada ilerleyişini, bazen daha hızlı bazen daha yavaş gösterdiğinde ve hattâ ok işareti aşılmaz bir nehrin kenarında tıkanıp kaldığında ve ancak zorlukların Üstesinden gelindikten sonra yeniden harekete geçtiğinde, bu son derece dramatik anlarda sinema salonunda, haklı olarak <span class="calibre2">“bilimsel gerilim”,</span> “gerçek bilgi gerilimi” olarak tanımlanabilecek bir şey gündeme gelir ve bu gerilim, -bu türden bir dizi filmde kanıtlanabileceği gibi- okun işaret ettiği ilerleme temposu, bizzat film görüntüleri tarafından ne kadar yakından resmedilirse o kadar büyür.</p>
<p class="calibre1">İşte, <span class="calibre2">“bilimsel gerilim”in böylesi momentleri bilgi diyannın her yerinde mevcuttur.</span> Bunlar onun içinde hüküm süren ve bilgiye özel hale getirilmiş, “konuya uygun dramatik yapı”nm belirtileridir. Her fizik deneyi, her tıbbi operasyon, her arkeolojik veya prehisto-rik kazı, hattâ bilimsel bir teorinin veya hipotezin ortaya konması bile, kısacası gerçeklik içinde etkili bütün bilgi edimleri en güçlü dramatik gerilim durumlarını içerirler. Çünkü her önemli olay gerilim, beklenti, endişe üretir. <span class="calibre2">Bilgiyle ilgili yaşamın ve yaratının</span> <span class="calibre3">bu </span><span class="calibre2">olağanüstü dramatik unsurlan şimdiye kadar hemen hemen hiç can-landınlmadı,</span> (bunun nedeni kısmen “uzmanlığın yetersizliği” olabilir), ender olarak romanda, çok daha az tiyatroda canlandırıldı, ama bunlar <span class="calibre2">spesifik film motiflerdir</span> ve <span class="calibre2">film için şimdiye kadar neredeyse hiç işlenmemiş yepyeni bir alanı oluştururlar.</span></p>
<p class="calibre1">Bilimsel filmin tüm pratik gelişimi bu noktaya çıkar ve bir bilgi materyalininfilm <span class="calibre2">olarak şekillendirilmesi</span> görevi olarak özetlenebilir; bu görevler şunlardır:</p>
<p class="calibre1">1. basit eğitici filmin hareketsiz ayrıntı yığını sorununun üstesinden gelmek, salt pedagojik bilgi vermek yerine, bir bilgi materyalinin sadece <span class="calibre2">esasını</span> veren dramatik bir düzenleme koymak,</p>
<p class="calibre1">2. ancak bunu yaparken dramayı, -hala birçok coğrafi, filmde olduğu gibi- esas bilgi materyalinin salt çerçeve, salt dekor olarak kaldığı, materyale yabancı bir olay haline getirmemek, aksine</p>
<p class="calibre1">3. bilginin ve özellikle bilimsel bilginin doğasındaki dramatik motifleri radikal bir biçimde önplana çıkarmak ve “konuyla bağıntılı dramadan” mutlak faydalanma söz konusuyken, <span class="calibre2">bilgi materyalini bizzat film aksiyonunun taşıyıcısı düzeyine yükseltmek.</span></p>
<p class="calibre1"><span class="calibre2">Mevcut film, bu prensiplerin hayata geçirilmesi için bir denemedir.</span> Yani bu denemede bilimsel film içeriği olarak görecelik kuramı seçilmiştir, çünkü bir yandan bu kuramın, uzman olmayan geniş çevrelerin ilgisini çekeceği kesindir, öte yandan temel alınan <span class="calibre2">Bilinmeyen Değer</span> romanı, matematikle-fızikle ilgili bir atmosfer içinde, rasathanede ve fızik laboratuvarlannda geçmektedir. Ancak görecelik kuramı üzerinden ortaya konan, -aslında zaten büyük olan bir bilim teması olmasının ötesinde- bu filmin örnek olarak değerlendirilmesi gerekir: <span class="calibre2">Bu film bir dizi bilimsel filmin çıkış noktası olabilir ve olmalıdır</span></p>
<p class="calibre1">Bu filmin özel bir teması, spesifik karakterde anlamsızlıklarla dolu küçük bir üniversite kentinin köhne ortamında, dünyayı yerinden oynatacak büyük bir bilimsel olayın nasıl ortaya çıkabileceğini göstermektir.</p>
<p class="calibre1">Bu yapılırken, modem film izleyicisinin temel olarak neşeli bir atmosferi yeğlediği bilgisi de dikkate alınmıştır. Bu bilgi burada, başlangıçta bulunan küçük burjuva durum ile onu aşan, onu geride bırakan ve bu arada onun bilincine hiç varmayan insanın boyutu arasındaki karşıtlıktan ortaya çıkar.</p>
<p class="calibre1">Fakat yaşayan bir çağdaşımız, tarihe sadık kalınarak filmde gösterilemeyeceği ve görecelik kuramının yirmi yıllık gelişimi sinematik bir aksiyon ortaya çıkaramayacağı için, burada özel bir biçim, deyim yerindeyse <span class="calibre2">“şeffaf bir masal”</span> biçimi seçilmiştir. Ne Einstein ne de görecelik kuramı vs. açıkça anılmaktadır, her şey <span class="calibre2">Bilinmeyen </span>Değerin roman ilişkileri içine yerleştirilmiştir, ama “edebi gerçekliğin” de gerçekten <span class="calibre2">doğru</span> olduğu ve bu düzlemde, gerçi sıkıştırılmış, ama gerçek olayların prensip olarak <span class="calibre2">doğru görüntüsünü yansıtacak </span>şekilde, başka bir deyişle her izleyicinin <span class="calibre2">kimin ve neyin kastedildiğini </span>hemen anlayacağı şekilde canlandırılmıştır.</p>
<p class="calibre1">Film için ve anlaşılması için gerekli kısaltmaları neşeli bir ma-salsılık içinde kazanma ilkesi, elbette ki keşif gezisi bölümü için de uygulamaya sokulmuştur. 1919’da Sotral (Brezilya) ve Princi-pe (Güney-Batı Afrika kıyısı), 1922’de Cordillo Dowes ve Wallot (Avustralya), 1929’da Kuzey-Sumatra, 1930’dajava gezisi gibi tarihi keşif gezileri gerçekleştirilmiş ve kararan güneşin kenarında sadece iki tane değil, art arda bir dizi yıldız tespit edilmiştir.</p>
<p class="calibre1">Ancak, elbette ki bilimsel olarak temellendirilmiş olması gereken, gösterilecek deneyler ile ilgili olarak, kendine özgü yapısı gereğince de görecelik kuramı, yine son derece <span class="calibre2">kendine özgü ve eğitici sinemasal açıklamalara</span> izin vermektedir. Bunlara bu ilk eskizde sadece yer yer işaret edilmiştir (örneğin sınırlı uzay görüntüsünde). Bu tür teknik-didaktik pasajları geliştirmek ve yenilerini devreye . sokmak, filmin teknik-fiziksel bakımdan baştan sona incelenmesini gerektirir.</p>
<p class="calibre1">Yorumun aslı YUL’da bulunmaktadır. Nisan 1935’te daktiloyla yazılmış, “Önsöz” başlığını taşıyan, dört sayfalık bir metindir.</p>
</body>
</html>
