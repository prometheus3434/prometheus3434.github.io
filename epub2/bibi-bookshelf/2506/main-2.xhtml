<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">ÜÇÜNCÜ BÖLÜM</span></p>
<p class="calibre1"><a id="bookmark1"></a>1</p>
<p class="calibre1">Yaz öncesinin puslu havası yerini gürül gürül bir sıcağa bırakmıştı. Kentteki yeşil alanlar solmuş ve gereksiz hale gelmişti, bu ölü taş yığınlarının arasındaki canlılar değildi artık onlar, olmaları gereken şey değillerdi, onlar bile ölmüştü. Rasathanenin çevresindeki çam ormanı kupkuruydu, çam yapraklarının nemli parlaklığı yok olmuştu, gövdelerinden koyu bir reçine fışkırıyordu. Ormanın iğne yapraklarıyla kaplı toprağı kahverengi ve cansızdı.</p>
<p class="calibre1">Tatil yaklaşıyordu. Weitprecht derste işleyeceği konularını henüz bitirememişti; bir hafta daha eklemek istiyordu. Oysa dinlenmeye en çok onun ihtiyacı vardı, her halinden belliydi bu.</p>
<p class="calibre1">Kapperbrunn:</p>
<p class="calibre1">“Sıcaklar yüzünden, yazlan hep böyle çöker o. Ama boş umutlara kapılmamak lazım, derslere devam edecektir,” diyordu.</p>
<p class="calibre1">Görevli Anton Krispin yeleğini çıkarmıştı. Laboratuvar önlüğünün altında yalnızca gömleği vardı. Gümüş saati, laboratuvar görevlilerinin odasında, bir rafa asılmış, zincirin ucunda sallanıyordu.</p>
<p class="calibre1">Hieck, rasathanedeki görevi izin verdiği ölçüde, enstitüde çalışmaya devam ediyordu. Böyle de devam edecekti. Bazı seminerlere katılıyor, raporlar hazırlıyor ve konferanslar veriyordu. Özellikle mantık ve nicelikler kuramı konularında itibarlı bir konuma gelmişti; önemli kişiler arasında yer alıyordu. Makalesi Crelles Journal’de yayınlanmıştı, enstitünün ufak dünyası için ne de olsa dikkate değer bir olaydı bu.</p>
<p class="calibre1">Bir gün Weitprecht onu yanma çağırdı.</p>
<p class="calibre1">Masanın üstü kâğıtlarla doluydu. Sandalyelerin üzerinde bile kâğıt yığınları vardı. Weitprecht ise karşılarında yorgun ve çaresiz durmaktaydı:</p>
<p class="calibre1">“Bir düzen sağlamam lazım, Doktor Hieck. .. kim bilir tatilden sonra durum ne olacak, bu kadar materyale yazık.”</p>
<p class="calibre1">“Evet,” dedi Hieek, işin nereye varacağını kestiremeden, oysa Weitprecht'in, mirasını birine bırakma niyetinde olduğu açıktı.</p>
<p class="calibre1">“Tatilde burada kalıyorsunuz, değil mi?” diye sordu Weitprecht. “Evet,” dedi Hieck.</p>
<p class="calibre1">“Kapperbrunn gidiyor da.”</p>
<p class="calibre1">Bir süre sustular.</p>
<p class="calibre1">Weitprecht temkini elden bırakmadan, tekrar konuya döndü: “Kanın, bizim de gitmemiz konusunda ısrar ediyor... Doktor kalp tedavisi için bir kür önerdi... Kanın Nauheim’ı düşünüyor.” Hieck bunlara ne anlam vereceğini pek bilemiyordu.</p>
<p class="calibre1">“Evet, işte ben de size tam, bu kağıtları gözden geçirip geçireme-yeceğinizi sormak istiyordum, vaktiniz elverdiğince tabii... Çalışmalarımı yakından tanıyorsunuz, sizin için kolay olacaktır.”</p>
<p class="calibre1">Hieck, oldukça umutsuz bir şekilde kağıt yığınlarına bakıyordu. Weitprecht yatıştırıcı bir tavırla devam etti:</p>
<p class="calibre1">“Her şey kronolojik olarak işaretli. Aynca dalga mekaniği çalışmalarının sağ köşesinde D harfi var. Kuantum teorisi ile ilgili olanlarda ise K harfi... Bakın, gördünüz mü, çok basit... Bunun dışındakiler de aynı şekilde, sadece ara sıra iç bağıntılara dikkat etmek gerekiyor, o kadar... Çok basit,” dedi.</p>
<p class="calibre1">Eski kağıtlardan toz kokusu yükseliyordu; Hieck bumunu karıştırma isteği duydu, ama sadece çenesini kaşımakla yetindi.</p>
<p class="calibre1">“Hgili matematik çalışmaları şu dolapta duruyor,” diye ekledi Weitprecht çekine çekine bir dolabın açık çekmecelerini göstererek. “Evet,” dedi Richard.</p>
<p class="calibre1">“Ancak,” dedi Weitprecht, kaygısı daha da artan bir yüz ifadesiyle, “...aslında sürdürülmekte olan deney serisinin sonuçlandırılması gerekirdi... Bayan Magnus o konuyla ilgileniyor, denetlense iyi olurdu.”</p>
<p class="calibre1">Richard odadan çıkarken Kapperbrunn sırıtarak baktı:</p>
<p class="calibre1">“Tatil ödeviniz hayırlı olsun.”</p>
<p class="calibre1">Hieck oldukça şaşkındı:</p>
<p class="calibre1">“Bunun üstesinden nasıl geleceğim, Tanrı bilir.”</p>
<p class="calibre1">Kapperbrunn yatıştırıcı bir tavırla:</p>
<p class="calibre1">“Hadi ama, üzülmeyin... yanınıza bir zenci buluruz mutlaka,” dedi.</p>
<p class="calibre1">“Ne?”</p>
<p class="calibre1">“Yani, bir zenci işte ya da dilerseniz güzel bir zenci kız. Her şeyi</p>
<p class="calibre1">tek başınıza halletmeyi düşünmüyorsunuz herhalde... Kızlardan biri seve seve kabul edecektir, sadece, Weitprecht’in bundan asla haberi olmaması lazım.”</p>
<p class="calibre1">Bu gibi konularda Kapperbrunn’un üstüne yoktu. Ama Hieck yine de kuşkuyla sordu:</p>
<p class="calibre1">“Öyleyse kendiniz niye üstlenmediniz bu işi?”</p>
<p class="calibre1">“Ben mi?... Tabii ki yola çıkacağım için ve sizin payınıza da bir şeyler düşsün istediğim için. İşte bu yüzden ihtiyan üzerinize saldım. Sadece şaşkınlığınızı görüp, biraz eğlenmek istedim, yoksa önceden söylerdim size.”    .</p>
<p class="calibre1">Kapperbrunn gözlüğünün ardından göz kırpıyordu. Bu kez Hi-eck bile gülmeden edemedi.</p>
<p class="calibre1">“Pekala, kimi istiyorsunuz, Hieck?”</p>
<p class="calibre1">Hieck, en yakın ihtimali seçti:</p>
<p class="calibre1">“Bayan Magnus zaten deney serisini sonuçlandırmak zorunda.” “Tabii Krispin izin verirse, ama Krispin, son derece haklı olarak, deneyler sonbaharda tamamlanırsa dünyanın sonunun gelmeyeceği görüşünü savunacaktır.”</p>
<p class="calibre1">“O zaman kız kâğıtlan daha çabuk inceleyebilir.”</p>
<p class="calibre1">Kapperbrunn yüzünü buruşturdu:</p>
<p class="calibre1">“Magnus için önemli olan tek şey doktoradır... Deney serisini bitirdiği gün arkasına bakmadan çekip gidecektir, bundan emin olabilirsiniz... Akıllı bir kızdır o.”</p>
<p class="calibre1">Hieck bir cesaretle:</p>
<p class="calibre1">“Peki Bayan Wasmuth?” dedi.</p>
<p class="calibre1">“Hmm, evet, Hilde Wasmuth... eğer çok ısrar ediyorsanız... ama açıkçası ben onaylamıyorum; bence Wasmuth fazla hırslı, hem aşırı titizliğinden dolayı işleri asla bitiremez, öte yandan da mirasın dâhiyane yöneticisiymiş gibi davranır, dolayısıyla sorunlar yaşarsı-■ nız... Eh, Wasmuth ya da başka biri, size birini bulacağım ben.” “Çok teşekkür ederim, Doktor Kapperbrunn.”</p>
<p class="calibre1">Hieck garip bir biçimde hâlâ tam olarak ikna olmamıştı.</p>
<p class="calibre1">“Aman Tanrım, bu ne sıcak,” diye yakındı Kapperbrunn, “bugün dersi mayoyla vereceğim galiba... siz de gelecek misiniz?” “Hayır, bugün rasathaneye gitmek zorundayım.”</p>
<p class="calibre1">Kalın perdeler indirilmişti, kare şeklindeki pencere çerçevelerinin gölgeleri perdelerin üzerine düşüyordu, Kapperbrunn haklıydı, boğucu bir hava vardı.</p>
<p class="calibre1">“Ders için büyük amfiye taşınacağım, orası daha havadar.” Kap-perbrunn artık başka bir şey düşünemiyor gibiydi.</p>
<p class="calibre1">Richard sıcaktan dolayı rasathaneye tramvayla gitti. Vatmanın yanında ayakta duruyordu, karşıdan rüzgar vuruyor, yolun iki yanındaki ağaçlar yanlarından akıp gidiyordu. Büfeler açıktı, insanlar gölgede oturmuş kırmızı san renkli meşrubatlar ve bira içiyorlardı. Yüzme havuzunda tramvay boşaldı. Havuz ve kabinler buradan görülebiliyordu, ortalık çıplak beden kaynıyor, bağrışlar çağnşlar ta oraya kadar geliyordu; ara sıra; biri kuleden atladığında, sudan gürültülü bir cumburtu yükseliyordu.</p>
<p class="calibre1">Richard, acaba insem mi diye düşündü. Biraz yüzecek zamanı vardı. Onun yerinde Kapperbrunn olsa kesin inerdi. Ama o daha düşünürken, tramvay hareket etti, karar vermek zorunda kalmadığı için sevindi. Sabah yüzmek daha iyi. Otto mutlaka orada, suyun içindedir. Saat dörtte paydos ediyor, yani çoktan bisikletine atlayıp gelmiş olabilir.</p>
<p class="calibre1">Boş tramvay şimdi hatırı sayılır şekilde sallanıyor, arkadaki vagon tangır tungur sesler çıkarıyordu. Balyaların üzerinde hamalların tembel tembel yattığı bir kamyonun yanından geçtiler; güneş gözlükleri takmış, cinsiyetleri belli olmayan, beyaz giyiniş kişilerin oturduğu lüks bir araba yanlarından geçti. Karşıdan kamyonlar ve arabalar geliyor, göz açıp kapayıncaya kadar geçip gidiyorlardı. Güneşli ova, sıcaktan bir cam perdesiyle kaplı gibi görünen dağın eteklerine kadar uzanıyordu.</p>
<p class="calibre1">Son durakta, san renkli iki tramvay vagonu duruyordu. Biletçilerle vatman küçük bekleme salonunun önündeki bir sırada oturmuş, kaba saba seslerle gevezelik ediyorlardı. Taksi şoförleri ise arabalarını yolun gölgeli tarafına çekmiş, sürücü koltuklarında uyuk-luyorlardı. Bahçeli iki lokantada akşam için hazırlıklar sürmekteydi. Bahçe içindeki villaların panjurları kapalıydı, bahçelerin gölgeli yerlerinden ara sıra çocuk sesleri yükseliyordu.</p>
<p class="calibre1">Richard villaların arasında uzanan yollarda ağır adımlarla yürüdü. İki parlak karyola ucunun ve duvarda asılı aziz tasvirlerinin göründüğü -villanın kapıcısına ait olduğu anlaşılan- bodrum katı penceresinin pervazında bir köpek kıvnlmış yatıyordu. Richard’ı görünce miskin miskin havlayıp arkasından baktı.</p>
<p class="calibre1">Yaşam, her yerde açık ve netti, Kapperbrunn gibi net, yaz mevsimi gibi net; bir dişli diğerinin içine geçiyordu, tramvaylar tarifeye uygun gidip geliyor, köpekler saate göre havlıyor, yıldızlar saate göre hareket ediyordu. Yorgun ve sessiz dünyanın ekseni etrafında dönüyordu salınan uzay ve gökyüzünün süt mavisi içinde süt rengi bir hilal duruyordu.</p>
<p class="calibre1">Çevresinde nice sayısız yaşam, nice sayısız nesne toplanmıştı, sessizce yükselen ve düşen ürkütücü bir I}.esneler havuzu; terleyen bedeninin içinde nice sayısız yaşam ve nesne toplanmış, düşüncesini nice sayısız kez dölleyip hiçliğin içine düşmüştü. Richard, düşünen bedenini tarifeye uygun olarak oraya ulaştırmak için, rasathaneye giden yokuşu adım adım tırmanmaya başladı, yavaş yavaş.</p>
<p class="calibre1"><a id="bookmark2"></a>2</p>
<p class="calibre1">Bu arada, Richard yanılmıştı: Otto o gün öğleden sonra havuzda değil, kentin diğer ucundaki göletteydi. Yüzme söz konusu olduğunda, değişiklik yapmayı seviyordu.</p>
<p class="calibre1">Değişken su seviyesi nedeniyle gölette tesis kurulamıyordu, ama suyu bol olduğunda, sevilen bir açık hava havuzu olarak işlev görmekteydi. Yağmurlu haziran günlerinden bu yana su seviyesi iki metre kadar alçalmıştı ve kuzeydeki sığ kıyıdan suya varabilmek için çamurlu ve killi bir yerden epey mesafe geçilmek zorunluydu, buna karşılık futbol sahasının alt tarafındaki dik yamaç ise hiç fena değildi.</p>
<p class="calibre1">Ayrıca son derece rahattı da. Kulüpte soyunup koşarak sahadan geçilebiliyordu. Karl Wohlfahrt’la Otto bu kez de öyle yaptılar.</p>
<p class="calibre1">Suya girip ilk yüzme keyfini geride bıraktıktan sonra, sıkılmaya başladı Otto:</p>
<p class="calibre1">“Burası işe yaramaz bir yer.”</p>
<p class="calibre1">“Neden?”</p>
<p class="calibre1">‘1iiç kız yok.”</p>
<p class="calibre1">“Eh, yani...”,</p>
<p class="calibre1">“Motosikletimiz olsa, nehir boyunca Gleuringer çayınna gidebilirdik; kızlar da seve seve gelirdi bizimle.”</p>
<p class="calibre1">“Kendine bir motosiklet alabilecek durumda mısın?”</p>
<p class="calibre1">Konuşma yine gelip ihtiyaç duydukları paraya dayanmıştı. Karl hesap defterine hâlâ ulaşamamış, Otto ise mükemmel biçimde planladığı soygunu gerçekleştirmeyi başaramamıştı; gerçekleştirmek için en ufak bir girişimde de bulunmamıştı zaten. Rastgele planlar yapıyorlardı:</p>
<p class="calibre1">“Önemli olan ilk geliri elde etmek, sonra işi bırakıp ressam olacağım.”</p>
<p class="calibre1">“Ressamlar para kazanamaz.”</p>
<p class="calibre1">“Öyle mi?... Hemen hemen her ressamın kendi arabası var.” Paraya karşı dizginlenemez bir açlık duydu birden. Aynı anda içinde bir şey, bu parayı ona başka birinin sağlamasını arzuladı şiddetle, parayı annesinden çalacak kişinin Karl olması gerektiği düşüncesi, karşı konulmaz bir oyun gibi ele geçirmişti onu. Bu düşünce hem korkutuyor hem de çekici geliyordu.</p>
<p class="calibre1">“Sanınm, bacağıma kramp girdi,” diyerek sırtüstü yattı, “sudan çıkmam gerek.” Yüzü bembeyaz kesilmişti. “Eğer batarsam, saçlarımdan yakala.”</p>
<p class="calibre1">“Saçma,” dedi Karl ona doğru yüzerek.</p>
<p class="calibre1">Gerçekten de, dibi boylamasına az kalmıştı. Otto kıl payı kıyıya ulaştı. Ayaklarının altında yeri hissettiği an kramp geçiverdi.</p>
<p class="calibre1">“Şu işe bak, uff.” Soluk soluğa sürünerek sudan çıktı.</p>
<p class="calibre1">Parayla ilgili planlan hakkında konuşmayı sürdürmediler. Ama vedalaşırlarken Otto yine bembeyaz kesilerek sıkıntıyla:</p>
<p class="calibre1">“Aslında bir gün beni almaya eve gelebilirsin. Yann beş uygun mu sence?” dedi.</p>
<p class="calibre1">İlk kez bir kadına gittiği günden farksızdı, şimdi onu neyin heyecanlandırdığını ise bilmiyordu. Hiçbir şey konuşulmamıştı ve hiçbir şey de olmamıştı. Ancak onu cezbeden ve boğan, ama adlan-dıramadığı bir şeyin bilgisi vardı içinde. Ve bu beklenen ziyaretten annesine söz ederken, belli etmemesine rağmen, sanki bir suçu itiraf ediyormuş gibiydi.</p>
<p class="calibre1">Bayan Hieck biraz şaşırdı:</p>
<p class="calibre1">“Ziyaretçilerinden hiç söz etmezdin sen.”</p>
<p class="calibre1">“Ama bu sefer ona bir kahve ikram etmek istiyorum.”</p>
<p class="calibre1">Bayan Hieck kollarını göğsünün altında kavuşturmuş hoşnut hoşnut gülümsüyordu:</p>
<p class="calibre1">“Sonunda evcimenleşiyorsun. Aferin.”</p>
<p class="calibre1">Ertesi gün Karl, Kramer Caddesi’ndeydi, tanışma faslının ardından oturma odasında kahve ikram edildi. Yeşil panjurların kararttığı odada kapalı yerlere has bir serinlik vardı. Meyve kokuyordu.</p>
<p class="calibre1">Katharine Hieck delikanlıların yanında oturuyordu. Beyaz kollan masanın üstündeydi. Su gibi berrak sesiyle ve küçük burjuvalara özgü bir rutinle Karl’a eviyle ve okuluyla, soyu sopu ve gelecek planlarıyla ilgili sorular sordu. Karl gözlerini onun beyaz kollarına dikmişti.</p>
<p class="calibre1">Katharine ona sen diye hitap ediyordu.</p>
<p class="calibre1">“Demek meslek okulundasın, ne öğretiyorlar orada?”</p>
<p class="calibre1">“Çokça matematik işte.”</p>
<p class="calibre1">“Matematik mi? O konuda sana Richard yardımcı olabilir.”</p>
<p class="calibre1">Bir rahibe gibi koyu renkler içinde odaya giren Susanne gelip yanlarına oturdu.</p>
<p class="calibre1">“Baksana, Otto’dan çok daha uzun bu. Yan yana durun da bir bakalım.”</p>
<p class="calibre1">“Ah, evet, benden bir baş daha uzun o,” diye homurdandı Otto, “ölçmeye gerek yok.”</p>
<p class="calibre1">“Otto'yla aynı yaşta mısınız?” dedi Susanne.</p>
<p class="calibre1">“Aslında benim de ona siz diye hitap etmem gerekirdi, böyle büyük bir delikanlıya,” dedi Katharine.</p>
<p class="calibre1">Oğlan san saçlarının dibine kadar kızardı.</p>
<p class="calibre1">Başka zaman olsa, bunun üzerine onunla dalga geçme fırsatını kesinlikle kaçırmayacak olan Otto, bu kez susmuştu.</p>
<p class="calibre1">Fakat diğerleri de susuyordu, Susanne, kendi karanlığının içine geri çekildiği için, Katharine, delikanlının kollarına ve göğüslerine baktığını hissettiği ve ilgisiz şeylerden konuşabilecek soğukkanlılığa sahip olmadığı için. Dolayısıyla hepsi burunlarını kahve fincanlarının içine gömdüler.</p>
<p class="calibre1">Küçük burjuva tarzı büyülenme, ama yine de bir büyülenme. İri ve esmer Susanne’nin yanında Katharine, zamandan bağımsız dünyevi bir gör,üntüye sahipti, yaşı belli olmayan bir Rubens kadını gibi, ebediyen doğuran, buna rağmen çocuksuz, çünkü sadece sevgilisi onun çocuğu olabilir. Kendi kahvesinin içine kırdığı kurabiyelerden, yanında oturan Karl’ın fincanına da ufalıyordu. Sonra o sün-gerimsi kahverengi parçacıkları kaşıklarıyla yakalayıp alıyorlardı.</p>
<p class="calibre1">tik ayağa kalkan Susanne oldu:</p>
<p class="calibre1">“Sanının pencereler artık açılabilir,” dedi ağzını silerek.</p>
<p class="calibre1">İçeriye ışık düştü, sıcaklık akın etti; Katharine’nin sarışın ensesinde ufacık ter damlaları vardı. Karl görmüştü onları.</p>
<p class="calibre1">“Artık gitmem gerek,” dedi Karl, “çok teşekkür ederim, Bayan Hieck.”</p>
<p class="calibre1">“Yine gel,” dedi Katharine, “bir şeye ihtiyacın olursa Richard sana yardım eder.”</p>
<p class="calibre1">“Yüzmeye gidiyor muyuz?” diye sordu Otto.</p>
<p class="calibre1">“Elbette,” dedi Karl çabucak, sanki buradan uzaklaştığına sevi-niyormuş gibi.</p>
<p class="calibre1">Aşağıda, merdivenin yanında bıraktıkları bisikletlerini alıp gittiler. Karl öndeydi, Otto onun peşinde. Zincirler ritmik ve alçak sesli bir dakiklikle takırdıyor, seleler arada bir gıcırdıyordu. Bütün bunlar bilinen ve hoş şeylerdi. Asfalt üzerinde yumuşak, zarifçe kayıyor ve susuyorlardı, kent merkezindeki yuvarlak kaldırım taşlarının üzerinde sarsıla sarsıla yol alırken de suskunlukları sürdü, ama katedral meydanında Otto öne geçip bağırdı: “Nereye?”</p>
<p class="calibre1">Karl, yolun gölete giden sol tarafını gösteriyordu. Otto başını salladı: “Yüzme havuzuna gidelim.” - “Neden? Kızlar yüzünden mi?” - “Hayır, ama gölet şimdi kirlidir, dün de az kalsın boğulacaktım.” - “Saçmalık, sonuçta boğulmadın.” - “Az kalsın boğulacaktım, oraya bir daha gitmem.” Sonunda Karl boyun eğdi ve havuza doğru yola koyuldular. Yine susuyorlardı. Otto ara sıra iyice nişan alıp, hızla Karl’ın arka tekerleğine bindiriyordu, iki bisiklet hafifçe birbirine çarpıyor, yumuşak ama keskin bir sarsıntı geçiriyorlardı, vazgeçemedikleri bir oyundu bu, oysa her ikisi de tuhaf bir biçimde sıkıntılıydı ve aslında oynamamayı yeğlerlerdi. Dolayısıyla kent çıkışına yakın Karl’m, arkadan gelen Otto’nun yaklaşmasına izin verip: “Louise’le mi buluşacaksın orada?” diye sorması iyi oldu. -“Belki.” - “O zaman bana ihtiyacın olmaz, zaten havuza verecek param da yok.” Otto'nun itiraz etmesini beklemeksizin döndü ve ters yöne doğru uzaklaştı.</p>
<p class="calibre1">Aradan ancak iki gün geçtikten sonra, Otto’yu almak için tekrar ortaya çıktı; sözleşmemiş olmalarına rağmen Otto onu bekliyordu. Ve sözleşmişler gibi Karl, Bayan Hieck’i sormadı, Otto ise annesine konuğu hakkında hiçbir şey söylemedi. Kahve filan söz konusu değildi artık, tam tersine, hemen bisikletlerine binip havuza yollanıyorlardı. ikisi de çok mutluydu.</p>
<p class="calibre1">Bayan Katharine tesadüfen fark edinceye kadar, birkaç kez böyle yaptılar. ikili yine tam kapıdan sıvışmak üzereyken:</p>
<p class="calibre1">“Bu da ne demek oluyor?” diye arkalarından bağırdı Katharine, “neden kaçıyorsunuz siz?”</p>
<p class="calibre1">Otto hızla devam etti, Karl durdu. Boğazı kurumuştu, dizleri titriyordu; istese de istemese de durmak zorundaydı.</p>
<p class="calibre1">“iyi günler, Bayan Hieck,” diyebildi sonunda.</p>
<p class="calibre1">“Böyle alelacele nereye? Daha kahve bile içmedin.”</p>
<p class="calibre1">“Havuzda bizi bekliyorlar,” diye yalan attı Karl.</p>
<p class="calibre1">“Eh, madem o kadar acil, koşun bakalım, ama bir dahaki sefere haber ver.”</p>
<p class="calibre1">“Tamam, teşekkür ederim.” Karl fırlayıp merdiveni indi, yüzü kıpkırmızıydı. Sanki peşlerine şeytan takılmış gibi pedallara bastılar.</p>
<p class="calibre1">Ama hiçbir şey kâr etmiyordu, ondan daha güçlü bir şeydi bu. Okulun olmadığı ilk boş öğle sonrasında Hieckler’in evine damladı Karl, Otto işten dönmemişti daha.</p>
<p class="calibre1"><a id="bookmark3"></a>3</p>
<p class="calibre1">Laboratuvar görevlisi Krispin’in verdiği izin sayesinde, Bayan Magnus deney serisini sona erdirebilmişti. Temmuz ayı boyunca meşguldü yani, Kapperbrunn ise Hieck’in tasnif işi için başka bir zenci bulmak zorunda kalmıştı: Bayan ilse Nydhalm, altıncı sömestr fizik öğrencisi.</p>
<p class="calibre1">Krispin tatil onuruna siyah laboratuvar önlüğünü çıkarmış, koridorlarda ve dersliklerde sadece gömleğiyle çalışıyordu. Önlüğü laborant odasının kapısında asılıydı.</p>
<p class="calibre1">Enstitü "bir telefon kulübesi kadar sessizdi. Krispin üçüncü katta kâğıt hışırdatsa zemin kattan duyuluyordu, bazen laboratuvardan tek bir cam sesi geliyordu, bazen elektrikli bir cihazın çıtırtısı. Richard bu sessizliği seviyordu. Sanki beyaz ve güneşli olanın içine taşınmış bir gece gibiydi. ilse Nydhalm’ın işini kendisi üstlenmediği için neredeyse üzülecekti Richard.</p>
<p class="calibre1">Önce işe alışması için kıza birkaç gün zaman tanıdı. Sonra yanına geldiğinde, hem Weitprecht’in çalışma masasını hem de ortada duran masayı kaplamış olan kâğıt kargaşası önünde, umutsuz bir halde dikilirken buldu onu; ağlamak üzereydi:</p>
<p class="calibre1">“Bu iş için üç yıl uğraşmam gerek.”</p>
<p class="calibre1">“O kadar sürmez, Bayan Nydhalm.”</p>
<p class="calibre1">Kahverengi saçlan, soluk benzi, gri gözleriyle, orta boylu ve incecik duruyordu kız önünde. iki kaşının arasında küçük bir çizgi vardı:</p>
<p class="calibre1">“Doktor Kapperbrunn'un dediği gibi tasnif etsem elbette kolay olurdu, ama Profesör Weitprecht’in bundan hoşnut kalmayacağına eminim.”</p>
<p class="calibre1">Richard ise, yaşamı boyunca birçok hayal kmklığına katlanmak zorunda kalmış Weitprecht’i, daha sıradan bir çalışmanın bile hoşnut edeceğinden emindi.</p>
<p class="calibre1">San kalın perdeler indirilmiş olmasına rağmen oda sıcaktan kavruluyordu. Güneş perde arasından odanın tavanında rengarenk bir ışık tayfı oluşturmuştu.</p>
<p class="calibre1">Gözlerini miyoplann yaptığı gibi kırpıştırarak devam etti ilse Nydhalm:</p>
<p class="calibre1">“Ayrıca bu çok sıkıcı, bürokratik bir iş olur, işi içerden ele almak gerek. Sanının Doktor Kapperbrunn bu konuyu pek öyle doğru dürüst düşünmemiş.”</p>
<p class="calibre1">Kapperbrunn buydu işte; her türlü sorunu ele alıp kavramakta becerikliydi, ama ilk bulduğu çözümün ötesine bir adım atmaya dünyada hiçbir şey ikna edemezdi onu. Bu örnekte bürokratik çözüm de fazlasıyla yeterliydi tabii, ama bu kızın taleplerinin Kapperbrunn’un planından öteye gidiyor olması Richard’ı derinden memnun etti. Dolayısıyla:</p>
<p class="calibre1">“Evet, çok haklısınız, Bayan Nydhalm,” dedi.</p>
<p class="calibre1">“iyi ama, insan burada yolunu nasıl bulabilir, Tann aşkına!” Çaresiz bir el hareketi yaptı kız bütün o kâğıtlan göstererek.</p>
<p class="calibre1">“Hının, evet...” Daima atılıma hazır olan beyni harekete geçmeye başlamıştı Richard’ın.</p>
<p class="calibre1">işte tüm düşünce yapısı itibariyle Kapperbrunn’un tam zıttı olduğu için, bir sorunu sırf o sorun adına çözmeyi asla başaramamıştı, hattâ, bir sorunu bütün sistem bağlantısı içinde görmek ve oradan hareketle kavramak dışında bir davranış ona neredeyse ahlakdışı görünüyordu. Şimdi de organizasyon ve empati becerisini Weitprecht’in eserlerinin hizmetine sunması söz konusuyken, onları tek tek anlamaya çalışmaya başlamadan önce, bütün sorunlar ona kendiliğinden, bir araya toplanması gereken bir bütün, başlı başına bir sorun ünitesi olarak görünüyordu. Weitprecht'in konularıyla yeterince ilgilenmişti, yani genel tablo kafasında tamamen hazırdı, fakat bunları geliştirme görevini üstlendiğinde, her türlü yetersizlikleri ve parıl parıl parlayan dehasıyla bir bütün olarak ancak şimdi anlıyordu. Bu aynı zamanda, Weitprecht’in anısına yapılmış ender rastlanır etkileyicilikte bir kohuşma olmuştu, kaşlarını çatmış, giderek artan bir ilgiyle dinleyen Ilse Nydhalm, sonunda gözlüğünü takıp steno ile not tutmaya başladı. Richard konuşmasını bitirdiğinde. tutuk ve sessiz bir şekilde:</p>
<p class="calibre1">“Evet, aynen böyle, kesinlikle böyle,” dedi.</p>
<p class="calibre1">Kızın onayıyla yüreklenen Richard hemen ana grupları modelle-meye ve bir tasnif planı tasarlamaya başladı, planın üzerine kırmızı ve mavi kalemlerle bağlantı çizgileri çekiyordu:</p>
<p class="calibre1">“Evet, şimdi işe başlayabiliriz.”</p>
<p class="calibre1">Ilse gülümsedi:</p>
<p class="calibre1">“Gerçekten, artık başlayabiliriz, teşekkür ederim, Doktor.” Gözlüğün arkasında çokbilmiş çocuksu bir yüz ifadesi vardı. “Teşekküre değmez, Bayan Nydhalm,” diye cevapladı Richard sertçe ve hemen oradan uzaklaştı.</p>
<p class="calibre1">Her gün öğleden önce enstitüye gidiyordu. Yaklaşık bir saat Bayan Nydhalm’le çalışıyor, ardından yeni deney sonuçlarını öğrenmek için -Bayan Magnus denetim olarak algıladığı için pek hoşnut kalmasa da- al yanaklı Bayan Magnus’un yanma, laboratuvara geçiyordu. Enstitüde karşılaştıklarında onu abartılı bir şekilde selamlayan Krispin: “Bayanların ikisi de görev başında, Hocam,” diye rapor veriyordu.</p>
<p class="calibre1">Saygıdeğer bir kişiydi o. Ve Ilse Nydhalm, böyle bir kişiye borçlu olunan saygının yanı sıra, çekingenlikle yaklaşıyordu ona. Fakat kendisi de fazlasıyla çekingen olduğu için, bunu fark edemiyordu, ortak çalışma onun için alışılmadık ve ürkütücü bir şeydi ve bir defasında Kapperbrunn’un dağdan gönderdiği, “Size, sevgili Hieck ve güzel iş arkadaşınıza selamlar,” yazılı kartpostal geldiğinde, Richard kartı saklayıp, selamı ancak birkaç gün sonra iletmişti.</p>
<p class="calibre1">Ilse Nydhalm zekiydi ve kendisi de fikir üretebiliyordu. Kısa süre içinde Richard’m yardımına ihtiyaç duymamaya başladı, onun varlığından giderek daha sıklıkla matematik konularında sorular sormak için yararlanıyordu. Ona olan itaatinin bir biçimiydi bu ve aynı zamanda kendi tutukluğunu gizlemenin de bir aracı. Daima sorunun odağından hareketle sorunun sınırlarına kadar ilerleyen uzun söylevler çekerdi Richard, bilimsel araştırmanın şimdiye kadar izlediği ve eğer üstlendiği görevi yerine getirecekse izlemesi gereken yolu göstererek. Derste olduğu gibi, söylevlerinde de aynı hatayı yapıyordu; saldırgan ve otoriterdi, ne arada soru sorulmasına ne de itirazlara tahammül ediyordu. Çünkü o kendi kendisiyle tartışıyor ve bu esnada da adamakıllı terliyordu, bunun nedeni havanın sıcaklığından çok heyecandı; bilimsel durumla ilgili her açıklama, onun için aynı zamanda kendi hedeflerinin aydınlatılmasıydı ve böylesi bir aydınlanma elde edebiliyor ve ifade edebiliyor olması, geride bıraktıklarından bir kurtuluş gibiydi, yeni başlayan bir soluk almaydı bu ve bir ışık vaadi gibiydi, ama bu konuda konuşmak zorunda olması, dahası, bu konuda bir kızın önünde konuşmak zorunda olması, özgürleştirici ve mutluluk verici aydınlanmanın, ancak konuşma esnasında gerçekleşmesi, yalnızca matematiğe değil, yaşamının esasına da bir ihanet gibiydi, çünkü burada açığa çıkarılan şeyin -böyle düşünüyordu Richard- yaşamın ve matematiğin asıl amacıyla bir ilgisi yoktu ve bilimin nesnel amaçlarıyla öznel duygulan birbirine karıştırmayı kesinkes reddediyordu. Rengarenk bir ışık tayfı oynuyordu tavanda, Ilse Nydhalm ile konuşmaları ise, Susanne’nin odasında geçirdiği akşamlarla tuhafbir zıtlık içindeydi. Şu anda yaptığı şey, onu günahkar olana ve karanlık anarşiye doğru çok dolambaçlı bir yola geri götüren çok karmaşık ve tümüyle anlaşılmaz bir ihanetti! Ey, evrende duyulmayan yapayalnız ses. Ama,</p>
<p class="calibre1">Richard Hieck’in bir süredir dış görünüşüne daha çok önem verdiğini tarafsız her gözlemcinin fark etmesi gerekirdi.</p>
<p class="calibre1">Sabahlan genellikle yüzme havuzuna gidiyordu.</p>
<p class="calibre1">Havuzu boydan boya altı kez -kendi koyduğu ve titizlikle uyduğu bir kuraldı bu- yüzmüş, havuzun kaygan-çatlak ahşap merdivenlerinden tırmanarak yukarı çıkmıştı. Sonra havuzun beton kenarına oturdu, ayaklarım suyun içinde sallayarak karşı tarafta, gergin iki ipin üzerine asılmış, sabah rüzgarıyla hafifçe şişmiş ve bayrak gibi dizilmiş çamaşırlara bakıyordu. Biraz daha ileride, her iki tarafında, batıdan esen kış rüzgarlarının aynı şekilde eğdiği ağaçların bulunduğu yol görünüyordu. San tramvaylar sabah sabah takırtıyla sallanarak geçip gidiyorlardı.</p>
<p class="calibre1">Beyaz keten pantolonu, mavi çizgili trikosu içinde, kollan çıplak ve kaslı havuz görevlisi Vinzenz Ulreich, uzun bir sopanın ucundaki küçük bir ağla sarımsı yeşil yapraklan topluyordu havuzdan. Su beton duvarlara ağır ağır çarpmaktaydı.</p>
<p class="calibre1">Doktor Richard Hieck birdenbire adıyla seslenildiğini duydu. Ses sudan geliyordu.</p>
<p class="calibre1">Çok az kişi vardı havuzda. Su şeritler halinde parıldıyordu; Richard gözlerini kırpıştırdı, hiçbir şey göremiyordu. Biri serbest stilde yüzerek, hemen yanındaki merdivene doğru yaklaştı. Basamaklara oturup az önce söylediğini tekrarladı:</p>
<p class="calibre1">“Günaydın, Doktor Hieck.”</p>
<p class="calibre1">Yukarıdan bakıldığında, bunun kesinlikle bir kadın olduğu göğüs dekoltesinden anlaşılmaktaydı. Ama beyaz bonenin içindeki baş, pekala bir delikanlıya da ait olabilirdi.</p>
<p class="calibre1">“Günaydın,” dedi Richard tedirgin.</p>
<p class="calibre1">Gelen kişi kendisini tanıttı: “Boşuna kafa patlatmayın, adım E^ Magnus.” Bacaklarını yukarı çekmiş, kollarını dizlerine dolamıştı. Tıpkı açık bir kahve gibi, her şeyiyle ışıklı bir kahverengiye bürünmüştü.</p>
<p class="calibre1">“Oo, Bayan Magnus.” Richard çıplaklığından utandı, merdivenin yanından suya atladı. Şimdi sulan püskürterek aşağıdan bakıyordu kıza. Saçma bir biçimde siyah mayosu ona Susanne’nin giysisini anımsatmaktaydı.</p>
<p class="calibre1">“Teşekkürler,” dedi kız, “iyice ıslattınız beni.” Bacaklarını suya daldırıp çırptı: “işte, bu da benim rövanşım. lyi de, siz suya neden girdiniz ki. Gelin güneşe çıkalım.” Kız son derece saygısızdı.</p>
<p class="calibre1">Ayağa kalktı. Siyah, nemli mayosu parlıyordu, göğüs uçlan dikleşmişti, bacaklannm arasında o kadınsı üçgen hafif kabarık duruyordu.</p>
<p class="calibre1">“Flörtünüz burada değil?”</p>
<p class="calibre1">“Pardon?”</p>
<p class="calibre1">“Hani şu her günkü matematikçi flörtünüz.”</p>
<p class="calibre1">Richard gönülsüz gönülsüz sudan çıkarak kuma, kızın yanma oturdu. Ayaklarını kuma gömdü, şimdi kendisini daha az çıplak hissediyordu.</p>
<p class="calibre1">“Spor yapmasam, çalışamazdım,” diye anlatıyordu kız.</p>
<p class="calibre1">Kapperbrunn’u küçümseyerek düşünmeden edemedi Richard; bu onun reçetesiydi. Yine de hafiften bir gurur duydu, bu konuda da Kapperbrunn’dan geri kalmadığı için. Dünyanın önceden kestiri-lemezliği yine açıkça görülüyordu, anarşinin kanadı dokunuyordu ona yeniden ve bu siyah mayo karşısında düşünceleri yine Susanne çevresinde dönmeye başlamıştı. Ilse Nydhalm hiç kuşkusuz beyaz mayo giyerdi. Gökyüzü kurşuni bir renk almıştı.</p>
<p class="calibre1">Richard yavaşça:</p>
<p class="calibre1">“Daha önce karşılaşmamış olmamız garip, ben hemen hemen her gün buradayım,” dedi.</p>
<p class="calibre1">“Ben normalde daha erken gelirim.”</p>
<p class="calibre1">Kız beyaz bonesini çıkarmıştı. Saçları kızıl-sarışındı. Susan-ne’ninkiler ise siyaha yakın. Ilse Nydhalm da onun gibi esmerdi.</p>
<p class="calibre1">Birdenbire fark etti: Dünyada günahkar olan, önceden kestirilemez olandı. Nedensel ve yasal bağıntıdan kopmuş olan, ki isterse bu, uzayda tek başına süzülen bir ses olsun, günahkardır. Yalıtılmış olan, hem anlamsız hem günahkardır.</p>
<p class="calibre1">Çilekeş yüzünü buruşturdu.</p>
<p class="calibre1">Ema Magnus ona bakıyordu:</p>
<p class="calibre1">“Biraz daha fazla spor yapsanız, zararını görmezdiniz. Aslında çok yakışıklı olabilirdiniz.”</p>
<p class="calibre1">“Gauss’un iyi bir kayakçı olduğunu mu sanıyorsunuz?” Normal olarak bunun yansı kadar bile hazır cevap değildi, ama gerektiğinde kullanabilmek için, Kapperbrunn’a karşı içten içe çoktandır hazır ettiği bir savdı bu.</p>
<p class="calibre1">Kız neşeyle güldü:</p>
<p class="calibre1">“Enstitüye birlikte gidelim mi?”</p>
<p class="calibre1">Kilise çanlarının sesi uzayda yalnızdır ve günahkar değildir, günahkar olmaması gerekir. Burada doğru olmayan bir şey vardı, ama buna rağmen doğruydu ve gerçekti: Susanne’nin yapıp ettiği şeyler ise, anlaşılmaz da olsa bir nedenden dolayı onaylanamazdı.</p>
<p class="calibre1">Enstitüye Bayan Magnus’la birlikte girmek imkansız gibiydi.</p>
<p class="calibre1">“Hayır, benim rasathaneye gitmem gerekiyor.”</p>
<p class="calibre1">“Aslında bana bir gün rasathaneyi gezdirebilirdiniz.”</p>
<p class="calibre1">Güldüğünde bütün dişleri ve dişetlerinin bir kısmı görünüyordu. Mutlaka çokça öpüşmüş olan bir ağızdı bu. Hieck, rasathanenin alt tarafında, omıan içindeki lokantayı düşünmeden edemedi.</p>
<p class="calibre1">“Eh, görüşmek üzere, Doktor Hieck.”</p>
<p class="calibre1">Kız ayağa kalkmıştı. Yürüyüşündeki dişilik kalçalarının salınışında ifadesini buluyordu.</p>
<p class="calibre1">Richard ayaklarını kumdan çıkarıp sırtüstü uzandı. Parmaklan, hafifçe çıtırdayan ve tırnaklarının arasına giren kumu eşeliyordu. Yaşananları yeniden yorumlamaya, rötuşlamaya çalıştı: Ema Magnus bir fizik öğrencisiydi, yani cinsiyet özelliklerinin onu terk etmesi gerekirdi. Ama etmiyordu. Göz ucuyla yukarıya doğru baktı. Atlama kulesinde tek başına biri duruyordu, rengarenk bonesiyle genç bir beden; öne eğilmişti, gergin kollarını yukarı kaldırıp zarif bir taklayla atladı. İki saniye sonra suyun şıpırtısı duyuldu.</p>
<p class="calibre1">Hieck enstitüye ancak öğleden sonra gidebildi.</p>
<p class="calibre1">Ilse Nydhalm ince dudaklarıyla:</p>
<p class="calibre1">“Az önce Bayan Magnus buradaydı. .. sizi aradığını sanıyorum,” dedi.</p>
<p class="calibre1">Richard’ın aklına sadece “yılan” sözcüğü geldi. Sıkıntıyla:</p>
<p class="calibre1">“Onunla bugün görüştüm zaten,” dedi.</p>
<p class="calibre1">Ilse Nydhalm cevap vermedi, başını kaldırmadan özet çıkarmayı sürdürdü.</p>
<p class="calibre1">Susuyorlardı. Ertesi gün Richard:</p>
<p class="calibre1">“Bir gün rasathaneyi görmek istemez misiniz?” dedi.</p>
<p class="calibre1">Gri gözleri kocaman açılmıştı kızın.</p>
<p class="calibre1">“Gerçekten mi?”</p>
<p class="calibre1">Richard bu kez laboratuvar çalışınalannı denetlemeden çıktı.</p>
<p class="calibre1">Bugün Katharine Hieck, “Artık hayaller kurmuyorum,” cümlesini kullanmaktan hoşlanıyorsa, bunu herhalde, hayallerin ve fantezinin fazlasıyla zorlanmasına, hiç kuşkusuz Hieck’le evliliğinde ortaya çıkan bir zorlanmaya tepki olarak değerlendirmek gerekir. Çünkü evlendiğinde Katharine Hieck için, istenen ve istenmeyen, övgüye ve yergiye değer, doğru ve yanlış, izin verilen ve verilmeyen gibi kavramlar çoktan oturmuştu, köyde geçen çocukluğu belirlemişti . bunları, hiç kuşkusuz ki bilinçli düşüncelerinden daha eskiydiler ve hiçbir şekilde sarsılacak gibi değillerdi, ama Katharine, Hieck’ten yana karar kıldığında, -bunun nasıl olduğunu hala anlayamıyordu-kendi ideallerine göre yeniden yorumlamak zorunda bırakan ve buna rağmen onu bütün o köklü kavramlarından kopmaya mecbur eden şey de yine bu tümüyle farklı varlık olmuştu. Bunun için, üstesinden gelinmesi neredeyse olanaksız müthiş bir fantezi çalışması gerekmişti, gerçi asla bilinç düzeyine çıkmamıştı, ama yine de o kadar ızdırap vericiydi ki, Katharine Hieck evlilik yaşamının kaosunu ve karanlığını, kendi değişmez ideallerine ihanetin cezası olarak görüyordu, suç ve cezanın adil dağılımı da bu ideallere dahil olduğu için, bunu daha da şiddetli hissediyordu. İşte böylesi bir düşünce silsilesini, “Şimdi artık hayaller kurmuyorum,” diyerek sonlandır-mayı alışkanlık haline getirmişti.</p>
<p class="calibre1">Karl Wohlfahrt’ın aileye katılmasından sonra ise artık evliliği ile ilgili hayalleri de sönmüştü. Deyim yerindeyse ilave bir annelik duygusu bulmuştu burada, karanlık bir kökenle yüklenmemiş olan bu duygu, örneğin Otto'ya yaptığı annelikten bir bakıma daha kolay, istekli ve daha özgür bir annelikti. Karl’ın damarlarında akan köylü kanı bu isteğe bağlı akrabalığa yol açmış olabilir, kim bilir, kentteki dedesiyle ninesinin yanma sürülmüş bu köy kökenli oğlan ona, belki kendi kaderinin yansımasını göstermiştir, her neyse, Kat-. harine oğlanı kahve ve kekle besliyordu.</p>
<p class="calibre1">Bütün bunları gözlemleyen Otto, olup bitenleri kıskançlık, tedirginlik ve korkuyla izliyor, ama susuyordu.</p>
<p class="calibre1">Buna karşılık:</p>
<p class="calibre1">Karl terfi etmişti. Genç takımdan B takımına alınan ilk o oldu; rakip kulüplerden “Sturmfittich” ile yapılacak olan bir sonraki dostluk maçında oynayacaktı. Otto fırsat kollayan bakışlarla, maçı izlemeye gelmesi için annesini de davet etti. Daha önce böyle bir şey hiç olmamıştı. Katharine Hieck, futbola karşı duyduğu antipa-tiyi dizginledi ve daveti sadece kabul etmekle kalmayıp, kendisine Karl’m ortanın sağında oynadığını anlatmalarına bile ses çıkarmadı, hatta bu ona özel bir onur gibi göründü.</p>
<p class="calibre1">İlk yan bitmişti. Sturmfittich 2:1 öndeydi.</p>
<p class="calibre1">Otto rnbji ki soyunma odalarına gitmişti. Hummalı bir faaliyet vardı orada. Geniş orta koridorda oyuncular sıraların üzerinde oturmaktaydı, bazıları filmlerde gördükleri boksörler gibi gevşek duruşla oturuyordu: bacaklar açık, uzatılmış, kollar ise gevşek ve sarkık. Duşlardan su çağıldıyordu. Antrenör Ritter, ekose takım elbise giymiş büyük hoca, kaptana ve forvetlere, kötü oynadıkları için bağırıyordu. Kaptan Wemer Huschinski de kendisini pek öyle alçak sesle savunuyor sayılmazdı. Başarıdan başlan dönen ve galibiyeti kesin gören Sturmfittichliler ev sahipleriyle dalga geçiyorlardı. Ayağından sakatlanmış olan Georg Baecker sargı yapurıyordu. Kısacası, hummalı bir faaliyet vardı. Ve Otto, Karl’ı çok kıskansa da, bunun bir parçası olduğu için, terle kaplı keskin havayı, bu sağlık, çamaşır, su ve kanalizasyon karışımı kokuyu içine gururla çekiyordu.</p>
<p class="calibre1">Karl, Marathon takımının san-mavi formasını çıkarmış, gergin tuttuğu bir havluyla çıplak sırtını ovalamaktaydı.</p>
<p class="calibre1">Ritter, Otto’yu fark etti:</p>
<p class="calibre1">“Çabuk çık dışan, seyirlik bir şey yok burada.”</p>
<p class="calibre1">Otto sırıtarak Karl’ı gösterdi: “Ona masaj yapmam lazım.” Havluyu alıp Karl’ın sırtını ovalamaya başladı.</p>
<p class="calibre1">Beyaz süveterli hakem gelip resmi bir tavırla bildirdi:</p>
<p class="calibre1">“Ara bitti. İki dakika içinde hazır olun.”</p>
<p class="calibre1">“Bol şans, Karl,” dedi Otto dostça ve “zorda kalırsan hep Krause’ye pas ver,” diye de uzmanca ekledi.</p>
<p class="calibre1">Dışarı çıktı, havalı tavırlarla bir sigara yaktı, kibrit çöpünü de yine aynı havayla attı.</p>
<p class="calibre1">Takımlar sahaya İngiliz usulü koşar adım çıktılar. Tribünlerden cılız bir alkış yükseldi.    .</p>
<p class="calibre1">Bayan Hieck tribünde oturuyordu. Pek fazla izleyici yoktu. Olup bitenlerle görev gereği ve pek fazla önemsemeksizin ilgilenen her iki kulübün idarecileri; sonra spor kasketleriyle her zamanki gençler ve nihayet, buradan başka her yerde olmalarına ihtimal verilebilecek, ama açıklanamaz bir yazgı tarafından açıklanamaz bir futbol coşkusuna kapılmış olan ve hiçbir maçı kaçırmayan orta sınıftan kelli felli bazı beyefendiler vardı. Bu alışılmadık manzara Bayan Hieck için heyecan vericiydi. Merak içinde oturmuş Otto’nun açıklamalarını dinliyordu.</p>
<p class="calibre1">Oyun şimdi yine hız kazanmıştı. ilk yandan daha sert oynanıyordu. Kaleci vuruşundan sonra Marathon skoru eşitlemiş, durum ikinki olmuştu, şimdi iş ciddiye binmişti. İki yan hakeme çok iş düşüyordu, bir ileri bir geri koşup duruyorlardı, katlanabilir beyaz sandalyelerine hiç oturamadılar. Top ikide bir çizgiden dışarı çıkıyordu. “Penaltı,” dedi Otto.</p>
<p class="calibre1">Saha köşelerindeki küçük bayraklar rüzgarda dalgalanıyordu. San-mavi forma içindeki Karl koşarak geçerken, mor formalı bir Sturmfittich oyuncusu tarafından sert bir müdahale gördü, düştü ve oracıkta yatıp kaldı. Bayan Hieck çığlık atmıştı.</p>
<p class="calibre1">“Oyunun bir parçası bu,” diye açıkladı Otto sakin.</p>
<p class="calibre1">Bu arada Karl’ın bacakları ustaca havaya dikilmiş ve birkaç soluk alıp verme egzersizinden sonra ayağa kaldırılmıştı; sırtına atılan hafif bir şaplakla yeniden oyuna sokuldu. İzleyiciler görevleri gereği alkışladılar.</p>
<p class="calibre1">Bayan Hieck dehşete düşmüştü:</p>
<p class="calibre1">“Oyunun bir parçası, ha? Senin başına da geldi mi yoksa?”</p>
<p class="calibre1">Ama Otto artık duymuyordu. Endişeli bir şaşkınlıkla, Otto’nun dans etmeye başladığını gördü Bayan Hieck, yanı sıra da durmaksızın “Huschinski” diye bağırıyordu oğlu. Ama böyle çılgınca davranan sadece o değildi, aksine izleyicilerin büyük bölümü aynı şekilde galeyana gelmişti, bu arada sahadakiler de epey aceleleri var gibi görünüyordu. Galeyan giderek arttı ve pek iyi anlaşılmayan “gol, gol” sözcüğünün duyulduğu bir uğultuya dönüştü. Sonra bütün bu heyecan şaşırtıcı bir hızla yatıştı.</p>
<p class="calibre1">“imkânı yok, bir daha oynamayacaksın,” dedi Bayan Hieck kesin bir tavırla, “ne kadar acımasızca bir şey!”</p>
<p class="calibre1">“Üç iki galibiz,” dedi Otto memnuniyetle, “artık arayı asla kapatamazlar... kahretsin... Karl, durdur onu...”</p>
<p class="calibre1">Yaygara, daha zayıf da olsa, yine başlamıştı.</p>
<p class="calibre1">“Ne oluyor?” diye sordu Bayan Hieck, şimdi onun da biraz ilgisi uyanmıştı.</p>
<p class="calibre1">“Uff... kıl payı...”</p>
<p class="calibre1">Sahadakiler yine sağa, Sturmfittich’in kalesine doğru hareket-lenmişti. San-mavililerin kalecisi yine kale direğine yaslanmış duruyordu.</p>
<p class="calibre1">“Karl'ı gördün mü şimdi... kusursuz?” Otto annesine doğru yan gururla yan muzipçe gülümsüyordu.</p>
<p class="calibre1">“Hayır,” diye itiraf etmek zorunda kaldı Katharine; o kargaşa içinde gerçekten de hiçbir şey görülemiyordu.</p>
<p class="calibre1">Bir yanm saat böyle sürdü ve son düdük çalındığında, Marathon’un B takımı Stunnfittich’i 4:2 yenmişti.</p>
<p class="calibre1">Bayan Hieck eve tramvayla döndü, iki delikanlı ise bisikletleriyle peşinden gittiler. Genel olarak futbol aleyhinde, ama özel olarak her ikisinin sağlığına ilişkin kaygının da dile getirildiği iyi hazırlanmış bir öğütle karşılandılar -çünkü böylesi kabalıklardan iyi bir şey çıkmazdı- ve söylev Richard’ın ne kadar az sportif faaliyette bulunduğuna dikkat çekerek doruğa ulaştı: “Richard’a bakın, onun böylesi iğrenç kabalıklara ayıracak zamanı yok, ama bir yerlere gelmeyi başardı.” Karl, elde ettiği zaferden sonra farklı bir şey bekliyordu. Otto sadece: “Spor spordur,” dedi, Karl başını sallayarak onu onayladı.</p>
<p class="calibre1">Daha sonra, baş başa kaldıklarında Otto kaçamak bir tavırla dolabı gösterdi: “Parayı hep burada saklar. Pek güvenli bir zula değil tabii, böyle bir çamaşır dolabı."</p>
<p class="calibre1">Bunun dışında davranışları her zamankinden daha kötüydü. Her akşam sıvışıp gidiyordu. Gündüzleri uykusunu alamamış halde, göz altlarında halkalar, herkese karşı asabi ve sürekli bir savunma durumunda ortalıkta dolaşıyordu.</p>
<p class="calibre1"><a id="bookmark4"></a>5</p>
<p class="calibre1">Richard Hieck’in sıkıntısı da daha az değildi. Rasathane ziyareti fikrini ona Ema Magnus vermişti, ama aslında o bunu I1,seNydhalm ile gerçekleştirmek istiyordu. Bu ikilemin üzerinden neredeyse iki hafta geçti. Sonunda oraya Ilse Nydhalm ile baş başa giderek, sorunu kökten çözdü. Ama bu ona sanki yasadışı bir şeymiş gibi geliyordu İkisi de rollerinde pek rahat hissetmiyorlardı kendilerini, birbirlerine sordukları sorular ve verdikleri cevaplar astronominin ötesine geçemiyordu. Daha tramvayda Richard, Einstein’ın makro kozmosu üzerine düşünceler geliştirmeye başlamışü. Ilse ilgiyle dinliyor, ayrıca gizli bir dilde konuştukları için de kendisini mutlu hissediyordu.</p>
<p class="calibre1">Şişman kişilerin yaptığı gibi, bacaklarını iki yana açmış gazete okuyan bir adam oturuyordu karşılarında, kır sakallı yüzünü ara sıra kaldırıp, gözlüklerinin ardından onlara bakıyordu. Sevimli bir adamdı, gazetesinin arka sayfasını okuduklarını sandığı için sayfaları çekinerek çeviriyordu, oysa onlar gerçekte sadece, gazetenin genel anlaşılırlığını kendi ortak anlayışlarının yalıtılmışlığıyla karşılaştırmaktaydılar. Hieck bir kağıt çıkarıp formüller yazmaya başladı.</p>
<p class="calibre1">Hava kararıyordu. Yüzme havuzu durağında, itiş kakış bir kalabalık, kente dönecek olan tramvayı bekliyordu. Richard geçerken, akşamın aydınlık gökyüzüne karşı yükselen direkleriyle atlama kulesini ve havuzun bir bölümünü gördü. İçinde suçluluk duygusu uyanmışü yeniden. Ve bir şeyleri affettirmek için:</p>
<p class="calibre1">“Avrupa’daki rasathanelerimizde, görüşün açık olduğu geceler azdır... O yüzden gerçekten çok büyük ve pahalı cihazlar koymamıza pek değmez... Ama bugün hava istisnai olarak gözleme elverişli olacak,” dedi.</p>
<p class="calibre1">“Şansım varmış demek ki,” diye cevapladı Ilse Nydhalm.</p>
<p class="calibre1">“Evet,” dedi Richard ve sanki hava kendi eseriymiş gibi gururlandı. “Ayrıca meteor yağmurlan mevsimindeyiz.”</p>
<p class="calibre1">Bunun üzerine Ilse Nydhalm astronomiyle ilgisi olmayan bir şey söyledi:</p>
<p class="calibre1">“Dilek tutabiliriz o zaman.”</p>
<p class="calibre1">Anılar gecesinin içinden bir altın sütun fırladı. Arzunun mucizesi, doyumun mucizesi, yasanın içinden çıkmış, hiçin içinden gelip, hiçin içine düşen, varlığı şekilsiz, yine de pırıl pırıl parlayan. Ey, insan.</p>
<p class="calibre1">Yeri olmadığını bildiği için çekinerek:</p>
<p class="calibre1">“Aydaki kraterlerin düşen dev meteoritler tarafından oluşturulmuş olması muhtemeldir,” dedi Richard.</p>
<p class="calibre1">Vardıklannda, vatman vagonun ışıklarını yakmıştı ve ters yönde sefer yapacak vagon son durakta ışıl ışıl bekliyordu. İçinde iki kişi vardı.</p>
<p class="calibre1">Gazete okuyan kır sakallı adam onlan selamlayıp sızlana sızlana indi. Yan yolda alacakaranlık içine dalıp gözden kayboldu. Richard orman yolunu değil de, tepenin doğu tarafından iki büyük dönemeçle rasathaneye çıkan araba yolunu seçmişti.</p>
<p class="calibre1">Buradan kent iyi görünüyordu. İki yşnı ağaçlıklı yolun dümdüz ulaştığı, tozlu bir sisle kaplı toprağıyla ova, tepe ile kent arasında uzanmaktaydı, ağaç tepelerinin oluşturduğu hat karanlıktı, fakat aralarda, ağaçlann içine gizlenmiş sokak lambalarının aydınlattığı kaldırım şeridi bir röntgen ışığı gibi belli belirsiz göz kırpıyordu. Yüzme havuzunun orada, kabinlerin oluşturduğu yanın daire bembeyaz parlıyor, fakat havuz sUyunun pırıltısı havadaki buğuyla birlikte eriyip gidiyordu. Kentin silueti, katedralin kuleleri, üniversite kilisesinin ■ ve St. Anna’nm kuleleri hâlâ görülebiliyordu; bir sürü evin ışıklan art arda yandı, aralarında ise bazı ışıklı reklamlar sandan kırmızıya değişip duruyordu. Kentin kıyısındaki sokak lamba-lan dümdüz sıralanmışlardı.</p>
<p class="calibre1">“Görüş koşullan iyi,” dedi Richard ilk yıldızların belirmeye başladığı renksiz gökyüzüne bakarak.</p>
<p class="calibre1">Yolun yanındaki tarlada balyalanmış samanlar duruyordu, tarla çorak, dönemeçlerdeki çalılıklar ve ağaçlar kuruydu. Gece aydınlığında alacakaranlık vardı.</p>
<p class="calibre1">Bu neden bu kadar önemli bizim için? Gürültüyle akıp giden hayat nerede? Kentte mi? Yoksa yıldızların içinde mi akıyor?</p>
<p class="calibre1">“Az sonra oradayız,” dedi Richard güven verici bir tavırla, oysa Ilse yolu zaten biliyor olmalıydı.</p>
<p class="calibre1">Rasathanenin tepeye egemen kubbesinin dış hadan çam ağaçlarının tepeleri arasında kayboluyordu.</p>
<p class="calibre1">Solgun, kuru ve kaskatı. Kuru hava sanki dikkatle sarkıyor ve nesnelerin hareketsizliğini kuşatıyordu.</p>
<p class="calibre1">Sonunda yukarıya ulaştılar.</p>
<p class="calibre1">Richard, Ilse’ye çalışma odasını gösterdi. Çok sıradan bir odaydı, bir vergi memurunun bürosu da olabilirdi rahatlıkla; ama kızın hoşuna gitti.</p>
<p class="calibre1">“Kanepeniz bile varmış burada.”</p>
<p class="calibre1">Evet, deri kaplı bir kanepe duruyordu orada; şimdiye kadar hiç kullanmamıştı. Ani bir rahatsızlık hissiyle:</p>
<p class="calibre1">"Hadi artık cihazların yanına gidelim,” dedi Richard.</p>
<p class="calibre1">“Peki,” diyerek gözlüklerini taktı İlse.</p>
<p class="calibre1">Richard'ın kendisini hemen ana refraktöre götüreceğini, kule bekçisinin kubbesinde en önemli şeyi görmek için kule içinde yu-kan tırmanacaklarını sanmıştı. Oysa Richard Hieck sistematik bir tur yapmayı koymuştu kafasına; önce araştırma bölümünden geçip meridyen salonuna, oradan refraktöre, geri dönüş yolunda da kütüphaneye uğranacaktı. Böylece ilkin sessiz merdivenleri tırmandılar, suskun ve karanlık meridyen salonundan geçerek çatıdaki bir terasa çıktılar.</p>
<p class="calibre1">“Bu bir kuyrukluyıldız arama cihazı,” dedi Richard üstü örtülü bir aleti göstererek, “elbette, pek o kadar modem bir şey değil.”</p>
<p class="calibre1">Hava iyice kararmıştı. Hafif bir esintinin geldiği uzay karanlığına doğru sivrilmiş çam ağaçlanriın siyah tepelerinin üstünden daha ilerisi görünüyordu; terasın beton zeminine düz bir ray yerleştirilmişti.</p>
<p class="calibre1">İlse, terasta kalmayı isterdi, ama garip bir sabırsızlık içinde olan Hieck devam etmek için ısrarlıydı. Cam kapıdan geçerek dar bir koridora çıktılar, sonra Hieck sıradan dar bir kapıyı açtı ve kendilerini aniden kubbeli odanın içinde buldular, hafif bir şaşkınlık yaşandı, çünkü yukarıya değil aşağıya doğru bakılıyordu; ufak bir galeri üzerinde durmuşlar, nispeten küçük, neredeyse kuyuya benzeyen bir mekanın içine bakıyorlardı ve bu asla bir kuleye benzemiyor, demir konstrüksiyon orta boy bir yükseklikte kubbeleniyordu. Önlerinde refraktörün eğri ve parlak kocaman borusu durmaktaydı, aşağıda, kuyunun içinde deri kaplı gözlemci koltuğunun bulunduğu bir cihaz ve vizör tertibatı vardı. Serin, kuru, kilerimsi bir koku alıyorlardı.</p>
<p class="calibre1">Aşağıda bir adam karmaşık bir mekanizmanın ayarıyla uğraşmaktaydı, aslında Hieck’in beklediği gibi Profesör Maier'in kendisi değil, rasathanenin başasistanı Doktor Losska'ydı bu.</p>
<p class="calibre1">“iyi akşamlar, Doktor Losska,” dedi Richard, “aşağıya gelebilir miyiz?”</p>
<p class="calibre1">Kısa döner merdiveni kullanarak galeriden gözlem yerine indiler.</p>
<p class="calibre1">Doktor Losska, asabi kişilere özgü, hakarete uğramış gibi daima asık bir yüz ifadesiyle yarım ağız gülümseyerek baktı. Her an asabi bir titremeye tutulacağı izlenimi uyandıran bir yüzdü bu. Titremenin başlamaması insanı adeta rahatsız ediyordu.</p>
<p class="calibre1">Richard Hieck, Ilse’yi geleceğin astronomu olarak tanıştırdı.</p>
<p class="calibre1">“lyi günler, Doktor Losska,” diyerek elini uzattı lise. Gülümsedi ve yüzü kızardı, çünkü meslek olarak astronomiyi seçmeyi şimdiye kadar hiç düşünmemişti; ilk kez buraya gelirken yolda bu konuyu konuşmuşlardı. Ve Richard, sadece kendisine söylenmiş bir şeyi ifşa etmiş gibi bir duyguya kapıldı kız.</p>
<p class="calibre1">Losska nazik bir şeyler söylemek istiyordu, ama baltayı taşa vurdu:    *</p>
<p class="calibre1">“Kadınların burunlarını sokmadıkları yer kalmadı, insanın inanası gelmiyor.”</p>
<p class="calibre1">Ilse biraz afallamıştı, Richard’a baktı. Ancak Richard hiçbir şeyin farkında değildi, zaten farkında olsaydı da, Losska’ya hak verirdi. Sanki daha önce hiç görmemiş gibi, yükselen teleskoba dikmişti gözlerini, Ilse’yi buralara sürüklediği için şaşırtıcı bir üzüntü duyuyordu ve pişmandı.</p>
<p class="calibre1">“Aslında gerçekten de kadınlara göre bir meslek değil,” dedi Ilse, çekingen çekingen çevresini incelerken. Kısa bir süre sonra da, “Yazık,” dedi.</p>
<p class="calibre1">Hayır, gerçekten de kadınlara göre bir meslek değildi. Richard kesinlikle aynı fikirdeydi. Ve Kapperbrunn’un bilimi kadınsı bir alan olarak tanımlaması saçmaydı, Kapperbrunn’un o çelişkili sözlerinden başka bir şey değildi.. Şunu da kesin olarak belirtmek gerekirdi ki, kız öğrenciler zaten kadın sayılamazdı. Ema Magnus ise bir istisnaydı. Richard gözlerini yine refraktöre dikmişti. Eğer Ilse’nin yerine Ema Magnus burada olsaydı, daha az sıkıntı yaratacaktı. Bu tabii son derece şaşırtıcı bir şeydi.</p>
<p class="calibre1">“Evet, işte bu bizim ana refraktörümüz,” dedi ve rehberliği artık Losska’nın de^almasını bekledi.</p>
<p class="calibre1">Ama o bunun yerine,”Tuhaf, bugün sizin izin gününüz,” dedi. İçinde fotoğraflevhalarının bulunduğu kutuyu eline almış, kararsız kararsız seyrediyordu.</p>
<p class="calibre1">“Astronom olabilmek için özel bir yetenek gerekiyor olmalı,” dedi Ilse, “sadece ilginç bulmak yeterli değildir herhalde.”</p>
<p class="calibre1">Losska’nın gururu okşanmıştı ve bazı açıklamalarda bulunma zahmetine katlandı. Vizörü ve onun otomatik hareket mekanizmasını gösterdi, sonra da tıpkı Richard gibi, işyeriyle ilgili utangaç bir sahiplenme duygusuna kapıldı:</p>
<p class="calibre1">“Gerçekten modem bir tesisin elbette ki otomatik bir gözlem tribününün olması gerekirdi.”</p>
<p class="calibre1">“Peki sizin yok mu?”</p>
<p class="calibre1">“Ah,” dedi Losska, boşvermiş ve incinmiş bir tavırla.</p>
<p class="calibre1">Richard onu onayladı:</p>
<p class="calibre1">“Bizde kubbenin de elle hareket ettirilmesi gerekiyor.” iki erkek de alevlenmişlerdi. Losska zile basarak görevliyi çağırdı.    .</p>
<p class="calibre1">Kahverengi ve biraz da ürkütücü yükseliyordu kubbe; demir konstrüksiyonun gölgesi kıvrımın içine düşüyordu. Makaralarla üzerine yerleştirilmiş olduğu kenar çıkıntısının alt tarafında dairevi bir ray parlamaktaydı.</p>
<p class="calibre1">Losska sinirli sinirli parmaklarıyla trampet çalarak:</p>
<p class="calibre1">“Nerede kaldı yine bu adam,” dedi sertçe.</p>
<p class="calibre1">Richard hemen aularak:</p>
<p class="calibre1">“En iyisi ben yapıvereyim,” dedi.</p>
<p class="calibre1">Fakat o arada şişman görevli Sauter aceleyle içeri girmiş ve konuğa küçümseyici bir bakış fırlatarak, kimsenin bir şey söylemesini beklemeden duvardaki manivelalı bir mekanizmayı çalıştırmaya başlamıştı. Kubbedeki aralık yavaş yavaş ve hafif bir gıcırtıyla giderek açılıyordu. Bir dilim gece gökyüzü.</p>
<p class="calibre1">Refraktör tam aralığın üzerine yöneltilmişti.</p>
<p class="calibre1">Ilse yukarıya baktı. Bu bir dilim gece gökyüzü onu ürpertiyordu. Neden bilmiyordu.</p>
<p class="calibre1">“Her şey yolunda, Doktor Bey;” dedi Sauter giderken.</p>
<p class="calibre1">“Evet, evet, Bay Sauter,” diye mırıldandı Losska, ama Sauter çoktan çıkmıştı.</p>
<p class="calibre1">Losska şimdi tümüyle işine yoğunlaşmıştı. Bütün asabiliğini üzerinden atmış gibiydi, kendi ortamındaydı. Hiç bakmaksızın parmaklan -onlar da sinirli, dakik bir mekanizmaydı- ayar vidalarıyla meşgul oluyordu, her şey ayarlandığında, deri döşemeli gözlem koltuğuna, kendi yerine oturması için Ilse’yi davet etti.</p>
<p class="calibre1">Ilse kalbi çarparak oturdu.</p>
<p class="calibre1">“Bir şey görüyor musunuz?” diye sordu Losska.</p>
<p class="calibre1">Ilse, sanki hafif hafifhareket eden, kenarları belirsiz sütümsü bir şey görmüştü.</p>
<p class="calibre1">“Evet,” dedi coşkuyla.    _</p>
<p class="calibre1">Sonra programa uygun olarak, refraktör bölümünden ayrıldılar, alttaki çıkışı kullanarak yörünge arayıcısına geçtiler, nedendir bilinmez Losska da onlara eşlik ediyordu.</p>
<p class="calibre1">“Yerleşimimiz pek o kadar elverişli değil,” diye açıklama yaptı Losska, “ama cihazlarımız yine de mükemmel sabitlenmiştir.” Ve her zamanki alışkanlığının tersine, astronomi cihazlarının sarsıntısız sabitlenmesi hakkında uzun uzun ek açıklamalara daldı.</p>
<p class="calibre1">Tam kendini böyle kaptırmış, ısı dalgalanmalarının gözlem kesinliği üzerindeki zararlı etkileri ve ısının korunması hakkında bir şeyler daha ekleyecekken, Richard araya giriverdi. Hieck birdenbire Losska’nın hem genel, hem de özel olarak rasathane donanımı hakkında çok fazla konuştuğunu ve yeniden teorik konulara dönmenin kesinlikle uygun ve yerinde olacağını düşünmüştü; dolayısıyla doğrudan ve yüksek sesle, yıldız uzaklıklarının hesaplanmasıyla ilgili yöntemlerden söz etmeye başladı, derhal bir gözlem uygulamasına geçmeye ise kesinlikle hazırdı.</p>
<p class="calibre1">“İzninizle, sayın meslektaşım,” dedi Losska, şimdi de o sabırsızlanıyordu ve gerçekten de gözleme geri dönmesi gerekiyordu, “benim artık gitmem lazım.”</p>
<p class="calibre1">“Evet, bağışlayın, sizi tutmak istemeyiz,” dedi Richard şaşkın şaşkın, “Bayan Nydhalm de zaten birazdan eve dönecek.”</p>
<p class="calibre1">Losska’nın yüzü yine asabi seğirmelerin eşiğindeydi. Kırışıklıklarla çevrili küçük mavi gözleri nedensiz bir kindarlıkla bakıyordu dünyaya, nedensiz kindarlık, nedensiz bakış, nedensiz dünya.</p>
<p class="calibre1">Sanatoryumu andıran loş koridorlardan geçerek, Richard’ın şapkasını, Ilse’nin de ceketini bıraktığı o vergi dairesine benzeyen ça-hşma odasına geri döndüler, Richard masasının üzerindeki kâğıtları gözden geçirirken Ilse hafifçe sağa sola sallanarak yan açık kapıya yaslandı..</p>
<p class="calibre1">Ilse Nydhalm için evren olağanüstü bir sadeliğe kavuşmuştu; ona öyle geliyordu. Sanki olup biten her şeyin bulanıklığı birdenbire ortadan kalkmış, yirmi bir yıllık yaşamında hiç görmediği derecede iyi bir dizilim oluşmuştu; sanki bütün hazırlıklar bu an içinmiş gibiydi. lyi de gerçekte olan neydi? Richard Hieck'in açıklamaları, görecelik kuramının kozmogonisini ilk kez anlamasını sağlamıştı; ve şimdi, çocukken harfleri okumanın anlamını aniden kavradığında duyduğu mutluluğu da anımsıyordu. Dünyanın, yeni bir kozmogoni içinde, iyi dizilim bağıntısıyla belirlenen dizilimi! Ama büyük ve özgürleştirici düzen duygusunun böyle bir bilgiden ve bu bilgiden haberdar olmaktan kaynaklandığı ne kadar ikna edici görünürse görünsün, yanı sıra daha yumuşak, ama buna rağmen daha güçlü olan, yine de anlaşılmaz çocukluğun içine kök salmış bir anlayış mevcuttu, üzerine çoktan unutulmuş bir bahçenin ağaçlarının eğildiği bir anlayış, ruhun mikro kozmosuna ulaşmak için astronomik makro kozmosa ihtiyaç duymayan, aksine daha çok ters yolu seçmiş ve dünya olayları içinde önemli olanı şimdiki zamanın oldukça küçük bir noktasıyla sınırlayan anımsatıcı bir bilgi: Burada ince ve yeni bir yazlık elbiseyle, hafifçe kapıya yaslanıp durmak, soluk alıp veren genç bir insan, dünya olaylarının içine, yıldızların soluk alıp verişine, geleceğin kalp atışına bağlanmış. Ey, insan.</p>
<p class="calibre1">Açık havaya çıktılar. Richard yeniden konferans vermeye başlamış, şimdi sözü Einstein'ın, genleşmesi ve daralması büyük yıldız sistemlerinin hareketine yol açan eğri uzay hipotezine getirmişti.</p>
<p class="calibre1">Ilse hem dinliyor hem dinlemiyordu, her şeyi ve daha da fazlasını kavrıyordu. İçinde bulunduğu durum, çoklu bilmenin bir türüydü: Richard, bu en radikal uzay hipotezinin geometrik olanakları ve zorluklarından söz ettiğinde, Ilse onu son derece açık bir anlayışla kavrıyor ama yine de, kozmosun burada, matematik formülleriyle pek fazla ilgisi olmayan bir şey için, her türlü özenli ifade edilebilirliğin arkasında duran ve varlığı ona olasılıkla gerçek astronomik uzaydan daha net görünen kozmik ötesi çok güçlü bir şey için kullanıldığını biliyordu. Astrolojik ya da mistik bir şey söz</p>
<p class="calibre1">konusu değildi ve genleşen sonra yine sıkışan gökkubbe hakkında-ki o ürkütücü hipotez, insanın soluk alıp vermesiyle karşılaştırmayı önerse de, Ilse Nydhalm’ın şimdi her soluk alış verişte, düşünülen ile yaşanan arasındaki, düşünülebilen ile yaşanabilen arasındaki kopmaz bağıntıyı, tüm varlığının yeni ve büyük bir yansıması olarak duyumsaması, yüzeysel bir karşılaştırmanın çok ötesinde bir şeydi, çünkü bunu meydana getiren bilme, katmerli bir yankı gibi varoluşun kubbesinde süzülüyordu ve onu taşıyan sözler, sözcükleri taşıyan ses, gökkürenin kabuğunda olduğu kadar onun içinde de süzülüyordu.    •</p>
<p class="calibre1">Kaşlarının arasında yine o zarif düşünce çizgisi oluşan Ilse Nydhalm:</p>
<p class="calibre1">“Aslında bütün bunları bir insanın düşünüp taşınıp keşfetmiş olması gerçekten dehşet verici,” dedi.</p>
<p class="calibre1">Ama. düşüncenin bütün bu korkunçluğunun üstünde, evrenin ikincil anlamı daha da korkutucu olarak süzülmekteydi, kavranması artık pek mümkün olmayan, ne matematik formülleriyle ne de herhangi bir sözcükle ifade edilebilen, buna rağmen her türlü korkunçluğun üstünde yükselmiş, beynin dikkat çekici serinliği ve serbest hareketliliği, artık hiçbir şeyle örtüşmeyen ve buna rağmen içinde kusursuz bir gerçeğin kanıtını taşıyan ikinci dereceden bir gerçekliğin içine heyecan verici bir aktarım. Güzel bir seyir gibiydi.</p>
<p class="calibre1">Ara sıra ormanın içinde sessizce uyuyan karanlığın kınlan dallarından çıkan çıtırtılar geliyordu.</p>
<p class="calibre1">Ilse Nydhalm: “Korkunç bir sessizlik var... ama herhalde güzel olan da bu,” dedi.</p>
<p class="calibre1">Richard sözü şimdi, Öklidçi olmayan en küçük hacim parçalarının, Öklidçi olmayan toplam alan ile bağıntısına getirmişti. Sözünün kesilmesini sevmezdi. Açıklamalarıyla başka bir şeyi kastediyor olsa da. Ya da tam da bu yüzden. Konuşmaya devam etti.</p>
<p class="calibre1">Ilse, onun bu çabasından dolayı biraz duygulanarak gülümsedi, durdurulmasına izin vermediği, iletişimin bu biçiminde ısrarlı olduğu ve evrenin çok anlamlılığının bizzat nesnelerin içinde mi, yoksa onun bunları açıklayış tarzında mı, yoksa kişinin bunlan nasıl anladığında mı yattığı belirsiz kaldığı için ona neredeyse minnettardı. Richard’ın sesi biraz boğuk ve kısık çıkıyordu, dersteki gibi atılgan değildi, karanlıkla kuşatılmış, karanlığın dallarına tutunarak tırmanan insani bilginin sesiydi bu.</p>
<p class="calibre1">Çocukluğun ağaçlan bütün gecelerin üzerine eğiliyor ve unutulan ses, güven altında olmanın o unutulan sesi tekrar tekrar çınlıyordu.</p>
<p class="calibre1">Ve sanki yayılan gece, sanki çeşitliliğin güzel seyri şimdi onun için de açıklık kazanmış gibi, konuşmasını kesti Richard ve şaşkın şaşkın olduğu yerde dururken, o ana kadar elinde taşıdığı eski sert hasır şapkasını kafasına geçirdi. Doğru olmayan bir şey vardı, davranışından dolayı neredeyse utanıyordu, verdiği konferanstan dolayı utanıyordu; sabırsız çilekeş yüzü acıyla buruştu, üstüne çöken yetersizliğin utancıydı. Bir an için aklına yüzme havuzu geldi. Ama o farklı bir şeydi. Bir an için annesinin duru sesini duydu. Asıl olan ifade edilebilir değildir. En son gerçek ve en derin günah, sözün sınırlan. Uzağa, gecenin içine gömülmüş ovaya bakıyor, Ilse'nin bakışlarıyla karşılaşmaktan kaçınıyordu.</p>
<p class="calibre1">Aşk.</p>
<p class="calibre1">Aklına aniden bu sözcük geldi; ürkütücü bir biçimde düşmüştü aklına. Ama hiçbir düşünceyi bununla ilişkilendiremiyordu. Insan-lann çiftleşmelerini anımsadı belli belirsiz, daha da belirsiz biçimde, kendisinin de böyle bir şeye ortak olmuş olduğunu, aynı anda, her türlü aşktan feragat etmiş olan Susanne düştü aklına -:.bu en azından tasarlanabilir bir şeydi- ve karanlık gökyüzü ıslak bir mayo gibi simsiyah parlıyordu. Bilgi düzeyleri birbirine çok yakın olsa da, insan daima birinden diğerine ulaşılabileceğini sansa da, burada gerçekten olup bitenle bir bağlantısı yoktu. Söz yalıtılmış, bağlantısız kalıyordu. Karanlıkta parlayan Ilse’nin elbisesiydi.</p>
<p class="calibre1">Aşk.</p>
<p class="calibre1">Sözcük birdenbire ortaya çıkmıştı ve Ilse Nydhalm öylesine korktu ki, sözcük yine ortadan kayboldu.</p>
<p class="calibre1">Kendi içine kapalı, yapayalnız bir ses.</p>
<p class="calibre1">Richard Hieck telaşla toparladı kendisini. Ve tekrar kendisiyle ilgili şeylerden, onu harekete geçiren amacından; tüm dünyayı matematiğin aynasıyla kavramaktan söz etmeye başladı. Kendisinden, sadece kendisinden söz ediyordu, buna rağmen bir kaçıştı bu, kendi kör varoluşundan daha üstün bir varoluşa kaçış, yine de bu varoluşa ve onun en aydınlık öz iradesine bir geri kaçıştı da aynı zamanda, Sen’in reddi içinde, Ben’in özverisiydi. Ve ancak, sadece çatısındaki odanın penceresinde ışık yanan, orman içindeki sessiz lokantaya ulaştıklarında, o ana dek hiç dile getirmediği evet, o ana dek hiç sezinlemediği bir şey söyledi Richard:</p>
<p class="calibre1">“Olup biten her şeyi kapsayacak kadar bilgiye ulaşmayı başarmış olan kişi, ölümsüzdür... yani içsel olarak ölümsüz.”</p>
<p class="calibre1">Bunu der demez de utandı:</p>
<p class="calibre1">“Biraz oturalım mı?” diye sordu masalarla sıraların oluşturduğu ürkütücü karanlığı göstererek.    .</p>
<p class="calibre1">Hareketsiz çam ormanıyla çevrelenmiş, durgun sıcak havayla yüklü ağaçsız bir alan uzanıyordu önlerinde. Ancak kuzeyden gelen bir bulut tabakası yıldızların altında ilerlemekteydi.</p>
<p class="calibre1">“Bir yıldız kaydı,” diye bağırdı Ilse.</p>
<p class="calibre1">Richard fark etmemişti; bulutlan gördü:</p>
<p class="calibre1">“Kalamayız, fırtına kopacak,” dedi.</p>
<p class="calibre1">Reçine kokulu durgun bir sisin arasından geçerek aşağı iniyorlardı, Ilse:</p>
<p class="calibre1">“Bir dilek tuttum...” dedi ve Richard susup bekleyince beceriksizce ekledi: “...O ölümsüzlüğe ulaşmanızı diledim.” Bir zamanlar babasının doğum gününde ezberleyip söylediği törensel dilekleri andırıyordu, belki biraz daha yürekten söylemişti ve şimdi Richard Hieck’in de kendisini babacan bir tavırla kucaklamasından korkuyordu. Ama Richard bu dileği teşekkür etmeden dinledi, kendi dileğine fazlasıyla yakın bir dilekti, ama bunu kelimelerle ifade etmek kötü bir şeydi. Ölümün ve ölümsüzlüğün billur manzarası tarif edilemez; hiçbir sözcük onlara ulaşmayı asla beceremeyecektir. Richard duyulabilecek bir sesle iç geçirmekle yetindi. Konuşmaksızın yola devam ettiler.</p>
<p class="calibre1">Ormandan çıktıklarında ufukta gökyüzü ara ara sessizce aydınlanıyordu. Tramvaya ulaştıklarında ise fırtına artık yol kenarındaki ağaçların tepesinde uğuldamaktaydı ve ilk şimşekler çakmaya başladı, peşinden de giderek daha sık aralıklarla gökgürültüsü duyuldu.</p>
<p class="calibre1">Ilse gülüyordu: “Tam zamanında geldik.”</p>
<p class="calibre1">Tramvayın . gürültüsünden yolculuk esnasında gök gürlemesi duyulmuyor, ama ova, yağmuru ve şimşeğin titreyen ışıklarını karşılamaya hazır kocaman bir çanak gibi, peş peşe, durmaksızın aydınlanıyordu. Gelmekte olanı bekleyiş ve beklenenin gerçekleşmesi.</p>
<p class="calibre1">“O korkunç sıcağın ardından böyle bir yağış iyi gelir,” dedi önlerinde bitiveren, tramvayın ritmiyle bacakları üzerinde sallanan biletçi. Adamın onlarla konuşması hoş bir davranıştı.</p>
<p class="calibre1">Sonra şapkalarından sular damlayan, omuzlarında ıslak lekelerle insanlar bindi. Binen herkes havadan ve artık dinmekte olan yağmurdan söz ediyordu. Gerçekten de şehir içinde artık pek fazla yağmıyordu. Su kaldırımların yanından küçük dereler halinde ızgaralara doğru hızla akıp içlerine dökülüyordu. Richard, beyaz ceketini giymiş olan Ilse Nydhalm’ı evine bıraktı.</p>
<p class="calibre1"><a id="bookmark5"></a>6</p>
<p class="calibre1">Pazar günüydü ve açık altın rengi akışkan sabah havasının, hoş, hafif bir tadı vardı. Ama hala. yatakta olan Otto, havanın tadını alamıyordu. Akşamdan kalmaydı, sıcaktan bunalıyordu, çıplak ayaklarını yataktan sarkıtmıştı.</p>
<p class="calibre1">içeriye Susanne girdi:</p>
<p class="calibre1">“Kahvaltıya gelmeyi düşünmüyor musun artık?”</p>
<p class="calibre1">“Bırak da uyuyayım,” dedi Otto iç çekerek.</p>
<p class="calibre1">Susanne yatağın önünde durmuş, oğlanın hafif bronzlaşmış bedenine bakıyordu, bir parça duygulanmıştı. Otto ayağını ona doğru uzattı.</p>
<p class="calibre1">“Yorgun olman hiç şaşırtıcı değil, eve kaçta geldiğini bilmiyor muyum sanıyorsun,” dedi Susanne. ■</p>
<p class="calibre1">“Richard anlattıysa, biliyorsundur tabii.”</p>
<p class="calibre1">Üç gece arka arkaya Richard’dan daha geç gelmişti eve. Her seferinde de kavga çıkmıştı.</p>
<p class="calibre1">“Kahvemi burada içemez miyim?” diye yalvardı.</p>
<p class="calibre1">“Hayır, bu konuyu hiç açmayalım,” dedi Susanne kararlı bir sesle, “kahvaltı etmek isteyen, kalkmak zorunda.”</p>
<p class="calibre1">Otto gerinerek: “Şu an o pis manastırında olsaydın keşke,” dedi.</p>
<p class="calibre1">Yarım yamalak giyinmiş, yıkanmamış, taranmamış halde geldi oturma odasına. Ağlamaklı bir sesle:</p>
<p class="calibre1">“Hava ne güzel,” saptamasında bulundu.</p>
<p class="calibre1">“O yüzden kalkmıyorsun galiba?” Richard, ceketsiz ve yeleksiz, üzerinde pazar günleri giydiği beyaz gömleği, ayaklannda terlikleri, evin babası gibi oturmuş, Susanne’nin abone olduğu kilise gazetesini okuyordu.</p>
<p class="calibre1">Otto zehirli bir sesle, “Evet, o yüzden kalkmıyorum,” dedi. “Anlayamıyorum,” dedi Susanne.</p>
<p class="calibre1">“Çünkü böyle bir havada bütün delikanlılar motosikletlerine atlayıp gezerler.”</p>
<p class="calibre1">“Senin gerçekten motosikletin yok mu?" dedi Richard, “çok şaşırtıcı.”</p>
<p class="calibre1">“Şişko herif, sen de,” diye bağırdı Otto, “senin için konuşmak kolay,” tuzlu simidi elinde ayağa fırlamıştı, “senin gibi şişko herifin biri üniversitede kızlarla dolanıp duruyor... senin için konuşmak kolay... sana göre hava hoş.”</p>
<p class="calibre1">Gerçi Richard'm sinirlenmeye hiç niyeti yoktu, ama Susanne’nin yanında kızlarla herhangi bir ilişki olasılığından bile söz edilmiş olması, tuhaf bir biçimde canını sıkmıştı, sanki -hem de haklı olarak-sadakatsizlikle suçlanıyormuş gibi geldi ona, bu yüzden:</p>
<p class="calibre1">“Kapa çeneni artık, Otto, sıkıcı olmaya başladın,” dedi.</p>
<p class="calibre1">“Hadi Otto, iyi çocuk ol,” diye destek verdi Susanne.</p>
<p class="calibre1">Otto'nun ise bağınp çağırmaktan vazgeçmeye niyeti yoktu, coşmuştu bir kere ve en iyi kozlannı henüz oynamamıştı:</p>
<p class="calibre1">“Siz... siz canınızın istediğini yapıyorsunuz... ama ben... ressam olabildim mi? ... Ha?”</p>
<p class="calibre1">Bayan Hieck mutfaktan çıkıp geldi:</p>
<p class="calibre1">“Ne oluyor burada?”</p>
<p class="calibre1">Annesini gören Otto iyice çileden çıkmıştı:</p>
<p class="calibre1">“Her şey ters gidiyor... keşke ölmüş olsaydım.”</p>
<p class="calibre1">Yalnızdır ölümün sesi, çocuksu ve histerik bir gönülden gelse bile. Sonunda Richard sinirlendi:</p>
<p class="calibre1">“Yeter ama artık, kes şu çocuksu caka satmalan. Sersem, budala.” “Neler olduğunu söylemeyecek misiniz bana?” Bayan Hieck'in su gibi berrak sesi de pek öyle kısık çıkmamıştı. Çocuklan olan bu esmer yaratıkların ortasında, sanşın ve genç, ellerini beline koyınuş ayakta duruyordu: “Otto, neden deli gibi bağınyorsun?”</p>
<p class="calibre1">“Pencereleri kapamak lazım, yoksa bütün sokak başımıza toplanacak,” dedi Susanne.</p>
<p class="calibre1">Pencereye tırmanan bir sarmaşık dalının yapraklan, şiddetli güneş ışığı altında parlıyordu.</p>
<p class="calibre1">“Sen benden hesap soramazsın, buna hakkın yok,” diye bağırdı Otto annesine.</p>
<p class="calibre1">Kötü olan, çılgınca olan, tıpkı mucize gibi, dünyada doğrudan doğruya mevcuttur, meteor gibi yaşamın ortasına düşer ve ölümü içinde taşır, hiçbir düşünceyle algılanamaz.</p>
<p class="calibre1">“Richard, ona bir şey mi yaptın sen?” diye sordu Katharine Hieck. Kendisine karakter olarak en yakın olan son çocuğu da artık elinden kayıp, içinden geldiği karanlık doğa parçasına dönmek istiyormuş gibi bir duyguya kapıldı. Ama yine de bunu ciddiye alamazdı: isterlerse dünyanın öbür ucuna savrulsunlar. Hiçbiri tamamen yitip gitmiyordu.</p>
<p class="calibre1">Richard kahkahayı patlattı: “Hayır, ben o delikanlıya hiçbir şey yapmadım.”</p>
<p class="calibre1">“Otto, iyi bir çocuk ol.” Bayan Hieck küçük çocuklarla konuşulan ses tonuyla konuşuyordu, Otto’nun yüzünü tutup kendisine doğru çekmeye çalıştı.</p>
<p class="calibre1">“Bu iyi çocuğun motosiklete ihtiyacı var,” diye homurdandı Richard.</p>
<p class="calibre1">“Yok, daha neler!” Bayan Hieck şaşırmıştı. “Bisikletleriniz var ya... Hani bugün bisiklet gezisi yapacaktınız... Hadi kendine gel, Otto, Karl’ın kulağına giderse, utanırsın sonra...”</p>
<p class="calibre1">Bardağı taşıran son damla oldu bu. Dehşet içinde, deli gibi ve kötü kötü annesine bakıyordu Otto, sonra koşarak çıktı odadan.</p>
<p class="calibre1">Yetişkinler -kısmen ortak olan kaderleri gibi- aynı kaynaklardan beslenen, ama yine de onlardan ayrılmış, kendi yolunda ve kendi ölümüne ilerleyen bir kaderle bağlantılı huzursuz bir sorumluluk duygusuyla baş başa, öylece kalakaldılar. Ama işte aynı karanlık söz konusu olduğu için, kendilerini hakarete uğramış ve kızgın hissediyorlardı.</p>
<p class="calibre1">“Dangalağa bak,” diyerek tekrar kilise gazetesini eline aldı Ric-hard.</p>
<p class="calibre1">“Kahvaltı etmiş miydi bari?” diye sordu Katharine Hieck.</p>
<p class="calibre1">“O konuda için rahat olsun."</p>
<p class="calibre1">Katharine Hieck rahatlayarak gülümsedi.</p>
<p class="calibre1">“Kim bu üniversitedeki kızlar?” diye sorguladı Susanne.</p>
<p class="calibre1">Richard’ın da tıpkı küçük kardeşi gibi öfkeyle fırlayıp gitmesine ramak kalmıştı. Ama sadece:</p>
<p class="calibre1">“Küçük dangalak ne yapıyor, bir bakayım,” dedi.</p>
<p class="calibre1">Açık renk giysisi ve beyaz önlüğüyle Katharine Hieck, kasvetli kızının yanında duruyordu.</p>
<p class="calibre1">“Karl Wohlfahrt’a ara sıra matematik dersi verebilir misin? Biliyorsun işte, Otto’nun arkadaşı.”    ,</p>
<p class="calibre1">“Evet, neden olmasın.” Tek omzu biraz yukarda, yumuşak keçe terlikleri ve sakin yürüyüşüyle uzaklaştı Richard.</p>
<p class="calibre1">El yıkama tezgahının önünde duran Otto, başını leğenin içine sokmuş etrafa su saçarak yıkanıyordu. “İşte bu kadar,” dedi Richard ve ayağını bir sandalyeye dayayıp ayakkabılarını bağlamaya başladı.</p>
<p class="calibre1">Bütün bunlar öğleden önce olmuştu. Öğleden sonra gelen Karl Wohlfahrt’ı ise Otto son derece dostça karşıladı.</p>
</body>
</html>
