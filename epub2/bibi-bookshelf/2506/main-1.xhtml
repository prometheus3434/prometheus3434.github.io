<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>3</p>
<p class="calibre1">Bir odada ısının daima eşit biçimde dağılmaya çalışması, odanın bir noktasının çok sıcak, diğer tarafının uzay soğukluğunda olmaması, termodinamiğin ikinci yasasının geçerli olması, dünyanın birdenbire patlamaması, güneşin yarın tekrar doğacak olması, etimizin hiç nedensiz, birdenbire kemiklerden sıyrılıp düşmemesi, beynimizin bugün hâlâ, en azından normal olarak tanımlanması gereken (bu konuda bir yargıda bulunmamıza izin verildiği ölçüde) yasalara göre çalışıyor olması:</p>
<p class="calibre1">bütün bunlar müthiş bir rastlantının sonucudur, bütün bunlar kesin değildir, sadece ve sadece büyük sayılar yasasına göre oldukça olasıdır,</p>
<p class="calibre1">bu arada büyük sayılar yasası da sadece olasıdır ve her an başka bir yasa onun yerine geçebilir,</p>
<p class="calibre1">çünkü bu teoremi de sadece insan beyni keşfetmiştir ve o beyinlerin normalliği hakkında kesin bir şey söylenemez.</p>
<p class="calibre1">Dünyanın durumu budur ve Richard öteden beri bunun bilincindeydi, Richard’ın bir zamanlar kendi bedeninde öğrendiği şeye fiziğin teorik onay sunması için ise aradan yirmi yıl geçmesi gerekmişti. Bugün kendisi elbette ki gençlik izlenimlerini unutmuş ve dünya imgesinin güvenilmezliğini ve her an değişebilir olduğunu saptadığında duyduğu gururlu doyum ona, salt bilimsel bilgilerinin ve fizikle ilgili kesin anlayışlarının sonucu gibi gelmişti.</p>
<p class="calibre1">Fakat bu ilkbahar, anıların buz kütlesi kırılmıştı.</p>
<p class="calibre1">Çünkü yaşam amacı ne kadar aydınlaulırsa, geçmiş de o oranda aydınlanıyor gibiydi; Richard, gerçekleştirilmeleri yaşamının amacı olması gereken niyetler hakkında ne kadar çok şey biliyorsa, yaşamın bütün olgularını kapsamanın, -kendi yaşamının bütünlüğüne bu matematikleştirilmiş dünya bilgileriyle ulaşacağı için- matematiksel ve hesap edilebilir şekilde kapsamanın kendi hedefi olması gerektiğini ne kadar anlarsa, bunun bilincine ne kadar varırsa, anıların penceresi de o ölçüde büyüyor ve aydınlanıyordu.</p>
<p class="calibre1">Çocukken kent merkezindeki şık kuyumcu dükkanlarını sevdiğini anımsadı. Vitrinde siyah kadife zemin üzerinde yıldızlı parıltılar saçan pırlantalar- dururdu. Fakat bu ne zamandı, anımsamıyordu, çünkü kente pek sık gitmezdi. Şimdilerde ise sık sık vitrinlerin önünde dikiliyordu.</p>
<p class="calibre1">Emilie’yle Susanne’nin odasındaki kokuyu sevdiğini anımsadı. O zamandan beri bu kokuyu arıyordu.</p>
<p class="calibre1">Çığlık çığlığa annesine seslenerek uyandığı bir rüyayı anımsadı. Kör olduğunu görmüştü rüyaSında ve nihayet mum yandığında buna inanmak istememişti.</p>
<p class="calibre1">O zamandan beri, kendisinin ve Susanne’nin gözlerine benzer gözleri olduğu için, babasının kör olması gerektiğini düşündüğünü anımsadı. Ve bütün bunları babasının nefret uyandırıcı gece yaşamıyla bir biçimde ilişkilendirmişti.</p>
<p class="calibre1">Ancak fiziğin varlığı hakkında henüz hiçbir şey bilmezken, dünyanın güvenilmezliğini ona göstermiş olan olayı, içine silinmez bir şüphe ekmiş olan o olayı anımsamıyordu. Sadece bu şüphenin Kapperbrunn’unkinden çok farklı türde bir şüphe olduğunu ayırt edebiliyordu, çünkü bu şüphe onu bilgiden alıkoymuyor, aksine sürekli onu bilginin ölçüsüzlüğüne itiyordu; hayır gayri-ciddi biçimde kendi bilinemezciliğinin arkasına gizlenen Kapperbrunn’a benzemiyordu, aksine bu bilinemezcilik kendisini daima yeni hamleler için teşvik etmekteydi, içine doğru hareket ettiği dalgalı güvensizlik tarafından derin bir şekilde heyecanlandınimış ve huzursuz halde, her türlü olasılığı reddedebilecek sürprizlerle karşılaşmaya daima hazırdı. Ne var ki beklenen sürprizler onun için az ya da çok teh-ditkar bir felaket karakteri taşıyor ve bu daimi, felaketlerden-ken-dini-koruma-hali ona sadece bilimsel araştırmalarda değil, yaşamın her alanında eşlik ediyordu; karşılaştığı her insandan bir anlamda saldırgan bir çılgınlık nöbeti beklemekteydi, ama bu duygu başka hiçbir yerde, her gün babaevine giden dönüş yolunda olduğundan daha güçlü değildi ve merdiveni her tırmanışında, evin hâlâ yerinde durup durmadığı konusunda biraz kuşkuya kapılıyordu.</p>
<p class="calibre1">Aslında ona göre Weitprecht Kapperbrunn’dan daha sempatikti. Weitprecht’in sıçramalı ürkekliğini paylaşmasa da, bunu kendine Kapperbrunn’un yaşam karşısındaki güvenli duruşundan daha yakın buluyordu, ama özellikle, içinde ortak bir notanın tınlamasına yol açan şey, ordinaryüsün mucizeye olan kestirilemezlik sınırındaki inancıydı ve bu içsel kabul, Hieck’in, uğradığı zarardan bir tür keyif alma duygusuyla, Weitprecht’in, doktorasının önüne mutlaka engel çıkaracağı kehanetinde bulunacak kadar ileri gitmesine neden oluyordu. Ve her şey sorunsuz hallolup doktor unvanını alınca gerçekten şaşırdı.</p>
<p class="calibre1">Olması gerektiği gibi annesi, Susanne ve Otto törene gelmişlerdi, tabii elleri pantolon ceplerinde gereksiz bir sırıtışla duran Kapperbrunn da oradaydı. Başka türlüsü de beklenemezdi, zaten. Sıcak güneş, tören salonunu aydınlatmaktaydı. Richard, kaldırıldığı yerden çıkarılmış ve onarımlara rağmen kısa ve dar gelen, babasından kalma frakın içinde terliyordu. Doktora adayları arasında Üniversiteliler Birliği’ne üye öğrenciler de olduğu için, Birlik, delegeler göndermişti; bunlar, ucu flamalı sopalan havaya kaldırmış, resmi kıyafetleriyle platformun yanına sıralanmışlardı. Richard ve onunla birlikte tabii ki salonda bulunan herkes, canlan sıkılmış halde, ama yine de biraz kiliseyi anımsayarak, Dekan’ın görkemli Latince sözlerini dinledi. Şimdi doktor oldum, diye düşündü Richard, Dekan tarafından diploması kendisine verildiğinde; bu arada, terleyen bedeninde hiçbir değişiklik gerçekleşmediğini fark etti; ayakkabının içinde ayak parmaklarını kıpırdattı, gömleğin yavaş yavaş yumuşayan sert kumaşı yine de göğüs uçlarına sürtünüyor, yakası da sıkıyordu. Göz ucuyla yukarıya, tavana baktı taze doktor; barok tarzı alçı kabartmayla çerçevelenmiş tavan fresklerini gördü; Sapientia, Alma mater, Sagacitas, Scientia azametle duruyor, ölçüsüz derecede kısa Mars ile Apollon hizmet ediyor, Historia ise onları ciddiyetle izliyordu. Bu sahnenin altında, kim bilir kimin aradan geçmesi için,</p>
<p class="calibre1">ucu flamalı sopalar havada birbirine çaprazlanmıştı.</p>
<p class="calibre1">Çocukken tesadüfeseri götürüldüğü inanılmaz sıkıcı ve rahatsız edici bir operayı anımsadı. Galeride oturmuş, tavanın san renkli alçı kabartmalarını izlemişti, aşağıda ise bitmez tükenmez bir uvertür çalmaktaydı. Belki de bir operetti bu.</p>
<p class="calibre1">Bir sokak çalgıcısının, pencerelerinin altında çalmayı alışkanlık haline getirdiği şarkıyı anımsadı. Bazen kağıda sarılmış bozuk para atmasına izin verilirdi. Hele ona yolda rastlayınca, laternanın üzerine çizilmiş mehtap manzarasını, yukarıya, şatoya doğru bakarak lir çalan şövalyeyi seyretmek harikaydı, kasanın üzerinde ise bağışlar için bir teneke kutu dururdu.</p>
<p class="calibre1">Ebeveynlerinin yatak odasında barok tarzı, gösterişli iki oturak olduğunu anımsıyordu. Bezemeli altın pervazlar arasına dönüşümlü olarak çizilmiş çiçekler ve çoban sahneleri vardı. Çocuklann oturakları ise sadece beyazdı. Tören bittikten sonra, ağır tahta kapak oturağın üzerine konulurken çıkan boğuk çınlama sesini anımsadı.</p>
<p class="calibre1">Salonda hazır bulunanların hareketlerinden, burada da törenin bitmiş olduğu anlaşılıyordu. Hala platformda duran Richard elinin tutulduğunu hissetti, Weitprecht tebrik ediyordu onu, elbette ki karşısındakinin kim olduğunu bilmeksizin, çünkü Richard’ın zar zor söylediği teşekkür sözcüklerini, sanki onu tanımıyormuş gibi, yanın gözlüklerinin üzerinden şaşkın şaşkın bakarak cevaplamıştı. Sonuçta bu Weitprecht’in doğasında vardı, ama aynı zamanda bütün bu işleyişin doğasında da vardı ve Richard, iddia edildiğine göre, ünlü denklemlerini unutup yıllar sonra tekrar bulan Maxwell’i anımsadı. Dünyanın çeşitliliği içinde anımsama da unutma da yolunu şaşmr; bilginin çeşitliliği içinde, olguların uçsuz bucaksız kütlesi içinde insanın nereden geldiği ve nereye doğru çabaladığı önem-sizleşir, köken ve hedef silikleşir. Richard itiş kakış içinde annesini aradı, ama onun yerine, yanına gelen ve her türlü saygıdan uzak, omzunu pışpışlayan Kapperbrunn’la karşılaştı:</p>
<p class="calibre1">“Ee, bu doğumdan sonra kendinizi nasıl hissediyorsunuz, Hieck?”</p>
<p class="calibre1">“Teşekkür ederim, Sayın Doçent,” dedi taze doktor, rahatsız olmuştu; “ah, işte annem de burada.”</p>
<p class="calibre1">Kapperbrunn “Doktor Hieck,” bile diyememişti, annesi ise olup bitenlerden, ne bütün bu ihtişamdan ne de yanında duran Kapperbrunn’un şakalarından hiçbir şey anlamayan bir ifade takınmıştı.</p>
<p class="calibre1">Yavaş yavaş çıkışa doğru ilerleniyordu. Richard insanların başlarının arasında bir an Hilde Wasmuth’un yüzünü gördüğünü sandı. Ama o değildi. Buna karşılık Kapperbrunn başka bir yöne işaret etti: “Bak hele, E^ Magnus orada.” Zorlukla ilerliyorlardı. Tozlu giysi ve havalandırılmamış odalann boğucu ter kokusu vardı. Kıpkırmızı yüzlü bir kadın, giydiği şık frak ve san saçlanmn üzerine eğik bir şekilde yerleştirdiği kepiyle geleceğin hukukçusu izlenimi uyandıran doktor oğlunu öptü. Richard bunların hiçbirini fark etmedi, insan kalabalığını dostane ve kendine uygun bir unsur olarak algılayan Otto, bu işi onun yerine üstlenmişti. Kokuyu içine çeken ve kadınlan izleyen Otto’nun gözünden hiçbir şey kaçmıyordu. Burada baş aktörlerden biri sayılan Richard’a imreniyordu. Çok sayıda ayak, önce parkenin sonra da merdiven taşlanmn üzerinde sürüklendi.</p>
<p class="calibre1">Susanne gözünde gizemli ve neşeli bir ifadeyle sordu:</p>
<p class="calibre1">“Burada teoloji doktoru da olunabiliyor mu?”</p>
<p class="calibre1">“Bilmiyorum, olabilir,” diye cevapladı Richard. Hayal kırıklığına uğramıştı. Susanne’nin yüzünde yine o içe dönük ahmakça ifade vardı. İlahi damat neredeydi? Şu yukarıdaki Scientia mıydı? Dış merdivenin alışılmadık ölçüde geniş mermer basamaklarından yavaş yavaş indiler. Beyaz kartonpiyer kubbede insan sesleri ve ayak sesleri yankılanıyordu. Tesadüfen öz-salınım frekansı yakalandığında bir bina çökebilir. Freiburg Köprüsü örneğin, bir bölüğün uygun adımları altında yıkıldı. Sahte doktor diplomaları da var. Her türlü statik hesabın başarısızlığa uğradığı rastlantı noktalan mevcuttur. Merdiven çökecek olsa, hepsi barok tarzı büyük bir kabın içine, şeytanın kumbarasına düşecekler, hep beraber, karmakanşık bir halde; annesi, kendisi, Susanne ve Kapperbrunn. Hayaletler kazam. Evet, artık doktordu. Gerçeklik nerede?</p>
<p class="calibre1"><a id="bookmark1"></a>4</p>
<p class="calibre1">Kuşkusuz, Weitprecht’in dikkafalı, kuralsız ve fantastik araştırma yöntemlerine belli belirsiz bir yakınlık hissediyordu, kuşkusuz, kendisi de her seferinde, bilim içinde adeta mantıksal-rasyonel bir mucizeyi, Weitprecht’in mantık karşıtı irrasyonalitesinin durmaksızın umduğu o mucizenin aynısını bekliyordu, fakat Richard Hieck, bilimsel olasılıkları pekala değerlendirmeyi bilen keskin ve eleştirel bir mantığa da sahipti. Dolayısıyla gizli, neredeyse günahkar denilebilecek eğilimine rağmen, Kapperbrunn’un ordinaryüsü küçümsemesinden bir şeyler almıştı, tabii ki ordinaryüs de davranışlarıyla bu tavrı sürekli kışkırtıyordu.</p>
<p class="calibre1">Artık Weitprecht’in yakın çalışma arkadaşlarından biri haline geldiği için, doktoradan sonra kendisine bir teşekkür ziyaretinde bulunmak yerinde olacaktı. Eğer Kapperbrunn hatırlatmamış olsaydı, Hieck bunu asla akıl edemezdi:    ‘</p>
<p class="calibre1">“Eğer görgü kurallarını bir parça biliyor olsaydınız, Hieck, görevinizi yerine getirip, ziyaretinizle bizim ihtiyarı rahatsız ederdiniz.” Hieck itirazda bulundu:</p>
<p class="calibre1">“Göz açıp kapayıncaya kadar unutuyor beni.”</p>
<p class="calibre1">“Sadece yüzünüzü unutuyor... diğer uzuvlardan hiç söz etmeyelim.”</p>
<p class="calibre1">Pazar günü öğleden önce Richard Hieck yola koyuldu. Üzerinde yine babasına ait frak vardı.</p>
<p class="calibre1">Weitprecht biraz uzak, ama hoş bir sokakta oturuyordu. Kaldırımlara bir sıra ağaç dikilmişti; evlerin önünde hiçbir insan ayağının asla değmediği dar bahçeler vardı. Demir parmaklıklar boyunca ilerleyen Richard -frak yüzünden- garip biçimde katlanmış bir şemsiye taşıyordu, çünkü gökyüzü grinin her tonunda üst üste binmiş büyük bulut tabakalarıyla kaplıydı. Hava nemli ve boğucuydu. Richard Hieck evi buldu.</p>
<p class="calibre1">Kapıdaki küçük levhanın üzerinde Heinrich Weitprecht, Dr. phil. o. ö. Profesör yazılıydı. Hieck kapıyı çaldı. Açılan parmaklıklı pencere kanadından, bir hizmetçi kızın yüzü göründü, Richard, Profesör’le görüşüp görüşemeyeceğini sordu.</p>
<p class="calibre1">Kanat kapandı. Bir süre sonra tekrar kızın yüzü göründü. Beyefendinin adı neydi acaba? Richard doktor unvanını zorlukla anımsadı. Kız tekrar kayboldu. Ayak seslerinin yeniden duyulması bu sefer daha uzun sürdü, ama bunun karşılığında sadece içeriye alınmakla kalmadı, kendisini Profesör’ün karısı karşıladı.</p>
<p class="calibre1">“Kocam dıŞan çıktı,” dedi kadın.</p>
<p class="calibre1">“Doktor Hieck,” diye tanıttı kendisini bir kez daha.</p>
<p class="calibre1">“Evet, kocam çok üzülecek.”</p>
<p class="calibre1">Richard kararsızdı, çünkü Kapperbrunn onu böylesi bir durum için hazırlamamıştı.</p>
<p class="calibre1">“Önemli bir şey mi vardı?” dedi kadın, onun mahcup yüzünü fark edince.</p>
<p class="calibre1">Cevap olarak sadece: “Geçenlerde doktoramı verdim...” diyebildi.</p>
<p class="calibre1">“Ah, siz kocamın öğrencilerindensiniz,” dedi kadın daha dostça, Richard başını sallayınca da: “Belki beklemek istersiniz, o kadar uzun sürmeyecektir.”</p>
<p class="calibre1">“Evet, teşekkür ederim,” dedi Richard rahatlamış halde.</p>
<p class="calibre1">Orta sınıfa özgü bir salona götürüldü. Bir çalışma masası vardı salonda. Weitprecht’in enstitüdeki odasından farklı olarak masanın üzerinde büyük bir düzen egemendi. Ama yine de Weitprecht’in çalışma masasıydı; özenle istiflenmiş bir deste kağıt üzerinde, onun ince, ürkek el yazısını tanıdı Richard.</p>
<p class="calibre1">“Buyrun oturun,” dedi Bayan Weitprecht ve geçerli formülün verdiği akıcılıkla ekledi: “Doktoranızı tebrik ederim.”</p>
<p class="calibre1">Elinde şemsiyesi ve sert şapkasıyla, artık oturmuş olan Richard, göbeğini içeri çekip bedeninin üst kısmıyla, teşekkür anlamında öne doğru eğildi.</p>
<p class="calibre1">“Akademik kariyere başlıyorsunuz demek?”</p>
<p class="calibre1">“Rasathanede asistanım... şimdilik.”</p>
<p class="calibre1">“Bütün gençleri akademik kariyer konusunda uyanyorum ben.”</p>
<p class="calibre1">Solgun bir yüzü, endişe dolu, dertlenmeye hazır gözleri ve içinde inci gibi bembeyaz porselen takma dişlerin fark edildiği, iğneleyici, kontrollü bir ağzı vardı. Fakat giyimi Richard’a çok zarif göründü; elbisesi mavi ipektendi.</p>
<p class="calibre1">“Ah, evet,” diye iç geçirdi kadın aniden, ardından da onu yalnız bıraktı.</p>
<p class="calibre1">Richard, tozlan alınmış tertemiz ve dümdüz raflarda duran kitaplara bakıyordu, Weitprecht’in kendisine özel olarak ödünç verdiği bazı kitapları tamdı. Sonra hol kapısının açıldığını duydu, hemen ardından evin beyi içeri girdi.</p>
<p class="calibre1">Weitprecht’in kendisine önce yanm gözlüğünün üzerinden boş boş bakacak olmasına alışkındı, bunu bekliyordu da, ama onun sadece “İyi günler, iyi günler,” deyip, üzerinde duran kağıtları denetlemek için doğrudan çalışma masasına gitmesi, yeni bir nüanstı. Aynı şekilde hemen yine kapıya seğirtmesi de:</p>
<p class="calibre1">“Grete,” diye seslendi dışarıya, “Grete.”</p>
<p class="calibre1">Kansı Bayan Weitprecht yan odadan çıktı:</p>
<p class="calibre1">“Kızdan ne istiyorsun, Heinrich, odalan topluyor.”</p>
<p class="calibre1">Weitprecht çaresizlik içinde çalışma masasını gösterdi:</p>
<p class="calibre1">“Burada iki sayfa eksik.”</p>
<p class="calibre1">Bayan Weitprecht masanın yanma gitti: .</p>
<p class="calibre1">“Bunlar mı?” dedi sertçe, bir prespapyenin altındaki iki kağıdı çekip havaya kaldırmıştı, “öylece ortada duruyorlardı, biz de üzerlerine ağırlık koyduk.”</p>
<p class="calibre1">Weitprecht’in yüzünde biraz dayak yemiş gibi bir ifade vardı, ama aynı anda dudaklarının çevresinde belli belirsiz ve neredeyse çocuksu bir gülümsemeyle, yeniden bulunmuş kâğıtların sevinci belirdi.</p>
<p class="calibre1">“Doktor Hieck’i selamladın mı?” Kadının sesi umutsuzluk çağrıştırıyordu.</p>
<p class="calibre1">Profesör derhal bütün sevimliliğini takınıp konuğuna yöneldi ve iki elini birden uzattı:</p>
<p class="calibre1">“Bağışlayın... memnun oldum, hangi rüzgar attı sizi buraya?” Beni tanımadı, diye düşündü Richard ve içindeki şükran duygusunu toparlamaya çalıştı.</p>
<p class="calibre1">“Evet,” dedi Weitprecht nazikçe gülümseyerek, “önünüzde bir yaşam uzanıyor, bütün bir yaşam... evet...” Sonra önünde, masanın üzerinde duran akademik bir makaleyi çabucak alıp: “Bunu okumuş muydunuz? Bohr’un yeni bildirisi,” dedi.</p>
<p class="calibre1">Hayır, onu henüz görmemişti.</p>
<p class="calibre1">“Çok önemli, çok önemli,” diyordu Weitprecht, “her yönüyle birbirine uyuyor, her şey aynı amaca yöneliyor.”</p>
<p class="calibre1">Elbette ki kendi çalışmalarım ima ediyordu. Richard bunu anlamış, ama bir bağlantı kuramamıştı. Yine de başım salladı.</p>
<p class="calibre1">“Acele etmek zorundayız,” dedi Weitprecht, mutlaka ifade edilmesi gereken önemsiz, ama gerekli bir saptamada bulunuyormuş gibi alçak bir sesle: “...çünkü artık çok vaktim yok.”</p>
<p class="calibre1">İnsani konulan yavaş kavrıyordu Richard. Yaz tatiline kadar kalan zamanı hesaplamaya başladı. Sanki ayaklannm altında kum varmış gibi, şemsiyeyle parke zemini çiziktirmeye başladı, Weitprecht ise huzursuz huzursuz onu izliyordu, şemsiyenin metal ucu keskindi; sonunda çekinerek: “Kanın...” dedi, ama Richard kendisine bakarak faaliyetine son verince hemen sustu. Dalgın ama yine de dostça gülümsemesi yüzünde tekrar belirdi: “Eğer önümde daha zaman olsaydı, nicelikler, kuramı fonksiyonlarıyla uğraşırdım... siz bu konuyla ilgilendiğinizi söylememiş miydiniz?”</p>
<p class="calibre1">“Evet,” dedi Richard, “ilgilendim.”</p>
<p class="calibre1">“Çalışmaya devam edin,” dedi Weitprecht. Hieck şimdi yeni bir görevin geleceğini sanırken, akademik makaleyi asabi bir biçimde elinde tutan Weitprecht bu kez kendi araştırmalarından söz etmedi: “Çok geç olmadan çalışmaya devam edin, biz fizikçiler artık kendimizi salt kendi alanımızla sınırlamamalıyız, yoksa üstesinden gelmek mümkün değil...”</p>
<p class="calibre1">Richard bu adamın zengin ama yine de berbat edilmiş yaşamını uzaktan hissediyordu. Ona acımıyor, küçümsüyordu, hele şimdi iyice küçümsüyordu. Başka birinin farkına varamayacak, başka birine acıyamayacak kadar meşguldü kendisiyle. Hiç arkadaşsız, oracıkta oturan ve bir arkadaş arayan hocasına baktı göz ucuyla. Tuhaf bir biçimde sadece babası geldi aklına; öldüğünde babasının yanında hiç kimse yoktu, annesi bile. Yan odada Bayan Weitprecht birtakım gürültüler çıkarıyordu ve Richard, Weitprecht burada öldüğünde de onun aynı şekilde işine devam edeceğini düşündü.</p>
<p class="calibre1">“Evet,” dedi Weitprecht, “Kapperbrunn’un, ‘matematik fiziğin hizmetçisi değil, onun kraliçesidir,’ sözünü biliyorsunuzdur herhal-de...aslında bu konuda haklı.”</p>
<p class="calibre1">“Birçok şey deneylere dayanarak keşfedildi,” dedi Hieck, “neredeyse her şey.” Bu gerçekten de doğru olmasına rağmen, her şeyi matematiksel düşünceyle alt etmek isteyen, ona ters gelen bir bilgiydi ve sadece, Weitprecht’in konuşmasında belli belirsiz hissettiği, kişisel bir ilişki kurma çabasını ürkütücü bulduğu için söylemişti. Alıştığı yola geri dönmek istiyordu ve az çok kendiliğinden şöyle deyiverdi: “Kümeler kuramı örneğin...”</p>
<p class="calibre1">Weitprecht hemen atladı:</p>
<p class="calibre1">“Peki, bununla halledebiliyor musunuz...?”</p>
<p class="calibre1">Richard doğruyu söyledi:</p>
<p class="calibre1">“Konu giderek daha çok genişliyor... Doktor Kapperbrunn çalışmamın şimdiye kadarki sonuçlarım Cresseljoumal’e gönderdi...”</p>
<p class="calibre1">Weitprecht başını sallıyordu:</p>
<p class="calibre1">“Biliyorum... evet, sanının, sözünü etmiştiniz...” dedi korkulu ve kötücül bir bakışla, ardından, “Sonuçlandıramayacağız... yetişmeyecek,” diye ekledi.</p>
<p class="calibre1">Çökmüş ve yaşlı görünüyordu. Çok uzun süre genç kalmıştı.</p>
<p class="calibre1">Hieck izin istedi. Weitprecht onu kapıya kadar geçirdi. Yağmur sicim gibi yağıyordu, kalın, dikey, sıcak çizgiler halinde. Siyah pamuklu şemsiyenin altında eve yürüdü Hieck.</p>
<p class="calibre1"><a id="bookmark2"></a>5</p>
<p class="calibre1">Hava artık hep kapalıydı. Nehir, neredeyse ilkbahar öncesinde olduğu kadar çok su taşıyordu. Gölet, eski kent değirmeninin büyük baraj göleti, ağzına kadar doluydu. Çıkışındaki su bendinin üzerinden, yoğun düz bir su perdesi akmaktaydı.</p>
<p class="calibre1">Göletin koyu, hafif yağlı parlayan dingin yüzeyi, -yağmur yağarken kurşuni benekli bir süzgece benzerdi- üzerinde deve dikenlerinin ve su nergislerinin yetiştiği nemli çayırlarla çevriliydi. Güney kıyısında yaklaşık on metre yükseklikte, yeşille kaplı, nemden dolayı çelik mavisine çalan koyu yeşil bir bayır uzanıyordu. Otlar arasındaki köstebek tepecikleri ipeksi yumuşaklıktaydı. Yamaçta birkaç fındık çalılığı vardı.</p>
<p class="calibre1">Otto için önemli bir bölgeydi burası. Bunun bir nedeni, tuttuğu takımın futbol sahasının, yamacın üst tarafında bulunmasıydı; diğer bir nedeni de, kendini göle atma tehdidini gerçekleştirerek intihar etmiş kadınların romantik anılarıyla yücelmiş göl kıyılarının, kentin erotik yaşamında geleneksel olarak önemli bir rol oynamasıydı. Iki ablası Susanne ile Emilie, birbirlerinden ne kadar farklı olurlarsa olsunlar, gölet hakkındaki karanlık düşüncelerinde ve anlatımlarında uyuşuyor, Otto özelinde ise müthiş coşkulu bir dinleyici buluyorlardı. Sonbaharda küçük göl temizlendiğinde, Emilie, yeşil çamur ve san balçık içinden, intihar eden unutulmuş bir kadının kolu veya bacağı çıkar beklentisiyle -şehvetli bir beklentiyle-, küçük kardeşinin elinden tutup, oraya gitmeyi asla ihmal etmezdi. Otto, bu merak dolu göl denetimi alışkanlığını, Emilie kenti terk ettikten çok sonra da uzun süre sürdürdü.</p>
<p class="calibre1">Bu ilkel, ama sağlam ilk hayallerin üzerine, sonralan, aynı şekilde değirmen göleti etrafında dönen, daha zengin düşler eklendi; örneğin genç ve dâhi ressam Otto Hieck’e duyduğu çılgınca aşkın acısıyla, kendisini gölete atmak zorunda kalan genç bir kız vardı, gerektiğinde zengin bir dul da olabilirdi bu ve geride bıraktığı bir vasiyetnameyle genç dâhinin geleceğini ve Roma’da eğitim görmesini güvence altına alabilirdi. Bu arada kesin olmayan, daha doğrusu o anki ruh haliyle kesinleşecek olan şey, intiharın gece sisler arasında mı, yoksa sevgilinin gözü önünde mi gerçekleştirileceğiydi. İlk seçeneğin avantajı, cesedin daha sonra gölet temizlenirken bulunma-sıydı, ikincisi ise gözüpek ve soylu delikanlıya, taşkın sulara atlayıp cesur bir kurtarma girişiminde bulunma fırsatı tanıyor olmasıydı, kurtarma girişimi de yine isteğe göre başarılı ya da başarısız olabilirdi. Otto daima bu olasılıklardan birini seçiyordu: Ateşli öpücükleri ve giysilerin altından okşayan ölü sevici, tutkulu elleriyle, cansız yatan kadının gözlerini açmasını sağlayabilir, kendisini cennette sanan kadın kollarım onun boynuna dolar ve yamaçta, insanlık kendini bildi bileli olan şey olurdu; fakat bunca ölüm tehlikesi ve kurtarmanın ardından, özellikle de hanımefendi yaşamaya devam ettiğine göre, elde edilmeye çalışılan servetten kocasının yararlanması olasılığına karşın, evlilik kaçınılmaz gibi göründüğü ve Otto, hayallerinde bile evlilikle ilgili böyle netliklerden ürktüğü için, çoğunlukla hanımefendiyi ölü durumda bırakmaya, kulüp arkadaşlarının yardımıyla onu çimenlerin üzerine yatırmaya ya da yukarıya, kulüp binasına taşımaya, sadece ve sadece hızlı çizgilerle, ölmüş kızın soylu yüz hatlarım eskiz defterine geçirmeye, ama genel olarak, vasiyetnamenin açılmasını ve mirası beklemeye karar verirdi.</p>
<p class="calibre1">Elbette ki bunlar evde kurulan hayaller olarak kalıyor ve Otto gölette yüzerken ya da yukarıda futbol sahasındayken, göletin erotik yetenekleri silikleşiyordu.</p>
<p class="calibre1">Kulübün, ilkel tribünlerin altında bulunan soyunma odalarının girişi yan taraftaydı; bir tünel gibi tüm binanın altım kaplayan bu uzun ve geniş koridorun tavanı, oturma yerlerine uygun olarak kademeli biçimde yükselmekteydi, sol tarafta soyunma odaları, duşlar ve dinlenme yeri vardı. Ahşap tavandaki aralıklardan yer yer tribünlerin çatısı görünüyordu.</p>
<p class="calibre1">Genç takım antrenman maçı yapmıştı, Otto şimdi duşun altındaydı. Ilık su ince, bronz bedeninin üzerinden kayıyordu, bacaklarını açmış öne arkaya eğilerek suyun küçük bir dere gibi bacaklarının arasından ahşap ızgaraya akışını, orada guruldayarak akıp gitmeden önce kahverengi beton zemin üzerinde ufak bir birikinti oluşturuşunu izliyordu. Ter kokusunun suyla birlikte akıp gittiğini hissetti, yanağını kendi pürüzsüz omzuna dayayıp bir öpücük kondurdu, ardından da fark eden kimse oldu mu diye çevresine bakındı. Odalarda ve koridorda gürültü vardı. Ahşap zemin üzerinde ayak sesleri yankılanıyordu. İki kişi, “Ellerinizden öperim, Madam” şarkısını birlikte söylemeye çalışıyordu.</p>
<p class="calibre1">Genç takımın antrenörü, P.: takımından Walter Ritter duşların bulunduğu bölüme geldi. Çırılçıplaktı, sadece tıraş takımı vardı elinde. Dar kalçası ve geniş omuzlarıyla atletik bir yapıya sahipti, hafif eğri ve içe doğru duran güçlü bacakları aşın kıllıydı. Teni hayvanat bahçesi gibi kokuyordu, futbolcu ayaklan tuhaf ve kaba bir bitkiyi andırıyordu, onu sırtlamış gezdiren, masal kahramanı iki kök cücesi gibiydiler. Otto kendi pürüzsüz, kadınsı teninin de bir gün böylesine sert ve kötü kokan bir deriye dönüşebileceği düşüncesiyle dehşete kapıldı; bir sağ dizini bir sol dizini kaldırıp baldırlarım yıkıyordu, gerçekte ise amacı çıplaklığını gizlemekti.</p>
<p class="calibre1">Ritter ikinci duşun ipini çekti, tıraş fırçasını ıslatıp yüzünü sabunlamaya başladı.</p>
<p class="calibre1">“Daha ne kadar böyle dans edip duracaksın, göt suratlı,” dedi dostça ve tıraş olmak için sol yanağını şişirdi.</p>
<p class="calibre1">Otto eğilip suyu sırtından aşağı akıttı.</p>
<p class="calibre1">“Akşam kafeteryaya gelecek misin?” diye cevap verdi eşit olduklarını kanıtlamak için. Ritter hep oradaydı; bütün resimli dergilerde fotoğraflan hayranlıkla izlenen bu starın peşinden ısrarla koşan bir sürü kadın vardı. Otto kadınların bu sevgisini anlıyordu, ama Ritter’in tenini ve iğrenç ağzındaki bozuk dişlerini düşününce yine de anlayamıyordu. Kaba bir ağzı vardı Ritter’in, dudaklan sanki eski bir kauçuktan yapılmış gibi esmerimsi ve inceydi. Dudağın üzerinde, şu an üst dudağını tıraş ettiği için parmağıyla tutup kaldırdığı kısa bumunda iki kara delik görünüyordu.</p>
<p class="calibre1">Otto askıdan havlusunu alarak duştan çıktı. Ritter arkasından bağınyordu:</p>
<p class="calibre1">“Senin gibi bir haylazın kafeteryada ne işi var, hiçbir Tanrı’nın kulu sizden doğru düzgün bir takım çıkaramaz.”</p>
<p class="calibre1">Otto giyindi. Abartılı geniş golf pantolonu neredeyse ayak bileklerine varıyordu. Kenarları kırmızı, sapsarı kolsuz bir süveter kostümünü tamamlamaktaydı. Papağana benziyordu. Arkaya doğru dümdüz taranmış uzun ıslak saçları kafasına yapışmıştı. Çıkışta bir sigara yaktı. Kari Wohlfahrt onu bekliyordu.</p>
<p class="calibre1">Puslu bir haziran akşamı çökmüştü çayırların üstüne. İki delikanlı sigara içerek ıslak futbol sahası üzerinden geçerken, bugünkü maçın teknik ayrıntılarını tartışıyorlardı.</p>
<p class="calibre1">“Lanet olsun, yine yağmur yağacak,” dedi Kari ve uçan kırlangıçları gösterdi.</p>
<p class="calibre1">Otto sigarasını attı, gri akşam havasını içine çekti. Tütünün iyice hırpaladığı ciğerleri yumuşak ve nemli havayla dolmuştu. Bir daha asla sigara içmemeye karar verdi. Bu tatlı akşam onu hüzünlendir-mişti, annesinin sağlıklı duygusallığı uyandı içinde:</p>
<p class="calibre1">“En güzel ölümün hangisi olduğunu biliyor musun?”</p>
<p class="calibre1">“Evet, asılmak. .. nedenini biliyorsun işte.” Kari pis pis gülüyordu.</p>
<p class="calibre1">Otto’nun kastettiği başka bir şeydi, gerçi bir biçimde benziyordu, onunki sadece daha az caniceydi, daha çok bir sonsuzluk öpücüğü içinde eriyip giden bir şey. Ama herhalde aynı şeydi, o yüzden sustu.</p>
<p class="calibre1">Beyaz saha çizgisini geçip ahşap bariyerin üzerinden atladılar. Burada, izleyicilerin ayakları altında çimler yok olmuştu, zemin çıplak ve çamurluydu. Sonra gölete doğru inen yamacın başına geldiler. Birbirlerini düşürmek için itişip kakıştıktan sonra koşar adım aşağıya indiler.</p>
<p class="calibre1">Karl bir sigara daha yaktı, Otto da onu izledi. Çevrelerinde hafif engebeli, engin bir manzara uzanmaktaydı, sağda kentin gri evleri, solda nehir kıyısında sıra sıra dizilmiş söğütlerin yitip gittiği ova. Otto’nun ressam gözü hiç kuşkusuz, babasının gerçekdışılık duygusuyla, annesinin yaşamın gerçeklerine dönük ve o gerçeklerle duyusallaşan ruhunun kesişme noktasıydı. Batıda, parlak lacivertten, kafeteryanın barındaki içecekleri anımsatan iştah açıcı portakal rengine kadar uzanan porselenvari saydamlıkta bulut tabakaları vardı. Görebilen göz için ulvi bir manzaraydı bu. Otto görebiliyordu.</p>
<p class="calibre1">“Banka hesabı benim adıma,” dedi Karl ganimet hevesiyle, “parayı bana hiç sorunsuz öderler, yeter ki defter elimde olsun.”</p>
<p class="calibre1">“Üç yüz mark,” dedi Otto.</p>
<p class="calibre1">“Evet, hemen hemen.”</p>
<p class="calibre1">Kari, uzunca ve biraz solgun yüzlü, kıvırcık san saçlı, uzun boylu bir delikanlıydı. Otto’yla aynı yaştaydılar, teknik meslek okuluna gidiyordu. Eğer gerekli sermayeyi toparlayabilirlerse, Otto ile birlikte hayata geçirmek istediği bir spor toto bayisi projesi kurmuştu kafasında. Kentte, dedesiyle ninesinin yanında yaşıyordu ve adına açılmış bir banka hesabı olduğunu öğrenmişti.</p>
<p class="calibre1">Otto’nun gerçekliğe kendini delice kaptırmış gerçekdışılık duygusu, bu sonu belirsiz işe girmeye dünden hazırdı. İyiyle kötüyü ayırt edemiyordu. Kendisi için bir yarar sezdiğinde, her şeyi mübah görüyordu; her türlü ahlak sistemine, isterse şeytanınki olsun, dahil olma yeteneğine sahipti ve bunu hiç fark etmeksizin yapıyordu. En çelişkili şey bile onun ruhunda yer bulabiliyordu, doğduğundan beri birbirine zıt ikili, dahası üçlü, dörtlü bir yaşam sürdürdüğü söylenebilirdi, bu yaşam, onun pratik ölçülülüğüne rağmen yine de gerçekliğin nesnesi haline gelmişti, kendilerini nasıl sunarlarsa sunsunlar, gerçekliğin tüm olgularına bağlıydı ve bu olgularla, sadece içinde eriyip gerçekdışılığa ve düşsel olana dönüştükleri için bu kadar içli dışlıydı.</p>
<p class="calibre1">“Evet,” dedi Otto, “yapacak bir şey yok, demek ki benim de üç yüz mark yürütmem gerekecek.”</p>
<p class="calibre1">“Hieck,” dedi Karl Wohlfahrt ciddiyetle, “ben yürütmüyorum, para bana ait.”</p>
<p class="calibre1">“Aynı şey,” dedi Otto büyük bir inançla.</p>
<p class="calibre1">Louise Grubicht göletin çevresinde dolaşmaktaydı.</p>
<p class="calibre1">“Haa,” dedi Kari, “neden buradan inmek zorunda olduğunu şimdi anlıyorum, ee, sizi yalnız bırakırsam bana ne kadar para vereceksin?”</p>
<p class="calibre1">Otto kötü kötü gülümsedi:</p>
<p class="calibre1">“Ne? Sana bir de para mı ödeyeceğim...? Sen şu hesap defteri işinde dikkatli ol yeter.”</p>
<p class="calibre1">Karl Wohlfahrt buradaki alçaklığı kavrayana dek bir süre geçti.</p>
<p class="calibre1">“Domuz,” diye cevap verdi sonra.</p>
<p class="calibre1">“Sensin domuz,” diye güldü Otto böğrünü dürterek. Birlikte Louise’ye doğru yürüdüler, Karl, artık eve dönmek zorunda olduğu için üzüntüsünü belirterek yetişkin biri gibi nazikçe vedalaştı, ancak ayrılmadan önce Otto’ya esaslı bir tekme geçirmeyi başarmıştı. Bu haylaz oğlanların davranışında yetişkinlerin davranışlarının rezilliği şimdiden açık seçik belli oluyordu. Ama kendileri bunu bilmiyorlardı. Louise uslu uslu beklerken onlar dostça ayrıldılar.</p>
<p class="calibre1">Göletin yüzeyi yeşil, gecemsi ve kocaman panldamaktaydı, kıyısında yürüdükleri akşam da yeşil ve kocaman ve karanlık parıldıyordu.</p>
<p class="calibre1">Louise bir fotoğraf stüdyosunda asistandı, Otto’yla iş dolayısıyla tanışmış, onun resim çizme yeteneğinden çok etkilenmişti. On altı yaşındaydı, kahverengi saçları, menekşe rengi gözleri vardı ve bu gezinti için dudaklarını boyamıştı.</p>
<p class="calibre1">Otto, benim tenim Ritter gibi kıllı ve sert değil, gömleğimin altında pürüzsüz bir tenim var, demeyi çok isterdi.</p>
<p class="calibre1">Louise ise, erkeklerle telefonlaşıp duran şefim gibi göğüslerim sarkık değil benim, koltuk altlanmsa pespembe, onunkiler gibi koyu renk ve kınş kınş değil.</p>
<p class="calibre1">Ama Otto sadece şöyle dedi: “Garbo’nun yeni filmini izlediniz mi? ... Olağanüstü.”</p>
<p class="calibre1">Louise ise yalan söyledi: “Evet... Büyük bir sanatçı.”</p>
<p class="calibre1">Oysa ikisi de filmi izlememişti.</p>
<p class="calibre1">Hava daha da kararınca el ele tutuştular. Nemli bulutlardan bütün insanların yalnızlığı, içinden geldikleri ve içine yürüdükleri gece, hafif hafif ve yumuşacık esiyordu.</p>
<p class="calibre1"><a id="bookmark3"></a>6</p>
<p class="calibre1">Richard’ı durmaksızın sarsan şey, yapmayla yapılmış olan arasındaki dengesizlikti. Beynine gürül gürül ışık dalgalan akıyor, sinirlerinin ve damarlarının içine yayılıp kanını hafifletiyor ve içe dönük gözlerinin uzağı görmesini sağlıyordu, ancak bu parlak çalışmanın sonucu en fazla, ufak çaplı herhangi bir bilimsel kuram oluyordu, bir matematik önermesi denilebilecek bir şey, -yayınlama zahmetine katlanmaya bile değmez-, çoğu kez yalnızca bağıntı için gerekli, ama aslında küçük, önemsiz bir problemin çözümüydü. Ve yaşamın en gözüpek umutlan gerçekleştirilebilse, Leibniz’in sonsuz küçükler hesabı, Cantor’un kümeler kuramı gibi yeni bir matematik disiplini yaratma işi başanlabilse, boyutsallık mucizesinin izini sürme, belitsiz bir mantığı keşfetme başanlabilse bile, bunun ne anlamı olacaktı ki; elde edilen şey, her zaman, alt edilemeyecek o bilgi dağının yalnızca küçük ve önemsiz bir parçası olarak kalacaktı, sezilen deneyimin, sonsuz ve evrensel uzak görüşün daima yalnızca küçük bir parçası, ebediyen betimlenemeyenin betimlenebilen küçük bir parçası. Doğa her yerde olduğu gibi üretim sürecinde de, en sonunda üretilen sonucu milyarlarca kez aşan müthiş bir bolluk sunmuştur.</p>
<p class="calibre1">Akşamlan evde pencere açık otururken yavaş yavaş silikleşen sokak gürültüsüyle birlikte bütün sesler olağanüstü bir netlik kazanıyordu: Bir erkek sesi ya da bir kadın gülüşü ya da sadece bir kamyon lastiğinin parke taşlar üzerindeki hüzünlü yuvarlanışı ya da tek bir koma sesi o zaman odada tamamen yalıtılmış olarak duyulabilirdi, hiçbir şeye bağlı olmadan, hiç kimse tarafından üretilmeden ve böylesine bağımsız hale gelmiş bu ses o kadar güçlüydü ki, insan bu sesin evrenin tekerlek yuvasından geldiğini ve uzayın da onun çevresinde döndüğünü sanabilirdi. Şaşırtıcı bir biçimde ve aslında özel olarak pek ilgilenmediği halde, Richard, katedrallerin kentler üzerinde yankılanan çan seslerinin ne anlama geldiğini ve müziğin ^^n için nasıl bir önemi olabileceğini şimdi anlıyordu. Ama bu konuda düşünmek istemiyordu, bunu daha sonraya erteledi. Çilekeş yüzünü buruşturdu; dünya fazlasıyla zengindi, önce mantıkla ilgili olanın halledilmesi gerekiyordu.</p>
<p class="calibre1">Yine de bu çok dürüstçe değildi, o da bunu biliyordu. Çünkü saf ^«külasyon uğruna reddettiği dünyevi sesler arasında, penceresin-geçip ona u^^tn kadınların gülüşü kadar çok reddettiği başka</p>
<p class="calibre1">ses yoktu. Ve eğer kendisine karşı tam anlamıyla dümst olabilseydi, o zaman onun için dünyanın tüm sesleriyle birlikte titreşen, bütün müziklerle birlikte müzik yapan, bütün çan sesleriyle birlikte çalan sesin, daima bu kadın gülüşü olduğunu anlardı. Ama bunu kendisine itiraf etmediği gibi, bir o kadar da günah sayıyordu ve matematik ona sadece günahtan bir kurtuluş gibi görünmekle kalmıyor, matematik içinde yalnızca bütün günahkarlıklardan, ya da adına her ne denilecekse ondan uzak duran kişilerin başarılı olabileceğine inanıyordu. Bu yüzden dünyevi olan her şeye bu kadar açıkça düşkün olan Kapperbrunn’a hiçbir matematiksel saygınlık tanımama eğilimindeydi. Doçentin bilgisinin ve başarılarının ardında bir dalaverenin gizli olduğundan kuşkulanıyordu. Bölümdeki, günahtan arınmamış davranışlarım yakından gözlemlediği öğrencilerden ise söz etmeye bile gerek yoktu, çünkü gerçekten de pek çoğu içsel bir zorunluluk olmaksızın ve sadece şu anda ortaokul öğretmenliği için en fazla boş kadro bu disiplinde bulunduğu için matematiği seçmişlerdi. Ve Kapperbrunn’un da benzer nedenlerle matematiğe yönelmiş olduğunu düşünmekten kendisini alamıyordu.</p>
<p class="calibre1">Geri kalan, matematikle ilgisi olmayan dünyaya ilişkin ise tam ve ölçüsüz bir küçümseme duyuyordu.</p>
<p class="calibre1">Ancak Susanne’ye değer vermeyi sürdürüyordu. Çalışmasında pek bir ilerleme sağlayamadığı zamanlar, küçümsemeyle dolu, ama sessizce ve belli belirsiz, bir armağan alabileceğini umarak, bu en yabancı alandan ona doğru bir güç, bir tür üretkenlik -belki de Susanne’nin büyük güveninin bir parçası- akar umuduyla, bir şapeli andıran odasında kız kardeşini ziyaret ediyordu. Susanne’nin büyük sükûneti ve güveni; daha da anlaşılmaz olan manevi bir dünyada anlaşılmaz bir hayvansılık, aynı zamanda hem aşağılayıcı hem gizemliydi ve Susanne bazen anlaşılmaz ve aptalca gevezelikler etse de, annesinin açık kayıtsızlığından yine de daha anlamlıydı. Annesi için matematik herhangi bir uğraştan farksızdı, buna karşılık Susanne, matematikten kesinlikle daha fazla anlamayan, sadece Richard’ın sonunda her şeyi bir kenara bırakıp dine dönmesini bekleyen Susanne, Richard’ın çabasının önemini ve ciddiyetini biliyordu. Richard’a gelince, o kendi haline gülse de, matematik problemlerini, bilimsel hedeflerini Susanne’yle tartışmak ona daima çekici geliyordu, bu konulardan çok uzak olan Susanne'ye, hatta, ona ve onun güvenine, bilinçsiz bir kehanete tabi olur gibi tabi olmak, Richard'a çekici geliyordu. Bunu hiç yapmadı ve Susanne de zaten asla böyle bir yargıya varma iddiasında ıbulunamazdı. Eğer buna cüret edecek olsaydı, muhtemelen Richard onu hemen sustururdu. Çünkü kız kardeşi ruhunun sadece en gizli köşesinde, gizem kapısında duruyordu, sarsılmaz bir bekçiydi o, gözleri kapalı, gecenin içinden çıkan, kendi gizi Richard’mkiy<sup class="calibre7">l</sup>e aynı olmasa da, yine de bekçiydi. Ruhun münzevi çan sesi, gücün anlaşılmaz kaynağıydı.</p>
<p class="calibre1">Ama birbirleriyle eşit koşullarda konuşuyorlardı, birbirlerinde pek çok şeyi küçümseyerek, birbirlerinin P.ek çok şeyine saygı göstererek.</p>
<p class="calibre1">“Hayır,” dedi Susanne, “ufaklığın artık böyle başıboş dolanmasına izin vermemek gerek, yoksa iyice sefil olacak.”</p>
<p class="calibre1">Richard omuz silkti: “Ben artık onu dizginleyemiyorum... ama ikimizden daha rahat bir yaşam süreceğinden emin olabilirsin.”</p>
<p class="calibre1">“Yalnızca matematikle insan feğitilemiyor işte... daha önemli şeyler var,” dedi Susanne.</p>
<p class="calibre1">“Biliyorum,” diye kabul etti Richard uzlaşmacı bir tavırla.</p>
<p class="calibre1">Oda karanlıktı, ama lambanın aydınlattığı yerde, kumaş üzerine işlenmiş şu sözler okunuyordu:</p>
<p class="calibre1">Sen Tanrısın</p>
<p class="calibre1">Ben senin hizmetkarın.</p>
<p class="calibre1">Richard’ın gözleri oraya kilitlenmişti; evet, kendisi de bir hizmetkardı, ama hizmet ettiği Tanrı nerede? Kaçınılmaz olarak hizmete teşvik edilmiş, gittikçe daha ağır bir angaryaya doğru, kavrayamadığı bir bilginin angaryasına doğru itilmişti, onun yazgısı buydu. Susanne ve o, yaşıyorlar mıydı gerçekten? Salt görünürde bir yaşam sürmüyorlar mıydı? Görünürde bir ölüm uğruna çabalamıyorlar mıydı? Gerçekten yaşayan Otto değil miydi? Ah, Otto’nun işi çok daha kolaydı.</p>
<p class="calibre1">Gecenin içinden geliyor, gecenin içine gidiyorlardı.</p>
<p class="calibre1">Susanne:</p>
<p class="calibre1">“Annem biraz daha fazla göz kulak olabilirdi, ama son dönemde kendisi de çok tuhaflaştı,” dedi.</p>
<p class="calibre1">“Annem onu hep şımarttı,” dedi Richard.</p>
<p class="calibre1">“Babamızın yokluğu Otto’yu etkiledi,” dedi Susanne.</p>
<p class="calibre1">Bu onun için bir şanstı, demek istiyordu Richard, ama sustu. Babası öldüğünde annesi ona: Şimdi ufaklık için babanın yerini sen doldurmak zorundasın, demişti. Bu istekte uygunsuz bir şey vardı ve Richard, içten içe tüm kararlılığıyla hemen geri çevirmişti bunu, ama yine de söz konusu isteği yerine getirmediği için suçluluk hissediyordu.</p>
<p class="calibre1">Susanne, geniş kalçaları, geniş kıçı ve geniş göğüsleriyle orada öylece oturmaktaydı. Richard’ın şimdiye kadar muhatap olduğu kadınların hepsi böyleydi, yalnız onların yüzleri de geniş ve uyuşuktu, oysa Susanne’nin yüzü ciddi ve sertti. Bu yüz ifadesiyle matematik dersine, orada bulunan ve ona -sırf sert ve erkeksi bilim havasıyla kuşatılmış oldukları için- kadın gibi görünmeyen alıkların çoğundan çok daha iyi yakışırdı. Susanne’nin çevresi karanlığın hoş olmayan ışığıyla örülüydü ve aynı zamanda aydınlığın ışıltısı düşmüştü üzerine.</p>
<p class="calibre1">Susanne onardığı çoraptan başını kaldırıp gözlerini ovuşturarak: “Geç oldu,” dedi.</p>
<p class="calibre1">“Yine evde değil, haylaz,” dedi Richard.</p>
<p class="calibre1">“Hepimiz ona karşı günah işledik,” dedi Susanne.</p>
<p class="calibre1">“Yüce Tannm,” dedi Richard, çivilenmiş resimlerle dolu duvara göz ucuyla bakarak.</p>
<p class="calibre1">“Kötü konuşmamalısın,” diye buyurdu Susanne.</p>
<p class="calibre1">Kendisini açıkça daha üstün bir babanın, yıldızlı gecede azametle oturan, yıldızlı gecenin kendisi olan süper babanın temsilcisiymiş gibi gördüğü fark ediliyordu. Saçma bir bağıntı, diye düşündü Richard ve yine sesin yalnızlığını hissetti. Suyun içindeki yıldızlar. Bu küçük evde bir arada oturuyoruz. En yakın spiral bulutsu ile aramızdaki mesafe neredeyse bir milyon ışık yılı. Otto günah işliyor, henüz eve dönmedi. Bir sesin yalnız tınısı: Ey karanlık rahim.</p>
<p class="calibre1">“Geçen pazar benimle birlikte kiliseye geldi,” dedi Susanne biraz gururla.</p>
<p class="calibre1">“Mutlaka ilgilendiği bir kız vardır orada,” dedi Richard ve bunu Kapperbrunn’un da söylemiş olabileceğini fark etti.</p>
<p class="calibre1">Susanne kıskanmıştı: “Benimle birlikteydi.”</p>
<p class="calibre1">O da tıpkı kendisi gibi direngendi, ikisi de kederli iyimserlerdi. Neşeli tavrıyla Kapperbrunn ise karamsardı. Richard bunu birdenbire anladı: Ancak teslimiyet insanı neşelendirir, hâlâ uman ve çaba sarf edenin ise neşelenmesine filan izin verilmemiştir; bütünlük şeytani bir şeydir. O küçük yaramaz da olasılıkla çoktan teslim olmuştu.</p>
<p class="calibre1">“Şeytani bir şey,” dedi Richard, Kapperbrunn’un konuşma tarzını kullanarak.</p>
<p class="calibre1">“Ne?” Susanne’nin gözünde Richard’ın tanıdığı, ama yine de onu tuhaf bir biçimde huzursuz eden şakacı.bir ifade vardı.</p>
<p class="calibre1">“Bir dahaki kilise ziyaretine benim de gelmem gerekecek galiba,” dedi Richard</p>
<p class="calibre1">“Seni ikna etmeye çalışmıyorum, sen zaten kendiliğinden geleceksin,” diye cevapladı Susanne</p>
<p class="calibre1">Üzerinde oturduğu sandalyenin hasır örgüsü birçok akşam, sayısız akşam gıcırdadığı gibi gıcırdıyordu. Karşıda annesi önlüğü andıran kırışık geceliği içinde, Richard’a hamile kaldığı ve onu doğurduğu yatakta, her zaman uyuduğu gibi uyuyordu. O zamandan bu yana yaşamın pek çok deresi akmıştı içine ve orada, ayırt edilemez biçimde hala akıp duruyorlardı. Susanne’nin doğumunu anımsadı, o zaman beş yaşındaydı, Rudolf’la Emilie çoktan doğmuştu, o zaman evin üzerine çökmüş olan korkunun yükünü anımsadı. Ve sonra, korku ortadan kalkıp, annelerinin yanına çağrıldıklarında artık hiçbir şey yoktu, sadece yeni bir kardeşleri olmuştu. Bu Susanne’ydi. Tann'mn değirmenleri yavaş öğütür, sözünü anımsadı, belki de o zamanki korkunun nedeni hala etkili olacaktı, belki unutulmayacaktı ve Susanne’nin dindarlığı ona neredeyse, artık tarihe mal olmuş uğursuzluğu geri püskürtme çabası gibi göründü.</p>
<p class="calibre1">“İnsan günahlarından o kadar kolay kurtulamıyor,” diyerek ayağa kalktı Richard. “Artık işimin başına dönmem gerek.”</p>
<p class="calibre1">“İnancın basit bir şey olduğunu düşünmüyorsun herhalde,” diye cavap verdi Susanne, onardığı çorabın üzerine tekrar eğilerek, “Taıın basittir.”</p>
<p class="calibre1">Tanrı görünen her şeyin içinde ve görünenin dışındadır, o kilisedir ve kilisenin üstündedir.</p>
<p class="calibre1">Susanne’nin iç dünyasında neler olup bitiyordu? Richard’la onun arasındaki yaş farkı, Susanne ile Otto arasındaki yaş farkı kadardı, yani beş, Otto dünyaya geldiğinde Susanne bu yaştaydı. Richard, Susanne’yle kendi ilişkisini, Susanne’nin Otto’yla ilişkisine aktarma eğilimindeydi: Geometrik şekillerin benzerliği, diye düşündü, oysa biliyordu ki yaşamın içinde o kadar kolay olmuyordu bu, hele kopyasını çıkarmak bir o kadar daha zordu.</p>
<p class="calibre1">“Hiçbir şey basit değil,” dedi Richard.</p>
<p class="calibre1">Yaşamın tüm dereleri, anımsamanın ve unutmanın tüm dereleri gecenin sessizliğine dökülür. Yeryüzüne atılıvermiş insan, soluk alıp veriyor ve düşü yeryüzünden yukarı doğru yükseliyor. Uzay soluk alıp veriyor mu? Milyarlarcaya doğru genişliyor mu, uzayın boyutsuz olduğu o en küçük noktaya kadar büzüşüyor mu, sesin yalnızlığına dönüşerek?</p>
<p class="calibre1">Susanne: “Bir kapı sesi duydum... sanının Otto geldi,” dedi.</p>
<p class="calibre1">Otto, beş yaşındaki Susanne’nin çocuğuydu, tıpkı Susanne’nin de kendisinin çocuğu olması gibi. Buraya kadar doğruydu, yine de ona doğru gelmiyordu. Susanne, Richard’m annesinden tanıdığı aynı dermansız hareketlerle esnedi.</p>
<p class="calibre1">Her gece yeryüzüne geri dönmek, çan sesini, bütünlüğe, bütünlüğün sezilmesine doğru büyüyen, ama küçük bir bilgi dışında geriye hiçbir şey bırakmayan sesi algılamak: istenmesine izin verilen şey buydu. Bir milyon ışık yılı, bin milyon ışık yılı, herhangi bir sayı işte.</p>
<p class="calibre1">Beceriksiz parmaklarla ürkek ürkek dokundu kız kardeşinin omzuna:</p>
<p class="calibre1">“Hadi, sen gidip yat artık. Yorgunsun. lyi geceler.”</p>
</body>
</html>
