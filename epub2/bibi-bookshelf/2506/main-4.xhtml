<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre4">beşinci bölüm</span></p>
<p class="calibre1">Otto’nun tabutu toprağa verildiği an, o hayvanın feryadı bir kez daha çıktı ortaya, Katharine Hieck'in göğe doğru uluyarak ağladığı andı bu, çünkü gençliğinin son parçasıydı etinden kopan. Susanne’nin yakarışları çınlıyordu mezarlıkta.</p>
<p class="calibre1">Açılmış toprağın üzerinde neredeyse tamamen bulutsuz bir gün kubbeleniyordu. Dibine kadar dayanmış fabrikalarla çevrili mezarlık, vadinin ortasında albenisiz uzanmaktaydı. Rasathaneye giden iki yam ağaçlıklı yol uzaktan görünüyordu ve eğer bölge iyi biliniyorsa, ağaçlar arasında beyaz bir leke gibi duran yüzme havuzu da seçilebilirdi. Arkada, tepenin üzerinde, içinde yer yer bazı yapraklı ağaçların daha açık yeşilinin parladığı çam ormanının karanlık alanı ile çevrelenmiş rasathanenin kubbeleri ve kırmızı duvarları ise belirgin biçimde görülebiliyordu. Dağların üzerinde birkaç küçük beyaz bulut sakin sakin süzülmekteydi. Bunun dışında mavi, sadece sonbahara özgü o canlı mavi egemendi.</p>
<p class="calibre1">Cenaze törenine Emilie de katılmıştı. Oradaki varlığı gerçek bir destek anlamına geliyordu, tabii bir anlamda dışarıdan bir destek. Emilie eve girdiğinde Bayan Katharine Hieck şaşkınlıktan az kalsın sandalyeden düşecekti, kızı o derece zayıflamıştı ve bu tür zayıflama yöntemleri Katharine ile Susanne Hieck arasında bitmek bilmez bir sohbet konusu oluştururdu her zaman, böylece olayla ilgili kimi acılarım, üzüntülerini ve heyecanlarım unuttular. Yabancı kız kardeş şimdi mezar başında hantal Susanne’nin yanında duruyordu, yeni yas giysisi içinde incecik, yabancı ve ince, ama yine de kardeş. Yas giysisi olmayan, sadece lacivert mantosunu giymiş Ilse de çok uzaklarında değildi, o da ince ve narin, her zamankinden daha kar-deşçeydi; Emilie’nin gelmesi iyi olmuştu.</p>
<p class="calibre1">Tıpkı eskisi gibi, Emilie, Susanne’nin odasında kalıyordu, Susanne'nin kendisi için hazırladığı gelin yatağı onu çok duygulandırmış ve sevindirmişti. Katharine Hieck ise yetişkin iki kızının yanında çocuksu bir tavırla oturuyor, kendi kopyasını gördüğü Emilie’nin güzelliği onu memnun ediyor ve:    .</p>
<p class="calibre1">“Rudolf’a haber verilememiş olması çok yazık,” diye tekrarlayıp duruyordu.</p>
<p class="calibre1">Rudolf da gelebilseydi, gerçek bir aile şenliği olurdu. Emilie ise, hiç olmazsa Noel’leri onlarla geçirme sözü vermek zorunda kaldı.</p>
<p class="calibre1">“Biliyor musunuz, çok uzun süre burada kalmaya katlanamazdım,” diye tehditte bulundu Emilie aziz tasvirlerine bakarak.</p>
<p class="calibre1">“Ah, birkaç günlüğüne idare edersin aruk,” dedi Katharine.</p>
<p class="calibre1">Susanne yayılmış oturuyordu: “Alışır alışır,” dedi sakin sakin.</p>
<p class="calibre1">“Artık hayal kurmuyorum ben,” dedi Katharine.</p>
<p class="calibre1">İçeriye Richard girdi.</p>
<p class="calibre1">“Küçük nişanlın hoşmuş,” diye övgüde bulundu Emilie.</p>
<p class="calibre1">Richard şaşırmışu: “Nişanlım mı?” dedi, “ne diyorsun!” Ama övgü hoşuna gitti. Susanne kesin olarak tahtından indirilmişti. Zaten odası da aruk sonsuzluk içinde süzülmüyordu, Kramer Caddesi’nde sıradan bir evin sıradan bir parçası haline gelmişti. Bu arada Erna Magnus’un anısı da yitip gitmiş gibi görünüyordu. Otto sanki bütün bunları beraberinde götürmüş ve karşılığında ona başka bir şey vermiş; sanki sonsuzluğun ertelenmesi ve aynı zamanda aydınlanması gündeme gelmişti.</p>
<p class="calibre1">“Richard evlenmeyi nasıl düşünebilir,” diye atıldı Katharine, “daha bir işi bile yok.”</p>
<p class="calibre1">Hayır, evlenmeyi düşünmüyordu Richard, ama İlse’nin zayıf yüzü geldi gözünün önüne, hem de gözleri kapalı değildi, gecenin içinden çıkıp gelmemişti, kristal gibi parlak, saydam bir manzara içinde göz nurunun gri aydınlığını görüyordu Ilse’nin.</p>
<p class="calibre1">Ve annesine karşı ani bir muhalefetle:</p>
<p class="calibre1">“Peki, rasathanedeki işim n’oluyor? Altı ay içinde asaleten atanabilirim,” dedi.</p>
<p class="calibre1">Yaşam devam ediyordu. Emilie hâlâ oradaydı. Susanne’nin dediği gibi, alışmıştı.</p>
<p class="calibre1">Kapperbrunn tatilden döndü. Bronzlaşmış, ama zayıflamamışu, tam tersine. Göbeğiyle mücadelesinde bir kez daha yenik düşmüştü.</p>
<p class="calibre1">“Artık yine angaryaya başlayabilirim,” diye oflayıp pufluyordu.</p>
<p class="calibre1">“Doktor Kapperbrunn, bu bir angarya değil,” dedi Richard, “bizim gibilerin çok büyük bir şansa sahip olduğunu düşünüyorum ben.”</p>
<p class="calibre1">Kapperbrunn başını kaldırıp baktı: “Ne kadar da makulsünüz; bu günlük tekdüzelik için kendimi henüz çok genç hissettiğimi söylemek zorundayım.”</p>
<p class="calibre1">“Hoşumuza giden bir işte çalışma olanağımız olduğunu kastediyorum... oysa başkaları...”</p>
<p class="calibre1">“Tann aşkına, hoşumuza giden bir işmiş... diğerleri gibi bir iş işte... Sakın abartmaya kalkmayın, yoksa siz de bizim zavallı yaşlı Weitprecht gibi kafayı yersiniz.”</p>
<p class="calibre1">“Onu ziyaret ettiniz mi?”</p>
<p class="calibre1">“Elbette... durumu çok kötü görünüyor... işte sonuç.”</p>
<p class="calibre1">“Hayatı boyunca oldukça fazla zahmet çekmiş... ama...” Richard sustu.</p>
<p class="calibre1">“Ya kansı... yüce Tannın, o nasıl bir kadın... Günün birinde öyle bir profesör kızıyla evlenmek zorunda kalabileceğimi düşününce ... Hieck, inanın bana, bumeslekten vazgeçip dağda rehberlik yapmak daha iyi... Daha önce hiç dağa Urlruındınız mı, şöyle düz kayalıkları kastediyorum?”</p>
<p class="calibre1">“Hayır.”</p>
<p class="calibre1">“O zaman, yaşamın anlamını bilmiyorsunuz demektir.”</p>
<p class="calibre1">“Hayır, biliyorum, en azından bildiğimi umuyorum,” dedi böy-lesi inançlı bir kuşkunun karşısına koyacak pek fazla bir şeyi olmayan Hieck.</p>
<p class="calibre1">“Yine bilgiden dem vurmayın bana... bilgi hiçbir şeydir, bilgi kocaman bir pisliktir... ve bilgi dünyanın umurunda değil, en azından günümüz dünyasının... Siz modem bir insan değilsiniz, Hieck.” “Olabilir,” diye cevap verdi Richard, “ama bilgi meselesine gelince, sanının her zaman aynı şey söz konusu olmuştur.”</p>
<p class="calibre1">“Siz bir astronomsunuz ve böylesi çılgınlar hep var olmuştur, bu konuda haklısınız, doğru yerde duruyorsunuz.”</p>
<p class="calibre1">“Evet,” dedi Richard ve bilginin billur gibi manzarasını düşündü. “Nasıl diyordu sizin ihtiyar Kant: ‘Üstümde yıldızlı gökyüzü ve içimde ahlak yasası...”’ Kapperbrunn güldü, “böyle değil miydi?” “Evet,” dedi Hieck, “doğru.”</p>
<p class="calibre1">İçimdeki ahlak yasası: Bir biçimde kalple, Weitprecht’in sözünü ettiği kalple ilgisi yardı bunun, gecenin karanlığı içinde kalbin yalnız sesi, aşkın yalnız bilgisi, ahlak yasası, kanıtsız geçerli.</p>
<p class="calibre1">“Hiç de doğru değil,” diyerek karşı çıktı Kapperbrunn, “çünkü kozmik yasaların ne kadar fırtınalı olduğunu, tam da şimdi yaşayarak görüyoruz, ahlak yasalarından ise hiç söz etmesek daha iyi.” “Istatistiki yaklaşık değerler vardır,” dedi Hieck, ama aynı anda da düşünüyordu: Kalbin yalnızlığında her şey mutlaktır, burada is-tatistiki yaklaşık değer yoktur, burada bütünüyle yasa geçerlidir.</p>
<p class="calibre1">“Pekala,” dedi Kapperbrunn durumdan hoşnut, “hazır ahlak yasalarından söz etmişken, yazlık hareminiz ne âlemde, sizin iki kız ne yapıyor?”</p>
<p class="calibre1">“Çok iyi çalıştılar,” diye kaçamak bir cevap verdi Richard, “Weitprecht’i mutlu etme fırsatı bulduğumuz için sevinçliyim.” “Magnus’a yazık olacak,” dedi Kapperbrunn düşünceli düşünceli, “ama dikkat edin, o bilim alanında kalmaz, çok hayat dolu.” “Hayır,” dedi Richard, “kalmaz.”</p>
<p class="calibre1">“Weitprecht gidince,” diye konuyu değiştirdi Kapperbrunn, “yeni atamalar olacaktır, o zaman sizin payınıza da bir şey düşmesi için dikkat etmek gerek. .. bir biçimde halledeceğiz artık ...” Her zamanki gibi yardıma hazırdı.</p>
<p class="calibre1">“Teşekkür ederim Doktor Kapperbrunn,” dedi Hieck, “bunu düşünmeniz çok hoş.”</p>
<p class="calibre1">“Ne demek, olur mu öyle şey... ama söyleyin bakalım şimdi, korkunç bir şey değil mi bu, bu hiyerarşi, bu basamaklar, boş bir basamağa atlamak için bu tetikte olmalar... iğrenç bir şey. .. bir de kalkmış bilgiden söz ediyorsunuz!”</p>
<p class="calibre1">“Tanrım,” dedi Hieck.</p>
<p class="calibre1">Yaşam devam edecek. İnsan, kümeler kuramı ve nicelikler kuramı ve her türlü astronomik hesaplamalarla meşgul olacak. Ve şansımız yaver giderse, bilgi kuramı ve mantıksal temellerde epey bir parça ilerleme sağlanacak. Bu yetmez miydi?</p>
<p class="calibre1">Ve içinden gelinmiş olunan karanlıktan, yeni bir karanlığa doğru ilerlenecek, yıldızlar siyah zemin üzerinde dururlar, ama ölümün büyüklüğü ve yüceliği içinde ortaya çıkarak, karanlık suyun yüzeyine kayacaklardır. Bu yetmez miydi?</p>
<p class="calibre1">Ve kökenin ve amacın yitip giden güvensizliği, yalnızlığın ve kalbin sesi içinde biraz daha aydınlanacak. Yaşamın dışında amaç, ama yine de yaşam. Ey aşk!</p>
<p class="calibre1">Bu yetmez miydi?</p>
<p class="calibre1">Dışarıda hayat çağıldıyor, uzaklarda, kavranamaz, korkunç, tükenmez, ama kalbin içinde de aynı şekilde kavranamaz, aynı şekilde korkunç, aynı şekilde tükenmez çağıldıyor. Aynı şekilde dehşet verici.</p>
<p class="calibre1">Bu yetmez miydi?</p>
<p class="calibre1">Richard sokaklarda yürüyordu. Parklardaki yapraklar solmuştu, sonbaharın hafif durgun tazeliği vardı. Çimler biçilmişti, çimenliklerin üzerinde dar kahverengi şeritler uzanıyordu boydan boya. Gökyüzü aydınlıktı. Sonbahar havası alışıldık istikrarına kavuşmuştu. Doktor Losska’nın tatili iyi geçecekti.</p>
<p class="calibre1"><a id="bookmark1"></a>^ SON</p>
<p class="calibre1"><a id="bookmark2"></a>BİLİNMEYEN X</p>
<p class="calibre1">Bir Fizik Kuramının Filmi <span class="calibre2">(Bilinmeyen Değer</span> romanından uyarlanmıştır)</p><div class="calibre9"><img src="main-2.png" alt="" class="calibre11"/></div>
<p class="calibre1"><a id="bookmark3"></a><span class="calibre3">BÖLÜM 1</span></p>
<p class="calibre1">Önce müzik sesi yükselir, sonra beyazperdede Samanyolu’yla birlikte <span class="calibre2">yıldızlı gökyüzü</span> görünür, biraz abartılı bir belirginlik kazanır, öne doğru hareket eder ve yavaş yavaş döner. Ay ile Satürn yansır perdeye. Bir kuyruklu yıldız rotasında ilerler. Müzik, Gustav Mahler’in <span class="calibre2">Ulricht</span> eserine döner.</p>
<p class="calibre1">Müzik aniden susar, onun yerine geniş alanda bir ses, bir anlamda kozmik bir darkafalının sesi duyulur çağlar ötesinden:</p>
<p class="calibre1">“Söyleyin bakalım, bütün bu matematiğe ne gerek var? ... Siz bir sayının karekökünü alabiliyor musunuz yoksa? Ben alamıyorum, ama buna rağmen yaşayabiliyorum...”</p>
<p class="calibre1">Son sözlerle birlikte şimdi, yıldızların içinden çıkan, kozmik darkafalının <span class="calibre2">doğal halinden büyük endamı,</span> kocaman göbekli güçlü endamı, mülayim bir yanı olsa da acımasız, kurnaz, komik ve kendisinden bir şeyler beklenen bir adamın sarsılmaz ifadesine sahip yüzü, bir astsubayı andıran yüzü görünür.</p>
<p class="calibre1"><span class="calibre2">Yıldızlı gökyüzünde</span> yine o darkafalının hayaleti ortaya çıkar. Müzik -koro da olabilir- tekrar duyulur: “Sonsuza, sonsuza dek yaşayacaksın.” Yıldızlar yeniden dönmeye başlar. Bir tanesi giderek büyür. Yerküre haline gelir. Okullarda kullanılan küre halini alır. Ve bu küre düzleşir, bir <span class="calibre2">lokanta tabelasının</span> üst kısmı olarak ortaya çıkan, çizilmiş bir küreye dönüşür, şimdi tamamı görünmektedir ve alt tarafında şu yazı vardır: “Yerküre Lokantası Wilhelm Mauser.” Müzik susar.</p>
<p class="calibre1">Basit <span class="calibre2">bir lokanta salonu.</span> Lokantacı Wilhelm Mauser, tezgahın arkasında durmaktadır, kozmik yüzünü az önce gördüğümüz adamdır o ve -siyah laboratuvar önlüğü içinde- masada kahvaltı eden, Fizik Enstitüsü’nün görevlisi Anton Krispin ile konuşmaktadır.</p>
<p class="calibre1">Lokantacı önce biradan bir yudum alır, yutar, derin bir nefes alır ve: “Ah, işte hayat bu... Şimdi bana gerçekten söyleyin, bu matematik neye hizmet ediyor...” der.</p>
<p class="calibre1">Krispin düşünür: “Matematik olmasaydı, matematik-fizik enstitüsü de olmazdı... Ben ise sadece fizik enstitüsünde laborant olabilirim... Yoksa geçimimi nasıl sağlayacaktım..?”    •</p>
<p class="calibre1">Lokantacı, pek ikna olmamış: “Eh yani... bu da bir şey tabii...” “Bu arada büyük bir buluş yaptık. ..”</p>
<p class="calibre1">Lokantacı: “Biz, kim?”</p>
<p class="calibre1">Krispin: “Biz, işte... Weitprecht’in enstitüsü...”</p>
<p class="calibre1">Lokantacı küçümseyici bir tavırla: “Ah, Weitprecht, şu sıska profesör, hiç işim olmaz onunla... Üstelik de kendisi alkol karşıtı. ..” Krispin özür diler bir tavırla: “Evet... ne yazık ki... ama çok iyi bir adam... çok kültürlü bir adam... Onun biraya ihtiyacı yok, öyle diyor... Böyle insanlar da var... Dünya böyle...”</p>
<p class="calibre1">Lokantacı içkisini bitirir: “Ah, işte hayat bu...” Ve bıyığını yalar. <span class="calibre2">Dağın zirvesi.</span> Matematik doçenti, Dr. Ewald Kapperbrunn, şişmanca, neşeli bir adam, otuzlu yaşlarının başında, iple bağlı olduğu bir rehberle birlikte görülür: “İşte hayat bu... Yemin ediyorum, bir daha dünyaya gelirsem, matematik doçenti değil, dağ rehberi olacağım.”</p>
<p class="calibre1"><span class="calibre2">Bir oyuncakçı dükkanının vitrini.</span> Hareket eden, mekanik oyuncaklar, ayıcıklar vs. Vitrinin önünde çocuklar sevinçle bağrışır: “Canlı bunlar, canlı.”</p>
<p class="calibre1"><span class="calibre2">Eğitim alanı.</span> Yüzleri gaz maskeli askerler el bombasıyla talim yapar. Komuta eden astsubay (maskesiz): ‘Tekrar, tekrar... Daha hızlı, çok daha hızlı... Lanet olsun, neden yaşadığınızı sanıyorsunuz siz...”</p>
<p class="calibre1"><span class="calibre2">Gazete haberi.</span> “Bugün borsa canlıydı. <span class="calibre2">Borsa salonuna</span> bakış. Hareket, gürültü, bağrış-çağrış. Hiddetli vahşi hayvanların tehlikeli yüzleri. İki broker borsa binasından çıkar: “Ah, işte gerçek hayat bu.”</p>
<p class="calibre1"><span class="calibre2">Yüksek sosyete avda.</span> Bir karaca yere yığılır. Elinde namlusundan duman tüten tüfeği ile avcı: “Hayat güzel.”</p>
<p class="calibre1"><span class="calibre2">Profesör eşleri kahve içip sohbet eder.</span> Hanımefendilerden biri: “Ölüm döşeğinde Kırmızı Kartal Nişam’nı aldı... İmrenilecek bir hayat.”</p>
<p class="calibre1"><span class="calibre2">Lunapark.</span> Sarmaş dolaş iki sevgili gelir, bir sinemanın önünde dururlar. Kız oğlanı ileriye doğru çeker. Oğlan: “Ama insan yaşamak istiyor,” der ve sinemaya girerler.</p>
<p class="calibre1"><span class="calibre2">Bir dans lokali.</span> Gürültülü bir caz müziği çalar. Şarkıcı şarkı söyler: “Sadece yaşamak, yaşamak, yaşamak, başka bir şey yok, yaşamak, yaşamak, yaşamak.” Salon dans ederek artan bir gürültüyle eşlik eder: “Yaşamak, yaşamak, yaşamak.”</p>
<p class="calibre1">Ani sessizlik.</p>
<p class="calibre1">Ve bu mutlak sessizlik içinde filme sahne olan yerler, yani sükûnet içindeki bilimsel çalışma ortamları gelir perdeye, fizik ve <span class="calibre2">kimya laboratuvarlan, kütüphaneler, koridorlar,</span> bunların arasında, üzerinde “Prof. Dr. Weitprecht”, “Asistan Dr. Richard Hieck”, “Doç. Dr. Ewald Kapperbrunn”, “Laborant” yazıları bulunan kapılar vardır, son kapıdan içeriye sinsi sinsi, sıska laborant Anton Krispin hızla girer. Sonra aynı şekilde hızla, sessiz sakin görünümüyle <span class="calibre2">Üniversite Rasathanesi, refraktör odası vs.</span> gelir görüntüye, üzerinde “Rasathane Müdürü Özel Müşavir Prof. Dr. Maier” yazısı bulunan bir kapı. Ve nihayet <span class="calibre2">rasathanenin bekçi kulübesi</span> ve başında telsiz kulaklığıyla bekçi Santer.</p>
<p class="calibre1"><span class="calibre2">Gece, küçük bir kafeterya.</span> İki kişi satranç oynar. Garson, bir köşeye yaslanmış esnemektedir, saate bakar. Satranç oynayan ikiliye zamanın geldiğini işaret eder. Birinci oyuncu kalkarken: “insanın yaşamasına bile izin verilmiyor.”</p>
<p class="calibre1"><span class="calibre2">Enstitüde bir koridor.</span> Üzerinde “Sınav Salonu” yazısı bulunan bir kapı. <sup class="calibre7">B</sup>ir öğrenci kapıyı açar. <span class="calibre2">Sınav Salonu'nda</span> Ilse Nydhalm, Profesör Lenhart’ın önünde az önce sözlü sınavını vermiştir. Birkaç meslektaşı kendisini kutlar. Çıkışta Doçent Kapperbrunn’la karşılaşır.</p>
<p class="calibre1">Kapperbrunn: “Ee, şimdi artık dev adımlarla doktoraya doğru ilerleyeceksiniz.” ilse: “Umarım.”</p>
<p class="calibre1">Kapperbrunn: “Ya sonra gerçekten de astronomi mi?”</p>
<p class="calibre1">Ilse: “Elbette.”</p>
<p class="calibre1">Kapperbrunn: “Anlamak mümkün değil... Böylesine güzel bir kız ... ”</p>
<p class="calibre1">Ilse: “iyi de, neden ki?”</p>
<p class="calibre1">Kapperbrunn: “Adına bilim denilen bu durgun döküntünün içinde kalmak istiyor olmanız...”</p>
<p class="calibre1">Ilse: “Böyle bir şeyi nasıl söylersiniz, Hocam... Sizin gibi ünlü bir matematikçi. .. ”</p>
<p class="calibre1">Kapperbrunn: “Bütün bu bilim bana ne gibi geliyor biliyor musunuz? .. Dünyaya yabancı beylerin herhangi bir kahvehane köşesinde oynadıkları sessiz sakin ve tuhaf bir oyun gibi... Hayatla artık pek ilişkisi olmayan bir şey... Kendimi bir satranç şampiyonu gibi görüyorum... Evet.”</p>
<p class="calibre1">Ilse: “Bu bilim dalının hocası olarak gerçekten de <span class="calibre2">çok</span> cesaret vericisiniz, Sayın Doçent.”</p>
<p class="calibre1">Kapperbrunn: “Önemli değil... Bir şeye ihtiyacınız olursa, umanın buna rağmen bana gelirsiniz... Size yardıma daima hazmın.” Ilse: “Memnuniyetle, Hocam.”</p>
<p class="calibre1"><span class="calibre2">FiZik Laboratuvan.</span> Dr. Richard Hieck, Prof. Weitprecht’in asistanı, karmaşık bir düzeneğin başında çalışmaktadır. Keşişvari, çilekeş görünümlü genç bir adamdır. içeriye Kapperbrunn girer.</p>
<p class="calibre1">Kapperbrunn: “Ee, Hieck, söylentilere göre işinizi tamamlamışsınız.”</p>
<p class="calibre1">Hieck çalışmasını sürdürerek: “Aman Tanmnj ne aşamada olduğumuzu biliyorsunuz zaten. Eğer hareketli elektronların, bir lon-gitüdinal<a id="footnote1"></a><sup class="calibre7"><a href="#bookmark4">1</a></sup><sup class="calibre7"></sup> ve bir transversal<a id="footnote2"></a><sup class="calibre7"><a href="#bookmark5">2</a></sup><sup class="calibre7"></sup> kütle içinde bölünmesini kanıtlamayı başarabilirsem, o zaman kuram pratikte kanıtlanmış olacak, yani deneysel olarak. .. Astronomiyle ilgili kanıta gelince, o başlı başına bir mesele tabii... Ama siz bunu zaten biliyorsunuz ...”</p>
<p class="calibre1">Kapperbrunn: “Evet, biliyorum, buna karşılık siz, çalışmalarınızın tamamlanmış olduğunu bilmiyormuş gibi görünüyorsunuz ...” Hieck hayret içinde başını kaldırıp bakar.</p>
<p class="calibre1">Kapperbrunn: “Krispin söylüyor bunu ve o güvenilir biridir... Sizlerin bir şey başarabileceğinize pek inanmıyor, ama eğer işinizin bittiğini kabul ediyorsa, o zaman doğrudur ve işiniz bitmiştir...” Hieck çalışmaya devam eder. Sonra: “Aslında Krispin’in bilgilerini hangi gizli kaynaklardan aldığını bilmek isterdim... ” Beyazperdede, Hieck’in üzerinde çalışüğı <span class="calibre2">deney</span> görülür.</p>
<p class="calibre1"><span class="calibre2">Koridor.</span> Kapperbrunn, karşıdan -laboratuvar önlüğünün cebinde bir bira şişesi ve omzunda bir toz beziyle- kendisine doğru yaklaşan Krispin’i durdurur.</p>
<p class="calibre1">“Baksanıza, Krispin, ortalıkta dolanıp masal anlatıyormuşsu-nuz... ”</p>
<p class="calibre1">“Ben mi, Sayın Doçent? ... Ne anlatıyormuşum...”</p>
<p class="calibre1">“Profesör Weitprecht’in çalışmalarını tamamladığını.”</p>
<p class="calibre1">Krispin yürümeye devam ederek: “Evet, tamamladı.” Kapperbrunn: “Doktor Hieck tersini söylüyor ama.”</p>
<p class="calibre1">Krispin, kendini üstün gören bir gülümsemeyle: “Hadi, hadi, Sayın Doçent... ben de anlıyorum biraz bu işlerden... Diyebilirsiniz ki, yeterli değil, bana göre hava hoş... Ama Weitprecht... pardon, Sayın Profesör, güneşin şimdi tersine döndüğünü gösteren ya da buna benzer bir şey buldu... ve ben bu konuyu onunla bizzat konuştum... ”</p>
<p class="calibre1">Kapperbrunn: “Hmm, hmm, müthiş... ve Doktor Hieck bunu bilmiyor, öyle mi... Tuhaf, öyle değil mi Krispin?”</p>
<p class="calibre1">Krispin, üstün tavrını sürdürerek: “Tabii ki biliyor... ne yani... Ama işte batıl inanç, Hocam... Şimdi, biz bu kadar yol almışken ve yakında üne kavuşacakken, Hieck... pardon, Sayın Asistan kabul edemez tabii.”</p>
<p class="calibre1">Kapperbrunn: “Ha anladım, intikam tanrıçası Nemesis yüzünden...”    '</p>
<p class="calibre1">Krispin: “Profesörün eşi mi... Hayır, onun bu işle ilgisi yok... Hayır, batıl inanç, ya son anda yanlış çıkarsa diye...”</p>
<p class="calibre1">Kapperbrunn: “Anlıyorum, güneş fikrini değiştirir ve tersine dönmekten vazgeçer diye... ”</p>
<p class="calibre1">Krispin biraz afallamış: “Hayır, tabii ki öyle değil...ama belki de öyledir... ” Ve biraz kırgın çekip gider.</p>
<p class="calibre1"><span class="calibre2">Weitprecht’in</span> odası’nın önünde birkaç kız öğrenci beklemektedir. Krispin sert: “Bayanlar, Profesör’ün işi var... Hoşçakalın.” Kızlardan bazıları: “Ama bizi buraya kendisi çağırdı, Bay Krispin.”</p>
<p class="calibre1">Krispin: “Profesöre bakmayın siz ... Eğer Krispin, Profesör’ün işi var diyorsa, işi vardır... Çok önemli bir konuyu tamamlamak zorundayız... Hoşçakalın Bayanlar...” Ve toz beziyle “kış, kış” yaparak onları kovalar.</p>
<p class="calibre1"><span class="calibre2">Weitprecht’in çalışma</span> odası. Weitprecht çalışma masasındadır. Einstein'a benzer, ama yüzü aynı değildir.</p>
<p class="calibre1">Krispin: “O şapşalları dışarı attım, Profesör...”</p>
<p class="calibre1">Çalışmaya dalmış Weitprecht: “Tamam, tamam...”</p>
<p class="calibre1">Krispin: “Bence, Sayın Profesör şimdi ünlü olacağına göre, o şapşallara ihtiyacımız yok. .. ”</p>
<p class="calibre1">Weitprecht: “Evet, evet...”</p>
<p class="calibre1">“işimizi bitirmemiz için, Profesör’ün rahatsız edilmeden çalışması gerek.”</p>
<p class="calibre1">Weitprecht çalışmasını sürdürür.</p>
<p class="calibre1">“Sayın Profesör’ün rahatsız edilmemesi gerek. .. duyuyor musunuz, Profesör... rahatsız edilmemeli.” Sesi sert ve yüksek çıkar, öyle ki Weitprecht elinde olmadan başını kaldırıp bakar.</p>
<p class="calibre1">Krispin memnun: “Ah, Sayın Profesör duyuyorlar... Maier’in çok kızdığını söylemek istiyordum.”</p>
<p class="calibre1">Weitprecht: “Efendim, kim?”</p>
<p class="calibre1">Krispin: “Ee, işte Maier... astronomiyle ilgili değişiklikten dolayı kendisi çok kızgın...”</p>
<p class="calibre1">“Anlamadım... kızgın olan kim?”</p>
<p class="calibre1">“Maier, Rasathane Müdürü Maier...”</p>
<p class="calibre1">“Özel Müşavir Maier mi?”</p>
<p class="calibre1">“Evet, Maier... Bay Santer söyledi bana...”</p>
<p class="calibre1">“Özür dilerim, Bay Santer kim?"</p>
<p class="calibre1">Krispin, suçlayıcı bir tavırla: “Rica ederim, Sayın Profesör, Bay Santer işte...”</p>
<p class="calibre1">Weitprecht ürkek, suçluluğunun bilincinde: “Gerçekten anımsayamıyorum...”</p>
<p class="calibre1">Krispin, karşısındakinin aptallığı artık fazla gelmeye başlayan birinin yüz ifadesiyle: “Sayın Profesör, Bay Santer rasathane görevlisi...”</p>
<p class="calibre1">Weitprecht, ürkekçe: “Haa... evet... ama pek anlayamıyorum, Bay Krispin... ”</p>
<p class="calibre1">Krispin başını sallayarak, bir gerizekalıya açıklıyormuşçasına: “Bay Santer diyor ki, rasathanede onlar, saygıyla söylemek gerekirse, yeni teorileri hiç takmıyorlarmış... Ellerinde yeterince teori varmış zaten, öyle diyor ve düzenlerini korumak istedikleri için yeni teorilerle ilgilenmiyorlarmış ... ”</p>
<p class="calibre1">Weitprecht: “Özür dilerim, bunu Özel Müşavir Maier mi söylüyor?”</p>
<p class="calibre1">Krispin: “Hayır, bunu Bay Santer söylüyor, ama Maier’le karşılıklı konuşmuşlar... Fakat biz vazgeçmeyeceğiz, Sayın Profesör...” “Ne yapmayacağız?”</p>
<p class="calibre1">“Vazgeçmeyeceğiz...” Çocukla konuşur gibi: “Vazgeçmek yok, vazgeçmeyeceğiz... ”</p>
<p class="calibre1">Kafasında kimi bağlantılar aydınlanan Weitprecht: “Ama ben meslektaşım Maier’le bu konuda hiç konuşmadım... Nereden biliyor ki...”</p>
<p class="calibre1">Krispin: “Ee işte, Bay Santer’den...”</p>
<p class="calibre1">Weitprecht ümitsiz: “Ama ben o beyefendi ile de... neydi adı?... asla konuşmadım... tanımıyorum zaten kendisini...”</p>
<p class="calibre1">Krispin ayıplayarak: “Tabii ki tanıyorsunuz, Profesör... O da sizi tanıyor... Aynca onunla ben konuştum ve ne çare ki Bay Santer boşboğaz çıktı.”</p>
<p class="calibre1">Weitprecht şaşkın: “Siz o beyefendiye bir şeyler mi anlatunız?” Krispin, küçük görerek ve önemsizleştirerek: “İma yoluyla... Sadece itibarımız için gerektiği kadar...”</p>
<p class="calibre1">Weitprecht: “Hmm... bu benim değerlendirme yeteneğimin ötesinde bir şey ...”</p>
<p class="calibre1">Krispin: “Tabii, yalnızca imalarda bulundum, yansını bile söylemedim...”</p>
<p class="calibre1">“Neyin yansını?”</p>
<p class="calibre1">“Ee işte, Sayın Profesör’ün kendisinin bana anlattıklarının...” “Ben size bir şey mi anlattım?”</p>
<p class="calibre1">Krispin istemeye istemeye omuz silkerek döner: “Yani, anımsamak istemiyorsanız, yapacak bir şey yok.”</p>
<p class="calibre1"><span class="calibre2">Eyalet Meclisi.</span> Bütün milletvekilleri Mauser'e benzemektedir. Kimilerinde değişiklikler olsa da, adeta altmış tane Mauser kopyası söz konusudur, oturuma ara verilir. Herkes büfeye akın eder, herkes bira içer, herkes birbirinin göbeğini pışpışlar. Bir zil sesi duyulur. Ara bitmiştir, oturum devam eder. Beyefendiler gönülsüz ve yavaş yavaş salona döner. Başkan, kültür büt-çesi üzerine görüşme açar. Bazı konuşmacılar söz alır. Konuşmalar kısadır. Hepsi kültüre, sanata ve bilime büyük övgülerle başlar, ama işin mali yanına gelince hepsi “ama ne yazık ki” diyerek tam tersine dönerler. Kültürel amaçlar için daha fazla para mı? Ölanaksız, olanaksız, olanaksız. Vergi verenlere karşı sorumluyuz. Ve vergi verenler profesörleri beslemeye itiraz ediyor. Vergi verenin parasıyla araştırma yapmak kolay. Bu bir marifet değil, herkes yapar. Kısacası, kültür bütçesi yarı yanya kısılacak.    <sub class="calibre8">f</sub></p>
<p class="calibre1">Enstitü <span class="calibre2">koridoru.</span> Zil sesi. Ders arası. Dersliklerin kapılan açılır. Ders aralarının tipik görüntüsü.</p>
<p class="calibre1">Kantin. Hieck kalabalığın arasından geçer.</p>
<p class="calibre1"><span class="calibre2">Weitprecht’in çalışma odası.</span> Hieck içeri girer. Yaptığı deneylerin birkaç kontrol sonucunu daha getirmiştir.</p>
<p class="calibre1">Weitprecht: “Pekala, bu kontrol de doğru... Eh tabii, başka türlüsü de olamazdı zaten... Ben de yayını hazırladım...”</p>
<p class="calibre1">Hieck heyecanlı: “Size şans dilememe izin verir misiniz, Sayın Profesör?”</p>
<p class="calibre1">“Elbette ... ama ikimiz de uzun süredir işlerin ne durumda olduğunu biliyoruz... Yani doğru düzgün bir şey çıkardık ortaya.”</p>
<p class="calibre1">“Evet, Hocam.”</p>
<p class="calibre1">“Ne yazık ki önümüzdeki günlerde pek bir işe yaramayacağız ... Astronomiyle ilgili doğrulama işi çok zor olacak.”</p>
<p class="calibre1">“Keşke Avrupa’daki bir rasathanede olabilseydi.”</p>
<p class="calibre1">“Ama olamıyor... Sanının Güney Pasifik’te olmak zorunda... Felaket bir şey. .. ”</p>
<p class="calibre1">“Atmosfer koşullan nedeniyle mi?”</p>
<p class="calibre1">“Hayır, felaket olan, masraflar... Böyle bir Güney Pasifik seferinin ne kadar pahalıya mal olacağını düşündünüz mü hiç... ve bunun için para bulunması gerektiğini?”</p>
<p class="calibre1">Hieck, afallamış ve şaşkın: “Hayır, bunu gerçekten düşünmedim.”</p>
<p class="calibre1">Weitprecht, kendisine ve davasına inanan bir insanın direnciyle: “Ama olacak... Gerçek, muazzam güçlere sahiptir ve daima galip gelir, her şeyi mümkün kılar... Ben gerçeğe inanıyorum.”</p>
<p class="calibre1"><span class="calibre2">Fizik Laboratuvan.</span> Ilse mikroskobun başındadır, Hieck aynı masada çizelge üzerinde hesaplamalar yapar. Konuşmadan çalışırlar. Ilse ara sıra Hieck’e doğru bakar. Sonra Hieck başını kaldırır ve: “Sanki bütün dünya değişmiş gibi...” der.</p>
<p class="calibre1">Ilse’nin güzel yüzüne bakar. Ama bakışı altında kızın yüzü değişir. Adeta fizik aparatlan içine gömülür. Gözler mikroskop camına dönüşür; o artık bir yüz değil, bir aparat, bir deney düzeneğidir - ve Hieck devam eder:</p>
<p class="calibre1">“Evet, Weitprecht’in buluşundan bu yana, bütün dünya değişmiş gibi sanki.”</p>
<p class="calibre1">Ve Hieck’in yüzüne, bu çok gergin ve tinsel yüze bakan Ilse de artık o yüzü görmez, matematik formüllerinden, cebir sembollerinden, geometrik çizgilerden ve sayılardan oluşan bir kargaşa içinde yiter o yüz.</p>
<p class="calibre1">Böylece konuşmadan çalışmayı sürdürürler.</p>
<p class="calibre1">En sonunda Hieck: “Sadece bilgi, yaşamı yaşanmaya değer kılar,” der.</p>
<p class="calibre1">“Evet,” der İlse. Ama bu kulağa pek inandırıcı gelmez.</p>
<p class="calibre1">Amfi. Akşam saatleridir. Hieck boş, karanlık amfide dolaşmaktadır. Kürsünün bulunduğu köşede öpüşen iki kişi ürkerek sıçrar. Hieck, öfkeli bir yüz ifadesiyle yanlarından geçer. Koridorda Krispin'e seslenir: “Krispin, amfiyi kilitleyin lütfen!”</p>
<p class="calibre1"><span class="calibre2">Akşam saatlerinde sokak.</span> lise tek başına eve gitmektedir. <span class="calibre2">Karlı </span>bir bahçeden geçer. Soğuğa rağmen bankta oturmuş öpüşen bir çifti görür. Sessizce yoluna devam eder. Yanağından aşağıya bir damla gözyaşı akar; bunun sebebi soğuk da olabilir. Durup gözyaşını ve bumunu siler. Sonra yoluna devam edip sıradan bir apartmana girerek gözden kaybolur, onu <span class="calibre2">baba</span> evinde görürüz, kardeşleriyle selam-laşıp odasına giderek ders çalışmaya başlar.</p>
<p class="calibre1"><span class="calibre2">Hieck’in tavan arasındaki odası.</span> Eski kentin çatılan görünür. Hieck eve gelir, eline bir kitap alıp oturur.</p>
<p class="calibre1"><span class="calibre2">Bilimler Akademisi’nin toplantısı.</span> Yaşlılar toplanmıştır. Bilimsel yayınını sunmuş olan Weitprecht, şimdi o konuda bir konferans vermektedir. Önce sözcükler anlaşılmaz, sadece ses duyulur. îhti-yarların başlan, sanki hepsi uyuyorlarmış ya da ritmik bir biçimde aynı anda soluk alıp veriyorlarmış gibi hareket etmektedir.</p>
<p class="calibre1">Weitprecht konuşmasına şu sözlerle son verir: “...dolayısıyla zaman ve mekan üzerine görüşlerimizin değişmesiyle, astronomiyle ilgili görüşlerimizde de değişiklik söz konusu olacağı düşüncesindeyim. Elbette, pratik olarak kanıtlanması gereken daha pek çok şey var ve bu pratik kanıt için devletin bize gerekli olanakları sağlayacağını umuyorum, ama az önce yüce akademiye sunma onuruna eriştiğim teorik araştırmalara dayanarak...” (yüksek sesle) “...pratik gözden geçirmenin pozitif bir sonuç ortaya çıkaracağından artık hiçbir kuşkum yok.'.'</p>
<p class="calibre1">Weitprecht'in en sonda yükselttiği sesi, ihtiyarlan, dürterek uyandım, konuşma bittikten sonra hepsi alkışlar. Konuşmacı kürsüsünden ayrılan Weitprecht'in çevresini sararlar ve her biri aşın coşkulu sözlerle onu kutlar. Ama Weitprecht, diğer bir gruba yönelmek için arkasını döner dönmez, ihtiyarlar, ikişer üçer kişi, kafa kafaya verip: “Siz bir şey anladınız mı?” “Tek bir kelimesini bile anlamadım.” “Tam bir saçmalık.” “Bilim için bir tehlike.” “Sağduyuyla dalga geçmektir bu.” “Yoldan çıkmış, söylüyorum size, yoldan çıkmış.” “Sizin uyuduğunuzu sanıyordum.” “Ben uyurken de yargılama gücümü koruyorum.” vs. vs. gibi sözler sarf ederler.</p>
<p class="calibre1">Galeri’de, Weitprecht’in dostlan, öğrencileri toplantıya katılmışlardır. Aralannda Kapperbrunn, Hieck, Ilse Nydhalm de vardır. Karşı galeride de profesörlerin eşleri bulunur.</p>
<p class="calibre1">Kapperbrunn: “Şimdi aşağıdakilerin ne yaptığını biliyor musunuz, Hieck?”</p>
<p class="calibre1">Hieck: “Ne yapıyorlar?”</p>
<p class="calibre1">Kapperbrunn: “Entrika çeviriyorlar... Hepsi teker teker, zavallı Weitprecht’e karşı entrika çevirmeye başladı... Başka türlüsü ellerinden gelmez, çünkü aralannda sürekli entrika çevirirler... Sö-zümona bilim yaşamı budur işte... Yaşamın zenginlikleri denilen şeyde kaçırdıklarının yerini, üniversite entrikalanyla doldurmak zorundalar... İnsanın bir yerde hayatın tadını çıkarması gerek. .. Aman-aman-aman Tannın, insan yirmi yıl sonra kaçınılmaz biçimde aşağıda oturup entrika çevireceğini düşününce... Hieck, ben doğrusu ölmeyi yeğlerim...”</p>
<p class="calibre1">Hieck: “Ben bunu kaçınılmaz bir şey olarak görmüyorum... Weitprecht’e bakın.”</p>
<p class="calibre1">Kapperbrunn: “Ama o tam bir budala... O yüzden de şu aşağıdakiler onu alt edecekler... Nasıl alt edeceklerini göreceksiniz...” Hieck: “Asla... gerçek kendini kabul ettirecektir...” Kapperbrunn: “Öyle mi?”</p>
<p class="calibre1">Hieck: “Aynca ben bilimsel yaşamdan farklı bir şey anlıyorum... ve farklı bir şeydir de zaten!”</p>
<p class="calibre1">Kapperbrunn: “Siz de 2 numaralı budalasınız zaten... Efendim Parsifal'in başında taç var, ama yine de aşağıdakilerle başa çıkabilecek durumda değil...”</p>
<p class="calibre1">Karşı <span class="calibre2">taraftaki galeride.</span> Profesör eşleri: “Ne kadar sıkıcıydı.” “Aman Tannın, zavallı Weitprecht’in bunu yapmasının yasaklanması mümkün değildi tabii.” - “Kısa süre önce eşiniz de burada konuştuğu için mi böyle söylüyorsunuz?” - “Bu toplantılara sürekli gelmek zorunda olmamız, korkunç bir şey.” - “Tannm, hayat böyle bir şey, her zaman eğlenceli değil.” - “Zavallı Weitprecht, en ufak bir ilham kınnUsı ve mükemmellik yok.” - “Yurtsever de değil hiç.”</p>
<p class="calibre1">- “Şşt, Bayan Weitprecht.”</p>
<p class="calibre1">Bayan Weitprecht görünür. Hemen mırıldanmalar başlar: “Harika, gerçekten harika.” - “Ne kadar zekice.” - “Çok etkileyici.” -“Çocuğunuz olmaması çok yazık; böyle bir babaya sahip bir çocuk gıpta edilmeye değerdi doğrusu.”</p>
<p class="calibre1"><span class="calibre2">Tören salonununfuayesinde</span> profesörlerin gıdaklaması devam etmektedir. “Sınırsız ama sonsuz değil, ne demek bilmek isterdim.”</p>
<p class="calibre1">- “Anlamsız hipotezlerden oluşan bir yığın.” - “Sözlerle hokkabazlık bu.” - “Hayır, formüllerle.” Gıdaklama devam eder. Profesörler aniden, akademisyen yüzlü horozlara dönüşür, sonra bu yüzler de yok olur ve birdenbire, içinde tavukların eşelenerek birbirlerine doğru gıdakladıklan sıradan bir <span class="calibre2">tavuk çiftliği</span> görülür: “Sınırsız, ama sonsuz değil.” - “Uzay eğri miymiş?” - “Hadi canım!” - “Bence bu daha çok, eğri bir zekâ.” - Gıdaklaya gıdaklaya genel gülüşmeler. “Kim duymuş böyle bir şey, eğri uzaymış.” Gülüşmeler devam eder, flulaşır ve yavaş yavaş bir Bach fügüne dönüşür. Ve tavuk çiftliği yerine tekrar <span class="calibre2">yıldızlı gökyüZıl</span> ortaya çıkar. Yıldızlar yörüngelerinde hareket etmektedir. Ancak yıldızlı alan, küre biçimini alıncaya kadar yavaş yavaş büzüşür, nokta halinde bir sürü yıldızdan oluşan ve siyah içinde süzülen, yavaş yavaş dönen dev bir küredir bu. İç tarafında başkalarının yanı sıra, halka şeklinde bir bulutsu haline gelmiş olan Samanyolu, daha güçlü parlayan güneşler de görülür, ara sıra bir kuyrukluyıldız ortaya çıkar, ya yıldız küresi içinde kalır ya da hiperbolik yörüngede yıldız kütlesi içinden dışarıya, karanlığa fırlatılır, bir daha görünmemek üzere ortadan kaybolur.</p>
<p class="calibre1">Bach fügü, şiddetli bir küreler müziğine yükselmiştir. ihtiyar seslerden biri: “Peki, eğri uzayın dışında ne var? ... Orada da bir şey olmak zorunda?...”</p>
<p class="calibre1">O anda yıldız küre büyür, bütün alanı kaplar, bütün yıldız yörüngeleri büyür ve sonra yıldız küre tekrar büzüşür. Bu birkaç kez tekrarlanır. Evren sanki soluk alıp veriyor gibidir.</p>
<p class="calibre1">Müzik birdenbire kesilir. Görüntü yok olur.</p>
<p class="calibre1">Fakat bir sonraki görüntü ortaya çıkmadan önce Hieck’in sesi duyulur: “Weitprecht, Kepler ve Galilei’den bu yana en büyük fizik dehasıdır.”</p>
<p class="calibre1">Bu arada bir sonraki görüntü olarak yine <span class="calibre2">galeri ortaya çıkar. Ziyaretçiler</span> gitmek üzeredir.</p>
<p class="calibre1">Kapperbrunn: “En büyük fizik dehası. .. Doğrudur, ama tehlikeli bir yetenek.”</p>
<p class="calibre1">Hieck: “Neden?”</p>
<p class="calibre1">Kapperbrunn, başını kaşıyarak: “Hmm, üzerinde ölülerin ve suçluların törenle yakıldığı odun yığınına endişe verici derecede yakınlaşmaktır bu... Birkaç yüzyılın, insanları önemli ölçüde değiştireceğine inanmıyorsunuz herhalde...”</p>
<p class="calibre1">Ilse tam giderken, döner: “Ama Doktor Bey, artık Orta Çağ’da değiliz.”</p>
<p class="calibre1">Kapperbrunn: “Elbette ki değiliz, Orta Çağ öncesindeyiz.”</p>
<p class="calibre1"><span class="calibre2">Akademi binasının çıkış kapısı.</span> Weitprecht paltosuz ve şapkasız orada durur; öğrencileri etrafım çevirmiş, kutlamaktadırlar, kız öğrencilerden biri ona çiçek getirir, Weitprecht çiçeği beceriksizce elinde tutar.</p>
<p class="calibre1">Bayan Weitprecht binadan dışan fırlar: “Aman Tannın, Hein-rich, bu soğukta paltosuz... Ölümü davet ediyorsun...”</p>
<p class="calibre1">Weitprecht dalgın: “Ah, sence soğuk mu... Bana çok sıcak geliyor...”</p>
<p class="calibre1">Kar fırtınası yüzlerini kamçılamaktadır.</p>
<p class="calibre1">Birkaç saniye sonra Weitprecht: “Bir şey unuttum, ama Tanrı bilir ne...” düşünür, “ah, tabii ya... vestiyerde paltomu unuttum,” der.</p>
<p class="calibre1">Geri gider ve kürkle tekrar döner.</p>
<p class="calibre1">Hieck yanlarına gelmiştir.</p>
<p class="calibre1">Weitprecht: “Bizimle geliyor musunuz, Doktor Hieck?”</p>
<p class="calibre1">Hieck, Weitprecht çiftiyle gider. Siluetleri giderek küçülür. Kar fırtınasına rağmen Weitprecht’le Hieck’in sürekli, dura dura tartıştıkları ve Bayan Weitprecht’in onları yürütmekte zorlandığı görülür.</p>
<p class="calibre1"><span class="calibre2">Sokakta.</span> Kapperbrunn ile Ilse. Akademinin bulunduğu eski kentteki sakin semtten çıkıp, büyük kent caddelerinden birine saparlar. Tramvaylar. Gürültü. Gazetece satıcıları.</p>
<p class="calibre1">Kapperbrunn: “Bu gürültü ve Weitprecht’in sakin teorileri, bir karşıtlık oluşturuyor gibi.”</p>
<p class="calibre1">Ilse: “Evet, sanki iki ayn dünya gibi, sanki bizim gibiler bu tür bir dünya için kayıp... ya da etkisiz gibi, ne derseniz deyin artık.” Kapperbrunn durur: “Bunu da kafanıza kim soktu şimdi? Hieck mi yoksa?”</p>
<p class="calibre1">Ilse: “Yok canım... ama öyle gerçekten.”</p>
<p class="calibre1">Kapperbrunn: “Hiç de öyle değil... bana bakm.”</p>
<p class="calibre1">Ilse güler.</p>
<p class="calibre1">Kapperbrunn: “Evet, gülüyorsunuz tabii, şişko olduğum için... Bu yüzden kimse bana inanmıyor...” Ağlamaklı: “Bu yağlara karşı nasıl mücadele ettiğimi bir bilseniz, dağa tırmanıyorum, yüzüyorum, boks, eskrim yapıyorum... bütün spor dallarında ustayım... Peki sonuç ne. .. Bana gülüyorsunuz.”</p>
<p class="calibre1">Ilse: “Ama ben sadece, böyle ısrarla diğer yaşama doğru yaklaştığınız için gülüyorum... Oysa siz o ünlü matematikçi Kapper-brunn'sunuz ve öyle de kalmak zorundasınız.”</p>
<p class="calibre1">Kapperbrunn: “Durun, durun... Bu akşam benimle dansa gelmelisiniz, o zaman fikriniz değişecektir.”</p>
<p class="calibre1">Yanlarından uygun adım yürüyerek bir askeri birlik geçer. Kapperbrunn: “Keşke bir asker olsaydım.”</p>
<p class="calibre1">Ilse: “Bu halinizle beni daha çok etkiliyorsunuz.”</p>
<p class="calibre1">Kapperbrunn: “Sanmın ihtiyar biri olarak akademide oturursam beni seversiniz... Bir tek bu sizi etkiliyor gibi görünüyor... Böyle bir şey olabilir mi, bu kadar güzel, genç bir kız... Şu an herhalde yalnızca Profesör Lenhart’ın bir şansı var... Son derece ünlü bir matematikçi... Eh, elimden geleni yapacağım, ama eğer akademide kalırsam, size sözünüzü hatırlatırım.”</p>
<p class="calibre1">Ilse: “Ben etkilemekten söz ettim, sevmekten değil.” Kapperbrunn: “Ama ben sevgi istiyorum ... Yoksa bunun anlamını bile bilmiyor musunuz... Sizin tarafınızdan sevilmek istiyorum.” lise: “Ama ben sizi zaten seviyorum, Hocam.”</p>
<p class="calibre1">Kapperbrunn: “Ve gpbeğim yüzünden bana gülüyorsunuz.”</p>
<p class="calibre1">Ilse: “Hocam, ama lütfen.”    .</p>
<p class="calibre1">Kapperbrunn: “Yoksa bir kez bile bana gelmemiş olmanıza siz sevgi mi diyorsunuz... Doktora tezinize bakmayı size kaç kez önerdim!”</p>
<p class="calibre1">Ilse: “Ciddi değilsiniz herhalde, Hocam.”</p>
<p class="calibre1">Kapperbrunn enerjik bir şekilde: “Bakın Ilse, değerli bir şey söz konusu olduğunda, her zaman seve seve yardım ederim... Yardım etmek belki de bizim gibilerin, yaşamla sahip olabileceği tek gerçek ilişkidir... Zavallı bilim insanlarıyız biz, ama bu meslekte daima bir parça yardım yükümlülüğü vardır... Doktorlarda en saf biçimiyle ortaya çıkar bu.”</p>
<p class="calibre1">Ilse: “Çok güzel.”</p>
<p class="calibre1">Kapperbrunn: “Evet, çok dokunaklı olmam gerekirse, bilimin rahipleri diyebilirim.”</p>
<p class="calibre1">Ilse: “Ama benim doktora tezim değerli olaylar arasında bulunmuyor.”</p>
<p class="calibre1">Kapperbrunn: “Doktoralar hakkında ne düşündüğümü biliyorsunuz ... Ne kadar gereksiz olduğunu Tann biliyor... Ama siz değerli bir şeysiniz, Ilse...”</p>
<p class="calibre1">Ilse savunmaya geçer: “Hocam...”</p>
<p class="calibre1">Kapperbrunn güler: “Pekala, biraz hafifletelim... Siz benim için değerlisiniz... Size daima seve seve yardım ederim... daima...”</p>
<p class="calibre1">Ilse gülümser, biraz etkilenmiştir: “Siz buna hafifletmek mi diyorsunuz?”</p>
<p class="calibre1">Ilse’nin sevgililerle karşılaştığı <span class="calibre2">parka</span> gelmişlerdir, Ilse burada Kapperbrunn’la vedalaşır, şişmanca ve kaygılı Kapperbrunn geldikleri yoldan yürüyerek geri döner.</p>
<p class="calibre1"><span class="calibre2">Çeşitli gazete kupürlerinin</span> başlıkları:</p>
<p class="calibre1">“Astronomi alanında garip değişiklik.”</p>
<p class="calibre1">“Bilimler Akademisi’nin önemli oturumu.”</p>
<p class="calibre1">“Bilginliğin kuruntuları.”</p>
<p class="calibre1">“Hareketli kütleler hareketsizlerden daha ağırmış.”</p>
<p class="calibre1">“Eğri uzayda eğri ışık huzmeleri.”</p>
<p class="calibre1">“Işıkbir ağırlığa sahip.”</p>
<p class="calibre1"><span class="calibre2">Rasathane Müdürü özel Müşavir Maier’in bürosu.</span> Maier akademideki beyefendilerden biridir. Profesör Losska onun yanına gitmiştir.</p>
<p class="calibre1">Maier cüsselidir, rahatür, antipatik değildir. Losska ise, asabidir, dudak kenarları titrer.</p>
<p class="calibre1">Losska: “Sağduyuyla alay etmektir bu.”</p>
<p class="calibre1">Maier omuz silker: “Tannm, sansasyon yaratma tutkusu bu... Yan aydın geniş kitle üzerinden spekülasyon yapılıyor... Konuyla ilgili ilk haberleri hademelerimden alıyorum... Bu her şeyi açıklıyor.” Losska: “Böyle şeyler için bir de para veriliyor demek.”</p>
<p class="calibre1">Maier: “Biraz bekleyelim bakalım.”</p>
<p class="calibre1">Losska: “Bir tekzip yazmak için hazırlanıyorum; sağduyu tekrar onuruna kavuşmalı.”    .</p>
<p class="calibre1"><span class="calibre2">Üniversitenin Felsefe Dekanı.</span> Dekan ve birkaç profesör. Hepsini akademi toplantısından tanırız.</p>
<p class="calibre1">Prof. Ringdürr: “Beyler, ben bir filozof olarak, Weitprecht’in teorisinin sadece sağduyuya aykırı olmakla kalmayıp, tüm bilgi kuramlarıyla ve mantıksal düşüncelerle de çatışma halinde olduğunu resmen açıklıyorum.”</p>
<p class="calibre1">Dekan: “Weitprecht zaten hep biraz garipti.”</p>
<p class="calibre1">Prof. Lenhart: “Ben bir matematikçi olarak, matematiğin fizik içindeki uygulama alanının genişlemesinden elbette ki memnuniyet duyanın...”</p>
<p class="calibre1">Ringdürr: “Ama her şeyin bir ölçüsü ve hedefi olmalı.”</p>
<p class="calibre1">Prof. Lenhart: “Elbette ve sağlıklı olmayan çok şey var... Dördüncü boyutun matematikdışı kullanılabilirliğini kesinlikle reddediyorum, matematikte sağduyu üzerine bir yazı kaleme almak için hazırlanıyorum.”</p>
<p class="calibre1">Konuşmalar yine gıdaklamaya, orada bulunanların yüzleri tavuk yüzüne dönüşür, perdeye yine tavuk çiftliği görüntüsü gelir, ama sadece bir anlık, bu esnada arada sadece “sağduyu sağduyu” sözünün duyulduğu gıdaklama, hırıltıya döner.</p>
<p class="calibre1">Bir sonraki görüntü tam olarak ortaya çıkıncaya kadar bu hırıltı sürer: <span class="calibre2">Yerküre Lokantası.</span> Ama önce zırhlı bir şövalye görünür, elinde bir bayrak vardır. Şövalye giderek büyür. Dökme demirden plastik bir figürdür bu, bayrağın üzerinde: “Sağduyu Daimi Masası” yazmaktadır. Figür küçülür, üzerinde bira bardakları duran masa görünür. Masanın etrafında lokanta sahibi Mauser ve hepsi ona benzeyen bazı beyler oturmaktadır. Çoğunda buldok görünümü egemendir ve anlaşılmaz bir şeyler homurdanırlar. Aralarında görevli Krispin de vardır, ancak o daha çok teriyere benzer. Orada bulunanlardan biri rasathane bekçisi Santer, bir diğeri dekanlık asistanı Holle, bir diğeri de <span class="calibre2">Volksboten</span> gazetesinden redaktör Pohl’dür.</p>
<p class="calibre1">Genel hınltı arasından şimdi Krispin’in sesi seçilir: “Ne kadar müthiş bir üne kavuşacağımızı göreceksiniz.”</p>
<p class="calibre1">Santer: “Evet, çılgınlığınızla ünleneceksiniz.”</p>
<p class="calibre1">Mauser: “Gazetede yazanlar doğru mu, dünya artık küre şeklinde olmayacak mı?”</p>
<p class="calibre1">Pohl: “Eğer benim gazetem yazıyorsa, doğrudur.”</p>
<p class="calibre1">Krispin çalımla: “Nasıl baktığına bağlı... Belki artık tam o kadar küre değil de... daha çok böyle...” Elleriyle havada belli belirsiz bir şekil çizer.</p>
<p class="calibre1">Mauser yumruğunu masaya vurur: “Hayır, olamaz... O zaman, küre kalmayınca, tabelamı değiştirmem gerekecek... Dünya küre şeklinde değil... ha... sağduyuya aykırı bu.”</p>
<p class="calibre1">Hırlama yavaş yavaş azalır. Görüntü yok olur. Onun yerine mırıltı ve yumuşak miyavlama duyulur. <span class="calibre2">Şık bir salon</span> gelir görüntüye. Birkaç monden hanımefendi çay saatindedir. Önce anlaşılmaz bir mınltı duyulur. Sonra hanımefendilerden biri: “Şimdi de, dünya eteri bile gereksiz hale gelecekmiş... Bu konuda ne diyorsunuz?!” “Ne gülünç, eter olmadan olur mu?”</p>
<p class="calibre1">Koro: “Sağduyuya aykırı bir şey bu.”</p>
<p class="calibre1">Hanımefendilerin yüzü kedi yüzü halini alır. Görüntü, <span class="calibre2">yerde oynayan bir grup kediye</span> dönüşür ve genel miyavlamanın içinden ince ama kolay anlaşılır ve son derece yüksek perdeden: “Sağduyu, sağduyu” sesleri duyulur.</p>
<p class="calibre1">Miyavlama giderek güçlenir, ama hırıltı da miyavlamalara eklenir. Görüntü kaybolur ve <span class="calibre2">yıldızlı gökyüzü</span> tekrar görünür, bu arada miyavlamanın ve hırlamanın yanma şimdi havlama, gıdaklama, cıvıltı, kişneme, böğürme, anırma sesleri, bağırtılar, homurtular, mö-lemeler eklenir ve arada da her perdeden ve her tondan “sağduyu, sağduyu” sesleri çınlar.</p>
<p class="calibre1">Kedi yaygarası gibi ahenksiz, kozmik müzik susar, yıldızlı gökyüzü kaybolur, çan sesleri duyulur. <span class="calibre2">Katedral.</span> Sonra <span class="calibre2">Başpiskoposluk Sarayı.</span> Başpiskopos bir salonda, diplomatik çevrelerden bir din adamım ve Ringdürr’ün yönetimi altındaki yine öyle din adamı görünümlü akademisyenlerden oluşan bir heyeti kabul etmiştir.</p>
<p class="calibre1">Ringdürr: “...ve işte Sayın Kardinallerini dikkatini, gerçi bilimsel olarak çok tartışmalı olan, ama bunun ötesinde ve belki tam da bu yüzden uzman olmayan çevrelerde büyük bir huzursuzluğa yol açan bu teoriye çekmek istiyoruz, kilisenin uygun bir reaksiyon göstermesi kuşkusuz yerinde ve hem tehdit altındaki bilimin hem de dinin yaran açısından son derece memnuniyet verici olacaktır.” Sonunda reverans yapar.</p>
<p class="calibre1">Ufak bir ara. Başpiskopos gülümser. Sonra: “Çok sayın profesörlerim, bilginliğiniz ve deneyiminizle bana sunma alçakgönüllülüğünü gösterdiğiniz düşüncelerinizin, kilisenin ilgili makamlarınca sadece şükranla değil, aynı zamanda büyük bir ciddiyetle dikkate alınacağı konusunda emin olabilirsiniz. Ancak sizlerin de, gelişim aşamalarıyla ilgili olarak kilisenin karakteri itibariyle, bilimin hesaba katmak zorunda olduğundan çok daha büyük süreler hesaba katmak zorunda olduğunu ve şimdiye kadar tarihsel sorunların gelişiminde alışılmış olduğu üzere birkaç yüzyıllık zaman dilimlerinin bile, dünyevi bilimlerin aksine, kilise tarafından az göründüğünü dikkate almanızı rica ediyorum. Dünyevi bilime kesin gibi görünen sorun çözümleri, kilise tarafından birçok kez geçici olarak değerlendirilmektedir ve kilise için daima, doğa bilimleri bakımından kanıtlanabilirlikten çok, inancın özü önemli olduğundan ve kilise dünyevi sorunlara ilişkin sadece bu bakış açısıyla görüş bildirdiğinden, sürekli olarak daha hızlı değişen bilimsel doktrinlere otoriter biçimde müdahale sebebi pek azdır. Dolayısıyla bence kilise, uzun bir süre daha, şimdilik bekleyip görme tavrını yeğleyecektir...”</p>
<p class="calibre1">Bir an için yıldızlı <span class="calibre2">gökyüzü</span> görünür, beraberinde güçlü bir biçimde “Ama işte gerçekten hareket ediyor!” sesi duyulur.</p>
<p class="calibre1">Eğitim <span class="calibre2">Bakam’nın bürosu.</span> Weitprecht, son derece nazik davranan Bakan’ın yanındadır. Ancak Weitprecht sözü, kuramını astronomi çerçevesinde doğrulamak amacıyla Güney Pasifik seferi için devletin sağlaması gereken olanaklara getirince, Bakan itici bir tavır takınır:</p>
<p class="calibre1">“Bakın Profesör, daha 1,Icuza yapın şunu... Yoksul bir ülkeyiz biz, bütçenin her kuruşu için eyalet meclisinde nasıl mücadele venp.ek zorunda kaldığımı biliyorsunuz... Belki önce ülke içinde bir güneş tutulmasıyla denersiniz... llle de yurtdışmda mı olması gerekiyor?! Hem de bu kadar pahalı! Malay Takımadaları...!!”</p>
<p class="calibre1">Weitprecht ısrarlıdır. Büyük bir amaç uğruna mücadele eden insanın sebatına sahiptir. Bu durumda Bakan sabırsızlanarak içten tavrını terk eder.</p>
<p class="calibre1">“Sayın Profesör, fakültenin ve akademinin raporlarına göre -aldığım objektif raporlardır bunlar- teorik önçalışmalarınızın henüz kusursuz derecede güvenli olarak değerlendirilemeyeceğine, dolayısıyla önemli miktarda paranın bu meseleyle ilgili har vurulup harman savrulamayacağma da dikkatinizi çekmek zorundayım. Benim de sonuçta sorumluluklarım var.”</p>
<p class="calibre1">Weitprecht sersemlemiştir. Sonra durumu kavrar. “Demek öyle,” deyip Bakan’ın yanından ayrılır.</p>
<p class="calibre1"><span class="calibre2">Kapperbrunn’un enstitüdeki çalışma odası.</span> içeriye Ilse girer. Kapperbrunn sevinçli bir heyecanla: “Ilse... Bayan Nydhalm... demek sonunda, düşük maaşlı ve ne yazık ki pek şişman bir doçentin mütevazı hizmetlerini kabul etmeye karar verdiniz!”</p>
<p class="calibre1">Ilse: “Hocam, çok utanıyorum ama...”</p>
<p class="calibre1">Kapperbrunn: “Ah, harika... bekar bir şehvet düşkününün yanına gelen her kadın utanır... Kurallar ve yasalar böyle ister...”</p>
<p class="calibre1">Ilse güler.</p>
<p class="calibre1">Kapperbrunn: “Elbette ya, böyledir, böyle olması gerekir, ben böyle öğrendim... Yoksa benimle yine alay mı edeceksiniz?!”</p>
<p class="calibre1">Ilse: “Aman Tannın, Hocam, çalışmamda başa çıkamadığım bir yer olduğu için utanıyorum ben.”</p>
<p class="calibre1">Kapperbrunn: “Gerçekten mi? Yemin eder misin?”</p>
<p class="calibre1">Ilse: “Evet, gerçekten, ederim.”</p>
<p class="calibre1">Kapperbrunn: “Oysa ben, ben bütün bunların, beni ziyaret etmek için bir bahane olduğunu sanmıştım... Eğer yine gülmeye kalkarsanız vay halinize... Mutsuz olduğumda şakadan hiç anlamam.” Ilse gülerek: “Gülmüyorum ki.”</p>
<p class="calibre1">Kapperbrunn: “Eğer ciddiyseniz, yanıma oturabilirsiniz.”</p>
<p class="calibre1">Ilse oturur: “Pekala, size göstereyim...” El yazmalarının sayfalarını çevirir, “...Gerçekten de çok ayıp bir şey bu ... Hiç kimseye bir şey söylememelisiniz... Hocam, şeref sözü verin, yoksa hemen gideceğim.”</p>
<p class="calibre1">Kapperbrunn: “Güzel kadınların beni ziyaretlerini, şimdiye kadar asla ele vermedim.”</p>
<p class="calibre1">Ilse: “Onu ele vermenizde bir sakınca yok. .. Ama matematikle ilgili ayıbım hakkında susmalısınız... Şeref sözü mü?”</p>
<p class="calibre1">Kapperbrunn: “Bana göre hava hoş, şeref sözü olsun.”</p>
<p class="calibre1">Ilse: “Ama hiç kimseye söylemeyeceksiniz ... Richard Hieck dahil.”</p>
<p class="calibre1">Kapperbrunn: “Pekala Richard Hieck de dahil olsun ... lyi deneden o? Hieck kadar matematiği yakında siz de öğrenirsiniz... Ortalama bir fizikçidir o.”    •</p>
<p class="calibre1">Ilse: “Utanıyorum işte.”</p>
<p class="calibre1">Kapperbrunn: “Benden utanmıyorsunuz ama... Sizin için amca gibi bir şey oluyorum herhalde?”</p>
<p class="calibre1">Ilse: “Kendiniz davet ettiniz beni... Sonra o güzel doktor kıyaslaması. .. Yani, insan bir doktorun önünde, ..”</p>
<p class="calibre1">Kapperbrunn: “Teşekkür ederim, bir daha herhangi bir kıyaslama yaparsam dilim kopsun... Pekala, size ızdırap veren şeyi gösterin bakalım...” El yazmalarını alır.</p>
<p class="calibre1">Kapı çalar ve içeri Hieck girer. Kapperbrunn kağıtları çabucak kapatır.</p>
<p class="calibre1">Kapperbrunn sertçe: “Hieck, bayan ziyaretçim olduğunu görmüyor musunuz, hemen dışarı çıkın.”</p>
<p class="calibre1">Hieck şaşkın ve kararsız durmaktadır. Ciddi olup olmadığını anlayamaz.</p>
<p class="calibre1">ilse: “Gelin gelin, Doktor Hieck, oturun lütfen.”</p>
<p class="calibre1">Hieck kuşkuyla yaklaşır. Yüzünde kaygılı bir ifade vardır. Kapperbrunn: “Merhaba Hieck, neyiniz var? O nasıl yaslı bir yüz ifadesi öyle... Hep söylüyorum, eğer yakında benimle dağlara nrmanmazsanız, tamamen sefil olacaksınız... Hiç itiraz istemem, en yakın za^nda Klober Kayakevi’ne gidiyoruz. Anlaşıldı mı?”</p>
<p class="calibre1">Hieck şaşkın: “Evet... Hayır... Weitprecht’in yanından geliyorum... Her şey bitti... Para onaylanmamış.”</p>
<p class="calibre1">Ilse şok içinde ayağa fırlar: “Olamaz!”</p>
<p class="calibre1">Kapperbrunn: “Bu yüzden mi Klober Kayakevi’ne gelmek istemiyorsunuz?”</p>
<p class="calibre1">Hieck umutsuzca ve sabırsız: “Şu anda bunu nasıl düşünebiliyorsunuz!”</p>
<p class="calibre1">Kapperbrunn: “Peki, her şeyin böyle pürüzsüz hallolacağını mı sanmıştınız? Bütün bu topluluğun entrikalar çevirip engeller çıkaracağını, onu alt edeceklerini söylememiş miydim ben size?”</p>
<p class="calibre1">Hieck, kederle: “Evet.”</p>
<p class="calibre1">Kapperbrunn: “Hayata gözlerinizi kapatırsanız böyle olur işte... Fildişi kulelere saklanmak isterseniz... hayat öcünü alır... çünkü hayat acımasızdır...”</p>
<p class="calibre1">Hieck: “Sefil herifler.”</p>
<p class="calibre1">Kapperbrunn: “Bizim bilim loncasını mı kastediyorsunuz... Uslu zanaatkarlar... Evet, ne istiyorsunuz ki onlardan?”</p>
<p class="calibre1">Hieck: “Entrikacı herifler.”</p>
<p class="calibre1">Kapperbrunn: “Şu kadarcık entrikayı mı çok görüyorsunuz onlara...”</p>
<p class="calibre1">Ilse: “lyi ama, Doktor Kapperbrunn!”</p>
<p class="calibre1">Kapperbrunn: “Evet, yavrucuğum?”</p>
<p class="calibre1">Ilse: “Şimdi de entrikacılığı mı mazur görüyorsunuz?” Kapperbrunn: “Hayır, sadece, hep doğal bulmuşumdur, özellikle de uslu zanaatkarlar arasına yanlışlıkla bir dahi karıştığında... Bakın, benim başıma böyle bir şey asla gelmeyecek, çünkü birincisi ben bir dahi değilim, ikincisi ise, hırsım zanaatımı aşmıyor... Uslu bir zanaatkar olarak kalır, pazar günleri de ayaklarınıza kayaklarınızı geçirirseniz, loncayla daima iyi geçinirsiniz... ”</p>
<p class="calibre1">Hieck öfkeyle: “Kapperbrunn, böyle alaycı konuşmalar yapmaktan men ediyorum sizi.”</p>
<p class="calibre1">Ilse: “Doktor Hieck haklı, alaycısınız ... Kim bilir Profesör Weit-precht şu anda ne kadar ümitsizdir.”</p>
<p class="calibre1">Ilse ile Hieck birbirlerine bakar. Bir an için insani bir algılama gibi bir şey olur, ama bir saniye sonra yüzleri yine fizik aletlerinin ve matematik formüllerinin arasına gömülür.</p>
<p class="calibre1">Kapperbrunn: “Sizi gidi adi hain. Siz... evet, sizi kastediyorum Bayan Nydhalm... Bana karşı taraf tutuyorsunuz... Demek ben alaycıyım?”</p>
<p class="calibre1">Hieck: “Siz bilgiye ihanet ediyorsunuz... Daha iyi bildiğinizi sanıyorsunuz... Ama bilimin bizim için sadece bir meslek olduğu doğru değil...”</p>
<p class="calibre1">Kapperbrunn: “Öyle mi?”</p>
<p class="calibre1">Ilse: “Ve sırf Weitprecht'e ilgi göstermemek için...” Kapperbrunn: “Eh, Weitprecht'i tanıdığım kadanyla, o kadar da kolay pes etmez... Siz yanından aynlırken ruh hali nasıldı?”</p>
<p class="calibre1">Hieck: “Suskun.”</p>
<p class="calibre1">Kapperbrunn: “Kafasında yine kuramsal bir şeyler dönüyordur mutlaka.”</p>
<p class="calibre1">Hieck kasvetli kasvetli: “Böylesi bir durumda insanın kafasına kurşun sıkmasını anlanm doğrusu... ”</p>
<p class="calibre1">Kapperbrunn: “Hieck, her şeyi dramatikleştiriyorsunuz, ama Tann’ya şükür ki Weitprecht biraz dalgındır... Tabanca ile merminin bağıntısını kavrayabileceğine inanıyor musunuz? Birini elinde tutarken, diğerini yine kim bilir nereye koyup unuturdu ... Öyle değil mi yoksa?”</p>
<p class="calibre1">Hieck gülümser.</p>
<p class="calibre1">Kapperbrunn: “Gördünüz mü işte.”</p>
<p class="calibre1">Ilse: “Ama bu onun hayatının eseri ... Başka türlüsü mümkün değil, mutlaka derin bir ümitsizlik içindedir...”</p>
<p class="calibre1"><span class="calibre2">Weitprecht’in evi.</span> Weitprecht çello çalar, kansı piyanoda ona eşlik etmektedir, eve küçük burjuvalara özgü bir huzur tablosu egemendir, ümitsizliğin ya da intihann en ufak bir izi yoktur. Görüntü, çello sonatının bir parçasının dinlenebilmesine yetecek kadar süre perdede kalır.</p>
<p class="calibre1">Hieck'le Kapperbrunn’un geldiği haber verilir, içeri girerler. We-itprecht müzikten, derslerinden söz eder, sanki hiçbir şey olmamış gibidir.</p>
<p class="calibre1">Sonunda Hieck: “Ama Profesör, çalışmalanmızın devam etmesi gerek,” der.</p>
<p class="calibre1">Weitprecht çok sakindir: “Evet, neden devam ettirmeyelim ki?” Hieck umutsuz: “Eğer bunun için gerekli para onaylanmazsa?” Weitprecht, bir çocuk gibi şaşkın: “Evet, para... elbette,” der. Ama sonra sakin sakin, uysal, gayet doğal bir şekilde, her türlü tutkudan uzak devam eder: “Elbette, para... Ama Doktor Hieck, bu konuda kaygılanmayın... Gerçek tabii ki kendini kabul ettirecektir... Sadece biraz sabırlı olmalıyız.”</p>
<p class="calibre1"><span class="calibre2">Yerküre Lokantası.</span> Yan odalardan birinde öğrenci birliği Walk-yria toplantı halindedir. Tam kadro toplanmışlardır. Mauser bizzat hizmet etmekte, durmadan bira getirmektedir. “Sessizlik”. Silenti-um. Daha üst sınıflardan bir oğlan ayağa kalkar ve yakışık almayan yanlış öğretilerle üniversiteye ihanet etmiş, akademik gerçekliği kirletmiş ve özgürlüğü ayaklar altında çiğnemiş olan Prof. Dr. Weitprecht’i suçlar. Adı geçen Weitprecht'in aforoz edilmesini teklif eder. Teklif kabul edilir, bunun üzerine bir dikişte bira bardakları boşaltılır. Tekrar bira getiren Mauser konuşulanların bir kısmını büyük bir hazla dinlemiştir ve bir suçlama da o yapar: Weitprecht alkol karşıtıdır. Bunun üzerine suçlanan kişi hakkında ikinci kez aforoz etme ve kendisine kedi yaygarasına benzeyen gürültülü patırtılı bir müzik sunulmasına karar verilir, böylece sağduyu ve akademik özgürlük yine hak ettiği konumu kazanacaktır.</p>
<p class="calibre1"><span class="calibre2">Gece sokakta.</span> Güzel şarkılar eşliğinde bütün birlik üyeleri tek sıra halinde “Yerküre”den çıkar, bu arada eski bir öğrenci geleneğine göre yılan gibi kıvrıla kıvrıla, sekiz ve zik-zak şekilleri çize çize ilerlerler. İster kapaklı bir bira bardağı, ister bir tencere vs. ne olursa, buldukları gürültü çıkaracak her türlü aleti yanlarına almışlardır. Weitprecht’in evinin önünde gürültü patırtı başlar, elbette daha önce dinlediğimiz kedi yaygarasına benzeyen kozmik müziğin zayıf bir yansımasıdır bu, ama “sağduyu” sesleri yine aynı şekilde aralara serpiştirilmiştir</p>
<p class="calibre1"><span class="calibre2">Weitprecht’in evi.</span> Bayan Weitprecht korkuyla: “Bu da ne?” We-itprecht kendine özgü toy gülümsemesiyle: “Ah, eminim önemli bir şey değildir.” - Kapperbrunn pencereye fırlar, perdelerin arasından bakar: “Hayır, gerçekten de önemli değil, saygıdeğer öğrenci birliği Walkyria'nın özel bir eğlencesi.” - Hieck dişlerini sıkmış öfkeyle: “Böyle bir alçaklık.”</p>
<p class="calibre1"><span class="calibre2">Yolda.</span> Gürültülü işlerini ve performanslarım bitirdikten sonra Walkyria gururla, yine tek sıra halinde arka arkaya dizilip “Yerküre”ye döner.</p>
<p class="calibre1"><span class="calibre2">Evde.</span> Kapperbrunn öfkeli Hieck’i yatıştırır: “Bunlar gerçekten de önemsiz, çocukça şeyler... İnsanları ve onların zararsız ifadelerini abartmayın... Boş şeyler bunlar, bu insanlar gerçek bir düşünceye veya görüşe sahip olmaktan çok uzaktır... Eğer isterseniz bu çocuksu oğlanları yarım saat içinde, Yaşasın Profesör Weitprecht diyecek noktaya getiririm... Hay aksi, gerçekten de bu eğlenceden kendimi mahrum etmeyeyim ...” Ve koşarak çıkıp gider.</p>
<p class="calibre1">Yerküre’de. Kapperbrunn içeri girer. Mauser'in elini sıkar içtenlikle.</p>
<p class="calibre1">Mauser: “Sizi tekrar buralarda gördüğüme çok memnun oldum, Sayın Doçent!... Biliyor musunuz, size şöyle bir bakınca, matematiğin sahiden de bir işe yaradığına inanasım geliyor.”</p>
<p class="calibre1">Kapperbrunn: “Evet, evet, ne yazık ki beni besliyor,” diyerek üzüntüyle aşağıya, göbeğine doğru bakar.</p>
<p class="calibre1">Mauser onu Walkyria-Odası’na götürür, kıdemli üye olduğu için, herkes yerinden kalkıp selam verir. Kapperbrunn kancaya asılı keplerden birini alıp başına geçirir. Onuruna bir melodi yükselir. Bunun üzerine Kapperbrunn konuşmayapmak için ayağa kalkar. O çok güzel kotarılmış kedi yaygarasına benzeyen müzik için birliği kutlar ve bunun mutlaka haklı bir önlem olduğunu açıklar, çünkü üniversiteli arkadaşlar böylesi bir lanetlemeye karar vermeden önce WeitpreCht’in kuramlarını hiç kuşkusuz titizlikle incelemişlerdir, der. Buna hiç kuşku yoktur. Yoksa var mıdır? Pekala, arkadaşlar arasında, Weitprecht'in kuramıyla ilgili, en azından bir raportör vardır mutlaka. Raportörün ortaya çıkmasını ister, ilginç bir şeydir bu. Raportör ortaya çıkmıyor mu? Hmm, işte bu düşündürücüdür, evet, bu durumda aslında saygıdeğer birliğin bir gaf yapmış olmasından, hatta belki de bir ayıbın altında kalmasından korkmak gerekir...</p>
<p class="calibre1">Kapperbrunn, ortaya çıkan ufak çaplı bir kargaşayı yüksek sesle bağırarak bastırır, kıdemli üye olarak kendisi Walkyria üyeliğinden çıkarılmayı talep etmektedir ve Weitprecht'in kuramını incelediğini ispatlayan ve bu kurama karşı yöneltilen suçlamaları hâlâ sürdüren herkesle birlikte ipe gitmeye söz verir; ama arkadaşlar arasında şimdiye kadar Weitprecht'in kuramını bilen kimse çıkmadığına göre, kedi yaygarası müziği şimdilik geleneklere aykırı, akademik olmayan ve birliğin onurunu lekeleyen bir eylem olarak görülmek ve bu yüzden de hemen düzeltilmek zorundadır. Arkadaşların bu düşünce zincirinin mantığından kaçınabilmeleri mümkün görünmemektedir ve bu nedenle onları kendisinin peşinden gelmeye davet eder. Kapperbrunn bardağını kapıp bir dikişte boşaltır, tekrar doldurtup emreder: “Arkadaşlar, beni izleyin.” Hafif bir duraksamanın ardından yine tek sıra yürüyüş kolu oluşturulur ve Kapperbrunn’un peşinden gidilir.</p>
<p class="calibre1"><span class="calibre2">Yolda.</span> Kapperbrunn, dolu bira bardağı elinde, sekizler çizerek yılan gibi ilerleyen kolun başında yürür. Weitprecht’in evinin önünde üç kez “Yaşasın Weitprecht!” diye bağırılır, Weitprecht göründüğünde tekrarlanır ve Kapperbrunn bardağını boşaltır. Sonra aynı düzende lokantaya geri dönülür, bu esnada Kapperbrunn şarkı söylemekte de başı çeker.</p>
<p class="calibre1"><span class="calibre2">Şafak vakti.</span> İki öğrenci tarafından desteklenen ve onları destekleyen Kapperbrunn sendeleyerek eve gelir. Bu arada Hölderlin ve Eichendorff şiirlerini ezberden okumaktadır. Sonra üçü birlikte oturup, önce güvensiz sonra duru ve üç sesli olarak Hugo Wolf’un “Gurbete gitmek isteyen biri, yanında sevdiceğini de götürmeli...” şarkısını söylerler. “Almanya” satırında, eski kentin karla kaplı köşeli <span class="calibre2">çatılan</span> üzerinde, gri renkli şafak söker. Bu küçük <span class="calibre2">Alman kentinin</span> görüntüleri birbiri ardından hızla akar, sokaklarının düşünceli hali, içe dönüklüğü, en sonda da, loş <span class="calibre2">kar manzarasının</span> içinde kuleleriyle <span class="calibre2">genel</span> görüntüsü görünür. Beraberinde üç sesli olarak söylenen şarkı sürmektedir, şarkı nihayet karın alacakaranlığında yavaş yavaş sona erer.</p>
<p class="calibre1">I. Bölüm’ün Sonu</p>
<p class="calibre1"><a id="bookmark4"><sup class="calibre7"><a href="#footnote1">1</a></sup></a></p>
<p class="calibre1"> Uzunlamasına, dikey. -çn</p>
<p class="calibre1"><a id="bookmark5"><sup class="calibre7"><a href="#footnote2">2</a></sup></a></p>
<p class="calibre1"> Çapraz. -çn</p>
</body>
</html>
