<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">HERMANN BROCH 1 Kasım 1886’da Viyana’da doğdu. Babasının isteği üzerine aldığı mesleki eğitimini, 1907’de tekstil mühendisi olarak tamamladı. İlk edebi yayınının tarihi 1913’tür. 1927’ye kadar babasının fabrikasında yöneticilik yaptı. Fabrikayı satıp matematik, felsefe ve psikoloji öğrenimi görmeye karar verdi. 1938'de Avusturya'nın nasyonal-sosyalistlerce işgali esnasında Gestapo tarafından tutuklandı. James Joyce ve arkadaşlannın girişimi sayesinde ABD’ye iltica etti. İlk romanı <span class="calibre2">Die Schlafwandler</span> yayımlandığında 45 yaşındaydı. Aynı yıl yazmaya başladığı <span class="calibre2">Vergilius’un Ölümü</span> 1945’te, Die <span class="calibre2">Schuldlosen</span> 1950’de, Die <span class="calibre2">Unbekannte Grösse</span> (Bilinmeyen Değer) 1933’te, Die <span class="calibre2">Verzauberung</span> (Büyülenme) 1976’da yayımlandı. 30 Mayıs 195l’de New Haven'da öldü.    ‘</p>
<p class="calibre1">Hermann Broch</p>
<p class="calibre1"><span class="calibre3">Bilinmeyen Değer</span></p>
<p class="calibre1">Çeviren Saliha Nazlı Kaya</p>
<p class="calibre1">Bilinmeyen <span class="calibre2">Değer </span>Hermann Broch</p>
<p class="calibre1">Özgün Adı Die <span class="calibre2">Unbekannte Gröfle</span></p>
<p class="calibre1">lthaki Yayınlan - 829</p>
<p class="calibre1">Yayına Hazırlayanlar: <span class="calibre2">Ahmet</span> Öz <span class="calibre2">• Şeyda İşler </span>Redaksiyon: <span class="calibre2">Nafer</span> Ermiş Kapak Tasarımı: Şükrü <span class="calibre2">Karakoç </span>Sayfa Düzeni ve Baskıya Hazırlık: <span class="calibre2">Şükrü Karakoç </span>1. Baskı, Ocak 2013, İstanbul ISBN: 978-605-375-100-7</p>
<p class="calibre1">Sertifika No: 25001</p>
<p class="calibre1">Türkçe Çeviri © Saliha Nazlı Kaya, 2012 Türkçe Telif Hakkı © lthaki, 2013 © 1958 by Rhein-Verlag AG, Zürich. Bu kitabın tüm haklan Suhrkamp Verlag Frankfurt am Main'a aittir.</p>
<p class="calibre1">Kapak Resmi © Gelmeroda IX, 1926 (Essen, Museum Folkwang)</p>
<p class="calibre1">Bu eserin tüm haklan ONK Telif Haklan Ajansı aracılığıyla satın alınmıştır. Yayıncının yazılı izni olmaksızın alıntı yapılamaz.</p>
<p class="calibre1">lthaki™ Penguen Kitap-Kaset Bas. Yay. Paz. Tic. Ltd. Şti.’nin yan kuruluşudur. Bahariye Cad. Dr. İhsan Ünlüer Sok. Ersoy Apt. A Blok No: 16/15 Kadıköy - İstanbul Tel: (0216) 348 36 97 Faks: (0216) 449 98 34 <a href="mailto:ithaki@ithaki.com.tr">ithaki@ithaki.com.tr</a> - ^^w.ithaki.com.tr - ^^w.ilknokta.com</p>
<p class="calibre1">Kapak, İç Baskı: Deniz Ofset Matbaacılık Gümüşsuyu Cad. Topkapı Center, Odin İş Merkezi No: 403/2 Topkapı-lstanbul Tel: (0212) 613 30 06 - Faks: (0212) 613 51 97</p>
<p class="calibre1"><a id="bookmark0"></a>İçindekiler</p>
<p class="calibre1">Bilinmeyen Değer</p>
<p class="calibre1">Hermann Broch / Bilinmeyen Değer</p>
<p class="calibre1"><a id="bookmark1"></a><span class="calibre4">birinci bölüm</span></p>
<p class="calibre1"><a id="bookmark2"></a>1</p>
<p class="calibre1">Beyaza boyanmış sıralan ve duvarları kaplayan beyaz fayanslarıyla fizik salonu tertemiz bir izlenim uyandırıyordu. Laboratuvar görevlisi Anton Krispin, amfinin tam dibinde uzunlamasına duran kürsünün üstündeki tuhaf biçimli cam kaplan toparlamakla meşguldü. Tıraşı özensiz, ufak tefek bir adamdı Anton Krispin, -lekeli ve ütüsüz siyah laboratuvar önlüğü omuzlarından aşağıya sarkıyor, kareli yeleğinin üstünde gümüş bir saat zinciri sallanıyordu-, ders esnasında, karmakarışık matematik formülleriyle dolan kara tahtayı silmeye çalışırken, ayak parmaklarının ucunda yükselmek zorunda kalıyordu. Kimi öğrenciler hâlâ sıralarında oturuyor, geniş ıslak şeritlerin altında beliren siyah ve parlak tahtayı, tebeşirli suyun beyazımtırak damlalar halinde akışını izliyordu; görevlinin işin sonunda, tahtanın alt kenarına yatay bir bitiş çizgisi çekerek, hâlâ hareket halinde olan damlacıkları yakalayıp silişi, izleyicilerden bazılarına hoş duygular yaşatıyordu. Örneğin Richard Hieck’e; simsiyah parlayan ıslak tahta, gökyüzünün kadifemsi gece halini anımsatıyordu ona.</p>
<p class="calibre1">Richard Hieck üst sıralardan birinden sıraya sürtünerek kalktı. Üzerinde, görevlininki gibi siyah bir laboratuvar önlüğü vardı; tabii ki papaz cüppesi gibi boğazına kadar iliklenmişti, görevlinin lakayt çevikliği ise onda yoktu. O daha çok, önlüğünü özenle toparlayıp tutan, ama buna rağmen açılır kapanır oturma yerlerine sıkışmasını engelleyemeyen iri ve hantal biriydi. Bu aşırı beceriksizliğine karşın, hattâ neredeyse onunla çelişki içinde, güçlü kemikli kafatasının ön kısmı, yağsızlığına ve keskin hatlarına bakılırsa zamanla -yaşam tarzında uygun değişikliklerin olması koşuluyla- İspanyol vurgulu bir çehrenin çilekeş sertliğine dönüşebilecekmiş gibi görünen bir yüzle tamamlanmıştı. Ders aralarının alışılmış görünümünü alan koridorun pencerelerinden içeriye, karşı çatıların üzerindeki karın iyice parlattığı kış güneşinin ışıklan vurmaktaydı; pencerelerin altındaki kalorifer peteklerinden sıcak hava yükseliyordu; içeri düşen gün ışığında sigara dumanının oluşturduğu bulutlar asılı kalmıştı; taş zemin üzerinde sürüklenen ayak sesleri duyuluyordu; kıyıda köşede sigara izmaritleri vardı, kapılan açık duran dersliklerden boğucu bir hava ve tozlu bir koku gelmekteydi. Hieck, sol omzu daima biraz yukarıda, sakin ve kaskatı yürüyüşüyle, Profesör Weitprecht’in odasına yöneldi. Doktora teziyle ilgili görüşecekti.</p>
<p class="calibre1">Weitprecht’in bekleme odası olarak da kullanılan sınav odasının kapısı açıktı. Enstitünün referans kütüphanesi buraya alınmıştı, duvarlarda bazı profesörlerin resimleri görülüyordu ve san sandalyelerle çevrelenmiş sınav masasının arkasında, Weitprecht'in matematik asistanı Doktor Kapperbrunn oturmaktaydı. Saf matematikçi olarak, fızik çalışmalarını küçümseyen biriydi. Hieck ise saf matematikten fiziğe kaymış olduğu için, onunla bilhassa dalga geçiyordu. Üzerinde can sıkıntısıyla çalıştığı hesap çizelgelerinden başını kaldırıp baktı.</p>
<p class="calibre1">“Merhaba, Hieck... baksanıza, halâ toplama yapabiliyor musunuz?”</p>
<p class="calibre1">“Hayır,” dedi Hieck ciddiyetle, “gerçek bir matematikçinin toplama yapabilmesi gerekmez.”</p>
<p class="calibre1">“lyi,” dedi Kapperbrunn, “ama bu angaryayı sırtımdan alsanız ne güzel olurdu.”</p>
<p class="calibre1">“Ne demek,” dedi Hieck nazikçe, “bakabilir miyim?” Kapperbrunn ayağa kalktı. Pek bilimsel görünmeyen neşeli bir . yüzü vardı, biraz tombulcaydı, şimdilik bir sürü yöntemle savuşturduğu, ama ileride sahip olacağı bir göbek için her şey hazırdı.</p>
<p class="calibre1">“Yann pazar olması çok iyi,” dedi, “kayak yapmak sizin aklınızın ucundan geçmez tabii?”</p>
<p class="calibre1">Hemen önüne çektiği çizelgelerin üzerine eğilmiş olan Hieck: “Burada ya bir hata var ya da bir mucize,” dedi.</p>
<p class="calibre1">“Umanın mucizedir,” diye cevapladı Kapperbrunn ilgisizce. “Böyle bir alt değer mümkün değildir... Profesör Weitprecht bunu fark etmiş olmalı.”</p>
<p class="calibre1">“Evet, bir ara sözünü etti,” diye cevapladı Kapperbrunn, “ama sonuçta ordinaryüsler de yanılabilir, özellikle de yanılgıları işlerine yarıyorsa.”</p>
<p class="calibre1">Hieck, Weitprecht'in odasına açılan kapıya doğru baktı.</p>
<p class="calibre1">“Yok, yok, içeride değil, ama zaten yüzüne karşı da söyledim...</p>
<p class="calibre1">Aynca ben bu akşam Klober Kayakevi’ne gidiyorum ve ancak pazar gecesi dönerim.”</p>
<p class="calibre1">Hieck: “Eğer bu doğruysa, fizikte devrim anlamına gelir,” dedi. “Daha önce de bir sürü devrim yaşandı,” diye cevapladı Kap-perbrunn.</p>
<p class="calibre1">O sırada içeriye Weitprecht girdi. Ürkek bir dalgınlıkla, yanın gözlüğünün üzerinden orada bulunanları süzüyordu, ama kuşu andıran sert yüzünde pusuda bekler gibi bir ifade de vardı.</p>
<p class="calibre1">“Doğru mu, Doktor Kapperbrunn?”</p>
<p class="calibre1">“Hesaplara göre doğru olması gerek; Profesör.”</p>
<p class="calibre1">“Pekala... bakın, Doktor Kapperbrunn, bu olaya kümeler kuramıyla yaklaşılması lazım gibi geliyor bana.”</p>
<p class="calibre1">Kapperbrunn dikkat kesildi:</p>
<p class="calibre1">“Bunu düşünmek gerekir.”</p>
<p class="calibre1">“Evet, lütfen düşünün bunu...” Weitprecht tam odasına gidecekken bir kez daha durdu: “Aslında çok aydınlatıcı olabilir?” Kapperbrunn Hieck’i göstererek:</p>
<p class="calibre1">“işte, burada eski bir sayı kuramcımız var... Ilk günahınızdan önce sayı kuramıyla ilgili bir şey yayınlamıştınız, öyle değil mi, bu konuda ne düşünüyorsunuz?”</p>
<p class="calibre1">Hieck: “Henüz tam olarak kavrayamadım, ama ilgilenmeyi isterim,” dedi.</p>
<p class="calibre1">“Adınız neydi?” diye sordu Weitprecht, ardından da çabucak ekledi: “Ah evet, Bay Hieck, kusura bakmayın.”</p>
<p class="calibre1">“Profesör, aslında ben tezimi inceleyip incelemediğinizi öğrenmek istiyordum,” diyerek lafı kendi sorununa getirdi Hieck.</p>
<p class="calibre1">“Tezinizi mi? Teziniz...” Weitprecht belleğini zorluyordu: “...Evet... Kunz üzerinde çalışıyor... Eh, herhalde işler yolundadır... Ama bu arada siz de Doktor Kapperbrunn’la birlikte kümeler kuramı üzerinde durabilirseniz... Bu benim için gerçekten çok önemli.” Sonra da odasına girip gözden kayboldu.</p>
<p class="calibre1">“Evet,” dedi Kapperbrunn, Weitprecht dışarı çıktıktan sonra, “hayalini kurduğum rahat memuriyet işte böyle bir şey. Günün birinde ordinaryüs olursam, asistanlarım sakin bir yaşam sürecek, buna emin olabilirsiniz.”</p>
<p class="calibre1">Hieck yavaşça: “Ama bu çok çekici bir düşünce... belki de gerçekten bir gözlem hatası değildir,” dedi.</p>
<p class="calibre1">“Çok hareketli bir şef veba gibidir... çekici düşünceler ise vebanın ta kendisi... Bu konuyu Klober Kayakevi’nde düşüneceğim...” “Geçen yıl boyunca sadece nicelikler kuramıyla ilgili çalıştım,” dedi Hieck.</p>
<p class="calibre1">“Nicelikler kuramıyla da deneyebilirsiniz tabii.”</p>
<p class="calibre1">“Ciddi olamazsınız?” dedi Hieck.</p>
<p class="calibre1">“Bilimde en saçma şeyler birdenbire ciddileşiverir.” Kapper-brunn'un elleri pantolon ceplerinde, dışarıya, dışarıdaki kara bakıyordu. “En azından saf matematik olmayan tüm bilimlerde... Ne de olsa matematikte işler hâlâ en saf biçimde yürüyor.”</p>
<p class="calibre1">“Evet,” dedi Hieck.</p>
<p class="calibre1">“Biliyor musunuz,” dedi Kapperbrunn, “matematik bir bakıma insan ruhunun umutsuzluğunun ifadesidir... aslında ona ihtiyacımız yok, ama bir tür dürüstlük adası olduğu için seviyorum matematiği.”</p>
<p class="calibre1">Hieck söyleyecek pek bir şey bulamamıştı. Kapperbrunn dalga geçiyor gibi geldi ona. Bir şeye ihanet etmekteydi Kapperbrunn, ama ihanet ettiği şeyin ne olduğu belli değildi. Matematik mi? Matematik Hieck için çok heyecan verici bir şeydi, ama bu konuda da doğru düzgün bir şey söylemek mümkün değildi, neden heyecan verici olduğu bilinmiyordu. Bu sırada Kapperbrunn tekrar söze girdi.</p>
<p class="calibre1">“Gerçekten ciddiye alanlar sadece kadınlar,” diyerek açık kalan kapıdan görünen koridoru işaret etti, orada birkaç kız öğrenci duruyordu, “bilimin sadece kadınlar tarafından yapılmasını sağlamak gerekir. Eskiden toprağı işleyen de onlardı zaten. Erkekler ise... Siz Hieck, bu cüssenizle aslında oduncu olmanız gerekirdi.”</p>
<p class="calibre1">Hieck, düşünce rotası öyle kolayca değiştirilebilecek biri değildi. Marangozların temel görevi olan, bir ağaç gövdesinden mümkün olan en büyük hacimde keresteyi kesip çıkarma işini düşünüyordu gayri-ihtiyari. Büyük bir iş, diye geçirdi içinden, ama bunun için basit bir formül vardı. Sonra Kapperbrunn’un şöyle dediğini duydu: “Şu dışarıdaki kızlar arasından varsa güzel olan birini seçin ve iki günlüğüne kayakları ayağınıza geçirin. Saygın kişi haline gelinceye kadar mutlu olun, insan çok çabuk saygınlık kazanıyor.”</p>
<p class="calibre1">“Evet,” dedi Hieck, aklında gitmek zorunda olduğu kütüphane vardı. Nasıl uzaklaşması gerektiğini tam bilemediği için, öğrencilerin yaptığı gibi aniden eğilip selam verdi ve soluğu dışarıda aldı.</p>
<p class="calibre1"><a id="bookmark3"></a>2</p>
<p class="calibre1">Kimse farkına varmadan, kendisi de tam bilincinde olmadan zor bir gençlik geçirmişti Hieck. Bunun nedeni, katiyen içinde yetiştiği mütevazı koşulfar değildi, çünkü yiyecek bir şeyleri hep olmuştu, en azından savaş zamanlarına dek. Savaş-sırasındaysa köydeki akrabalarının yanına götürülmüştü ve orada da çok kötü şartlar altında yaşadığı söylenemezdi. Hayır, sorun bu değildi ya da tam da buydu, çünkü gençliğinde sıkıcı ve dile getirilemez olan şey, babadan kaynaklanan tuhaf titreşimde yatıyordu, bütün eve yayılan ve olup biten her şeyi inanılmaz bir güvensizlik atmosferine sokan bir şeydi bu. Şimdi bile hâlâ, onun ölümünün üzerinden yedi yıl geçmiş olmasına rağmen, bu görünmez ve ürkütücü ateşin ışığı o kadar etkiliydi ki, Richard Hieck çocukken peşini asla bırakmamış olan o ürpertiden hiçbir zaman tam olarak kurtulamamıştı; bu ezici korku onu sürekli pençesinde tutuyordu, özellikle de Kramer Cadde-si'ndeki babaevinin kapısının önüne geldiğinde.</p>
<p class="calibre1">Babası sessiz, sakin bir adamdı, hattâ hassas bile denilebilirdi, çilekeş yüzünü kısa, koyu renk bir top sakal çevreliyordu, hiçbir zaman tam olarak araştırılıp ortaya çıkarılmamış, sadece “memuriyet” denilen alelade bir mesleği vardı. Bu adam ne kadar sessiz ve sakin olursa olsun, hattâ tam da ondaki bu sessizlik ve fark edilmezlik, ki gidişi de, beklenmedik bir anda tekrar ortaya çıkışı da böyle olurdu, evi ürkütücü hale getiriyordu. Görünüşe göre bu memuriyetin sabit çalışma saatleri pek yoktu, çünkü bazen eve gece çok geç geliyordu, yatağa yatırılmış olsa bile insan, onun ayak sesini duymadan uykuya dalma cesareti gösteremezdi; odaya girip uyuyor görünenleri uzun süre seyretmeyi asla ihmal etmezdi babası, bu o kadar uzun sürerdi ki, nerdeyse dayanılmaz bir hal alırdı ya da pencereyi açar, ay ışığı içeri akıp yatakların üzerine yayılırdı. Sonra sessiz sedasız bir sandalyeye oturur, orada öylece ne kadar kalacağı belli olmazdı. Diğer babalar gibi çocuklarıyla gezintiye çıktığı hiç görülmemişti. Bir defasında -pazar günü öğleden sonraydı- annesi, güzel bir ilkbahar günü olduğu için bu konuyu büyük bir özlemle dile getirdiğinde, başka zamanlar gülümsediği pek görülmeyen babası içten bir gülüşle şöyle demişti: “Dünya bizim dışımızda değil, içimizde yanar.” Hiç sönmeden, unutulmaz biçimde yanmaya devam eden bu olay, yeterince tuhaf olmalarına rağmen sözcüklerden çok, onlara eşlik eden, üzerine düştüğü her şeyi reddeden, buna rağmen tuhaf bir biçimde onu değiştiren o gizemli, eğlenceli bakış nedeniyle sonsuza dek Richard’m belleğine kazındı; gündüz olan her şeyin reddiydi bu ve aslında ne zaman uyuduğu bilinmeyen bir gece insanının bakışı ve gözüydü, yemek yiyor olması bile insanı her defasında yeniden şaşırtıyordu. Evet, sadece tesadüfen gündüzün ortasına düşmüş bir gece insanıydı o; bir süre sonra, bulutlu ve mehtaplı bir gecede, akşam yemeğinin hemen ardından en büyük çocuğunun elinden tutup -ki bu Richard’dı-, annesinin o zaman sözünü ettiği gezinti yerine doğru yürüyüşe çıktıklarında, bunun, reddedilen o öğle sonrası gezintisinin telafisi olarak gece gerçekleşmesi çok doğaldı. Ağaçlar vadiyi kapkara sarmış, kurbağalar dere kenarında vıraklıyor olmasına rağmen Richard hiç korku duymamıştı ve babasının yoğun sis altındaki çayıra aniden dalıp çiçek toplamaya başlaması ona inanılmaz gelmişti. Asıl kente geri döndüklerinde iş ürkütücü bir hal aldı, çünkü babası orada, o ana kadar elinde özenle taşıdığı ve eve ya da kansına götüreceği sanılan çiçekleri köprünün üzerinden nehre fırlatmış, bunu yaparken de, “Sudaki yıldızlar,” demişti. işte hep böyleydi bu, hiçbir şey net değildi, her şey bir belirsizliğin içine çekiliyordu ve hattâ annesinin bile, doğası ve köylü kökeni gereği kesinlikle daha az karmaşık bir hayata yönelmiş olması gerekirken, bu adamın, bakışı altında bütün ilişkiler ağının, en nihayetinde insanın bu aileyi bir arada tutan şeyin ne olduğunu, neden bu anne babanın çocuğu olduğunu, neden bu kardeşlerin kardeşi olduğunu, hattâ böyle bir şeyin olup olmadığını bilemeyeceği kadar dağılıp gittiği bu karanlık adamın etkisi altında, annesinin de üzerine bir belirsizlik çökmüştü. Evde asla babası hakkında konuşulmazdı, öldüğünde, onu anımsatacak tek bir fotoğraf bile yoktu, belki bütün bunlar ölüm de tıpkı bu insanın yaşamı gibi belirsiz olduğu, sadece tedrici bir farklılık, biraz daha kalın bir sis perdesi, gerçek bir sözde yaşamın ardından gerçek bir sözde ölüm anlamına gelen bir ölmüş olma hali; başından beri hep gece içinde ilerleyen ve akşamı hiç tanımayan bir yol olduğu içindi.</p>
<p class="calibre1">işte böylesine tuhaf bir gölge düşmüştü bu gençliğin üzerine ve çocuklann hepsinde farklı etkiler yaratmış olsa da, kardeşlerin her biri yanında bu gölgeden parçalar taşıyordu. ikisinde bu etki kendini dizginlenemez bir huzursuzlukla dışavurdu; yirmi iki yaşındaki Ru-dolf Güney Amerika’daydı ve kendisinden hiç haber alınamıyordu; ondan bir yaş küçük Emilie ise tutkulu bir aşk hikâyesinin ardından basbayağı kaçmış, Berlin’de ya da başka bir yerde sürtmeye başlamıştı. Sert yüzlü, zor bir kız olan, dış görünüşü Richard’a en çok benzeyen diğer kız kardeş Susanne ise yıllardır manastıra girme hazırlığı içindeydi ve hiçbir şeyin onu bu niyetinden vazgeçirmesine izin vermiyordu. Kardeşlerin en küçüğü olan Otto’nun ise -arada bir çocuk ölmüştü- neye yöneleceği henüz belli değildi; annesi bu yakışıklı, ince yapılı oğlanın babasına benzediğini söylüyordu. Ancak onun neşeli ve küstah tavnnda babanın gececilliğinden hiç eser yoktu, parasızlık yüzünden çok istediği ressamlıktan vazgeçip, onun yerine bir grafik atölyesinde çıraklığa başlamak zorunda kaldığını -abartılı bir boyun eğişle- ima ederken bile yoktu böyle bir şey.</p>
<p class="calibre1">Babalanndan kaynaklanan bu genel gevşeklik yüzünden çocuklar muhtemelen bir meslek edinemeyeceklerdi. Richard’ın böylesi-ne bir inatla okula ve üniversiteye sanlması ise bir ölçüde babanın etkisinin ve babasal özünün tersine çevrilmesiydi; okulda ve okulun düzenliliğinde, çocukken elinden alınmış olan netliğin en azından bir bölümünü bulmuştu. Muhtemelen aynı nedenle, kısa süre içinde berrak ve matematiksel şeylere gizli bir eğilim, matematik dersinde yoğunlaşıp, bir gün bu mutluluk verici netlikteki şeyleri sınıfa kendisinin anlatacağı hayaline dönüşen bir eğilim duymaya başladı. Bu düşünce içten içe hâlâ canlılığını koruyordu, bugün bile pür dikkat dinleyen bir sınıf ve başını kaldırmış, şu an bulunduğu kürsüye bakan kendi çocuk yüzü geliyordu gözünün önüne; bu onun hayat planı haline gelmişti ve net bir şekilde buna sadık kaldı; kendini matematik öğretmenliğine hazırladı. Geçici olarak özel dersler verdi.. Hoşgörüsüzlüğünden dolayı, ki bunu kabullenmeyi çoktan öğrenmişti, iyi bir öğretmen olamadı. Yine de ders ücretlerini ucuz tutarak, sadece cep harçlığını değil, evin bütçesi için annesine de katkıda bulunmasını sağlayacak sayıda öğrenci bulabiliyordu. Kuşkusuz annesi, babasının ölümünden bu yana yavaş ama fark edilir bir dönüşüm geçirmişti; adeta kendi özüne doğru bir geri dönüşümdü bu. Dışarıdaki yaşam ne kadar zorlaşmış olursa olsun, artık kırk beş yaşını geçmiş olan bu kadın, aslında giderek daha neşeli hale gelmiş, hatta dalgın neşesi içinde neredeyse hiç olmadığı kadar güzelleşmişti. Emilie’nin yaşam tarzından dolayı üzülse de, kendisine, manastıra girmeyi kafasına koymuş olan Susanne’den kuşkusuz çok daha yakın duran bu kızını neredeyse gıptayla izliyordu. Bu ilerleyen dünyevileşme ve içsel gençleşme sürecini görmezden gelmek mümkün değildi; Richard bile, kendi sorunlarına ne kadar hapsolmuş olursa olsun, annesindeki değişikliğin bilincine varmak zorunda kalmamak için -zaman zaman kendisinin de fark ettiği gibi- her ne kadar gözlerini ondan mütemadiyen ve neredeyse nefretle kaçırsa da bunu başaramıyordu.</p>
<p class="calibre1"><a id="bookmark4"></a>3</p>
<p class="calibre1">Richard önüne Weitprecht'in deney dizisinin sonuçlannı almış, kümeler kuramı açısından yorumlamaya çalışıyordu. Masanın üzerindeki lamba, çoktan yatmış olan Otto’yu rahatsız etmesin diye bir gazete kağıdıyla karartılmıştı. Her akşamki normal tabloydu bu ve Richard yıllardır, tıpkı evin kokulan ve gürültüleri gibi buna da alışkındı. Günün çeşitli saatlerinde her bir odanın kokusunu tanımakla, ayna çerçevesinden düşen gölgenin ' duvar kâğıdının hangi çiçeğine kadar uzandığını bilmekle kalmıyor, sandalyenin üzerinde hareket edildiğinde döşemenin çıkardığı sesleri de tanıyordu, yeterince dikkatli dinlediğinde ise mobilyaların ve havanın durumundan, odada biri uyuyor mu yoksa sadece ses çıkarmadan yatıp uyuyor numarası mı yapıyor anlayabiliyordu.</p>
<p class="calibre1">Pencerenin perdeleri çekilmemişti; bu da öteden beri alışılmış bir görüntüydü.</p>
<p class="calibre1">Odadaki suskunluk giderek gerilen bir yay gibiydi. Richard, Otto’nun uyanık olduğunu hissediyordu. Kardeşlerdi, fakat her biri kendi içine dönüktü ve derinliklerinde gömülü mirası kendi varo-luşlan için dönüştürme göreviyle ayn ayn baş etmek zorundaydılar. Bu görevi biraz da olsa sezinleyen Richard, Otto’ya imreniyordu; ufaklığın işi belki de o kadar zor olmayacaktı, kendisininki kadar hantal bir beceriksizliğin altında gizlenmiş olmadığı için, kendi varlığına ulaşmakta belki o kadar zorlanmayacaktı. Ancak Otto’nun yazgısının daha kolay olduğunu gösteren sadece bu değildi; bütün pratik konularda, hattâ parayla ilgili meselelerin ortaya çıktığı durumlarda bile Otto, babasıyla olan tüm dış benzerliklerine rağmen, anasının oğlu oluveriyordu; girişken ve soğukkanlıydı, mevcut olanlar arasında en iyisini bulup çıkprmaya her zaman hazırdı; Otto’nun, gönülsüz yürüttüğü mesleğini kabullenmeyi başarmış olması da Richard'ı sürekli şaşırtan bir şeydi ve bunu annesinden gelen dünyevi zevk düşkünlüğüne bağlamak eğilimindeydi. Ama bu tür düşünceler çalışmasını engellediği için, sessizliğin içine doğru aniden:</p>
<p class="calibre1">“Artık uyusan iyi olacak,” dedi.</p>
<p class="calibre1">“Emirle olmuyor işte," diye cevapladı Otto.</p>
<p class="calibre1">“Eğer uyumazsan, çalışamam."</p>
<p class="calibre1">Otto yatağın içinde doğrulup oturdu. Yatağın durduğu köşe karanlık olduğu için ne yaptığı görünmüyordu, ama Richard hissetmişti:</p>
<p class="calibre1">“Haydi, yat," dedi.</p>
<p class="calibre1">Cevap, “Zaten yatıyorum," oldu, açık açık ve arsızca yalan söylüyordu, çünkü sesin nereden geldiği anlaşılabilmekteydi.</p>
<p class="calibre1">Richard tekrar işine döndü. Birdenbire müstehcen düşüncelere kapıldı. Burada da bir şeyler yolunda gitmiyordu, burada da netlik yoktu. Kadınlar, eğer gerçek kadınlarsa ya da kadın sayılacaklarsa gece insanlarıydı, aydınlık dersliklerdeki kadın meslektaşlar ise kadın sayılamazdı. Onları bilime uygun ama bir yandan da bilimle kirlenmiş olarak tanımlayan Kapperbrunn haklıydı. İçlerinden birkaçı gerçekten de oldukça yetenekliydi. Ve belki kayak için de uygunlardı. Buna karşın gerçek bir kadın geceden doğmuş olmalı, gecenin kendisi gibi kapalı gözlerle, gökyüzünün gece siyahlığına dalar gibi içine dalınıp gidilebilecek gözlerle birden gecenin içinden çıkmalıydı.</p>
<p class="calibre1">“İyi geceler," diyerek gürültüyle yattı ufaklık.</p>
<p class="calibre1">“İşte oldu, gördün mü,” dedi Richard, “haydi uyu aruk.”</p>
<p class="calibre1">Müstehcen görüntülerin yerini dostane bir geleceğin görüntüleri almıştı; tabii Weitprecht'in kuantum girişimleri teorisinin beklentilerin aksine ete kemiğe bürünmesi koşuluyla ve kümeler kuramı bağlamında doyurucu bir açıklamanın bulunması ve de insanın buradan hareketle kümeler kuramının, geri kalan fiziki ve diğer yaşamsal olgular üzerinde kapsamlı bir uygulama imkânı. bulabilmesi koşuluyla, sadece Weitprecht Nobel Ödülü'nü almakla kalmayacak, Richard Hieck’in adı da bilim dünyasında en ünlü isimlerden biri haline gelecekti.</p>
<p class="calibre1">Bilimde hayal kurarak hiçbir şey elde edilemeyeceğini elbette biliyordu. Ama bu hayaller şu an için başka bir amaca hizmet etmekteydi; çünkü eğer kabul gören başarılara bir kez imza atabilirse, bir kez saygın bir kişi -ama Kapperbrunn'un kastettiği manada değil- olablirse o zaman varlığının hantal giysisi üzerinden sıyrılıp düşecek, asıl benliği fiziki varlığının iğrenç yağlan arasından pa-nldayacaktı ve matematikle aydınlatılmış dünya gibi saf, berrak ve aydınlık, gece kadınlan ve onların budalaca içe dönük yüzleriyle ilgili her türlü düşünceden uzak, güneşli bir yamaçta gerçek, güzel bir kızla kayak yapacaktı. Hiç alışkanlığı olmamasına rağmen alçak sesle ıslık çalmaya başladı.</p>
<p class="calibre1">“Ama sen ıslık çalıyorsun,” diyerek yataktan çıktı Otto.</p>
<p class="calibre1">“Tanrı aşkına, evet...”</p>
<p class="calibre1">Otto masanın yanına geldi. Süsüne düşkün olduğu için, geleneksel gecelikle yetinmemiş, annesine bir de pijama diktirmişti. Gerçi sonuç pek parlak olmamıştı, pijamanın üstü de altı da ince bedeninin çevresinden buruş buruş sarkıyordu, ayrıca paçalar da çok kısaydı. Ama önü açık pijamadan oğlanın bronzlaşmış göğsünün fildişi rengi teni görünüyordu. Richard'm fark ettiği tek şey buydu. Cesedi yıkanırken babasının sahip olduğu tenin aynısı; kılsız, kemikli çocuk göğsüydü bu.</p>
<p class="calibre1">“Sen ne yapıyorsun orada?" diye sordu Otto gereksiz yere.</p>
<p class="calibre1">“Görüyorsun ya işte.”</p>
<p class="calibre1">“Zor mu?”</p>
<p class="calibre1">“Evet... hayır.”</p>
<p class="calibre1">Otto ikinci sandalyeyi çekip yaklaştırdı:</p>
<p class="calibre1">“Sen şanslısın, gece çalışabiliyorsun.”</p>
<p class="calibre1">“Ben gündüz de çalışmak zorundayım.”</p>
<p class="calibre1">“Evet, ama... bu farklı bir şey.” Otto kendini zorlayarak düşündü, ifade edemiyordu, çok zordu, çünkü söz konusu olan bu engellenmiş ressamın ya da geleceğin ressamının gönül kırgınlığıydı: Dünyada görünmez olan, geceleri ortaya çıkar, geceleri dünyayı düşünce ele geçirir, oysa gözleriyle dünyanın üstesinden gelmek isteyen, güneşe muhtaçtır. Ve bunu böyle ifade edemeyeceği, bunun resim yapmakla bağlantılı olduğunu sadece hissettiği için, sonuçta yalnızca şunu söyleyebildi: “Bu ara bakJ.' oymacılığı öğreniyorum.” “Artık hiç kimsenin ihtiyacı yok buna.” Biraz acımasız bir cevap olmuştu, ama Richard Hieck hemen yumuşattı: “Yani demek istediğim, fotoğrafik yöntemler bugün çok daha önemli hale geldi. Öyle değil mi?”</p>
<p class="calibre1">“Zaten bize de gerekmiyor, ama öğrenmek lazım işte.”</p>
<p class="calibre1">Otto birden gülmeye başladı, isteksiz ve aslında budalaca, ama yine de delikanlılara özgü neşeli ve alık bir gülüştü bu. Masanın üstüne abanmış, bacaklarını sallıyordu.</p>
<p class="calibre1">Richard bu neşeye uyum sağlamayı başaramasa da, bir şekilde hoşlanmıştı: “Hadi ama, bu kadar komik olan ne ki şimdi?”</p>
<p class="calibre1">“Çünkü sen burada hesaplar yapıyorsun, Susanne manastıra gidiyor; komik bir aileyiz biz.”</p>
<p class="calibre1">En nihayetinde Richard da böyle düşündüğü için, kardeşçe bir duygu uyandı içinde. Hesapların üzerine eğilirken, sert ve babacan bir tavırla:</p>
<p class="calibre1">“Bırak da biraz çalışayım," dedi.</p>
<p class="calibre1">Otto sanki ona yardım etmek istiyormuş gibi yaptı; o an eğer yan yana masaya eğilmiş yüzlerini görebilselerdi, birbirlerine ne kadar benzediklerini onlar da fark ederdi; her ikisi de tutkulu, biri artık erkeksi, ağır ve sorgulayıcıydı, ama genç olanınki yumuşak ve bir ölçüde rahat, hattâ neredeyse edepsiz bir arzuyla doluydu.</p>
<p class="calibre1">Richard’ın hesaplarına dönmesi kolay olmadı, içinde bir şeyler uyanmıştı; o da bu duygulara teslim oldu. Ama belki tam da bu yüzden, kolayca ve yavaşça çalışmanın içine yeniden kayması mümkün oldu; hafif puslu bir uzaklıkta, kümeler kuramıyla bağlantılı bir yolun bulunacağını seziyordu. Parmağını uzatarak oğlanın çıplak göğsüne usulca dokundu:    ,</p>
<p class="calibre1">“Hadi bakalım, şimdi gerçekten git uyu.”</p>
<p class="calibre1">Muhtemelen anık yorulmuş olan Otto bu kez söz dinledi. Ve uykuda soluk alış verişleri hafif hafif duyulmaya başladığında, Richard'ın önündeki sis aralandı, karşısında kristal bir manzara belirdi -bunu başka türlü tarif edemezdi- gerçi sayı grupları burada olduklan şekilde görünmüyorlardı, ama sayılara açık, sayılarla dolu, mutluluk verici derecede mantıklı, aynı zamanda biraz atlıkarınca benzeri bir harekete sevk edilebilecek, sayıların kolayca düzene sokulabileceği türden aydınlık, yıldızlı bir manzaraydı bu. Sayı gruplarının böylesine hareketli değişimlerinde Weitprecht’in ödevinin çözümü henüz ortaya çıkmasa da Richard Hieck'in, düzensiz kısa saçlarla kaplı sevimsiz ve ağır kafatasının içinde, matematiğin yeni alanına doğru atılım sayılabilecek bir şey, bir parça yaratıcı aydınlanma gerçekleşiyor ve aslında boş ilişkilerden oluşan ve buna rağmen matematiğin başyapıtı olan, karmaşık, sonsuz ve asla aşılamayacak denge yapısının bir parçası gözle görülür hale geliyordu.</p>
<p class="calibre1"><a id="bookmark5"></a>4</p>
<p class="calibre1">Noel tatili yaklaşmaktaydı.</p>
<p class="calibre1">Koridorda laboratuvar görevlisi Krispin, Doktor Kapperbrunn’a meslektaşça bir saygıyla seslendi:</p>
<p class="calibre1">“Hocam, Weitprecht’in dersleri bu yıl ne zamana kadar sürecek?”</p>
<p class="calibre1">Kapperbrunn göz kırptı:</p>
<p class="calibre1">“Eh, sizce?”</p>
<p class="calibre1">Krispin sırıtarak:</p>
<p class="calibre1">“Ona kalsa Noel arifesinde bile ders yaparız. Sizin yapabileceğiniz bir şey yok mu, Hocam?”</p>
<p class="calibre1">“Benim mi? Ben iş bırakırım, olur biter.”</p>
<p class="calibre1">Weitprecht için her bir tatil günü yaşamın sevimsiz bir boşluğuydu. Her seferinde ara verilemeyecek deneyler bahanesiyle labo-ratuvar hizmetlerinin uzatılmasını sağlıyordu ve dersleriyle birkaç gününü kırpmadığı hiçbir tatil yoktu. Çalışmasına yararlı ya da zararlı olabilecek herkese, dalkavukluğa varan bir nezaketle davranmaya ne kadar hazır olursa olsun, bu davranışı laboratuvar görevlisi Krispin karşısında bir işe yaramıyor, onu bir türlü kazanamıyordu. Krispin:</p>
<p class="calibre1">“Sizin için iş bırakmak kolay; Hocam, ama temizlik ne zaman yapılacak?” dedi.    .</p>
<p class="calibre1">Ve isteksizce odasına girdi. Önlüğü bile sırtından aşağı gücen-mişçesine sarkmaktaydı.</p>
<p class="calibre1">Kapperbrunn onun arkasından keyifli keyifli baktı. Vektör hesaplan konusunda dersi vardı, kısa piposunu tüttürerek küçük dersliğe doğru ağır adımlarla yürüdü.. Derslerden zevk alıyordu. Doğal bir pedagojik beceriye sahipti ve bunu göstermekten hoşlanıyordu. “Sadece, bilim karşısında tıpkı öğrenciler gibi kayıtsız kalan biri, ancak böyle biri iyi bir öğretmen olabilir,” derdi hep, “gençlik tutkulu birini izlemekten hoşlanmaz, içlerinden gerçekten tutkulu biri çıkacak olursa da zaten öğretmene ihtiyaç duymayacaktır.” Bilinçli olarak bilim emektarlığina işaret ediyordu, ama kayakta ve teniste de en az matematikteki kadar başarılı olmakla övünse de, her yerde her kalıba girebilecek adamı oynasa da, onun emektarlığında belki pek yaratıcı olmayan, ama kesinlikle gerçek, hatm sayılır bir beceri yatıyor ve bundan da gizliden gizliye, bolca yararlanıyordu.</p>
<p class="calibre1">Sınıfın kapısında iki kız öğrenci durmaktaydı, Kapperbrunn neşeyle yanlarına yaklaştı:</p>
<p class="calibre1">“Hâlâ Noel tatiline çıkmadınız mı siz? Sapık bir gençliksiniz doğrusu, bunu söylemem lazım.”</p>
<p class="calibre1">Hilde Wasmuth güldü:</p>
<p class="calibre1">“Sonra da bize ders onayını vermeyeceksiniz, değil mi Hocam?” “Ah, Krispin aracılığıyla el altından temin edersiniz siz. İşlerin nasıl yürüdüğünü hepimiz biliyoruz.”</p>
<p class="calibre1">Hilde Wasmuth, kül rengi san saçlarıyla güzel bir kızdı. Üzerinde daima yeni yıkanmış, özenle ütülenmiş beyaz bir laboratuvar önlüğü olurdu, içine de büyük renkli fiyonkları yakasından dışarı sarkan bluzlar giyerdi.</p>
<p class="calibre1">O esnada çıkagelen Hieck, Kapperbrunn’un iki kızla konuştuğunu görünce biraz uzakta durup bekledi.</p>
<p class="calibre1">Saat öğleden sonra dört olmuştu, kar yağacak gibiydi ve hava çoktan kararmaya başlamıştı. Krispin gelip lambalan yaktı.</p>
<p class="calibre1">Kapperbrunn beklemekte olan Hieck’i fark etti... Ona doğru yöneldi:</p>
<p class="calibre1">“Merhaba Hieck, ne işiniz var burada? Eski günlerin anısına tekrar vektör hesaplarına mı başlayacaksınız?"</p>
<p class="calibre1">“Yok hayır, ama sizinle konuşmak istiyorum, Doktor, daha sonra da olabilir..."</p>
<p class="calibre1">“Eğer sizin şu kümeler kuramıyla ilgiliyse... ben tekrar baktım, daha önce de söylediğim gibi, 1923 yılındaki <span class="calibre2">CrellesJoumal'de,</span> durun bir dakika, evet, 1. sayısında, konunuzla ilgili olarak Gurwicz’in bir makalesini bulacaksınız.”</p>
<p class="calibre1">İşte onun gücü buydu, son yirmi yılın yayınlan konusunda şa-şırucı bir belleğe sahipti. Hieck biraz hayal kırıklığına uğramıştı: Kimse keşif sevincinin kursağında bırakılmasından hoşlanmazdı, Gurwicz’in makalesi gereksizdi.</p>
<p class="calibre1">Başını sağa sola salladı:</p>
<p class="calibre1">"Çok teşekkür ederim, Doktor, ama konu o değil.” iki kız hâlâ kapının yanında duruyor, Hieck derdini anlatamıyordu. “Belki daha sönra birkaç dakika ayırabilirsiniz.”</p>
<p class="calibre1">“Güzel,” dedi Kapperbrunn, “öyleyse, şimdilik bir saat boyunca bizimle birlikte sıkılacaksınız.” İltifatlar yağdırarak iki kızı sınıfa davet etti. Hieck de peşlerinden girdi.</p>
<p class="calibre1">Kapperbrunn’la konuşmak istediği konu son derece önemliydi. Söylendiğine göre rasathaneye bilimsel yardımcı personel alınacaktı ve maaşı ne kadar mütevazı olursa olsun bu iş, Richard ve içinde bulunduğu ekonomik koşullar açısından az da olsa anlamlıydı; aynca ileride yükselme şansı vardı. Astronomi seminerini Profesör Maier’in yanında başarıyla tamamlamış, ama gariptir ki, böyle bir kariyeri hiç düşünmediğinden olsa gerek, astronomi stajını henüz yapmamışu. Kendisi de anlamıyordu, çünkü matematik öğreniminin derin anlamı şimdi ona tam da astronomiymiş gibi gelmekteydi. Babasıyla birlikte geceleri hep gökyüzünü izlememiş miydi? Ona takımyıldızlarını gösteren, Orion’u ve kızılımsı parıldayan Venüs’ü sevmeyi ilk öğreten babası değil miydi? Az kalsın yaşamı ıskaladığını sanmaya başlamıştı ki, onu astronomiden yasak bir ülke gibi uzak tutan şeyin tam da babasının gökyüzüne duyduğu o sevgi olduğu kafasına dank etti, hem de ürkütücü biçimde dank etti: O adam sevgisini çocuklarına değil, geceye vermişti ve felakete gebe etkisi hâlâ, ihtilaflı olanın yerine net olanın, gecenin derinliği ve onun karanlık ışığı yerine bilginin aydınlığının konulmasına izin vermiyordu.</p>
<p class="calibre1">Bu arada -kendini bir nesneye adamış insanın mutlu haliyle-sınıftaki bir sırada oturmakta olan Richard Hieck, bulanık düşüncelerini unutmuştu: Hiç kıskançlık hissetmeden, Kapperbrunn’un, bu hazırlık dersini genel görecelilik kuramının amaçlarıyla uyum-landırma yeteneğini ve tek bir vektör örneği çevresinde Lorentz’den Weyl’e kadar bütün bir alanı harekete geçirme becerisini hayranlıkla izliyordu. Kapperbrunn'un kendisini avucunun içine almasına uslu uslu izin verdi, onun gözle görünür biçimde eğleniyor olmasına hiç aldırmaksızın, heyecandan terleyerek, deyim yerindeyse iri bedenini tümüyle kullanarak çalışmaya katılıyordu. Üstüne bir de Kapperbrunn'un muzipçe desteğini alan Hilde Wasmuth, aklı başında her insanı çileden çıkarabilecek ukalaca sorularla araya girince, olay şekil değiştirmeye başladı; saat beşi çoktan geçiyordu, Krispin hoşnutsuzluğunu gösteren tavırlarla birkaç defa içeri girip çıkmıştı ve ders nihayet sona erdiğinde ise saat neredeyse altıya geliyordu.</p>
<p class="calibre1">“Siz bir matematik tankısınız, Hieck,” dedi Kapperbrunn odasına doğru giderken, “oduncu olmak için doğduğunuzu size daha önce söylemiştim.”</p>
<p class="calibre1">“Evet, evet...” Hieck şaşkındı, derken birden atıldı: “Ben astronomi asistanlığı yapmak istiyorum.” Ve asıl şimdi gerçekten terleyerek derdini ve Kapperbrunn’un himayesi konusundaki ricasını anlatmaya koyuldu.</p>
<p class="calibre1">“Hmm,” dedi Kapperbrunn, “böyle bir pozisyonun açıldığına dair kulağıma bir şeyler çalınmıştı, ama bana kalırsa emin olmak için önce Krispin'e bir soralım.” Ve gerçekten de Krispin’i yanına çağırdı.</p>
<p class="calibre1">Krispin söylentiyi doğruladı. Bay Sauter (rasathane görevlisi) duyuruyu on dört gün önce rektörlüğe götürmüş, ama bir şeyler eksik çıkmıştı. Şimdi hazır vaziyette Maier’in (Rasathane Müdürü Profesör Maier) masasının üstünde duruyordu. Maier dosyayı mutlaka birkaç gün bekletirdi.</p>
<p class="calibre1">Kapperbrunn sevindi:</p>
<p class="calibre1">“Tamam, olay şimdi kesinlik kazandı... Benim Maier ile konuşmamı istiyorsunuz, öyle mi, sevgili dostum Hieck?”</p>
<p class="calibre1">Evet, Hieck’in ricası buydu. Çünkü çok çeşitli akademik bağlantılara sahip olan Kapperbrunn’un, Maier’le de bir biçimde ilişkisi vardı ve hattâ Kapperbrunn’un, doçentliğini almadan ve Weitprecht’in yanına gelmeden önce, Astronomi Enstitüsü’nde asistan olacağına kesin gözüyle bakılıyordu.</p>
<p class="calibre1">“Zor,” dedi Kapperbrunn, “zor, çünkü eğer onunla konuşursam, ertesi akşamki davetini geri çeviremem. Ve siz bu adamın iki tane evde kalmış kız babası olduğunu dikkate almıyorsunuz.”</p>
<p class="calibre1">Bu artık Hieck’in takip edemeyeceği bir düşünce akışıydı. Çaresizce ve boş boş, öylece bakakaldı.</p>
<p class="calibre1">“Evet, bakın Hieck, bu yüksek matematiktir ve siz bundan hiçbir şey anlamıyorsunuz. Ama Weitprecht’i işe koşabiliriz. Onu sadece, sizin de onun gibi kümeler kuramı yanılsamasının peşinde olduğunuz konusunda kandırmamız lazım. O zaman sizin için kendini ateşe atar.”</p>
<p class="calibre1"><a id="bookmark6"></a>5</p>
<p class="calibre1">Susanne’nin Noel zamanı işi iyice abartacağı, aile içinde bilinen bir şeydi ve herkes buna hazırlıklıydı. Bir zamanlar kız kardeşiyle paylaştığı ve içinde hâlâ Emilie’nin yatağının durduğu -kendisi kanepede uyumaya devam ediyordu- odasını çoktan bir tür şapele dönüştürmüştü, bu durum artık kimsenin dikkatini çekmiyordu, ama şimdi ilahi damat Isa’nın 1926’ıncı doğum günü yaklaşırken, bu şapel, her yıl olduğu gibi, gelin odasına benzemeye başlamıştı; çünkü Emilie’nin yatağı kullanılmasa da, tam yatağın bulunduğu köşedeki duvarlar aziz tasvirleriyle doluydu -bunun bir nedeni de oda mimarisinin en fazla duvar yüzeyine burada imkân sağlıyor olmasıydı- ve Susanne bütün bu tasvirleri gelin duvağına benzeyen beyaz dantellerle süslemişti.</p>
<p class="calibre1">Bu tür davranışlara en fazla anlayış gösteren de yine annesiydi; oysa programlandığı gibi gelişerek anaç memelere ve bir ana rahmine sahip gerçek ve güçlü bir kadın haline gelen, bir kadının aylık yetersizlikleriyle donatılmış ve buna rağmen kendi yaratılışına aykırı davranan ve yatağını bir hayaletle paylaşmak isteyen bir varlık doğurmuş olmak, onu fazlasıyla incitiyordu: Kendisi de insansı bir hayaletle yeterince uzun bir süre yaşamış olan Bayan Katharine Hieck için Kilise ya da Ilahi Damat ya da artık adı her neyse, zaten tam bir hayaletti. Buna karşın, belki tam da evliliğinin bir sonucu olarak, zamanla kendini çocuklarının yerine koyarak düşünme yeteneğini kazanmıştı; çocukları birlikte yaptığı adam yanında olduğu sürece, bu çocukların varlığı, bu çocuklar üzerindeki ortak mülkiyetleri ona anlaşılmaz bir şey; adeta ürkütücü bir şey gibi görünmüştü. Oysa babayı unutmaya başladığı ş'! gün, çocuklar artık sadece ona aitti, sanki onları başkasının yardımı olmaksızın doğurmuştu ve eskiden bilmediği yeni bir beraberlik ortaya çıkmıştı. Çocuklar birbirinden ne kadar farklı olursa olsun, anne olarak her birinde kendi varlığının bir parçasını görüyordu, Emilie’yi ve onun erkek düşkünü tavırlarım, içinde hâlâ uyuklayan kendi eski tutkularının gerçekleşmesi olarak onaylasa da, bu dünyevi büyük ırmağın yam sıra, Susanne’nin ruhsal coğrafyasının yakınlarında akan, pek de ilahi denilemeyecek küçük bir derecik daha vardı: Belki de eskiden evli olduğunu unuttuğu ve doğumları, günah işlemeksizin kalman gebeliklerin sonucu şeklinde yeniden yorumladığı için, kendi kişiliğinde yaşadığı bu mistik süreç onun, kendisi de pek farkına varmadan, Susanne’ye ve onun Katolik inancına bir yakınlık duymasını sağlıyordu.</p>
<p class="calibre1">Gerçi Susanne için aslında mistik olan hiçbir şey yoktu, -kiliseyle ilgili şeyler hakkında, konunun uzmanı olmayan herkesin ulaşabileceği bilgilere sahipti-, papaz adaylarının piskopos tarafından kutsanarak göreve başlamasının önemini anlıyordu, ekmek ve şarapla yapılan Komünyon’un ve Aşai ayininin mucizesini anlıyordu, kült ve gösterişli kıyafetlerin sembolleri hakkında bir fikri vardı, fakat bunları özel, gizemli ya da mistik bir kalıba sokmayı kesinlikle reddediyordu; o daha çok, tam bir somutluklar dünyası içinde hareket ediyordu. Şarabın Isa’nın kanına dönüşmesi onun için, tıpkı deneyimlerden elde edilen “yağmur yağınca yerler ıslanır” cümlesi kadar tartışmasız ve somut bir nedensellik içeriyordu.</p>
<p class="calibre1">Richard’a gelince, o ne kadar dinsizmiş gibi davransa da, dinsel ve hattâ kiliseyle ilgili sorunlardan hiç etkilenmiyor olsa da, tinsel ve simgesel olanın somut olana dönüşümü noktasının onunla kız kardeşinin buluştuğu ortak zemini teşkil etmesi yeterince tuhaftı. Zira içinde hareket ettiği matematik dünyası ve onun tüm cebirsel oluşumları, nicelikler kuramı ilişkileri, büyükteki ve küçükteki infinitesimaP sonsuzlukları, bütün bu dünya, sadece ve sadece oldukça ham bir biçimde somutlukta geri kazanılabilirdi ve ustaca tasarlanmış deneylerin sunduğu kusursuz fiziksel oluşumların bile, hattâ bu fiziksel olayların tahmin edilebilirliği dahil, bütün bunlar, düşünsel çeşitliliğin küçük ve yetersiz bir yansımasıydı, ki bu da matematiktir, görünür dünyanın somutluğu içine aşın somut bir şey olarak, yokluğu tasavvur dahi edilemeyecek bir şey olarak gömülmüş olan, dünyayı kapsayan, ama yine de onun gerçekliği içinde kendine özgü gerçeklik olarak duran şeydir.</p>
<p class="calibre1">Diğer taraftan Otto -o da dünyevi şeylere daha eğilimli, hattâ ağabeyinden de daha eğilimliydi-, kız kardeşiyle olan belli birtakım dekoratif ilişkilerini ayakta tutuyordu. Gerçi Susanne, aziz tasvirleri arasında bulunabilecek, ibadetle ilgili neredeyse bütün <span class="calibre2">kitsch </span>eserleri büyük bir zevksizlikle toplamıştı, Raffael’in, milyonlarca kez kopyalanarak gerçek bir <span class="calibre2">kitsch</span> damgası yemiş olan, -yatağın üst tarafında asılı- olağan Meryem Ana tablosu bile bu durumu değiş-tiremiyordu, ama Otto ince eleyip sık dokumaktan çok uzaktı. Sa-naun her biçimi onun için doğruydu ve Susanne’nin küçük şapeli, <span class="calibre2">kitsch</span> olsun ya da olmasın, evde dekore edilebilecek tek mekândı. Uzman bir çehredeki uzman ifadelerle, Susanne’yle sık sık odanın süslenmesi hakkında konuşuyor, her yıl beyaz Noel örtülerini tek tek denetliyordu; ve tabii her seferinde bu dinsel duvar kaplama işini grotesk bir hale getirmeye, elektrik ampulünün üstüne hiç olmayacak bir fiyonk bağlayıp, aniden başlayan dırdırlanmalar eşliğinde, şaşkın Susanne’yi bu genel düzenlemenin başarısı ile ilgili kuşku içinde bırakmaya daima hazırdı.</p>
<p class="calibre1">Böylece, anneden başlayarak her biri, Susanne’nin davranışıyla dalga geçiyor, ama ona tümüyle yabancı da kalmıyordu. Richard’m, kız kardeşinin yanına oturup dua kitaplarından birini eline alması ve onların içinde, aslında kendi matematik kitaplanndakiyle örtüş-</p>
<p class="calibre1">1 Sonsuz küçük değer, bölünemeyecek kadar küçük değer, anlamına gelen matematik terimi. -çn</p>
<p class="calibre1">mesi gereken -şayet bütün mantıksal şeylerin bir bütünlük içinde olduğuna inanılmak isteniyorsa- mantıksal bir bağlam aramaya başlaması yeterince sık gerçekleşen bir şeydi. Ve mantıksal bir benzerlik için hiçbir ipucu bulunamasa da, kız kardeşinin hedefi ona kendisininkinden çok daha dürüst ve düzgün görünürdü: O hiç olmazsa adına bütün bu tapınma düzeneğinin harekete geçirildiği ve korunduğu İlahi Damat hakkında açıkça ve içtenlikle konuşuyordu, kendisini onun için hazırlıyor ve yatağı onun için süsleyip düzenliyordu; Susanne net bir hedefe sahipti! Ya kendisi? Evet, kendisi ne istiyordu? Sonuçta onun da istediği temiz pak bir gelindi, bütün dünyasını dolduracak bir gelin, ancak bu gelin kuşkusuz matematik değildi, hayır, matematik değildi bu gelin, bütün dünyayı kapsamaya ve hattâ onun çok ötesine de el atmaya son derece uygun olmasına rağmen, sadece, zoraki olarak öne doğru itilmiş bir şeydi o. Matematikle bir amaca ulaşmak istiyordu, kendisine hizmet eden kilisenin dışında kalan İsa gibi, matematik dışında kalan bir şeye; ama matematiğin içsel hedeflerini hiçbir zaman aşamamıştı. Neredeydi onun hedefi? Bu hedefin açık seçikliği neredeydi?</p>
<p class="calibre1">İşte karşılıklı oturuyorlardı; genç, lakin güzel olmayan iki hantal insan, fazlasıyla san yağla kaplı bedenlerine sıkışmışlar, bu bedenlerin içinde güçlü ve düzenli nefesler alıp veriyorlardı, ama her biri bedenleri içinde adeta hapishanede gibiydi. Rudolf Güney Amerika'daydı, Emilie ise Berlin’de ya da belki yine başka bir yerde; ama onlar da, görünürde birbirine bu kadar benzeyen ve birbiriyle barışık halde bir arada oturan bu iki kişi de, aynı şekilde uzaklara sürüklenmiyor muydu? Çünkü elbette daha az aşikâr, ama daha az gerçek olmayan bir biçimde, giderek daha fazla birbirinden uzaklaşan iki ayn yoldan yürüyorlardı ve hepsi de babalarının gecesinden kaçıyor ve tıpkı onun gibi yine geceye sığınıyorlardı.</p>
<p class="calibre1">Richard, Susanne'nin gözlerinin içine baktı ve ürktü, çünkü onlar da kendi gözlerine benziyordu; o ne bakıştı öyle! Ak göz yuvarlağını ve kırmızı damarcıklan açığa çıkaran, yukarı doğru ve yandan; ürkütücü ve biraz da çılgınca bir şeyler barındıran bir bakış. Ve aslında hiç alakası yokken, Noel zamanının birdenbire beyaz bir sessizlik içinde çökmüş olduğunu fark etti Richard; gürültünün aniden kesilmesi, normal olanın birden yok olması ve bu açıdan bakıldığında, dünyanın dostane ve içe dönük bir çılgınlığı, sürekli bir eğrideki süreksizlik noktası. Şeytana bile pabucunu ters giydi-rebilecek bir şey.</p>
<p class="calibre1">Richard sordu:</p>
<p class="calibre1">“Anneme ne armağan edeceksin?”</p>
<p class="calibre1">İşlediği bir yastık kılıfını çıkardı Susanne, yanmakta olan bir kalbin alevleri içinde üzerinde uzunlamasına INRI harfleri bulunan bir haç; kalbin çevresine şu özlü söz yazılmıştı: “Sevginin olduğu yerde, Tanrı’nın rahmeti vardır." Tanrı’ya adeta bir küfür ve iğrenç bir uygulama, ama tabii Richard bunu fark etmedi.</p>
<p class="calibre1">“Güzel,” dedi; kendi mesleki alanıyla ilgili bir armağan vermesi mümkün değildi.</p>
<p class="calibre1">Susanne elişini, rahibeler için hazırlamış olduğu bir yığın benzer şeyin altına yerleştirdi. İnanılmaz çalışkandı, manastıra işgücü dışında verebileceği çok az şey olduğu için, bu işgücünü azami ölçüde kullanmak zorundaydı. Hem elişi öğretmeni, hem de sertifikalı bir anaokulu öğretmeniydi, şimdi de hastabakıcı olmak için hazırlanıyordu. Bunu, yaptığı işin niteliği dolayısıyla, Tann'nın zengin dünyasının bütün olanaklarını çoktan tüketmiş olduğuna inanan birinin profesyonel neşesiyle, tam da bu yüzden seçilmiş dinsel varoluşuna da ait olan o neşeyle yapıyordu.</p>
<p class="calibre1">Kız kardeşin, kaynağı kendisininkinden farklı bu neşesine itiraf edilmemiş bir kuşkuyla yaklaşan Otto’nun aksine Richard, nasıl iki neşe arasındaki ayrımı algılayamıyor ve rahatlığından dolayı Otto’ya imreniyorsa, Susanne'ye de öyle imreniyordu. Tüm neşenin dünyanın aşılabilirliğiyle ilgili olduğunu ve bütün meselenin de bu olduğunu seziyordu; ancak matematik, matematiksel olarak aşılamazdı ve matematik, fiziksel dünya olaylarının büyük bölümünü kapsa-yabilse de, hattâ mantıklı olanın aydınlatılması için yepyeni erişim yollan sağlasa da ve yıldızlar onun tebaası olsa da, ancak bilmenin yakıcı sevinci söz konusu olabilirdi; ama neşeli değildi. Hepimiz yaşamın derinliklerinden, ana rahminin gecesinden, ebeveynlerin anlaşılmaz biçimde sarsılan gecesinden geliyoruz, farkına vardığımız şey gece ve karanlık, hepimizin ulaşmak istediği şey ise aydınlık ve neşedir. Evet, aynen böyledir. Neşesini biraz budalaca bulsa da, hep Sussanne’nin yanma gitmesinin nedeni buydu, gençlik yıllarından beri süregelen, pek de gelişmemiş bir kız kardeşle ilgilenmek gibi bir şeydi bu, ancak Sussanne’nin kendisiyle ilgilenmesini sağlama isteğini de yabana atmamak gerekirdi, çok tuhaf, geniş bir çerçevede olup bitiyordu bunlar, ancak yine de böylesi olayların somut biçimleri, gerçekleştikleri oda sonsuzluk içinde süzüldüğü ve içinde, gelinen yerin gecesiyle ulaşılmaz geleceğin aydınlığı estiği için ürkütücü olan küçük burjuva romantizminin biçimlerinden başka bir şey değildi. Evet, Noel zamanıydı ve resmi kurumlar kapalı olduğu için, bir öğle öncesini alışveriş için ayırabilecekti Richard. Susanne’ye Noel armağanı bulmak çok çaba sarf etmeyi gerektirmiyordu; katedralin çevresindeki dini eşya satan dükkanlardan birine gitmek yeterliydi.</p>
<p class="calibre1">Gümüşe çalan mavi bir kış güneşi vardı. Yollan katedralin önündeki meydanda kesişen san tramvayların üstü hâlâ sabah karlarıyla kaplıydı, camlan buz tutmuştu, içinde oturan yolcular karanlık gölgeler gibiydi, vagonların bo}rnuzlan elektrik tellerinin buzlanmış yerlerine sürtündüğünde bir çatırtı duyuluyor, gündüz atılan havai fişekler gibi mavimtırak yıldızcıklar çakıyordu. Bumu ve kulakları ısıran bir soğuk vardı ve sokaktaki insanların çoğu gibi Richard da, oluşan damlaları geri göndermek için ara sıra bumunu çekerek ufak çaplı bir pnömatik vakum üretiyordu. Motorize trafiğin ortasında tek koşumlu bir kızak, sanki köydeymiş gibi çan çalarak ve hızla önünden geçti, temizlik ekiplerinin ahşap kürekleri bembeyaz asfaltı kazıyordu, Bethlehem Yıldızı ya da ona benzer bir şey satın almaya karar vermiş olan Richard ise kaldırımın iyice donmuş, üzerine kum serpilmiş kan üzerinde hantal ve sık adımlarla, zar zor yürüyordu. Ara sıra kayıyor, ani bir bel hareketiyle tekrar dengesini bulmak zorunda kalıyor, bu arada da korkudan soğuk terler döküyordu. Göz yuvarlarım biraz delice, akı ortaya çıkacak şekilde devirip yukarıya, katedrale doğru yandan bir bakış atınca, binanın karlı gotik yapısını değil, pervazların üzerinde itiş kakış duran ya da ileri geri yürüyen güvercinleri gördü. Richard Hieck kendisini her zamankinden daha iyi hissediyor ve hiçbir şey,en azından matematikle ilgili hiçbir şey düşünmüyordu.</p>
<p class="calibre1">Yılbaşı günü aile bir aradaydı. Emilie Krkonose'den bir telgraf göndermişti. Orada kayak yapıyordu mutlaka. Herifin biriyle. Güney Amerika’daki Rudolf’tan ise ses çıkmamıştı. Belki de orada yılbaşı falan yoktu. Ne de olsa şu an orada yaz hüküm sürmekteydi.</p>
<p class="calibre1">Bayan Katharine Hieck, papaz cüppesi gibi çenesine kadar kapalı giysisiyle oturmakta olan ve sarımsı yumuşak yüzü, geçen değil de gelecek yılların izlerini taşıyan kızından neredeyse daha genç görünüyordu. Kışın ve bayramın çifte sessizliği içinde semt kentsel karakterini yitirmişti. İnsan nerede olduğunu tam olarak bilemiyordu. Yeni bir yılın başlangıcında. Bu sessizliğin içinde adeta bir yer tarifi gibiydi. Posta damgaları bugünden itibaren 27 tarihini taşıyacak, bazılarında ise 1927 yazacaktı. Katharine Hieck’in yaşı kırk beşi geçmişti, ama ensesi genç bir kadınınki gibiydi; ortasında hâlâ san saçlarının toplandığı ufak bir çukur bulunan kısa ve esnek, beyaz bir sütuna benziyordu.</p>
<p class="calibre1">Sonsuz bir yeni yıl uzanmaktaydı önlerinde. Bu karanlık kütleyle yapacak pek fazla bir şey olmadığı ve bir biçimde üstesinden gelinmesi gerektiği için Otto:</p>
<p class="calibre1">“Yeni yıla kadeh kaldırmalıyız,” dedi.</p>
<p class="calibre1">Kızarmış, yağlı bir kaz yemişlerdi, yani Otto’nun kadeh kaldırma fikri son derece yerindeydi. Yine de Richard:</p>
<p class="calibre1">“Ben her türlü alkole karşıyım,” dedi.</p>
<p class="calibre1">Susanne de aynı fikirdeydi. Ama Otto ısrar etti:</p>
<p class="calibre1">“Kutlama coşkusundan eser yok sizde.”</p>
<p class="calibre1">Hayır, Susanne ile Richard dünyevi kutlamalardan pek anlamıyorlardı. Onlara göre, dünyevi, somut ve görünür olan, gücünü sezdikleri korkunç olaylar için rastlantısal bir işaretti yalnızca ve dünyevi bir bayramın sırf bayram olduğu için kutlanması gerektiğini fark ettiklerinde, bunu neredeyse nefretle karşılıyorlardı. Onlar da insanca sevgiyi ve bir arada olmayı özlemelerine rağmen, geceye ait varlıkları arzularını, ister cennet ister cehennem kaynaklı olsun, aruk pek insani karakter taşımayan ezici oluşumlara sürüklüyordu. Kutlamaları beklenen yıl, dehşet verici biçimde önlerinde uzanmaktaydı.</p>
<p class="calibre1">“Ah," dedi Katharine Hieck su gibi berrak bir sesle, “yılda bir kez şarap içilebilir.” Ve her gün şarap içen Emilie geldi aklına, ancak yakındaki meyhaneden şarap alıp gelsin diye Otto’ya vermek için para ararken, oğlanın bazen tanışurmak amacıyla eve kız arkadaşlarını getirdiğini anımsadı. Bütün bunlar aniden bir düğün yemeği görüntüsüne büründü; bu tabloda kendisini- yeni eşiyle birlikte oturmuş görüyordu. Sağlık dolu kanı kaynadı ve yüzü kızardı.</p>
<p class="calibre1">Otto elini uzatmıştı. O ve annesi, ikisi de, iki büyük kardeşin ağır bedenlerinde ve kafalarında yer etmiş olan o korkunç oluşumlar hakkında hiçbir fikre sahip değildi, onun dünyası insani boyutlardaydı; arzulan, sevgisi, sevinçleri, bayramları ulaşılabilir olanın dâhilindeydi. Ve yeni yılda şarap içilmesi gereği de, bu sınırlar içersindeydi.</p>
<p class="calibre1">Birbirlerinden uzaklaşmakta olan tüm arzulan şimdi şaraba kilitlenmişti.</p>
<p class="calibre1">“Bu oğlana asla hayır diyemeyecek misin sen?" diye homurdandı Susanne. Annesinin kızardığını görmüş ve bunu hemen müstehcenliğe yormuştu; durumu dengeleyebilmek için kendi iffetini daha da güçlendirmek zorundaymış gibi hissetti.</p>
<p class="calibre1">“Oh olsun,” diyerek yüzünü buruşturdu Otto. Parayı almıştı, yetişkinleri, ortak bir çıkardan mahrum edildiklerinde ailelerin sıkça içine düştüğü o olgunlaşmamış düşmanlıkla baş başa bırakarak gürültüyle kapıdan çıkıp gitti. İnsanlığın bu ilksel halinden onlan kurtaran Richard oldu; iki parmağıyla alnına vurarak:</p>
<p class="calibre1">“Bu haylaz, insanı hep ayakta uyutuyor; karşıya yeni bir garson kız almışlar, ondan hoşlanıyor."</p>
<p class="calibre1">İki kadın birbirine baktı ve Katharine sonunda Susanne’ye de bulaşan mutluluk dolu bir kahkahaya boğuldu; tıpkı babası gibi neredeyse hiç gülmeyen Susanne, yine babasına özgü ani bir kahkaha patlatarak Katharine'nin neşesine katıldı. Neden gülüyorlardı? Oğlanın gizli ve bayağı düşleri açığa çıktığı için mi? Yoksa kendi özel arzularını gizlemeye çalışmanın yaran olmadığı için mi? Ya da aslında birbirlerinden hiçbir gizli saklıları olmadığı için mi gülüyorlardı? Aynı rahatlamayı hisseden Richard gururla:</p>
<p class="calibre1">“Şaka değildi bu, gerçekten öyle," dedi.</p>
<p class="calibre1">Katharine su gibi berrak sesiyle:</p>
<p class="calibre1">“Tamam, anladık, ama çok komik ifade ettin,” dedi.</p>
<p class="calibre1">Otto geri döndü. Özellikle de böylesi bir şıklığı başarmak için kullanmak zorunda olduğu kıt olanaklar göz önüne alındığında, fazlaca özenli giyinmişti. Abartılı geniş pantolonunun üstünde, kiliseye kabul töreninde giydiği takım elbisenin, artık iyice küçülmüş olan koyu renk ceketi vardı.</p>
<p class="calibre1">“İşte şarap geldi,” diyerek yan dolu sürahiyi masanın üstüne koydu.</p>
<p class="calibre1">“Testiler neden yazın buğulanır da kışın buğulanmaz?” diye sınava çekti onu Richard.</p>
<p class="calibre1">“Rahat bırak beni,” dedi Otto, “kadeh kaldıracağız... şimdi de bir dilek tutmamız lazım.”</p>
<p class="calibre1">Yeni yıl dileği! Yılın meteoru yumuşak bir kavisle gökyüzünde belirmişti ve karşısında duranların, dileklerini ona iliştirmeleri gerekiyordu. Ne kadar çok dilek vardı kim bilir! Sabah yatağından kalkıp ayağına pabucunu geçiren ve birçok şey yaptıktan sonra akşam tekrar yatağa giren insan, gün boyunca, birçoğu belirsiz kalmış olmasına rağmen, çeşitli arzularını tatmin etmek için epey uğraşır. Ancak bir meteor karşısında bunları aniden ifade etmesi gerektiğinde, kendi belirsizliğini, ama belki de ötekinin arzularını tahmin etmek ve bunları kadeh tokuşturmanın öncesinde yapılacak bir konuşmayla desteklemek konusunda kendisini yetersiz kılan kayıtsızlığından duyduğu dehşetten dolayı, sık sık nutku tutulur. Tarafsız ve kurtarıcı formülü sonunda Otto buldu:</p>
<p class="calibre1">“Yaşasın annemiz!”</p>
<p class="calibre1">Bu dilek, en kafası karışmış insanın içinde bile sıcak bir şeyler uyandıracak kadar basit olduğu için kadeh tokuşturdular, sanki bardakların sesi yüreklerinden gelen bir yankı olabilirmiş gibi, bir yandan da hafifçe gülümsediler, aslında en önemli şeyin artık gerçekleşmesini bekliyorlardı, uğruna bu sabah yataktan kalkıp yeni bir yıla başlama zahmetine değecek önemli şeyin. Ama böyle bir şey gerçekleşmediği için Susanne, bir ev hanımı edasıyla:</p>
<p class="calibre1">“Sobaya kömür atmak lazım,” dedi.</p>
<p class="calibre1">“Evet,” diye cevapladı annesi su gibi berrak sesiyle.</p>
<p class="calibre1">Susanne ayağa kalktı, ocak demiriyle sobanın kapağını açtı; kızgın san tuğlalar arasında hala kor vardı, yüzüne cılız, sıcak bir hava akımı vuruyordu. Koca kıçı odaya dönük, bacaklarını ayırmış halde eğilerek kovanın içinden kömür alırken büyük bir şangırtı koptu ve kürek dolusu kömürü antrenmanlı bir ateşçinin el yatkınlığıyla korun içine attı, kömür tozlan kıvılcımlar saçarak çıtırdadı. Susanne sobanın kapağını ayağıyla kapatıp tekrar yerine döndü.</p>
<p class="calibre1">Dışarıda bir yerlerde kocaman, harika bir yaşam çağıldamaktaydı, hepsi de onu bir ucundan yakalamak istiyor, ama doğru ucun hangisi olduğunu bilmiyorlardı, her birinin farklı bir yerden tutacağı ise kesindi.</p>
<p class="calibre1">Katharine, Otto'nun kadeh tokuşturmadan önce söylediği sözü, “Umanın Tann seneye de bu sıcacık odada hepimizin bir arada olmasına izin verir,” diyerek nihayet cevaplamış oldu; bir anlamda aydınlık bir andı bu, çünkü istisnai olarak, tüm aileyle ilgili bir dilek bulmuştu, ancak bu arada vurgunun “hepimiz” üzerinde mi yoksa “sıcacık” üzerinde mi olması gerektiği belirsiz kalmıştı. Kendisi de bunu düşündü, yetersiz emekli maaşı ve gelecekle ilgili kaygılarında, ısınma sorunu en büyük rolü oynamasına rağmen, “Belki o zaman Emilie ile Rudolf da aramızda olur,” diye ekledi.</p>
<p class="calibre1">Ancak beraberlik anı pek uzun sürmemişti. Susanne şimdiden, gelecek akşam ayinini ve bir sonraki yeni yılı artık manastır duvarlarının arasında kutlamayı umuyordu, Richard’ın da aklı başka yerdeydi, gelecek Noel’lerde muhtemelen yapacağı kayak tatillerine dalıp gitmişti, ancak yavaş yavaş ısınma sorununun bilincine vardığında, hâlâ burada, annesinin masasında oturuyor olmasını bir serzeniş olarak algıladı.</p>
<p class="calibre1">Bu nedenle homurdandı:</p>
<p class="calibre1">“Gelecek yıl bir okuldoı öğretmenliğe başlamış olacağım, küçük kentlerden birinde... ya da Tann bilir nerede.”</p>
<p class="calibre1">“iyi,” dedi Otto.</p>
<p class="calibre1">Dışarıda kocaman ve harika bir hayat çağıldıyor. Var olma mücadelesi, güneşte bir yer kapma mücadelesi ise azgın bir karanlıkta sürüyor ve Susanne’nin:</p>
<p class="calibre1">“Sellinger'de Noel satışından geriye fanilalar kalmış, yan fiyatına veriyor,” demesi bile bir var olma mücadelesidir, çünkü her bir malın fiyatının içinde bu mücadele vardır.</p>
<p class="calibre1">Ancak yeni yılda geleceğe ilişkin bütün umutlar, geçip gitmekte olan zamanın korkunç baskısını ve yaşlanma korkusunu unuttura-matlığı için, Katharine Hieck gençliğinden bu yana kuvvetle umduğu aşk mucizesini ve bunun, deyim yerindeyse son anda da olsa gerçekleşmesi gerektiğini aklından bir türlü çıkaramıyordu. Bu korku dolu umuda kendini kaptırmıştı; hu yüzden, bu masada şimdiye kadar neredeyse hiç yapmadıkları bir şeyi yaptı, babalarını andı:</p>
<p class="calibre1">“Keşke babanız da yanımızda olsaydı,” dedi.</p>
<p class="calibre1">Böyle dedi ve bir an bile onu terk etmemiş olan o ölüm imgesi meteorun yumuşak kavisiyle üzerine çöktü. Ve gelecek yılbaşı için çeşitli kılıklarda bekledikleri konuk, paltosunun kıvrımlan arasında ölümün nefesini taşıyordu.</p>
<p class="calibre1">Katharine’nin, göçüp gitmiş eşiyle ilgili artık hiçbir fikri yoktu, ama kabul ettiği ve kabul edip başkalarına da aktardığı yaşam, silinmez biçimde belleğindeydi ve o buna sıkı sıkıya kenetleniyordu. Nereye savrulmuştu? Daha nerelere savrulacaktı? Burada oturan çocuklar esmerdi ve yabancı hatlara sahipti, ona benzeyen, onun kendi mavi gözlerini almış olan çocuklar ise çok uzaklarda.</p>
<p class="calibre1">“Artık hayal kurmuyorum,” dedi.</p>
<p class="calibre1">Otto ise:</p>
<p class="calibre1">“Bugün kahve yok mu?” diye atıldı.</p>
<p class="calibre1">“Tamam,” dedi Katharine, “kahve yapayım size.”</p>
<p class="calibre1">Richard’m aklına birdenbire kümeler kuramı geldi. Bu soyut ve kuramsal oluşum, şimdi bir çırpıda uzak ve ifade edilemez yaşamın ucu gibi görünmeye başlamıştı. Şarabın geri kalanını midesine indirdi, yeleğinin ve yağlarının altında hoş bir duygu hissetti.</p>
<p class="calibre1"><a id="bookmark7"></a><span class="calibre3">ÎKÎNCÎ BÖLÜM</span></p>
<p class="calibre1"><a id="bookmark8"></a>1</p>
<p class="calibre1">Kışın son aylarında Richard Hieck için bazı şeyler açıklığa kavuştu; bir tür aydınlanma yaşadı, birdenbire, artık ne yapmak istediğini biliyordu. Ya da bir parçasını biliyordu. Ya da bildiğini sanıyordu. Bunu dolaylı olarak Kapperbrunn’a borçluydu.</p>
<p class="calibre1">Kapperbrunn’a çok şey borçluydu. Rasathanedeki işi onun yardımıyla almıştı. Kapperbrunn onun kümeler kuramı çalışmasının ilerlemesine sadece ilgi göstermekle kalmıyor, çalışmanın fizik açısından değerlendirilebilirliği hakkında imalarla Weitprecht’i beslemeyi de ihmal etmiyordu. Her türlü resmi göreve karşı isteksiz ve üstelik hasta olan Weitprecht’in, alışılmış olduğu üzere doktora tezini aylarca bekletmek yerine, Hieck’in, rasathanedeki iş için artık iki kat önem kazanmış olan doktorasını, kendini aşarak bizzat hızlandırmış olması da Kapperbrunn’un eseriydi.</p>
<p class="calibre1">Dıştan gelen bu kadar engel karşısında, kümeler kuramı ile ilgili çalışma çok yavaş ilerliyordu ve Richard’ın son şekliyle kaleme alınmış yazıyı Kapperbrunn’un masasına koyabilmesi martı buldu.</p>
<p class="calibre1">“Düzgün bir çalışma,” dedi Kapperbrunn, yazıyı iki gün elinde tuttuktan sonra, “altın değerinde, temiz bir işçilik, artık Crelle’ye sunalım.”</p>
<p class="calibre1">Bundan sonraki konuşması alaycıydı Kapperbrunn’un:</p>
<p class="calibre1">“Bilimde bir yerlere ulaşmanın iki yolu vardır: histerik ilerleme ve yükseklerden uçan düşünceler yolu, yani Weitprecht tipi ya da sağlıklı tepki yolu. Ben kendi payıma, son yolu seçtim. Newton’a kadar, evet hatta Descartes’a kadar geri çekilmeye ve sonradan gelen her şeyi histerik kuruntu olarak bir kenara atmaya her zaman hazırım ben.” Kurnazca güldü: “Aynca, bu da ordinaryüslüğe giden yollardan biridir.”</p>
<p class="calibre1">Aşırı etkileyici ifade edilmiş şüphecilikle insanları şaşırtmak Kapperbrunn’un tutkusuydu. Richard bunu biliyor, ama yine de bu konuşmalar onu öfkeye boğuyordu; o öfkeyle aniden patladı: ■ “Buna kendiniz de inanmıyorsunuz, Sayın Doçent.”</p>
<p class="calibre1">“Eh, peki siz neye inandığınızı biliyor musunuz?”</p>
<p class="calibre1">“Burada söz konusu olan...” Richard doğru sözcükleri bulmaya çalıştı, eliyle kocaman kafasını sıvazladı, sert çizgili ağzının çevresinde beceriksiz bir gülümseme belirdi, “yani, burada sizin için de söz konusu olan şey gerçekliktir.”</p>
<p class="calibre1">“Bunu anlamıyorum.” Kapperbrunn aptalı oynuyordu.</p>
<p class="calibre1">Richard kendini iyice zorladı. Peki, matematikte durum nasıldı? Önünde, parıldayan gerçekliğin aydınlık bir ağı uçsuz bucaksız uzanıyordu ve el yordamıyla düğümden düğüme geçmek gerekiyordu, evet, bunun gibi bir şeydi; karmaşık bir örgü, tıpkı dünyanın kendisi gibi, gerçekliğe ulaşabilmek için çözülmesi gereken bir örgü.</p>
<p class="calibre1">“Her şeyin içinde matematik var,” dedi sonunda ve Kapper-brunn’u şaşırtarak dokunaklı bir tavır takındı: “Nesneleri sayabiliyor olmam bile bir parça matematiktir, gerçekliğin içinde gizli bir matematik.”</p>
<p class="calibre1">“O zaman sizin matematikçi değil, şair olmanız gerekirdi,” diye cevapladı Kapperbrunn, “eh, yıldız falcısı oldunuz bile zaten.” Ancak Hieck, Kapperbrunn’un onu bu şekilde incittiğini fark etmedi, tersine, güçlü bir üstünlük hissetti; Kapperbrunn aptalı oynuyordu, ama bu arada bir parça daha aptallaşıyordu. Richard Hieck, gerek annesi gerekse kardeşleri karşısında, aslına bakılacak olursa insanların çoğu karşısında, her zaman hissettiği şeyi, şu an aynı yoğunlukta olmasa da, Kapperbrunn karşısında da hissetmişti: İnsanın ifade gücüne karşı, insanın, önemli ve ifade etmeye değer tek şey olan esasa ilişkin herhangi bir önseziye sahip olmaksızın, sözcükleri az çok düzgün bir dilde birleştirme konusundaki o alçakça yeteneğine karşı nefret dolu şaşkınlık. Bilmemenin günahı! Bilmek istememenin direngenliği! Ve belki de sadece, o anda Kapperbrunn’a karşı onu öldürmek isteyecek kadar büyük bir öfkeyle dolu olduğu için ve her şeyi hemen kuramsal bilgiye dönüştürmek, karakterine uygun olduğu için, Richard Hieck, insanları cinayete tahrik eden şeyin ya da en azından diğerinin ölümünü kayıtsızca izlemeye muktedir kılan şeyin, daima bilmek-istememek olduğunu ve daima bilmek-istememek olacağını kavradı.</p>
<p class="calibre1">Ama bir atakdaha yaptı; kendi düşünce silsilesine Kapperbrunn’u da zorla ortak etmek istiyordu:</p>
<p class="calibre1">“Olup biten her şey, mantıki olarak inşa edilmiş yasalara göre gerçekleşir...”</p>
<p class="calibre1">“Öyle mi?” dedi Kapperbrunn, “ben bunu henüz keşfedemedim.”</p>
<p class="calibre1">“Bu her zaman kuraldır, ister nedensellik kuralı deyin, isterseniz başka bir şey. ..”</p>
<p class="calibre1">“Nedensellik kuralı bizim en modem hurdamızdır.”</p>
<p class="calibre1">“Hiç önemli değil... Nedensellik kuralı artık geçerli değilse, bunun nedeni mantığın ona aykın olmasıdır... Mantığı ancak eksiksiz olarak tamamladığımızda, işte ancak o zaman gerçeklik avucumuzun içinde olacak.”</p>
<p class="calibre1">Kasvetli bir zafer duygusuyla bakıyprdu Kapperbrunn’a; içinde uzun süredir dolanıp duran şeyi ilk kez formüle etmişti. Kapperbrunn başım salladı. Ve Richard Hieck, ifade edebildiğinden daha fazlasını bilen birinin aydınlanması içinde son noktayı koydu: “Ama mantık ile matematik özdeştir.”</p>
<p class="calibre1">“Evet, evet, mantık. .. ” Kapperbrunn ironik bir ara verdi, mantık ile de başa çıkabilme ve bu konuda kolayca hareket edebilme becerisine sahip olan Kapperbrunn, şimdi büyük bir inatla, “...şu yeni icatlardan biri,” dedi.</p>
<p class="calibre1">Richard kendisini korkunç yalnızlaşmış hissetti. Enstitüde ve burada olup biten şeylerin onun için ne önemi vardı? Sanki dışarıda olanlar çok daha önemliymiş gibi geliyordu. Orada, yani dışarıda mart fırtınası uğuldamaktaydı. Kış son derece sert geçmişti ve takvime göre ilkbahar başlangıcı olmasına rağmen hâlâ kış havası egemendi. Tüm bilgiler, dünyanın bütün gerçekliği gecenin anaç kucağından fışkırıyor, aydınlıklar karanlığın içinde önceden şekilleniyordu. Kapperbrunn bu konuda bir şey duymak istemiyordu. Richard yukarıya, üzerinde Newton ve Gauss’un büstlerinin durduğu kitaplığın raflarına doğru yan gözle baktı. Bu süsleri kim satın almıştı? Devlet mi? Şimdiye kadar kendine hiç sormadığı bir soruydu bu. Edindiği yeni sağduyu muhtemelen küçük ayrıntılarda da etkili oluyordu.</p>
<p class="calibre1">Bugün için yeterince şüphe üretmiş olan Kapperbrunn uzlaşmacı bir tavırla sordu:</p>
<p class="calibre1">“Yani astronomide kalmak yerine, şimdi yine mantıkla uğraşmak istiyorsunuz, öyle mi?”</p>
<p class="calibre1">“Hayır...” dedi Hieck ve bir süre sonra, “Evet,” diye ekledi.</p>
<p class="calibre1">“Hmm, çok net bir insansınız, Hieck.”</p>
<p class="calibre1">“ikisini bir arada yürütmek mümkün... Rasathanedeki iş korkunç derecede mekanik.”</p>
<p class="calibre1">“Yaptığımız her şey gibi, kadın işi,” dedi Kapperbrunn düzenini kurmuş bir insanın sıradanlığıyla. Ve kendisini sevinçle en sevdiği problemlerden birinin karşısında buldu: “Rasathanede Paskalya tatiliniz yok galiba? Tabii ki yok...” içten bir bağlılık ve üzüntüyle Hieck’in gözlerinin içine bakıyordu, “Üniversitenin ara tatili olmayan tek enstitüsü, yılda sadece bir kez izin var.”</p>
<p class="calibre1">“Yardımcı işçilerin yıllık izni bile yok,” diye destekledi Hieck. “Hmm evet, yıldızlar dönüyor da dönüyor, bilmek istiyorum, neden... Ah, Hieck, ne zavallı herifleriz biz, artık emekliye ayrılmış olmayı isterdim doğrusu.”</p>
<p class="calibre1">Kapperbrunn özel yaşamını ne zaı;nan önplana çıkarsa Hieck rahatsız oluyordu.</p>
<p class="calibre1">“Daha Weitprecht’e de uğramak zorundayım,” dedi. “Zorundaysanız uğrayın... kendisi her halükarda odasında.” Weitprecht onu alışılmış mesafeli nezaketiyle karşıladı; ancak durumla başa çıkmakta zorlandığı ve konuğunun adını anımsamak için durmaksızın çaba harcadığı açıkça görülüyordu.</p>
<p class="calibre1">“Sayın Profesör, bugün gelmemi istemiştiniz.”</p>
<p class="calibre1">“Öyle mi, bugün mü... yanılmıyorsunuz değil mi?” Biraz yardım alarak da olsa, konunun doktora sınavıyla ilgili olduğunu ve diğer jüri üyesiyle bir görüş birliğine varması gerektiğini anımsadı.</p>
<p class="calibre1">“Şu bitmek bilmez formaliteler,” diye yakındı, kuşkusuz biraz riyakarca, çünkü herhangi bir kuralı yok saymak için çok fazla ürkek biriydi. Yüzünü çirkinleştiren yanın gözlüğün üzerinde, hafif çilli ve kırlaşmaya yüz tutmuş karman çorman sarışın saçlarla çevrili, şakakları neredeyse köşeli dar bir alın yükselmekteydi. Ağzı, bu yaştaki bir erkek için tuhaf bir biçimde kadınsı ve hassastı. Kapperbrunn biraz da kötü niyetle, sürekli olarak Weitprecht’in evliliğinde korkunç zulme uğradığını iddia ederken haklı olabilirdi. Richard Hieck, eşini almak için zaman zaman enstitüye gelen, pek güzel sayılamayacak o ufak tefek kadını anımsadı. Bazı öğrenciler hocalarının özel yaşamının bir parçası olan bu kadına selam verirlerdi: Richard bunu asla yapmadı, hoşlanmıyordu böyle şeylerden.</p>
<p class="calibre1">“Demek şimdi rasathanedesiniz,” dedi Weitprecht, bu kadar mükemmel biçimde konuya hakim olduğu için gururlu bir edayla.</p>
<p class="calibre1">“Evet,” diye cevapladı Hieck ve nezaketle pek ilgisi olmadığından: “Beni oraya önerdiğiniz için size çok minnettarım, Sayın Profesör. Çok güzel bir iş,” diye eklemek için bir süre aklının başına gelmesini beklemesi gerekti. Bu kadar nezaket onu bayağı yormuştu.</p>
<p class="calibre1">“Önemli değil, önemli değil,” diye gülümsedi Weitprecht yitip gitmekte olan belleğiyle, aynı anda da bu tavsiyesiyle kendi kuyusunu kazdığı duygusuna kapıldı; kaygılanmıştı: “Herhalde artık kümeler kuramıyla ilgili ortak çalışmamız için zaman ayıramaya-caksınız?” dedi onu yanına çekmeye, kazanmaya çalışan bir gülümsemeyle.</p>
<p class="calibre1">Bilimin imgesi, Richard’ın gözünün önünde, ilmek ilmek çözülmek zorunda olan bir ağ olarak duruyordu yine. Ama mutluluk verici görüntüsünü yitirmişti. Kalabalık bir körler ordusunu yerli yersiz uğraştıran cılız bir örgü olarak görünüyordu artık. Kapperbrunn bilimi, geri kalmışlar için çocukça bir sosyal oyun olarak nitelerken, buna benzer bir şeyi kastediyor olmalıydı; Kapperbrunn’un sözleri hemen anlaşılmasa da, arkasında bazen gerçekten bir şeyler gizli oluyordu. Hieck düşüncelerini bir kenara itti.</p>
<p class="calibre1">“Elbette ki çalışmaya devam edeceğim, Sayın Profesör.”</p>
<p class="calibre1">Weitprecht biraz şaşkın gülümsedi: “Eh, o zaman işler yolunda demektir.”</p>
<p class="calibre1">2</p>
<p class="calibre1">Yeryüzüne apansız çöken ilkbaharın ortasında, kendi benliğinin hayaline dalmış sersem sersem dolanıyordu. Şimdiye kadar hiç bu kadar çok dolaşmamıştı Richard Hieck. Rasathane, eteklerinde bir villa kolonisinin yerleşmiş olduğu ormanlık bir tepede bulunuyordu. Kentin iki kilometre dışındaydı, ama Richard, tasarruf amacıyla tramvayı neredeyse hiç kullanmıyordu, gece nöbeti olduğu zamanlarda ise tramvaylar zaten artık çalışmıyordu.</p>
<p class="calibre1">Astronomi gözlemleriyle pek işi yoktu. Zaten çok da hevesli değildi. Spekülatif zekâsına ket vurduğu için deneysel fizikten hoşlanmıyordu, astronomiyle ilgili aygıt teknolojisinin uygulamalarına, fotoğraf zanaatı ve bunlarla bağlantılı ve öğrenilmesi gereken şeylere hiç katlanamıyordu. Richard romantik bir karaktere sahip değildi ve astronominin, yıldızların pırıltılı güzelliğiyle pek bir ilgisi olmadığını, hattâ geceleri gökyüzünde pek bir şey görülemediğini en başından beri biliyordu. ister bir ultra-mikroskobu ister bir refraktörü ayarlayıp odaklamış olun, hiç fark etmez, bütün fark astronomi uygulamasının daha az esnek olmasından ibarettir, dolayısıyla laboratuvar çalışması bazı bakımlardan tercih bile edilir. Ve gözlemlenen şeyler açısından da çok az bir fark görülür, çünkü sonsuz büyük, sonuçta sonsuz küçükten daha şaşırtıcı değildir, ama yine de burada, bir biçimde, aşın büyük boyutların uyandırdığı heyecan verici bir bilinç vardı, tuhaf bir biçimde her insanın ruhunda tanrısal sonsuzluğun izini bırakan, insanı, mesleki olarak alışkın olması gerekenleri bile, hep yeni baştan alt eden o aşın büyük boyutlar; eğer insan bu tahayyül edilemez ışık yıllarının bilincine sahip olmasaydı, ki bunlar insan ruhuna akıl almaz, ama yine de anlamlı gelir, bütün astronomi kesinlikle sıkıcı olarak nitelendirilebilirdi ve genellikle de gerçekten öyleydi.</p>
<p class="calibre1">Ama Richard gece gökyüzünün altında evine giden yolu seviyordu. İç açıcı bir ilkbahar asılıydı çam ağaçlarında, kozalaklarla dolu orman toprağından tozlu bir koku yükseliyordu, yumuşak ve serinletici bir kokuydu bu. Masaları ağaçların altında duran, yolun kenarındaki küçük lokanta çoğunlukla kapanmış oluyordu; sadece çatıdaki bir odanın, belki okuyan belki de sevişen bir garson kızın odasının penceresinde ışık yanıyordu. Fakat pazar günleri kalabalıklaşıyordu burası, insanlar masalarda oturuyor, başlarının üzerine gerilmiş tellerde sallanan ampullerin etrafına kelebekler ve sinekler doluşuyordu. Bu pazar gecelerinden birinde -sanki bütün orman âşık çiftlerle doluydu ve Richard on iki yaşında bir çocuk gibi yalnızlığına katlanamamıştı- oturup bir bardak bira içmiş ve ormandan şaşkın şaşkın aydınlığa çıkan âşık çiftleri izlemişti, kendisi ise onlardan daha şaşkındı. İri ve hantal bedenini, kızlarla sarmaş dolaş karanlıktan çıkan delikanlılarınkiyle karşılaştırıyordu ve günün birinde bir kadının kolunu onun hantal bedenine sevgiyle dolayabilmesini olanaksız görüyordu. Hiç umut yoktu, istediği kadar ünlü bir matematikçi olsun. Ancak enine boyuna kendisinin iki katı bir erkek, yanında narin esmer bir kızla lokantanın bahçesine girince, hiç yabancısı olmadığı bu düşünceler kesintiye uğradı, ikili ona pek uzak olmayan bir yere oturmuştu: Önce bu adamın narin genç kızı para ya da alçakça şiddet kullanarak elde ettiği sonucuna vardı, ancak az sonra kızın bu dev gibi herife umutsuzca tutkun olduğunu kabul etmek zorunda kaldı ve aslında kendisi için bir teselli olabilecek bu gözlem şaşkınlığını öylesine artırdı ki, eve gideceğine tekrar rasathaneye çıktı; dizginlenemez bir açık hava ve uzaklara bakma gereksinimi çökmüştü üzerine. Rasathane girişinin önünde ufak bir bahçe vardı, buradan tepenin eteğine kadar yaklaşık yüz metrelik bir şerit halinde uzayan dümdüz bir korunun kenarına banklar sıralanmıştı, ovayı seyretmek isteyen Richard Hieck, ufla-ya puflaya kendini bu banklardan birine bıraktı. Çim kaplı şeridin sağında ve solunda orman düz bir hat izliyordu, bu ağaçsız alan üzerinden yukan çıkan zikzaklı yol ışıl ışıl parlamaktaydı, henüz tepenin arkasında kalan ayın aydınlattığı ova ise, zor fark edilen hafif bir sis perdesi altında sessiz sedasız uzanıyordu, yine de sedef grisi toprağın içinde karlı adalar gibi yüzen beyaz pırıltılı meyve bahçelerini, ovanın derinliklerine kadar görmeye yetecek ışık vardı. Daha uzaklarda ise, tepelerinde yıldızların kamp ateşleri gibi darmadağınık yayıldığı, ovanın sınırında yükselen dağlar görünüyor, bu arada ovadaki evlerin ışıklan seyrek saçılmış yıldızlar gibi göz kırpıyordu. Bir trenin sıra sıra dizilmiş ışıklan kente doğru dümdüz yol almaktaydı, ritmik takırtısı, nehrin üzerindeki köprüyü selamlayan düdük sesi, köprünün üzerinden geçerken çıkardığı boğuk gürültü açıkça algılanabiliyordu; ışıklan, öne doğru çıkıntı yapan ağaçlık bir tepe tarafından gizlendiği için, trenin kendisi çoktan görünmez olmuştu. Ancak sedef grisi ova ile üzerindeki kadifemsi yıldız örtüsü arasında kalan olağanüstü mekân, o olağanüstü kubbe ilkbaharla doluydu, patlayacak gibi dopdoluydu, her nefes alışta ilkbahar Richard’ın bedenine giriyor, her nefes verişte Richard tarafından dışarı atılıyordu, yaşam yumuşak ve olabildiğince geniş çağıldıyordu, yıldızlar çağıldıyordu; yukarıda ve aşağıda.</p>
<p class="calibre1">Richard ayaklarında pabuçlarıyla, kalın kıllı baldırlanmn çevresini saran çorııp bağlarıyla, öne doğru eğilmiş oturmaktaydı, dalgalanan ovayı, içine yıldızların daldığı sel gibi akan karanlığı seyrediyordu. İçinden çıkıp geldiği geceyi, şimdiye kadar yaşadığı bütün geceleri, kendi bilinçli yaşamının öncesindeki bütün o geceleri içinde hissediyordu, çünkü gece şimdi, içindeki meleği anatomik olarak saptanamasa da daima orada olan, sinmiş ve hakarete uğramış, sinmişlikten dolayı duygusal ve ürkek hale gelmiş çocuk meleğini uyandırarak içine akıyor ve ciğerlerini dolduruyordu... Hâlâ büyük bir şaşkınlık yaşayan Richard, yıldızların konumlarını saptamaya başladı, elbette ki bir astronom için zor bir iş değildi bu, sanki sınava hazırlanması gerekiyormuşçasına yıldızlar arasındaki mesafeleri içinden tekrarlayıp duruyordu.</p>
<p class="calibre1">Kalktı. Solgun, çilekeş yüzünün çevresinde biraz alaycı, ama yine de yumuşak bir gülümseme belirmişti. lyi ki Otto görmüyordu onu, iyi ki Kapperbrunn görmüyordu, burada ne yaptığını ikisi de anlamaz ve onunla sadece dalga geçerlerdi. İyice yükselmiş ayın altında, zeytin rengi çimenlerle kaplı yamacın kenarına kadar ilerlemişti, ovadan yukarıya ılık bir esinti yükseliyor, otlan hafif hafif hareket ettiriyordu. Richard yola koyuldu. Aklına Hilde Wasmuth gelmişti. İyi ki kendisini görmüyordu. Ormanda rüzgar ara sıra çam ağaçlarını hışırdatmaktaydı. Richard’ın midesinde bira, başının üzerinde yıldızlar; göğsünün içindeki melek ise kanat çırpmıyordu artık. Böylece küçük adımlarla, yavaş yavaş ve birazcık da hantal lokantaya doğru indi. Lokanta çoktan kapanmıştı, çamların arasında terk edilmiş bir yerdi artık, yanında kız olan o dev gibi herif de yoktu. Çam ormanının alt tarafında villaların bahçeleri başlıyordu. Sokak lambalarının ışığı altında rengarenk açmış ilk güller vardı. Evler uykudaydı. Tramvayın son durağında bir polis, durağa yaslanmış duruyordu, ilkbahar onu da çarpmış. Kendi yolunda ilerleyen tramvay raylarının yanında, kaldırım taşı döşenmiş iki yanı ağaçlıklı geniş caddeden geçerek tarlalar, çardaklar, arsalar arasından, evlerin ve büfelerin yanından kente doğru yürüdü Richard Hieck.</p>
<p class="calibre1">Bu süre içerisinde kardeşi Otto da boş durmamıştı. Richard’m gece nöbeti onun için Tann’nın gerçek bir armağanıydı. Ev sakinleşir sakinleşmez, sıvışıp soluğU bir kafeteryada alıyordu, bunun nedeni sadece, tuttuğu futbol takımı “Marathon”un merkez binasının orada olması değildi, lokalin bodrum katında haftanın her ikinci günü ve aynca pazar günleri dans ediliyordu. Geniş pantolonları, pantolon kuşağının etrafına bağladığı kemeri, yeleksiz, önü açık ceketi ve gömleğinin yumuşak yakasına doladığı siyah sanatçı kravatı, özgün bir biçimde sarkan saçlarının üzerinde cüretkar kasketiyle, biraz çocuksu biraz kurnaz, lokalde boy gösteriyordu. Şipşakçı bir karikatüristi gördüğünden beri, böyle bir şeyi kendisinin de becerebileceğine kesin gözüyle bakmış ve gerçekten de bununla bir kazanç sağlamayı başarmıştı, kaçamaklarını böyle finanse ediyordu. Masa masa dolaşıp, az bir para karşılığında karikatür çizmeyi öneriyor, bazen iyi bazen kötü karikatürler çiziyor; ama komik bir görüntüye ve mizah duygusuna sahip olduğu için, zaman zaman küstah hergele deseler de, insanlar ona gülüyordu, kadınlar ise arsız hassaslığı ve yumuşak bir derbederliğe eğilimi nedeniyle duygulanıyor olsalar gerekti ki, onu benimsiyorlardı. Otto bütün bu olup bitenlerden çok hoşnuttu ve sadece Richard'dan önce evde olma zorunluluğunun yarattığı baskı ona ters geliyordu. Neyse ki Richard’ın gidiş geliş saatleri düzenliydi.</p>
<p class="calibre1">Kentin sokaklarında ilkbahar yaza dönmekteydi. Hava, evlerin arasında, yıldızlara kadar uzanan sabit bir ısı sütunu gibi duruyordu.</p>
<p class="calibre1">Başını pek tanımadığı bir kadının kucağına koymuş, kent parkının karanlık bölümündeki bir sıranın sert yüzeyinde yatmaktaydı Otto. Tanımadığı anaç bedeni kokladı, arzusu aniden dinmişti, kadının ellerini alıp başının altına koydu, doğru yeri buluncaya kadar biraz ileri geri çekiştirdi, sonra durdu, yıldızlara bakarak sessizce yattı. Canı ağlamak istiyordu ve eğer bunun için bir neden olsaydı gözyaşlarını koyverecekti. Tepesindeki kadın kıpırdamaya cesaret edemiyor, oğlanın narin başını başkasına ait bir armağan gibi tutuyordu avuçlarının içinde, evet, oğlanın başını göğsüne gömmeyi çok istemesine rağmen, birazcık kaldırmaya bile cesaret edemiyordu.</p>
<p class="calibre1">“Beni seviyor musun?” diye sordu kadın.</p>
<p class="calibre1">Kucağındaki oğlan cevap vermedi.</p>
<p class="calibre1">Tekrar ve daha alçak sesle sordu kadın:</p>
<p class="calibre1">“Beni seviyor musun?”</p>
<p class="calibre1">“Hayır,” diye cevapladı oğlan şimdi kadını da sarıp sarmalayan yumuşak bir hareketsizlik içinde. Ama sonra yüzünü kadının şefkatli göğsüne yasladı, kadın ise onu kendine doğru çekip, sessiz, dizginsiz, umutsuz bir hıçkırıkla tepeden tırnağa sarsıldığını hissetti.    ,</p>
<p class="calibre1">Sonra kaçıp gitti oğlan.</p>
<p class="calibre1">Eve vardığında olayı neredeyse unutmuştu. Richard’ın henüz gelmemiş olmasına sevindi, yatağa girmek için acele ediyordu, çünkü her zamankinden daha geç kalmışu. Alışkın olduğu üzere, uyumak için ellerini yüzünün aluna koyduğunda, yabancı kadının kokusunu fark etti. Bu o kadar heyecan vericiydi ki, uykusu kaçtı. Açık pencereden gece göğünün bir kesiti görünmekteydi ve ay odanın içinde çapraz, beyaz bir prizma oluşturuyordu. Richard neden gecikmişti acaba? Otto avuç içlerini kokladı; biraz yapışkan gibiydiler; aslında ellerini yıkaması gerekirdi. Ama o arada uykuya daldı.</p>
<ul class="calibre5"><li class="calibre6"><a href="main-1.xhtml">3</a></li><li class="calibre6"><a href="main-2.xhtml">ÜÇÜNCÜ BÖLÜM</a></li><li class="calibre6"><a href="main-3.xhtml">DÖRDÜNCÜ BÖLÜM</a></li><li class="calibre6"><a href="main-4.xhtml">beşinci bölüm</a></li><li class="calibre6"><a href="main-5.xhtml">BÖLÜM II</a></li><li class="calibre6"><a href="main-6.xhtml">BÖLÜM 111</a></li><li class="calibre6"><a href="main-7.xhtml">BÖLÜM IV</a></li></ul>
</body>
</html>
