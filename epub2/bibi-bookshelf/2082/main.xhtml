<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="font">Iris Murdoch</span></p>
<p class="calibre1"><span class="font1">1919'da İrlanda'da doğan İngiliz romancı, oyun yazarı, şair, denemeci, felsefeci ve senaryo yazarı.</span></p>
<p class="calibre1"><span class="font1">Murdoch hemen her yıl hacimli birer roman yazmış olmasının yanında, </span><span class="font2">Sartre, Romantic Rationalist</span><span class="font3"> (1953; </span><span class="font2">Sartre: Yazarlığı ve Felsefesi,</span><span class="font3"> Çev. S. Hilav, Yazko Y., 1981), </span><span class="font2">The Fire and The Sun</span><span class="font3"> (1977; </span><span class="font2">Ateş ve Güneş,</span><span class="font3"> Çev. S.R. Kırkoğlu, Ayrıntı Y., 1992), </span><span class="font2">The Sovereignty of Good</span><span class="font3"> (1971; İyinin Egemenliği) ve </span><span class="font2">Metaphysics as a Guide to Morals</span><span class="font3"> (1992; Bir Değerler Kılavuzu Olarak Metafizik) gibi felsefi çalışmalarıyla da tanınır. Bir süre Oxford Üniversitesi’nde felsefe dersleri vermiştir. Felsefeci geçmişi, genellikle karmaşık ahlaki, dini ve etik meselelerle uğraşan kurmaca yapıtlarında hissedilir ölçüde etkindir. Romanları zekice bir mizah duygusunu içermeleri, dolambaçlı olay örgüleri ve ayrıntı zenginlikleriyle dikkati çeker. Murdoch, </span><span class="font2">The Black Prince</span><span class="font3"> (1973; Kara Prens) romanıyla James Tait Black Anma Ödülü’nü ve </span><span class="font2">The Sea, The Sea</span><span class="font3"> (1978; Deniz, Deniz) ile de Booker Mc Connel Ödülü'nü kazanmıştır.</span></p>
<p class="calibre1"><span class="font1">Murdoch'ın ilk romanı, </span><span class="font2">Under The Net</span><span class="font3"> (1954; Ağ) en iyi yapıtlarından biri olarak görülür ve ahlaki meseleleri işlemesi bakımından yazarın tipik yapıtlarındandır. Romanın başkişisi olan Jake Donoghue adlı bir yazar, başlangıçta hayatını belli bir düzene sokma ve kendini tasarılarına dahil olmayan rasgele olayların, “rastlantısallığın” etkisinden yalıtma kaygısındadır. Romanın gelişimi içerisinde, Jake hayatın bir parçası olarak rastlantısallığı, öteki insanların gerçekliğini ve kendisi üzerindeki etkilerini kabul ederek, sevmesini engelleyen unsurlardan kurtulur. Jake’in romanda geçirdiği değişimler, eleştirmenlerin işaret ettiği gibi Murdoch'ın daimi tematik kaygılarını temsil edici niteliktedirler: Sevgi ve özgürlük arasındaki ilişki, rastlantısallıkla tasarım arasındaki çatışma ve hakikati keşfetmek için insanın kendi benliğinden öteye bakmasının gerekliliği.</span></p>
<p class="calibre1"><span class="font1">Murdoch'ın bazı romanları ısırgan komediler, bazıları ise ironik trajediler olarak sınıflandırılmıştır. Yazarın başlıca konusu genellikle sevgi ilişkilerinin içerdiği çeşitli çatışmalar ve romanlarında sık sık görülen karmaşık aşk üçgenleridir. Murdoch'ın romanlarının birçoğu modem çağda geçmelerine karşılık büyü ve gizem öğeleri, olay örgüsündeki ani, acayip kaymalar on sekizinci ve on dokuzuncu yüzyılın Gotik romanlarını çağrıştırır. Murdoch'ın romanlarında çoğunlukla </span><span class="font2">[The Flight From the Enchanter</span><span class="font3"> (1956)'daki Mischa Fox, </span><span class="font2">A Severed Head</span><span class="font3"> (1961; </span><span class="font2">Kesik Bir Baş,</span><span class="font3"> çev. S.R. Kırkoğlu, Ayrıntı Y., 1988)’deki psikolog ya da </span><span class="font2">Philosopher's Pupil</span><span class="font3"> (1983; Filozofun Oğrencisi)ndeki felsefeci gibi] günümüze özgü “cazibeli” biri, diğer kişilerin davranışlarını etkiler ve olayları yönlendirir. Murdoch'ın imgeci düzyazı üslubu, yapıtlarında fantastik, simgesel bir boyut yaratmasına yardımcı olur. Yazar kendisiyle yapılan bir söyleşide şöyle demiştir: “Gerçek hayatta fantastik olan ile sıradan olan, sade olan ile simgesel olan genellikle çözülmez biçimde iç içe geçmiştir. Bence en iyi romanlar da hayatı, bunları birbirinden kopmaksızın araştırıp gözler önüne serenlerdir.” Murdoch'ın yapıtları hayranı olduğu on dokuzuncu yüzyıl Rus romanlarıyla, özellikle de Dostoyevski’yle karşılaştırılmıştır, zira yazar genellikle, Anglo-Amerikan edebiyatında daha yaygın olarak görüldüğü gibi bir ya da iki ana karakterin bakış açıları üzerinde odaklanmaktansa karmaşık ilişkiler içindeki çok sayıda kişiyi içeren hacimli metinler yazmıştır.</span></p>
<p class="calibre1"><span class="font1">Diğer önemli romanları: </span><span class="font2">The Beli</span><span class="font3"> (1958; </span><span class="font2">Çan,</span><span class="font3"> Çev. H. Özdemir, İmge K., 1992), </span><span class="font2">The Unicorn</span><span class="font3"> (1963; </span><span class="font2">Tek Boynuzlu At,</span><span class="font3"> Çev. T. Nutku, Can Y., 1983); </span><span class="font2">The Red and The Green</span><span class="font3"> (1965; Kırmızılar ve Yeşiller); </span><span class="font2">The Time of The Angels</span><span class="font3"> (1966; </span><span class="font2">Melekler Zamanı,</span><span class="font3"> Çev. N. Yeğinobalı, Simavi Y., 1993), </span><span class="font2">Bruno's Dream</span><span class="font3"> (1969; Bruno'nun Düşü), </span><span class="font2">Nuns and Soldiers</span><span class="font3"> (1980; Rahibeler ve Askerler); </span><span class="font2">The Good Apprentice </span><span class="font1">(1986; İyi Çırak).</span></p>
<p class="calibre1"><span class="font1">Ayrıntı: 80</span></p>
<p class="calibre1"><span class="font1">Edebiyat dizisi: 27</span></p>
<p class="calibre1"><span class="font1"><b>Ağ</b></span></p>
<p class="calibre1"><span class="font1"><b>Iris Murdoch</b></span></p>
<p class="calibre1"><span class="font1">İngilizceden çeviren: Nihal Yeğinobalı</span></p>
<p class="calibre1"><span class="font1">Yayıma hazırlayan: Tuncay Birkan</span></p>
<p class="calibre1"><span class="font1">Kitabın özgün adı: Under The Net</span></p>
<p class="calibre1"><span class="font1">Penguin Books/1969 basımından çevrilmiştir</span></p>
<p class="calibre1"><span class="font1">Kapak illüstrasyonu: Kazuaki lwasaki</span></p>
<p class="calibre1"><span class="font1">Kapak düzeni: Arslan Kahraman</span></p>
<p class="calibre1"><span class="font1">Basıma hazırhk: Renk Yapımevi 516 94 15</span></p>
<p class="calibre1"><span class="font1">Baskı: Renk Basımevi 518 54 36</span></p>
<p class="calibre1"><span class="font1">Birinci basım Ekim 1993</span></p>
<p class="calibre1"></p>

<p class="calibre1"><span class="font5">Raymond Queneau için</span></p>
<p class="calibre1"><span class="font6">Hepsi, hepsi baştan sona aynı!</span></p>
<p class="calibre1"><span class="font6">Menzilinde hep bir Hayvan vardı silahınızın.</span></p>
<p class="calibre1"><span class="font6">Savaşlarınızdan da bir şey çıkmadı,</span></p>
<p class="calibre1"><span class="font6">Sözleri hep yalandı âşıklarınızın.</span></p>
<p class="calibre1"><span class="font6">Eski bir çağın bitmesinin tam zamanı,</span></p>
<p class="calibre1"><span class="font6">Zamanı bir Yenisinin başlamasının.</span></p>
<p class="calibre1"><span class="font1">DRYDEN, </span><span class="font6">The Secular Masque</span></p>
<p class="calibre1"><span class="font1">I</span></p>
<p class="calibre1"></p>
<p class="calibre1"><span class="font1">Köşe başında beni bekleyen Finn’i gördüğüm zaman ortada bir terslik olduğunu hemen anladım. Genelde Finn beni yatakta bekler ya da gözleri yumulu, kapı pervazına dayanmış olarak. Üstelik ben de grev yüzünden gecikmiştim. İngiltere’ye dönüş yolculuğundan zaten nefret ederim. Kafamı sevgili Londra’mıza iyice gömüp, başka yerlere gitmiş olduğumu unutana kadar teselli kabul etmem. Bu yüzden, Fransa’nın kokusu hâlâ taptaze burnumda tüterken, trenlerin gene işlemesini bekleyerek New Haven’da bomboş saatler geçirmenin beni ne denli mutsuz ettiğini düşünebilirsiniz. Hem bu kez, her zaman gizlice içeri soktuğum konyak şişelerine gümrükte el koymuşlardı. Bu yüzden, pubların kapanma saati geldiğinde kendimi marazlı bir özeleştirinin işkencesine terk etmekten</span></p>
<p class="calibre1"><span class="font1">başka yapacak şey bulamadım. Gerçek düşüncenin cana can katan nesnelliği, benim yapımdaki bir adamın İngiltere’deki -tanımadığı-kentlerde erişebileceği bir şey değildir, bir de trenler konusunda kaygılanması gerekmese bile. Trenler, en iyi koşullarda bile adamın sinirini bozar. Tren icat olunmazdan önce insanlar karabasanlarında ne görürlermiş acaba? İşte, bütün bunlar dikkate alındığında, Finn’in beni sokakta bekliyor olması tuhaf şeydi, doğrusu.</span></p>
<p class="calibre1"><span class="font1">Finn’i görür görmez durup bavulları yere koydum. Bavullar Fransızca kitaplarla dolu ve pek ağırdılar. “Hey!" diye bağırdım, Finn ağır ağır yaklaştı. Asla acele etmez. Finn’i çevremdekilere açıklamakta güçlük çekerim. Tam anlamıyla uşağım sayılmaz. Hatta çoğu zaman menajerimmiş gibidir. Parasal yönden kimi zaman ben ona bakarım, kimi zamansa o bana bakar, durumuna göre. Gene de eşit olmadığımız her nedense açıktır. Adı Peter O’Finney’dir; ama siz aldırış etmeyin, ona herkes Finn der. Uzaktan kuzenim olur, daha doğrusu o böyle derdi, ben de bunun doğruluğunu saptamak zahmetine hiçbir zaman girmedim. Ne var ki insanlar onun benim uşağım olduğu izlenimine kapılırlar işte, ben kendim de çok zaman bu izlenime kapılırım, ama bunu hangi durumların yarattığını tam olarak kestirmek de kolay değil. Bazen ben bunu Finn’in kendi kendini silmesini bilen, alçakgönüllü bir kişi olduğu için otomatik olarak ikinci rolü üstlenmesine bağlarım. Yatak kıtlığı çektiğimiz zamanlarda yerde yatan her zaman Finn’dir; bu da bize tamamen doğal gelir. Benim her zaman Finn’e buyruklar verip durduğum doğrudur; ama bunun nedeni de Finn’in, zamanını verimli geçirmek konusunda kendiliğinden pek fazla fikir sahibi olmayışıdır. Dostlarımdan bazıları Finn ’in çatlak olduğunu sanırlarsa da bu doğru değildir; Finn ne yaptığını gayet iyi bilir.    '</span></p>
<p class="calibre1"><span class="font1">Finn sonunda yanıma geldiğinde bavullardan birini alsın diye işaret ettim, ama o bunu yapmadı. Hatta bavulun üstüne tünedi ve hüzünlü bir yüzle bana baktı. Ben de öbür bavulun üstüne oturdum; kısa bir süre sessiz kaldık. Yorgundum, Finn’e soru sormak gelmiyordu içimden; her şeyi birazdan anlatırdı nasılsa. Dertlere bayılır o; kendisininkilerle başkalarınınkiler arasında da ayrım yapmaz; kötü haber vermeyi özellikle pek sever. Finn tasalı, uzun, zayıf tipiyle oldukça yakışıklı sayılır; dümdüz, sarkık, kahverengimsi saçları ve tipik İrlandalı diyebileceğimiz, kemikli bir yüzü vardır. Boyu benden bir baş uzundur (kısa boylu bir adamımdır ben), ama biraz kambur gezer. Şimdi bana öylesine içli içli bakıyordu ki yüreğim parçalandı.</span></p>
<p class="calibre1"><span class="font1">“Sorun nedir?” diye sordum sonunda.</span></p>
<p class="calibre1"><span class="font1">“Kadın bizi kapıdışarı etti” dedi Finn.</span></p>
<p class="calibre1"><span class="font1">Bunu ciddiye alamazdım; olanaksız bir şeydi.</span></p>
<p class="calibre1"><span class="font1">“Hadi canım” dedim Finn’e tatlı dille. “Ne demek şimdi bu?”</span></p>
<p class="calibre1"><span class="font1">“Kadın bizi kapıdışarı ediyor. İkimizi birden, hemen şimdi, bugün.”</span></p>
<p class="calibre1"><span class="font1">Finn leş kargasının tekidir; ama asla yalan söylemez, abartılı bile konuşmaz diyebilirim. Ama bu söylediği akıl alır şey değildi.</span></p>
<p class="calibre1"><span class="font1">“Ama neden?” diye sordum. “Ne yapmışız ki?”</span></p>
<p class="calibre1"><span class="font1">Finn, “Sorun bizim ne yaptığımızda değil, onun ne yapmayı tasarladığında” diye yanıtladı. “Herifin biriyle evlenecekmiş.”</span></p>
<p class="calibre1"><span class="font1">Tam bir darbe oldu bu işte. Bunu duyunca irkildiğim halde, gene de içimden, eh, diyordum, neden olmasın? Hoşgörülü, peşin hüküm vermeyen bir adamımdır ben. Bir an sonra da, nereye gidebiliriz, diye düşünmeye başlamıştım.</span></p>
<p class="calibre1"><span class="font1">“Ama bana hiçbir şey söylememişti” dedim.</span></p>
<p class="calibre1"><span class="font1">“Sen hiçbir şey sormadın ki” dedi Finn.</span></p>
<p class="calibre1"><span class="font1">Bu doğruydu. Şu geçen yılda Magdalen’in özel yaşantisıyla ilgilenmez olmuştum. Kadın şimdi gidip başka bir adamla sözleni-yorsa suçu kendimden başka kimde arayabilirdim?</span></p>
<p class="calibre1"><span class="font1">‘Kimmiş bu adanır’ diye sordum.</span></p>
<p class="calibre1"><span class="font1">Finn, “Müşterek bahis işi yapan biri” dedi.</span></p>
<p class="calibre1"><span class="font1">“Zengin mi?”</span></p>
<p class="calibre1"><span class="font1">“Evet, arabası var.” Bu Finn’in ölçütüydü; o sıralarda benim ölçütüm de buydu galiba.</span></p>
<p class="calibre1"><span class="font1">“Şu kadınlar yüzünden kalpten gideceğim bir gün” dedi Finn. Kapı önüne bırakılmaya onun da sevindiği söylenemezdi.</span></p>
<p class="calibre1"><span class="font1">Orada oturup kaldım bir süre. İçimde kıskançlık ve incinmiş gurur dilimlerinin derin bir evsizlik duyusuyla karıştığı belli belirsiz bedensel bir acı duyuyordum. Buyrun bakalım, tozlu, güneşli bir temmuz sabahı, Earls Court' yolunda, iki bavulun üstünde oturup kalmıştık; peki, şimdi nereye gidecektik? Başımıza hep bu geliyordu zaten. Kendi evrenimi düzene sokup işletmeye başlatmak için canım çıkıyordu, derken bu evren birden patlayıp gene o eski zavallı parçalardan oluşan karmakarışık bir yığın haline geliyor ve Finn’le ben yeni baştan yollara düşüyorduk. Evrenimiz değil de evrenim, diyorum; çünkü kimi zaman bana Finn'in çok sınırlı bir iç dünyası varmış gibi gelir. Ona saygısızlık olsun diye söylemiyorum bunu; kiminde vardır, kiminde yoktur. Onun doğruculuğuyla bunun arasında bağlantı kurarım ben. Benim gibi incelikli, dolambaçlı kişiler her zaman çok şey gördükleri için asla net yanıtlar veremezler. Benim sorunum, her zaman, “veçhe"lerin çeşitliliği olmuştur. Ben bunu da Finn’in nesnel görüşler belirtmek huyuna bağlıyorum; hem de insanın nesnel görüşleri en az istediği zamanlarda yapar bunu, başın ağrıdan çatlarken üstüne çiğ bir ışık tutulması gibi bir şey. Ama belki de Finn bir iç dünyası olmayışının noksanlığını duyuyordur da bu yüzden benim peşimden geliyordur; çünkü benim karmaşık bir iç dünyam vardır, hem de çok ayrıntılı. Her neyse, ben Finn’i özel evrenimin sakinlerinden biri sayarım; ama onun beni içeren özel bir evreni olduğunu düşünemem. Bu durum ikimiz için de rahatlatıcı oluyor gibi geliyor bunu.</span></p>
<p class="calibre1"><span class="font1">Pubların açılmasına daha iki saatten çok zaman vardı, Magda-len’i hemen gidip görmek düşüncesine de katlanamıyordum. O benden bir tür kıyamet koparmamı bekleyecekti; ama ben, ne tür kıyamet koparmam gerektiğini kestirememek bir yana, kendimde kıyamet koparacak enerjiyi bulamıyordum. Bu konuyu iyi bir düşünüp taşınmak gerekti. Defedilmek, kişinin nereden, neden defe-dildiği hakkında akıl yürütmeye başlaması için eşsiz bir fırsattır. Konumumu enine boyuna düşünebilmek için zamana ihtiyacım vardı.</span></p>
<p class="calibre1"><span class="font1">Umutla, “Lyons’da bir kahve içmek ister misin?" diye Finn’e sordum.</span></p>
<p class="calibre1"><span class="font1">“İstemem" dedi Finn. “Zaten o bana cehennem azabı çektirirken sen dönesin diye beklemekten mahvolmuşum. Şimdi gel de, gidip onunla görüş." Böyle diyerek yürümeye başladı. Finn insanlardan hiçbir zaman adlarıyla söz etmez, zamir kullanır. Ağır adımlarla onun peşine düştüm, bir yandan da kim olduğumu düşünüyordum.</span></p>
<p class="calibre1"><span class="font1">Magdalen, Earls Court Road’daki o iğrenç, cüsseli evlerden birinde oturuyordu. Evin üst yarısı onundu. On sekiz ayı aşkın bir süredir ben de orada oturuyordum, Finn de. Finn’le ben dördüncü kattaydık, tavan arasının iç içe girmiş odalarında, Magdalen de üçüncü kattaydı. Birbirimizi sık sık gördüğümüzü yadsıyacak değilim, hele başlangıçta. Buraya evim gözüyle bakmaya başlamıştım. Magdalen’in arada erkek arkadaşları oluyordu. Umursamıyor, soru sormuyordum. Hatta bunu yeğliyordum, çünkü çalışmak için; daha doğrusu dünyada her şeyden çok sevdiğim türden, ucunda kazanç kaygısı olmayan hülyalı düşüncelere dalıp gitmek için daha bol zamanım oluyordu. Kabuğu içindeki bir çift ceviz gibi rahat bir yaşam sürmüştük bu evde. Aynı zamanda hemen hemen hiç kira vermeden oturmuştuk ki bu da dikkate alınması gereken başka bir noktaydı. Dünyada beni kira parası ödemek kadar sinirlendiren hiçbir şey yoktur.</span></p>
<p class="calibre1"><span class="font1">Magdalen’in kentin iş merkezinde bir sekreter olarak çalıştığım belirtmem gerek. Daha doğrusu bu öyküde anlatılan olayların başlangıcında öyleydi. Ne var ki bu tanımlama onu tanıtmaya yetmez. Onun gerçek uğraşı kendi kendisi olmaktır ve Magdalen bu uğurda müthiş bir gayret ve sanat gücü gösterir. Çabalan, kadın dergileriyle sinemanın belirttiği yönde gelişir; baştan çıkarıcı olmanın güncel kurallarım aralıksız incelemesine karşın kendini dümdüz, sıradan bir kadın yapıp çıkmayı beceremediyse bunu kendi içindeki doğal, bozulmaz bir canlılık pınarına borçludur. Güzel sayılmaz (bu, benim kıt kullandığım bir sıfattır); ama hem hoş hem de çekicidir. Hoşluğu düzgün yüz çizgileriyle kusursuz teninde yatar. Magdalen bu teni şeftalimsi bir makyaj maskesiyle kaplayarak mermer gibi pürüzsüz ve ifadesiz bir hale getirir. Saçları her zaman, günün en beğenilen modasına göre yapılıdır. Altın rengine boyanmış. Kadınlar güzelliğin uyumlu bir norma benzemek olduğuna inanırlar. Birbirlerine, ayırt edilemeyecek kadar benzemeyi başaramamalarının tek nedeni, gereken zaman, para ve teknikten yoksun olmalarıdır. Nitekim bütün bunlara sahip olan film yıldızlarının hepsi ayırt edilemeyecek biçimde birbirine benzer. Magda-len’in çekiciliği gözlerindedir, bir de tavır ve ifadelerinin yaşam dolu oluşunda. Gözler, insan yüzünün, hiçbir şeyle gizlenip değiş-</span></p>
<p class="calibre1"><span class="font1">tirilemeyecek tek yeridir; daha doğrusu böyle bir şey henüz icat edilmedi. Gözler ruhun aynasıdır; onların üzerinden boya geçmek ya da üzerlerine altın tozu serpmek de olanaksızdır. Magdalen’in gözleri mavimsi gri renkte, iri ve badem biçimlidir, yağmurda ıslanmış çakıl taşları gibi ışıldar. Magdalen’in ara sıra yüklü paralar kazandığı olur, yazı makinesinin tuşlarına vurarak değil de fotoğrafçılara modellik yaparak. Magdalen herkesin kafasında canlandırdığı hoş kız tipidir.</span></p>
<p class="calibre1"><span class="font1">Eve vardığımızda o banyodaydı. Oturma odasına girdik; ocaktaki elektrik ateşi, naylon çorap ve ipek iç çamaşırlarının küçük kümeleriyle pudra kokusu odaya sıcak bir görünüm kazandırıyordu. Finn, Magdalen’in her zaman, “yapma" dediği şeyi yapıp dağınık duran divanın üstüne kendini bırakıverdi. Ben banyo kapısına giderek, “Madge!" diye seslendim.</span></p>
<p class="calibre1"><span class="font1">Su şapırtıları durdu, Madge, “Sen misin, Jake?" dedi. Su deposundan feci gürültüler geliyordu.    .</span></p>
<p class="calibre1"><span class="font1">“Evet, elbette benim. Yahu, ne olup bitiyor kuzum?"</span></p>
<p class="calibre1"><span class="font1">“Seni duyamıyorum" dedi Magdalen. “Dur bir saniye."</span></p>
<p class="calibre1"><span class="font1">“Ne demek oluyor bu?" diye bağırdım. “Bahisçinin biriyle mi evleniyörmuşsun ne? Bana danışmadan böyle bir şey yapamazsın!"    </span></p>
<p class="calibre1"><span class="font1">Banyo kapısının önünde eli yüzü düzgün bir kıyamet kopardığım kanısındaydım. Yumruğumla kapıya bile vurdum.</span></p>
<p class="calibre1"><span class="font1">Madge, “Hiçbir şey duymuyorum" dedi. Doğru değildi bu; zaman kazanmaya çalışıyordu. “Jake, canım, ne olur, çaydanlığı ateşe koyuver, kahve içelim. Ben şimdi çıkıyorum."</span></p>
<p class="calibre1"><span class="font1">Tam ben kahveyi yaparken Magdalen parfüm kokulu sıcak bir hava akımıyla birlikte banyodan çıktı, ama dosdoğru soyunma odasına yöneldi. Finn aceleyle divandan kalktı. Birer sigara yakıp beklemeye koyulduk. Derken, uzun bir süre sonra Magdalen görkemle odasından çıktı, gelip karşımda durdu. Sessiz bir hayretle bakakaldım ona. Baştan aşağı, bütün görünümü gözle görülür bir değişime uğramıştı. Üzerinde pahalı ve titiz kesimli, daracık bir ipek elbise ve ucuz olmadığı anlaşılan birçok takı vardı. Yüzünün ifadesi bile değişmiş gibiydi. Finn’in söylediği şeyi şimdi, en sonunda kavrayabiliyordum. Yolda gelirken yalnızca kendi kaygılanma dalmış olduğumdan, Madge’in tasarladığı şeyin acayipliğiyle müthişliğini düşünememiştim. Şimdi bu tasarının akçeli değeri gözlerimin önündeydi. Beklenmedik bir şey olduğu kesin. Benim bildiğim Madge, ruh sıkıcı; ama insancıl işadamları, bohem zevkleri olan bürokratlar ya da en kötü olasılıkla benim gibi piyasa yazarlarıyla düşüp kalkardı. Şimdi, “Acaba toplumsal katmanlaşmadaki hangi tuhaf yanlış, onu, böyle giyinmeye özendiren bir adamla karşılaştırmış olabilir?" diye merak ederek ağır adımlarla çevresinde dönüp ona alıcı gözüyle baktım.</span></p>
<p class="calibre1"><span class="font1">“Neye benzettin beni, Albert Abidesi’ne falan mı?"</span></p>
<p class="calibre1"><span class="font1">“Bu gözlerle mi, asla" diyerek gözlerinin ebrulu derinliklerine baktım.</span></p>
<p class="calibre1"><span class="font1">O zaman içime alışık olmadığım bir acının saplanmasıyla başımı öteye çevirmek zorunda kaldım. Bu kıza daha iyi gözkulak olmam gerekirmiş. Bu metamorfoz uzun zamandır süregelmekteymiş herhalde, ama ben hödüklüğümden görememişim. Magdalen gibi kadınlar, “ha" deyince değişmezler. Demek birileri canla başla çaba vermiş bu konuda.</span></p>
<p class="calibre1"><span class="font1">Madge beni merakla süzmekteydi. “Neyin var?" diye sordu. “Hasta falan mısin?"</span></p>
<p class="calibre1"><span class="font1">Aklımdan geçeni dile getirdim. “Madge, seninle daha yakından ilgilenmeliymişim.”</span></p>
<p class="calibre1"><span class="font1">“Sen benimle uzaktan bile ilgilenmedin ki" dedi Madge. “Şimdi artık başkası ilgilenecek."</span></p>
<p class="calibre1"><span class="font1">Gülüşünde alaycı bir ifade vardı, ama gözleri tasalıydı; içimden ona, bu saatten sonra bile, gözükara bir teklif yapmak geldi. Geçmiş dostluğumuzun üstüne vuran tuhaf bir ışık, yepyeni şeyleri gözümün önüne seriyordu; bir an ona olan ihtiyacımın özünü kavramaya çabaladım. Sonra derin bir soluk aldım ve heyecan anlarında kadınlarla asla açık konuşmama kuralıma bağlı kaldım. Çünkü bundan hiçbir zaman hayır gelmez. Başkalarının sorumluluğunu yüklenmek bana göre bir şey değil. Hayatta kendi yolumu bulmam bile yeterince zor zaten. Tehlikeli an geçti, sinyal kayboldu, Magdalen’in gözlerindeki ışıltı söndü. “Kahve ver bana." Ona kahve verdim.</span></p>
<p class="calibre1"><span class="font1">“Şimdi bana bak, Jake." dedi Madge, “Durumu anlıyorsun. Pılı-nı pırtını buradan alıp götürmeni istiyorum, bir an önce, mümkünse hemen bugün. Her şeyini kendi odana götürdüm zaten."</span></p>
<p class="calibre1"><span class="font1">Öyle yapmıştı sahiden de. Genelde oturma odasını süsleyen bir sürü öteberimin yerinde yeller esiyordu. Daha şimdiden hana, bu evde oturmuyormuşum gibi gelmeye başlamıştı.</span></p>
<p class="calibre1"><span class="font1">“Durumu anlamıyorum, ama öğrenmek istiyorum" dedim.</span></p>
<p class="calibre1"><span class="font1">“Evet, her şeyini almalısın. Taksi parasını ben veririm, gerekirse." Sesi buz gibiydi artık.</span></p>
<p class="calibre1"><span class="font1">“İnsaf et, Madge" dedim. Gene kendi derdime düşmüştüm ya, şimdi kendimi çok daha iyi hissediyordum. “Gene de yukarıda otursam ne olur sanki? Ayağına dolaşmıyorum ya!" Bunun iyi bir fikir olmadığının ayırdındaydım.</span></p>
<p class="calibre1"><span class="font1">Madge, “Ah, Jake" dedi. “Çok salaksın!’’ Bu onun deminden beri söylediği en sıcak sözdü. İkimiz de biraz gevşedik.</span></p>
<p class="calibre1"><span class="font1">Bütün bu süre boyunca Finn kapı pervazına dayanmış, gözlerini aradaki boşluğa dikmiş durmaktaydı. Bizi dinleyip dinlemediğini anlamak zordu.</span></p>
<p class="calibre1"><span class="font1">Magdalen, “Şunu yolla buradan" dedi. “Baktıkça fena oluyorum."</span></p>
<p class="calibre1"><span class="font1">“Nereye yollayabilirim ki?" diye sordum. “O da ben de, nereye gidebiliriz? Param olmadığım biliyorsun."</span></p>
<p class="calibre1"><span class="font1">Bu tam olarak doğru değildi; ama her zaman meteliksizmiş numarası yapmak benim ilkemdir; böyle tanınmak insanın çok işine yarayabilir, belli mi olur.</span></p>
<p class="calibre1"><span class="font1">Magdalen, “Yetişkin adamlarsınız" ded<sup class="calibre2">:</sup> “Yaııi, öyle olmanız gerekiyor. Nereye gideceğinizi kendi aranızda kararlaştırabilirsi-niz."</span></p>
<p class="calibre1"><span class="font1">Bakışlarım Finn’in dalgın, hülyalı bakışlarıyla karşılaştı. “Ne yapalım?" diye sordum ona.</span></p>
<p class="calibre1"><span class="font1">Finn’in arada fikir ürettiği olur. Zaten düşünecek benden daha çok zamanı olmuştu.</span></p>
<p class="calibre1"><span class="font1">“Dave’in oraya gidelim" dedi. '</span></p>
<p class="calibre1"><span class="font1">Bunda olumsuz bir şey göremediğim için, “Güzel!". dedim ve Finn’in arkasından, “Çantaları al!" diye bağırdım; çünkü ok gibi yerinden fırlamıştı. Arada onun Magdalen’den pek hoşlanmadığını düşünürüm. Dönüp geldi, bavulların bir tanesini aldı ve gene ortadan kayboldu.</span></p>
<p class="calibre1"><span class="font1">Magdalen’le ben, ikinci raunda başlayacak iki boksör gibi bakışıyorduk.</span></p>
<p class="calibre1"><span class="font1">Ben, “Bana bak, Magdalen" dedim. “Beni böyle, selamsız sabahsız kapıdışarı edemezsin."</span></p>
<p class="calibre1"><span class="font1">Magdalen, “Selamsız sabahsız gelmiştin ya" dedi.</span></p>
<p class="calibre1"><span class="font1">Haklıydı. Bir göğüs geçirdim.</span></p>
<p class="calibre1"><span class="font1">“Gel buraya" diyerek elimi uzattım. Madge de elini verdi, ama bu eller kaşık gibi soğuk ve cansız duruyordu; birkaç saniye sonra bıraktım.</span></p>
<p class="calibre1"><span class="font1">Madge, “Olay çıkarma, Jakie" dedi.</span></p>
<p class="calibre1"><span class="font1">O anda en ufağından bile olay çıkaracak durumda değildim. Dizlerim titriyordu; divanın üstüne uzandım.</span></p>
<p class="calibre1"><span class="font1">“Eh" dedim usulca. “Demek beni kapının önüne koyuyorsun, hem de hayatını başka insanların kötü huylarını sömürerek kazanan bir adam yüzünden."</span></p>
<p class="calibre1"><span class="font1">Magdalen, “Hepimiz başkalarının kötü huylarını sömürerek geçiniriz" dedi. Ama günün modası olan bu “sinik” tutum ona hiç yakışmıyordu. “Ben de öyle, sen de öyle; hele senin sömürdüğün kötü huylar onun sömürdüklerinden bin beterdir." Bu, benim arada çevirisini yaptığım kimi kitaplara bir dokundurmaydı.</span></p>
<p class="calibre1"><span class="font1">“Sahi, bu vatandaş kimin nesi oluyor?" diye sordum.</span></p>
<p class="calibre1"><span class="font1">Madge beni, sözlerinin yaratacağı etkiyi ölçmek için süzüyordu.</span></p>
<p class="calibre1"><span class="font1">“Adı Starfield" dedi. “Belki duymuşsundur." Gözlerinde hiç utanmasız bir zafer bakışı yalazlanmıştı.</span></p>
<p class="calibre1"><span class="font1">İfadesiz kalmak için yüzümü kastım. Starfield’miş demek, Sa-muel Starfield, hani şu Sultan Sammy, bahisçiler kralı. Gerçi Pic-cadilly yakınlarındaki işyeri ve ışıklı tabelası hâlâ duruyordu; ama onu sırf bir bahisçi olarak tanımlamakla Finn işi biraz basite indirgemişti. Starfield bugünlerde, parasıyla zevki sayesinde girebildiği alanların hepsinde bir şeyler yapıyordu; kadın giysileri, gece kulüpleri, filmcilik, restoran işletmeciliği.</span></p>
<p class="calibre1"><span class="font1">“Anlıyorum" dedim. İçimden geçenleri Madge’e göstermeyecektim.</span></p>
<p class="calibre1"><span class="font1">“Nerde tanıştın onunla? Bu soruyu tamamen sosyolojik amaçla soruyorum."</span></p><div class="calibre3">
<p class="calibre1"><span class="font1">17</span></p></div>
<p class="calibre1"><span class="font1">F2/Ağ</span></p>
<p class="calibre1"><span class="font1">Madge, “Bunun ne anlama geldiğini bilmiyorum" dedi. “Madem öğrenmek istiyorsun, on bir numaralı otobüste tanıştım onunla." Bu, apaçık bir yalandı. Kafa salladım buna. İnanmadım.</span></p>
<p class="calibre1"><span class="font1">“Ömür boyu manken olmaya adaylığını koyuyorsun" dedim. “Bütün zamanını gözle görülür servetin bir simgesi olmaya adayacaksın." Bunu söylerken düşündüm de; bu dediğim pek de o kadar kötü bir yaşam tarzı sayılmazdı hani.</span></p>
<p class="calibre1"><span class="font1">“Jake, artık gider misin!" dedi Magdalen.</span></p>
<p class="calibre1"><span class="font1">“Hem zaten, Sultan Sammy ile bu evde oturacak değilsin ya elbet?"</span></p>
<p class="calibre1"><span class="font1">Magdalen, “Bu daire bize lazım olacak" dedi. “Hemen çıkıp gitmeni istiyorum."</span></p>
<p class="calibre1"><span class="font1">Bu yanıtını kaçamaklı buldum. </span><span class="font6">“Evleneceğinizi</span><span class="font1"> mi söylemiştin bana?" diye sordum. Gene sorumluluk duygularım depreşmeye başlamıştı. Ne olsa, Magdalen’in babası yoktu, ben de onun aile büyüğü sayılırdım. Elimde kalan tek rol buydu artık. Şimdi düşündükçe, Starfield’in Magdalen gibi bir kızla evlenmesi gözüme nedense müthiş derecede olanaksız bir şey gibi görünüyordu. Gerçi Madge kürk mantolar giyip salınmayı herhangi bir kadın kadar becerebilirdi; ama çarpıcı, gösterişli bir tip değildi, zengin ve ünlü olmayışı da cabası. Hoş, temiz bir İngiliz kızıydı, taşra kentlerinde kutlanan Mayıs Bayramları gibi basit ve tatlı. Oysa Starfield’in zevklerinin daha egzotik olduğunu ve hiç de evlilik niyeti içermediğini tahmin ediyordum. Madge üstüne basa basa ve hâlâ süt köpüğü gibi taptaze ve temiz, </span><span class="font6">“Evet"</span><span class="font1"> dedi. “Şimdi bavulunu toplar mısın artık?" Gene de vicdanı rahatsızdı; gözlerini gözlerimden kaçırmasından anlıyordum bunu.</span></p>
<p class="calibre1"><span class="font1">Kitap raflarını karıştırmaya başlayarak, “Burada senin birkaç kitabın olacak" dedi. </span><span class="font6">Murphy</span><span class="font1"> ile </span><span class="font6">Pierrot Mon</span><span class="font1"> Ami’yi alıp uzattı.</span></p>
<p class="calibre1"><span class="font1">“Yoldaş Starfield’e yer açıyorsun haa" dedim. “Okuması var mı onun? Ha, lafı açılmışken, benim varlığımdan haberi var mı?"</span></p>
<p class="calibre1"><span class="font1">Madge, “Ha, evet" diye kaçamaklı bir yanıt verdi. “Ama karşılaşmanızı istemiyorum. Onun için eşyalarını derhal toplamalısın. Yarından itibaren Sammy sık sık buraya gelmeye başlayacak."</span></p>
<p class="calibre1"><span class="font1">“Kesin olan bir şey var" dedim. “Her şeyi bir günde taşıyamam. Şimdi birkaç şey alırım, ama yarın gene gelmem gerek." İki ayağı-mm bir pabuca sokulmasından nefret ederim. “Hem sakın unutma” diye ateşli bir sesle ekledim. “Radyo benimdir.” Düşüncelerim Lloyds Bankası’na takılıp kalıyordu.</span></p>
<p class="calibre1"><span class="font1">“Tabii, canım” dedi Madge. “Ama bugünden sonra geleceğin zaman, önce telefon et. Cevap veren erkekse konuşmadan kapa.”</span></p>
<p class="calibre1"><span class="font1">“Bu durum bana tiksinti veriyor” dedim.</span></p>
<p class="calibre1"><span class="font1">“Peki, canım” dedi Madge. “Taksi çağırayım mı sana?"</span></p>
<p class="calibre1"><span class="font1">“Hayır!” diye bağırarak dışarı çıktım.</span></p>
<p class="calibre1"><span class="font1">Merdiveni tırmandığım sırada Madge arkamdan, “Sammy buradayken gelecek olursan kafanı kırar senin” diyordu.</span></p>
<p class="calibre1"><span class="font1">Öbür bavulu aldım, elyazmalarımı kasap kâğıdına sarıp paket ettim, yaya olarak oradan ayrıldım. Düşünmem gerekiyordu, oysa taksiye bindiğim zaman taksimetreye bakıp durmak yüzünden bir türlü düşünemem. Yetmiş üç numaralı otobüslerden birine binerek Bayan Tinckham’ın oraya gittim. Bayan Tinckham’ın Charlotte Sökağı dolaylarında bir gazete bayii vardır. Önünde ucuz bir reklam panosu bulunan tozlu, pis, berbat görünümlü bir köşe dükkânıdır burası; çeşitli dillerde gazeteler, kadın dergileri, kovboy ve bilim kurgu romanları, </span><span class="font6">Akılalmaz <sup class="calibre2">Ö</sup>yküler</span><span class="font1"> denen karmakarışık dergileri satar. Daha doğrusu bu saydığım şeyler karman çorman yığınlar halinde satışa sunulmuştur; ama ben bu dükkândan dondurma -dondurma da bulunur- ve Evening News gazetesinden başka bir şey alana hiç rastlamadım. Gazete ve dergilerin çoğunluğu yıllar yılı öylece yığılı durarak güneşten sararıp gider ve rahatları ancak Bayan Tinckham’ın okuma nöbeti tuttuğu zamanlarda bozulur. Böyle zamanlarda Bayan Tinckham eskilikten sararmış bir kovboy romanınj eline alır, ne var ki yarısına geldiği zaman, bunu okumuş; ama okuduğunu unutmuş olduğunu söyleyerek bırakır. Zaten sınırlı ' olan ve çok yavaş çoğalan stokunun hepsini şimdiye değin okumuş olsa gerektir. Fransızca bilmediğini söylemesine karşın arada onun Fransızca gazeteleri karıştırdığını görürüm, ama belki yalnızca resimlere bakıyordur. Dondurma dolabının yanında küçük bir demir masayla iki sandalye, üstteki rafta da şişeler içinde, kırmızı ve yeşil renkli alkolsüz içecekler durur. Burada huzur dolu birçok saat geçirmişimdir.</span></p>
<p class="calibre1"><span class="font1">Bayan Tinckham’ın dükkânının tuhaf özelliklerinden biri de kedi dolu olmasıdır. Bir tek kocaman ana tekirden üreyen ve giderek büyüyen bir tekirler ailesi tezgâhın ve boş rafların üstünde oturup yatarlar; kehribar renkli gözleri güneşte kısılıp ışıldar; sıcaktan kızışmış bir tüy yüzeyinin üstünde kırpışan bir ışın çizgisi. Ben dükkâna girdiğimde çoğu zaman kedilerden biri yerinden atlayıp dizime çıkar, burada bir süre tarafsız bir ağırbaşlılıkla oturur, sonra dışarı süzülerek dükkânların önlerinden kayıp gider. Ama bu hayvanların, dükkândan on metreden fazla uzaklaştığını görmüş değilim. Tam ortada Bayan Tinckham oturmuş sigara içmektedir. Sigarayı resmen zincirleme olarak içen tek tanıdığım odur. Her sigarayı bir öncekinin izmaritinden yakar; günün ilk sigarasını nasıl yaktığı benim için hâlâ bir sırdır; çünkü ben istediğim zaman dükkânda asla kibrit bulunmaz. Bir keresinde geldiğim zaman onu derin bir kaygı ve telaş içinde buldum; sigarası kahvesinin içine düşmüştü, yenisini yakmak için de ateş bulamıyordu. Belki gece boyu da sigara tüttürüyordur ya da ne bileyim, yatak odasında hiç sönmeyen ebedi bir sigara vardır. Bayan Tinckham’ın ayaklarının dibinde, her zaman sigara izmaritleriyle dolup taşmış durumda emaye bir leğen vardır. Yanıbaşında, tezgâhın üstünde de, her zaman hafif, ancak duyulur biçimde çalan ufak bir radyo durur, öyle ki sigara dumanıyla sarılmış olarak kedilerinin arasında oturan bu kadına her an, bir müzik mırıltısı eşlik eder gibidir.</span></p>
<p class="calibre1"><span class="font1">İçeri girince her zamanki gibi demir masanın üstüne tünedim, en yakındaki raftan bir kedi alıp dizime oturttum. Kedi, düğmesine basılmış bir makine gibi gırıldamaya başladı. O gün ilk kez içimden gelerek gülümsedim ve Bayan Tinckham’a baktım. Kendisi, Finn’in deyimiyle, komik bir ihtiyarcıktı; ama bana çok iyiliği geçmiştir, ben de gördüğüm iyiliği asla unutmam.</span></p>
<p class="calibre1"><span class="font1">Bayan Tinckham </span><span class="font6">Akılalmaz <sup class="calibre2">Ö</sup>yküler’i</span><span class="font1"> elinden bırakarak, “Yaa, döndün demek” dedi ve radyosunu daha da kısarak müziği geri plandaki-belli belirsiz bir mırıltıya indirgedi.</span></p>
<p class="calibre1"><span class="font1">“Evet, maalesef' dedim. “Bayan Tinckham, bir yudum bir şey içmeye ne dersiniz?”</span></p>
<p class="calibre1"><span class="font1">Günün birinde, barların kapalı olduğu bir saatte, Londra’nın orta yerinde, şöyle sakin bir köşede, ilaç niyetine bir şeyler içmek ihtiyacı duyarsam diye, Bayan Tinckham’ın dükkânında epey zamandır bir viski stoku bulunduruyordum. Gerçi artık barlar açılmıştı, ama ben bu dükkânın yatıştırıcı havasına gereksinme duyuyordum; gırıldayan kedi, fısıldayan radyo ve tütsü dumanlarıyla sarılı bir ana tanrıçayı andıran Bayan Tinckham. Bu planı ilk kurduğumda şişedeki içkiyi her gün işaretlerdim; ama bu, Bayan Tinc-kham’ı yakından tanımadığım günlerdeydi. Kendisi güvenilirlik yönünden bir doğa kanunu gibidir. Sır da saklar. Bir gün onun ağzından laf almaya çalışan tuhaf kılıklı müşterilerinden birinin, “Hastalık derecesinde sıkı ağızlısın!” diye bağırdığını duymuştum ki bu kadın gerçekten de öyledir. Doğrusunu isterseniz onun başarısının sırrı buymuş gibi geliyor bana. İşleri konusunda çok gizli kapaklı davranmayı seven kimseler onun dükkânını bir “ikinci adres" ve buluşma yeri olarak kullanırlar. Bazen onun, müşterilerinin işleri konusunda ne derece bilgili olduğunu merak ederim. Ondan uzakta olduğum zamanlarda, burnunun dibinde olup bitenleri hiç anlamayacak kadar saf olamayacağını düşünürüm. Yanın-daykense, öyle tombul ve dalgın bir hali ve gözlerini, tıpkı kedileri gibi öyle bir kırpıştırması vardır ki şüphelere kapılırım. Bazı anlarda, gözümün ucuyla, onun yüzünde keskin bir zekâ pırıltısı görür gibi olurum; ama ne kadar hızlı dönersem döneyim, bu yüzde anaç ve ışıl ışıl bir ilgi ve biraz bön bir sevecenlik dışında herhangi bir ifade yakalayamam. Gerçek ne olursa olsun, kesin olan tek şey bu gerçeği kimsenin bilemeyeceğidir. Polisler Bayan Tinckham’ı sorguya çekmekten çoktan vazgeçmişlerdir. Zamanlarını boşa harcamak oluyordu bu. Bildiği şeyler ne denli az ya da çok olursa olsun, Bayan Tinckham dükkânının çevresinde dönen küçük dünyayla ilgili olarak, hiçbir zaman, ne para ne de fiyaka için, herhangi bir yakın tanışlık iddiasında bulunmamıştır bildiğim kadarıyla. Konuşmayan bir kadın, kadife kutuda mücevher gibidir. Bayan Tinc-kham’ın hayranıyım.</span></p>
<p class="calibre1"><span class="font1">Bayan Tinckham karton bir bardağı viskiyle doldurup tezgâhın üstünden bana uzattı. Onun herhangi bir içkiye ağzını sürdüğünü asla görmemişimdir.</span></p>
<p class="calibre1"><span class="font1">“Bu sefer Brendi yok mu, canım?" diye sordu.</span></p>
<p class="calibre1"><span class="font1">“Yok, pis gümrükçüler el koydu," diye yanıtladım ve viskiden koca bir yudum alarak gümrüğü, Madge’i, Starfield’le bankamın müdürünü kapsayan bir el hareketiyle, “Allah belalarını versin!" diye ekledim.</span></p>
<p class="calibre1"><span class="font1">Bayan Tinckham, “Ne oldu, canım, durumlar kötü mü gene?" diye sordu. Gözlerimi bardağıma dikmiş dururken onun bakışlarında bir algı kıvılcımının çaktığını gorür gibi oldum.</span></p>
<p class="calibre1"><span class="font1">O, kimbilir kaç itirafın yolunu açmış olan tatlı sesiyle, “İnsanlar çok zaman üzüntü ve dert kaynağı oluyorlar, öyle değil mi?" dedi.</span></p>
<p class="calibre1"><span class="font1">Müşterilerinin Bayan Tinckham’la her şeyi konuştuklarından eminim. Kimi zaman dükkâna girdiğimde bunu havada kesin olarak hissetmişimdir. Ben de birçok şeyler anlatmışımdır ona. Birçok müşterisinin yaşamında onun, tek güvenilir dert ortağı olarak yer aldığından eminim. Böyle bir konumun bir yere değin kazançlı olması kaçınılmazdır; Bayan Tinckham’ın parası olduğu da kesin; çünkü bir gün bana gözünü bile kırpmadan on pound ödünç ver--mişti, gene de onun başlıca kaygısının para olduğunu sanmıyorum. Herkesin işini, daha doğrusu herkesin yaşamının içyüzünü bilmekten hoşlanıyor, hepsi bu. Aslını ararsanız onun çocuk gibi saf oluşu ya da olmayışıyla ilgili gerçek, belki de bu ikisinin ortasında bir yerdedir de bu kadın başka insanların hikâyelerinden örülü bir dünyada, gerçekle kurgunun birbirinden ayırt edilemediği bir boyutta yaşamaktadır.</span></p>
<p class="calibre1"><span class="font1">Tatlı bir mırıltı duyuluyordu; bu belki radyoydu belki de benim dilimi çözmek için Bayan Tinckham’ın okuduğu bir büyü duası; nadide bir balığı ucu ucuna yakalamış olan ince bir olta telinin usulca kurulmasını andırır bir ses. Ama ben konuşmamak için dişlerimi sıkmıştım, öykümü daha çarpıcı biçimde sunabileceğim zamanı beklemek istiyordum. Bu öykü pek güzel geliştirilebilirdi; ama henüz tam oturmuş değildi. Şimdi anlatırsam gerçeği söyleyivermem gibi bir tehlike vardı. Gafil avlandığım zaman çoğunlukla doğruyu söylerim ki bundan daha sıkıcı ne olabilir? Bayan Tinc-kham’la göz göze geldim; bakışları hiçbir şey söylemiyordu, gene de onun, benim düşüncelerimi okuduğundan emindim.</span></p>
<p class="calibre1"><span class="font1">“İnsanlar ve de para, Bayan Tinck” dedim. “Bunlar olmasa dünya ne mutlu bir yer olurdu.”</span></p>
<p class="calibre1"><span class="font1">“Kedilerden yeni yavrulayan oldu mu?” diye sordum.</span></p>
<p class="calibre1"><span class="font1">“Daha olmadı, ama Maggie gene gebe.” Bayan Tinckham tezgâhın üstündeki kocaman bir tekire dönerek, “Yakında cici bebelerine kavuşacaksın, değil mi, ha?” diye mırıldandı.</span></p>
<p class="calibre1"><span class="font1">“Bu kez bir şans var mı dersiniz?” diye sordum.</span></p>
<p class="calibre1"><span class="font1">Bayan Tinckham her zaman tekirlerinin, sokağın aşağısında oturan yakışıklı bir Siyam kedisiyle çiftleşmelerini sağlamaya çalışırdı. Gerçi ne yalan söylemeli, bu konudaki çabaları tekirlerini kapıya götürüp yakışıklı erkeği göstererek, “Şu nefis pisipisiye bir baksana!” demekten ibaretti ve şimdilik hiçbir sonuç vermiş değildi. Bir kedinin dikkatini herhangi bir şeyin üstüne çekmeye çalışmışlığınız varsa bunun ne denli- zor olduğunu bilirsiniz. Hayvan, parmağınızın gösterdiği yerden başka her yere bakacaktır.</span></p>
<p class="calibre1"><span class="font1">Bayan Tinckham acı acı, “Hiç umut yok,” dedi. “Hepsi de şu at . eti satan dükkândaki karalı beyazlı erkek kediye bayılıyorlar.” Sonra hamile tekire dönerek, “öyle değil mi, güzel kız ha?” diye sordu. Tekir o iri, parlak kürklü pençesini uzatarak tırnaklarını bir </span><span class="font6">Nouvelle Litteraires</span><span class="font1"> yığınına geçirdi.</span></p>
<p class="calibre1"><span class="font1">Masanın üstünde paketimi açmaya başladım. Dizimdeki kedi yere sıçradı, usulca kapıdan dışarı sızdı. Bayan Tinckham, “Eh, ne yapalım” diyerek </span><span class="font6">Akılalmaz <sup class="calibre2">Ö</sup>yküler</span><span class="font1">'e doğru uzandı.</span></p>
<p class="calibre1"><span class="font1">Telaşla el yazmalarımı gözden geçirdim. Bir seferinde, Magdalen öfkeden kudurmuş, </span><span class="font6">Ve Dünya Bay Oppenheima Kalacak</span><span class="font1"> adındaki epik şiirimin ilk altmış dörtlüğünü yırtıp parçalamıştı. Bu şiir, benim ideal sahibi olduğum günlerin eseriydi. O sırada, çağımızın epik şiir yazılabilecek bir çağ olmadığını henüz kavrayamamıştım, saf kişinin içinden gelen bir şeyi kâğıda dökmemesi için bir neden olmadığını sanıyordum. Ama bir tarih perspektifi edinmek kadar insanı felce uğratan hiçbir şey olamaz, özellikle de yazınsal konularda. Kimbilir, belki de insan belirli bir noktaya gelince düşünmekten resmen vazgeçmelidir. Doğrusunu isterseniz ben kendime, çağımızın roman yazmaya uygun bir çağ olmadığı kanısına varmama ramak kala gem vurmayı başarmıştım. Neyse, biz gene </span><span class="font6">Oppen-heim'a</span><span class="font1"> dönelim; arkadaşlarım şiirin başlığını, Yahudi karşıtlığı kokuyor diye eleştirmişlerdi, oysa başlık yalnızca büyük sermayeyi simgeliyordu, ama Madge şiiri bu yüzden değil de hıncından yırt-mıştı; onunla öğle yemeği yemek için verdiğim sözden cayıp bir kadın romancıyla buluştuğum için. Romancı kadında hiç iş yoktu, neylersin ki eve döndüğümde Oppenheim'ı paramparça bulmuştum. Eski günlerdeydi bu. Gene de bu olayın yinelenmiş olabileceğinden korkuyordum. Bu kız beni kapının önüne koymayı tasarlarken zihninden ne gibi düşünceler geçtiğini kim bilebilirdi? Bir kadının size diş bilemesi için, sizi incitecek bir şey yapmış olması kadar iyi bir vesile olamaz. İnsanların, onları incitmenizi gerektiren durumlar yaratmaları ne denli çileden çıkartıcıdır, ben de bilirim. Bu yüzden yazıları dikkatle gözden geçirdim.</span></p>
<p class="calibre1"><span class="font1">Her şey yerinde gibiydi; ancak bir eksik vardı. Bu benim Le </span><span class="font6">Rossignol de Bois</span><span class="font1"> çevirimin metniydi. Bu </span><span class="font6">Tahta Bülbül,</span><span class="font1"> Jean Pierre Breteuil’ün sondan .iki önceki kitabıydı. Doğrudan daktiloda çevirmiştim. Jean Pierre’den o kadar çok çeviri yaptım ki artık tek sorun ne kadar hızlı daktilo yazabileceğimdir. Ama karbon kâğıtlarıyla uğraşamam, -ellerim pek kıvrak değildir, karbon kâğıtlarının da ne menem şeyler olduğunu bilirsiniz- bu yüzden de kitabın tek bir kopyası vardı. Gene de bu konuda korkuya kapılmadım, çünkü biliyordum ki Magdalen herhangi bir şeyi ortadan kaldırmak istese bir çeviriyi değil de kendi yazdığım şeylerden birini seçerdi. Bir dahaki gidişimde unutmayıp çeviriyi almaya karar verdim; herhalde aşağıki yazı masasında olsa gerekti. Le </span><span class="font6">Rossignol</span><span class="font1"> “bestseller" olacaktı ki bu da cebimin para görmesi demekti. Roman, psikanalizden geçen ve bundan sonra yaratma dürtüsünün kaybolduğunu gören genç bir besteci üstüneydi. Gerçi Jean Pierre’in bütün yazdıkları gibi çok satan türden kötü bir şeydi, gene de bu kitabı keyifle çevirmiştim.</span></p>
<p class="calibre1"><span class="font1">Dave Gellman benim Breteuil çevirisi yapmakta uzman olduğumu, çünkü kendimin de bu tür kitaplar yazmak istediğimi söyler, ama durum böyle değil. Breteuil çevirisi yapıyorum, çünkü kolay, hem de her dilde peynir ekmek gibi satıyor. Sonra, çeviri yapmaktan sapkın bir haz alıyorum: İnsanın ağzını açınca gırtlağından başka birinin sesinin çıkması gibi bir şey. Sondan bir önceki roman, Paris’teyken okuduğum Le </span><span class="font6">Pierres de l’Amour</span><span class="font1"> da, hiç kuşkusuz çok satacak. Henüz okumadığım </span><span class="font6">Nous Les Vainqueurs<a id="footnote1"></a><sup class="calibre2"><a href="#bookmark1">1</a></sup></span><span class="font1"> diye bir roman daha çıkmıştı geçenlerde. Yayıncıma gidip </span><span class="font6">Tahta Bülbül </span><span class="font1">çevirisi için biraz avans almaya karar verdim. Bu arada ona Paris’teyken aklıma gelmiş olan bir fikri de satmaya çalışacaktım: Kısa Fransız öykülerinden benim çevirip düzenleyeceğim bir derleme. Bavullarımı dolduran şey işte bu öykülerdi. Böyle bir derleme açlık tehlikesini uzakta tutmaya yarardı. Dave’in dediği gibi kendim bir şeyler yazmaktansa her işe razıydım. Bankada yetmiş pound kadar param olduğunu hesaplamıştım. Gene de en vahim ve ivedi sorun, Earls Court Yolu artık bana kapanmış olduğuna göre barınıp çalışabileceğim şöyle ucuz ve hoş bir yer bulmaktı.</span></p>
<p class="calibre1"><span class="font1">Şimdi siz belki de Magdalen’in beni böyle selamsız sabahsız kapı dışarı etmesinin biraz taş yüreklilik olduğunu düşünüyorsunuz; durumu böyle sessizce sineye çektiğim için beni de fazla uysal buluyorsunuz belki. Gelgelelim Magdalen zorba bir kadın değildir aslında. Akıllı, canlı, duygulu bir insandır, sıcak kalpli ve herkese iyilik etmeye hazırdır, meğer ki bu onun başına dert açmasın. Hangimiz bundan fazlasını yapabiliriz? Bana gelince, Madge konusunda vicdanım rahatsızdı. Biraz önce o evde neredeyse hiç kira vermeden oturduğümu söylemiştim. Aslında işin tam doğrusu değildi bu; doğruyu isterseniz hiç kira vermeden oturuyordum. Bu düşünce biraz canımı sıkıyordu. Kadın eline bakmak adamın </span><span class="font6">locus standi'sı<a id="footnote2"></a><sup class="calibre2"><a href="#bookmark2">2</a></sup></span><span class="font1"> için iyi değildir. Sonra Madge’in evlenmek istediğini de biliyordum. Bunu bana birkaç kez dokundurmuştu; benimle evlenmeye hazırdı sanıyorum. Ama ben istemiyordum. İşte böyle, bu iki neden yüzünden şimdi Earls Court Yolu’nda hiçbir hakkım olmadığını ve eğer Madge sığınacak başka bir kanat altı arıyorsa suçun tamamen bende olduğunu düşünüyordum. Beri yandan Sultan Sammy’nin çantada keklik değil de epey uzak bir olasılık olduğunu düşünmekle tarafsız davrandığımdan da emindim.</span></p>
<p class="calibre1"><span class="font1">Bu aşamada kendim hakkımda bir çift laf etsem yerinde olur herhalde. Adım James Donaghue, ama bu sizi kaygılandırmasın; çünkü Dublin’e ancak bir kez gittim, viski içmekten körkütük durumdaydım ve günışığını ancak iki kez gördüm; bir, beni Store Sokağı polis karakolundan salıverdikleri zaman, bir de Finn beni Holyhe-ad vapuruna bindirdiği zaman. İçtiğim günlerdeydi bu. Şimdi yaşım otuzu biraz geçkin; yetenekli ama tembelim. Piyasa işi yazılar yazarak geçinirim, ara sıra doğru dürüst şeyler yazdığım da olur, ama elden geldiğince az. Günümüzde insan kalemiyle geçinebilir, tabii eğer her zaman eli yüzü düzgün yazabiliyorsa ve piyasanın istediği şeyleri yazmaya razıysa. Boyumun kısa olduğuna daha önce değinmiştim ama, “ufak tefek ve düzgün yapılı" dersek beni daha iyi tanımlamış oluruz. San saçlarım ve keskin, cin gibi yüz çizgilerim var. Judoda iyiyimdir de boksa pek hevesim yoktur. Bu öyküyü daha yakından ilgilendiren husus sinirlerimin berbat durumda olmasıdır. Bunun nasıl olduğuna boş verin. Bu, ayrı bir hikâyedir, ben de size bütün hayat hikâyemi anlatıyor değilim. Evet, sinirlerim berbat durumda; bunun sonuçlarından biri de uzun süre yalnız kalamamamdır. Finn’in çok işime yaraması da bundan ya. Baş başa saatler saati otururuz, kimi zaman tek laf etmeden. Ben belki de Tanrı, özgürlük ve ölümsüzlük üstüne düşünüyorum-dur. Finn’in neler düşündüğünü. bilemeyeceğim. Ama daha da beteri, yabancı bir evde yaşamaktan nefret ederim, esirgenmekten hoşlanırım. Bu yüzden de asalağın biriyimdir ve çoğunlukla arkadaşlarımın evlerinde yaşarım. Bu, mali yönden de elverişlidir. Arkadaşlarıma pek yük olmam; çünkü kendi halinde biriyimdir, Finn’in de elinden birçok iş gelir.</span></p>
<p class="calibre1"><span class="font1">Gene de şimdi nereye gideceğimize karar vermek sorun sayılırdı. Dave Gellman bizi barındırır mıydı acaba? Bu fikri, pek parlak olmadığını kestirmekle birlikte bir süre tarttım. Dave eski bir dost- tur; ama bir filozoftur. Yıldız falına bakan türden değil de Kant ve Plato gibi sahici bir filozof, bu yüzden de parasızdır, doğallıkla. Dave’den herhangi bir talepte bulunmamanın belki de daha doğru olacağını düşünüyordum. Dave aynı zamanda Yahudi’dir, oruç tutan, günahlardan armılamayacağına falan inanan, damgalı mühürlü bir Yahudi; Tevrat’taki hani içinde, şu çok değerli yağ bulunan mermer kavanozu kıran kadının öyküsü ve bunun. gibi daha birçok öykü karşısında dehşete kapılanlardan. Benim canımı sıkan bu değil, onun Kutsal Üçlü konusunda, duyguların önemsizliği ve inayet kavramı konusunda Finn’le yaptığı sonu gelmez tartışmalardır. Dave’in, inayet kavramı kadar nefret ettiği başka hiçbir kavram yoktur; bunu bir tür ruhsal dolandırıcılık yerine koyar. Dave’e sorarsanız bu kavram kişiyi dolambaçlı davranmaya ve her şeyi yutturabileceğine inanmaya iter. İnsan, açık, pratik kurallara uyarak yaşamalıdır, der Dave, her türlü aşırılığı hoşgörebilen yüce fikirlerin belirsiz aydınlığına uyarak değil. Dave, Finn’in uzun uzun konuştuğu nadir insanlardan biridir. Finn’in imanını yitirmiş bir Katolik, mizaç yönünden de Metodist olduğunu belirtmeliyim ya da bana öyle gelir, kendisi de Dave’le konuşurken bunu ısrarla ileri sürer. Finn her zaman, sahiden dindar bir ülkede yaşayabilmek için İrlanda’ya döneceğini söyler durur, ama hiçbir zaman dönmez. Bu yüzden de Dave’in evinde pek huzur bulamayacağımızı düşünüyordum. Finn’in pek konuşmadığı zamanları yeğlerim ben. Eskiden ben de Dave’le soyut konularda bol bol konuşurdum. İlk tanıştığımızda onun filozof olması çok hoşuma gitmişti; bana bazı önemli gerçekler açıklayabileceğini düşünmüştüm. O sıralar, ne yalan söyleyim pek akıl erdirememekle birlikte, Hegel ve Spinoza okuyor ve bunları Dave’le tartışabilmeyi umuyordum. Ama nedense hiçbir sonuca ulaşamıyor gibiydik; konuşmalarımızın çoğunluğu, benim bir şey söylemem, Dave’in de, “Anlamıyorum" demesinden ibaretti sanki. Sonra ben dediğimi yineliyordum, Dave’in de sabrı iyice taşıyordu. Epey zaman sonra anladım ki Dave, “Anlamıyorum" dediği zaman benim sözlerimin saçma olduğunu söylemek istiyordu. Hegel, Hakikat’in muhteşem bir-sözcük, hakikatin kendisinin ise daha da muhteşem olduğunu söyler. Dave’le ben hiçbir zaman sözcükten pek ileri gidemez gibiydik, öyle ki sonunda ben bu tartışmalardan vazgeçtim. Gene de Dave’i çok severim; konuşacak başka bir sürü konumuz vardır, bu yüzden onun evine taşınmak fikrini tümden boşlamış değildim. Zaten aklıma gelen tek fikir de buydu.</span></p>
<p class="calibre1"><span class="font1">Bu sonuca vardığım zaman kitaplarımdan bir kısmını çıkardım ve yazı dosyalarımla birlikte Bayan Tinckham’ın tezgâhının altına bıraktım. Sonra dükkândan çıkıp Lyons’a gittim.</span></p>
<p class="calibre1"><span class="font1">II</span></p>
<p class="calibre1"></p>
<p class="calibre1"><span class="font1">Londra’nın kimi semtleri vardır, gereklidirler; kimileriyse rastlantıyla oluşmuş, oluşmuş bulundukları için varlıklarını sürdüren yerlerdir. Earls Court’un batısında kalan her yer, ırmak boyundaki birkaç köşe dışında, bu nasılsa oluşmuş bulunan rastlantısal yerler kapsamına girer. Rastlantısallıktan nefret ederim ben. Hayatımdaki her şeyin yeterli bir nedeni olsun isterim. Dave, Earls Court’un batısında oturuyordu, bu da benim gözümde onun olumsuz yanlarından biriydi. Goldhawk yolunun gerisinde, her nedense ‘kâşane’ denilen o kırmızımsı kara binalardan birinde oturur. Bu sözcüğü bu bağlamda ilk olarak, Londra’daki karanlık çocukluk günlerimde duymuştum. O gün bugündür birçok nesir parçasının, -İncil’dekiler de dahil buna- bu sözcük yüzünden tadına varamamışımdır. Dave’in</span></p>
<p class="calibre1"><span class="font1">çevresine pek önem vermediğini sanıyorum. Filozof olduğu için onun önemsediği şey varlığın merkezindeki düğümdür (benim böyle laflar ettiğimi duysa kızar ya), çoğunluğumuzu istemesek de oyalayan çözülmüş ilmikler değil. Sonra, Yahudi olduğu için, özel bir gayret göstermeksizin Tarih’in bir parçası olduğuna inanabilir. Ben işte buna gıpta ediyorum. Çünkü benim şahsen Tarih’e ayak uydurabilmek için her yıl biraz daha çaba harcamam gerekiyor. İşte böyle, Dave rastlantısal bir adreste oturmayı göze alabilir. Ben bunu yapabileceğimden emin değildim.</span></p>
<p class="calibre1"><span class="font1">Dave’in “kâşane"si yüksek bir bina, ne var ki yanında yükselen kocaman, beyaz duvarlı modern bir hastane binası abanmış üstüne. Yalınlık ve haklılık yansıtan bir yer; önünden her zaman bir </span><span class="font6">fris-</span><span class="font1">son<a id="footnote3"></a><sup class="calibre2"><a href="#bookmark3">3</a></sup>’la geçerim. Şimdi o karanlık, vitraylı merdivenden Dave’in katına çıkarken, içeride konuşanların seslerinin mırıltısını duydum. Canım sıkıldı buna. Dave çok fazla insan tanır. Yaşamı samimiyet konusunda sürekli bir </span><span class="font6">tour deforce</span><span class="font1">**'tur sanki. Ben şahsen herhangi bir dönemde dörtten fazla kişiyle samimiyet kurmayı ahlaka aykırı sayarım doğrusu. Oysa Dave yüzü aşkın kişiyle samimi gibidir. Sanatçı ve entelektüeller arasında geniş ve yapışkan bir çevresi olduğu gibi sol kanattan sayısız politikacı da tanır ki bunların arasında, Yeni Bağımsız Sosyalist Parti lideri solcu Todd gibi tuhaf kişilerle, ondan da ekzantrik başkalarını sayabiliriz. Sonra öğrencileri de vardır, öğrencilerinin arkadaşları ve sayısı her gün çoğalan eski öğrencilerinden oluşmuş bir ordu. Dave’in öğrencisi olan hiç kimse onunla bağlantısını koparmaz sanki. Bunu anlamak bana zor geliyor, çünkü daha önce de belirttiğim gibi felsefe konuştuğumuz günlerde Dave benimle hiçbir konuda iletişim kuramamıştı. Ama belki de onun bir keresinde sabrı taşarak dediği gibi, benim ıslah olmaz sanatçı yönüm aşırı baskındır, ne bileyim. Şunu da eklemeliyim ki Dave benim yaşam tarzımı hiç hoş karşılamaz, düzenli bir işe gireyim diye beni hep zorlar durur.</span></p>
<p class="calibre1"><span class="font1">Dave, üniversite için okullararası çalışmalar da yapar ve çevresine boş zamanlarında “hakikat"le ilgilenen çok sayıda genç insan toplar. Dave’in öğrencileri ona hayrandırlar, gene de onunla aralarında sürekli bir kavga vardır. Öğrenciler günebakan çiçekleri gibi umut ve amaç doludurlar. Hepsi de doğal birer metafizikçidirler, daha doğrusu Dave, dudak bükerek böyle der. Doğal metafizikçi olmak bana harika bir şeymiş gibi geliyor, ama Dave bunu ateşli bir muhalefetle karşılıyor. Dave’in öğrencileri için dünya bir gizemdir, bu gizemin anahtarım bulmak da mantıklı bir olasılık. Bu anahtar, şöyle sekiz yüz sayfalık bir kitaba sığacak türden bir şey olmalıdır. Anahtarı bulmanın basit bir iş olması gerekmez, ama Dave’in öğrencilerine sorarsanız, üniversite tatilleri dışında, haftada dört-on saati bu amaca adamak, anahtarı bulmaya yeterli olacaktır. Meselenin bundan ya daha basit ya da daha karmaşık olması gerektiğini kafaları almaz. Belirli sınırlar içinde görüşlerini değiştirmeye hazırdırlar. Birçoğu üniversiteye teosofist olarak gelir. Eleştirel Gerçekçi ya da Bradley’ci olarak ayrılırlar. Dave’in eleştirilerinin çok zaman sadece katalitik bir sonuç doğurması dikkate değer bir şey doğrusu. O, ışığım öğrencilerinin üzerine güneşin kahredici şiddetiyle saçar, ama onların metafizik özentilerini kavuracağı yerde değişime uğratarak bir parlak aşamadan öbürüne geçmelerini sağlamakla kalır. Bu ilginç durum beni, onun, kendisine rağmen yine de iyi bir öğretmen olduğunu düşünmeye yöneltiyor. Dave’in bu genç çocuklarla uğraşmasını izlemek gül ağacı budayan birini seyretmek gibidir. Budanması gereken dallar en güçlü, en canlı olanlardır. Bu sayede belki sonradan ağaç çiçek verebilir, ama Dave bunların felsefe çiçekleri olmayacağı umudundadır. Onun en yüce amacı gençleri felsefeden vazgeçirmektir. Beni de her zaman özel bir içtenlikle felsefeye karşı uyarır.</span></p>
<p class="calibre1"><span class="font1">Kapıda duraksadım. Kalabalık bir odaya girip de bir sürü yüzün dikkatlerini benim üstümde topladıklarını hissetmekten nefret ederim. İçimden dönüp gitmek geldi ama sonunda, kendi kendime şöyle bir omuz silkerek içeri girdim. Oda, hepsi aynı zamanda konuşarak fincan fincan çay içmekte olan genç erkeklerle doluydu, ama yüzlerin benden yana dönmesini dert etmeme gerek yoktu; çünkü benim içeri girmemle Dave dışında kimse ilgilenmedi. Dave bu melee’nin<a id="footnote4"></a><sup class="calibre2"><a href="#bookmark4">4</a></sup> biraz uzağında, bir köşede oturmaktaydı; beni görünce, beklediği bir işaretin belirmesini selamlayan bir eski zaman peygamberinin ağırbaşlı devinimiyle elini kaldırdı. Dave’in Tevrat’taki eski peygamberlere benzeyen bir görünümü olduğu sanılmasın. Kendisi şişmanımsı ve kelimsidir; şen kahverengi gözleri, yumuk elleri, biraz genizden gelen bir sesi vardır, İngilizcesi de bozuktur. Finn onun yanı başında, sırtını duvara dayayıp ayaklarını bir kaza kurbanı gibi ileriye uzatmış durumda, oturmaktaydı.</span></p>
<p class="calibre1"><span class="font1">Çok sayıda tüysüz gencin arasından geçip Finn’in üstünden atlayarak ilerledim, Dave’in elini sıktım. Finn’e dostça bir tekme atıp masanın ucuna tünedim. Gençlerden biri elime otomatik olarak bir fincan çay tutuşturdu; bir yandan da kafasını başka bir tarafa çevirmiş konuşup duruyordu. ‘Olması gereken’ kişiyi sonunda döndürüp dolaştırıp gene ‘olan’a getirir. İyi de hangr ‘olan’a?</span></p>
<p class="calibre1"><span class="font1">“Görüyorum ki, hâlâ sürüyor" dedim.</span></p>
<p class="calibre1"><span class="font1">Dave, “Doğal bir insani etkinlik" diye hafiften kaş çatarak karşılık verdi. Sonra bana dostça baktı.</span></p>
<p class="calibre1"><span class="font1">“Duyduğuma göre başın dertteymiş" dedi, şamatayı bastırmak için sesini biraz yükselterek.</span></p>
<p class="calibre1"><span class="font1">Ben çayımı yudumlayarak, “Öyle de denebilir" diye sakıngan bir yanıt verdim. Dave’le konuşurken dertlerimi asla abartmam; çünkü o bunları hiç anlayışla karşılamaz, çok zaman alaya alır.</span></p>
<p class="calibre1"><span class="font1">“Ben senin yerinde olsaydım adam gibi bir işe girerdim" dedi. Pencerenin hemen dışında yükselen beyaz hastane duvarını göstererek, “Her zaman hademeler istiyorlar oradan" diye ekledi. “Hastabakıcı bile olabilirsin. Ya da yarım günlük bir iş yapabilirsin."</span></p>
<p class="calibre1"><span class="font1">Dave bana her zaman bu fikri aşılamaya çalışırdı; neden bilmem, çünkü kulak asma olasılığımın bu denli az olduğu başka pek az öğüt düşünülebilirdi. Dave bunu kısmen beni sinirlendirmek için yapıyordu sanırım. Kimi zaman da bana ısrarla, bir gözaltı görevlisi, bir fabrika müfettişi ya da bir ilkokulda öğretmen olmanın çekiciliğinden dem vururdu.</span></p>
<p class="calibre1"><span class="font1">Hastanenin duvarına baktım. “Ruhumun selamete kavuşması için" dedim.</span></p>
<p class="calibre1"><span class="font1">Dave, “O neden için değil!" dedi, dudak bükerek, “Her zaman düşünüyorsun ruhunu. Esas ruhunu düşünmek için değil, başka insanları düşünmek içindir bu."</span></p>
<p class="calibre1"><span class="font1">Bunda bir gerçek payı olduğunu görebiliyordum; ama bunu Dave’in işaret etmesine ihtiyacım yoktu, zaten şu anda bu konuda herhangi bir şey yapılabileceğini de sanmıyordum. Finn bana bir sigara attı. Ilımlı bir biçimde her zaman beni Dave’e karşı korumaya çalışırdı. Şu anki ivedi sorun yaşayacak sıcak, dost bir yer bulmaktı; bu çözümleninceye değin başka hiçbir şeyin önemi yoktu. İki yakamız bir araya gelecekse ben yazı yazmak zorundaydım; evsiz kaldığım zaman da hiçbir işe koyulamam.</span></p>
<p class="calibre1"><span class="font1">Çayımı bitirdiğim zaman usulca Dave’in katını. denetlemeye çıktım. Oturma odası, Dave’in yatak odası, yedek oda, banyo ve mutfak. Yedek odayı alıcı gözle inceledim. Bu da şimdi daha bile yakına gelmiş gibi duran hastane duvarına bakıyordu. Odanın duvarları marazlı bir sarımsı kahverengiye boyanmış, çok sade döşenmişti. Şu sırada her yana Finn’in eşyaları saçılmış duruyordu. Eh, bundan kötüsü de olabilirdi. Ben elbise dolabını gözden geçirirken Dave içeri girdi. Kafamdan geçenleri gayet iyi biliyordu. “Hayır, Jake” dedi. “Kesinlikle olmaz,”</span></p>
<p class="calibre1"><span class="font1">“Neden olmazmış?”</span></p>
<p class="calibre1"><span class="font1">“Birlikte yaşayan iki sinir küpü olamayız biz.”</span></p>
<p class="calibre1"><span class="font1">“Seni sinsi yılan!” dedim. Dave sinir küpü filan değil, taş gibi dayanıklıdır. Gene de onunla tartışmaya girmedim; çünkü buraya yerleşmek fikrinden, Yehova ile Kutsal Üçlü nedeniyle, ben de az buçuk soğumuştum. “Beni kapıdışarı ettiğine göre yapıcı bir öneride bulunmak boynunun borcudur” dedim.</span></p>
<p class="calibre1"><span class="font1">Dave, “Zaten kapı içeri değildin ki, Jake” dedi. “Gene de düşünmeye çalışacağım.” Dave benim gereksinmelerimi iyi bilir. Öbür odaya döndük, kendimizi gene curcunanın orta yerinde bulduk.</span></p>
<p class="calibre1"><span class="font1">“Hanımları dene bir istersen, haa?”</span></p>
<p class="calibre1"><span class="font1">“Olmaz” dedim. “Hanımlar şurama geldi.”</span></p>
<p class="calibre1"><span class="font1">“Bazı zaman beni illet ediyorsun, Jake,”</span></p>
<p class="calibre1"><span class="font1">“Ruhsal durumum benim kendi elimde değil ki! Ne olsa, özgürlük yalnızca bir kavramdır.”</span></p>
<p class="calibre1"><span class="font1">“Üçüncü Cn/iq«e’de!” diye Dave odanın karşı yanındaki birine bağırdı.</span></p>
<p class="calibre1"><span class="font1">Ben, “Hangi hanımlar yani?” diye sordum.</span></p>
<p class="calibre1"><span class="font1">Dave, “Ben senin kadınlarını tanımıyorum” dedi. “Ama birkaç ziyaret yaparsan birileri sana bir fikir verebilir.”</span></p>
<p class="calibre1"><span class="font1">Başka bir yere yerleşirsem Dave’in beni görünce daha bir memnun olacağını sezdim. Başını masanın altına sokup yere uzanmış olan Finn birden,</span></p>
<p class="calibre1"><span class="font1">“Anna Quentin’i dene” dedi. Finn kimi zaman olağanüstü bir seziş gücü sergiler.</span></p>
<p class="calibre1"><span class="font1">Bu isim içime ok gibi saplanmıştı. “Nasıl yapabilirim bunu?” dedim. “Dünyanın en olmayacak şeyi bu” diye ekledim.</span></p>
<p class="calibre1"><span class="font1">“Ah, sen hâlâ öylesin” dedi Dave.</span></p>
<p class="calibre1"><span class="font1">“Hiç de öyle değilim işte” dedim. “Hem zaten onun nerede olduğu konusunda zerrece fikrim yok.” Onlara sırt çevirip pencereye doğru döndüm. İnsanların yüzümden her şeyi okumaları hiç hoşuma gitmez.</span></p>
<p class="calibre1"><span class="font1">Beni iyi tanıyan Dave, “Yola çıktı bile!” dedi.</span></p>
<p class="calibre1"><span class="font1">“Başka bir fikir ver” dedim.</span></p>
<p class="calibre1"><span class="font1">“Senin koca bir aptal olduğunun fikrini veriyorum” dedi Dave. “Toplum gırtlağına sarılıp seni iyice sarsmalı, aklı başında bir iş tutmaya zorlamalı. O zaman akşamlan müthiş bir kitap yazma olasılığın olabilir.”</span></p>
<p class="calibre1"><span class="font1">Dave’in tersliğinin üstünde olduğunu görebiliyordum. Şamata artmaktaydı. Bavulumu ayağımla masanın altına, Finn’in yanına ittim.</span></p>
<p class="calibre1"><span class="font1">“Bunu burada bırakabilir miyim?”</span></p>
<p class="calibre1"><span class="font1">Birisi, “Kişi gerçek benliğinin hangisi olduğunu nereden bilebilir ki?” diye soruyordu.</span></p>
<p class="calibre1"><span class="font1">_Dave, “İkisini de bırakabilirsin buraya” dedi.</span></p>
<p class="calibre1"><span class="font1">‘‘Telefon ederim” dedim. Ve onlardan ayrıldım.</span></p>
<p class="calibre1"><span class="font1">Finn’in telaffuz etmiş olduğu ad yüzünden içimde hâlâ bir sızı vardı. Ama bu sızının orta yerinde tuhaf bir ezgi duyulmaya başlamıştı; bana, “Yola koyul” diye seslenen bir küçük flüt. Anna’yı aramaya en ufak bir niyetim olduğundan değil, elbette; ne var ki onun düşüncesiyle baş başa kalmak istiyordum. Kadınlar konusun-</span></p><div class="calibre3">
<p class="calibre1"><span class="font1">33</span></p></div>
<p class="calibre1"><span class="font1">FJAğ da mistik bir tavrım yoktur benim. James’le Conrad’ın romanlarında, tuhaf biçimde çiçeğe benzeyen ve “temiz yürekli, derin, kendine ve karşısındakine güvenen” gibilerden tanımlanan kadınları pek severim. “Derin” tanımı ne güzeldir; kelebek gibi çırpınan bembeyaz eller, hem de denizler kadar derin. Gel gör ki gerçek yaşamda ben bu kadınların hiçbirine rastlamamışımdır. Onlarla ilgili kitapları okumayı severim, ama ona bakarsanız ben Pegasus ve Chrysa-or’la ilgili öyküleri okumayı da severim. Benim tanıdığım kadınlar çok zaman toy, tutuk, kolay kanan, basit kişilerdir. Erkeklerde rastlayınca, “kendine gömülmüş” dediğimiz kimi nitelikler sergiledikleri için kadınlara, “derin” sıfatını yakıştırmak için hiçbir neden göremem. Beri yandan bu kadınlar kurnaz ve sinsiyse kendi kendilerini ve başkalarını onlar da tıpkı erkekler gibi aldatıyorlar demektir. Hepimiz aynı aldatmacaya dahiliz; ancak kadınlar, oynamak zorunda oldukları rol yüzünden dengelerini erkeklere kıyasla biraz daha sık yitirirler. Zaman içinde iç organları yerinden oynatan yüksek ökçeler gibi. Beni bu sözümona derinlikler kadar tiksindiren pek az şey vardır.</span></p>
<p class="calibre1"><span class="font1">Ne var ki Anna’yı derin bulmuştum. “Gizemli” dememi haklı çıkaracak nesi var bilmiyorum, ama o bana her zaman gizine erişilmez bir varlık olarak görünmüştür. Dave bir keresinde bana, “Kar-şımızdakini tüketilemez biri olarak görmek aslında aşkın tanımlanmasıdır” demişti, öyleyse ben de belki Anna’ya âşıktım. Anna’nın konuşurken boğuk çıkan bir sesi ve her an içten gelme sıcacık bir ışıkla aydınlanan, yumuşak, tatlı çizgili bir yüzü vardır. Özlem ve istek dolu, gene de zerrece hoşnutsuzluk yansıtmayan, dengeli bir yüz. Gür kestane saçlarını eski tarz büklümlerle yukarı doğru toplar, yani, onu ilk tanıdığımda böyle yapardı. Çok eskidendi bütün bunlar. Anna benden altı yaş büyüktür; ilk tanıştığımızda kız kardeşi Sadie’yle birlikte şarkılı bir şov yaparlardı. Şova sesini Anna, albenisini Sadie verirdi. Anna’nın, radyodan dinlenirken bile insanın yüreğini burkan bir kontralto sesi vardır; hele şarkı söylerken yaptığı o küçük jestler yok mu, yüz yüze olduğunuzda içiniz gider. Şarkısını doğrudan yüreğinize saplar sanki. En azından onu ilk dinlediğimde bana öyle gelmişti, bunun etkisinden de kurtulabilmiş değilim.</span></p>
<p class="calibre1"><span class="font1">Sevimli bir karatavuk, tehlikeli bir tropik balığına ne denli benzerse Anna da kardeşine o denli benzer; zaten bir süre sonra yolları ayrıldı. Bunun nedeni sanınm kısmen, birbirlerine katlanamamala-rı, kısmen de hırs ve amaçlarının ayrı yönlere sapmasıydı. Tam o sıralarda, anımsarsanız, İngiliz sineması kritik bir dönemden geçmekteydi. Bounty Belfounder Company henüz kurulmuş ve eski Phantasifilms Ltd. el değiştirmişti. Ne var ki bu şirketlerin hiçbiri yeni yıldızlar keşfedemez gibiydiler. Bir yanda babadan kalma emektar yüzler yerliyerindeydi, bir yandan da zaman zaman genç bir isim basında malum gürültüleri kopardıktan ve bir tek film çevirdikten sonra bir havai fişeğin kısa parıltısıyla kayıp gidiyordu. Phantasifilms besbelli insan oyuncuların iyi hasılat yapamadığına karar vererek hayvanlar âleminde birkaç keşif yapmayı başarmıştı, özellikle de Mister Mars adındaki Alsas tipi köpek. Bu hayvanın duygusal serüvenleri şirketi muhtemelen iflastan kurtarmıştı. Bo-unty Belfounder başlangıçtan beri çok daha başarılı bir şirketti, Sadie de çok geçmeden yeteneklerini bu alanda satılığa çıkardı. Ve bildiğiniz üzere, Sadie gerçek bir yıldız olup çıktı.</span></p>
<p class="calibre1"><span class="font1">Yıldızlar tuhaf fenomenlerdir. Yıldız olmak ille de iyi bir beyazperde oyuncusu olmak anlamına gelmez, hatta güzellik ve çekicilikle ilgili bir şey değildir. Yıldızı yıldız yapan şey bir yüzey ve </span><span class="font6">iclat<a id="footnote5"></a><sup class="calibre2"><a href="#bookmark5">5</a></sup></span><span class="font1"> niteliğidir. Sadie’de </span><span class="font6">iclat</span><span class="font1"> vardı, daha doğrusu seyirciler böyle düşünüyordu, oysa ben şahsen hâlâ “albeni" sözcüğünü yeğlerim. Benim Sadie’yi pek tutmadığımı anlamışsınızdır. Sadie parlak, cilalı, göz kamaştırıcıdır. Yaşı Anna’ dan küçüktür, yüz çizgileri de ablasınınkilere benzer, yalnız daha küçük, daha sıkışıktır; birileri onun kafatasım küçültmeye kalkışmış, ama ilk aşamadan öteye geçememiş sanırsınız. Konuşurken de sesi Anna’ya benzer, ama o boğukluk daha metalikleşmiş gibidir. Kestane büklümler yerine pas tutmuş demir. Kimileri bunu da çok çekici buluyor. Şarkı da söyleyemez.</span></p>
<p class="calibre1"><span class="font1">Anna hiçbir zaman filmlerde oynamaya kalkışmadı. Neden, bilmiyorum, çünkü bana her zaman bu konudaki potansiyeli Sadie’ninkinden üstünmüş gibi gelmiştir. Ama kimbilir, dışavurdu-ğu imgede yüzeysel bir kesinlik eksikliği vardı, belki de. Film dünyasına girebilmek için insanın keskin pruvalı bir tekne olması gerekir. Sadie’den ayrıldıktan sonra Anna bir süre daha “ciddi" şarkılar söyledi, ama onu bu dünyada ileriye götürebilecek eğitimden yoksundu. Son duyduğumda bir gece kulübünde halk şarkıları söylemekteydi. Böyle bir bileşim onu çok iyi ifade eder.</span></p>
<p class="calibre1"><span class="font1">Anna, Boyswater Yolu’nun gerisindeki, başka evlerle iyice iç içe geçmiş, minicik, modem bir dairede otururdu; onu orada sık sık görmeye giderdim, çok bağlıydım ona, ama o zaman bile karakterinin kusurlu olduğunu görebiliyordum. Anna, hani şu, hiçbir sevgi önerisini geri çevirmeye dayanamayan kadınlardandır. Bu öneriler onun koltuklarını kabartır sanmayın. Kişisel ilişkiler konusunda özel bir yeteneği vardır ve şairler. nasıl okura ihtiyaç duyarlarsa o da öyle, sevgiye ihtiyaç duyar. Ona bağlanmak zahmetine katlanan kişiye, kim olursa olsun, o da hemen ilgi gösterir: Candan, cömert, yaratıcı, kapristen tamamen uzak bir ilgidir bu, gene de öz benliğini teslim etmekten kaçınmak için, hesaplı olarak takınılmış bir tutumdur. Anna’nın film dünyasına atılmayışının bir nedeni de bu olsa gerek; özel yaşamı neredeyse bütün zamanını alan bir etkinlikti. Bunun, aynı zamanda, tüm yaşantısını uzun bir sadakatsizlik edimine dönüştürmek gibi hazin bir sonucu da vardı. Onu ilk tanıdığımda Anna, arkadaşlarının her birinden, bütün ötekilerle ne kadar yakından bağıntılı olduğunu gizleyebilmek için, her an yalan dolan ve gizlilik içinde yaşıyordu. Ya da kimi zaman başka bir yöntem denediği oluyordu; ufak ama arkası kesilmeyen şoklarla, kıskançlığın keskinliğini törpülemek ve sonunda kurbanının, (gene her zamanki gibi ona kul köle olmakla birlikte) onun sevgisinin cömert genişliğine teslim olmasını sağlamak. Böyle durumlar hiç hoşuma gitmez; zaten ben Anna’ nın oynadığı oyunları hemen görmüştüm. Gene de ona getirdiğim yorum gözümde onun gizemini asla azaltmadığı gibi duygusal sadakatsizliği de onu hiçbir zaman gözümden düşürmedi. Bunun nedeni belki de onun bana beslediği sıcak duyguların gücünü ve gerçekliğini her an hissedebilmemdi; engindeki yolcuya, özlediği adadan çiçek ve meyve kokulan taşıyan ılık bir rüzgâr gibi. Bütün öteki hayranlarını da ona bağlayan şey, büyük bir olasılıkla bu aynı tılsımdı. Ama böyle olması hiçbir şeyi değiştirmiyordu.</span></p>
<p class="calibre1"><span class="font1">Şimdi siz benim Anna’yla evlenmeyi hiç aklımdan geçirip geçirmediğimi merak edebilirsiniz. Geçirmiştim. Şu var ki evlilik benim için bugün bile, “Akılcı bir Kavramdan”, hayatımda kurucu değil, düzenleyici bir rol oynayan bir kavramdan ibarettir. Elimde değil, ne zaman bir kadınla ilgilensem evlenme olasılığını aydınlatıcı bir hipotez olarak kullanırım; ama bunu, edimsel bir araç saymayı ciddi biçimde düşünemem. Gene de Anna’yla beraberken bu fikri ciddiye almaya çok yaklaşmıştım. Gerçi onun bana evet diyeceğini sanmıyordum, ama sonunda ondan kopup uzaklaşmamın nedeni belki de budur. Yalnızlıktan nefret etmekle birlikte yakınlıktan da korkarım ben. Hayatımın özü, kendi kendimle yürüttüğüm özel bir konuşmadır ki bunu bir diyaloğa çevirmek kendi kendimi mahvetmekle eş anlamlı olur. Benim gereksindiğim can yoldaşlığı, pub ve kahvelerin sağlayabileceği bir can yoldaşlığıdır. Ruhsal beraberlik denen şeyi asla istememişimdir. İnsanın kendisine bile doğruyu söylemesi yeterince zordur zaten. Öte yandan ruhsal beraberlik Anna’nın özel alanıydı. Sonra Anna’nın trajediye karşı, sinirime dokunan bir düşkünlüğü vardı. Gözleri hep, en ağır dramlara çevrili dururdu. Hayatı çok yoğun yaşar, yaşarken kendini çok zora koşardı. Oysa ben hayatı böyle, sonunda nasılsa kemiklerini kıracak olan tehlikeli bir hayvanı kışkırtırcasına yaşamayı budalalık sayarım. İşte böyle, Anna Fransız gece kulüplerinde Fransız halk şarkıları söylemek için Fransa’ya gittiğinde ben, üstünkörü, “Dönüşünde seni ararım” dedim; ama o aramayacağımı biliyordu, ben de onun bildiğini biliyordum. Üç beş yıl önceydi bunlar; o zamandan bu yana dingin bir yaşam sürmüştüm, özellikle Earls Court Yolu’nda.</span></p>
<p class="calibre1"><span class="font1">Dave’in evinden çıktığım zaman Sheperd’s Bush’a kadar yürüyüp seksen sekiz numaralı otobüslerden birine bindim, üst katta en ön koltuğa oturdum. Zihnimden yukarıda anlattığım düşünce ve anılar geçiyordu. İnsanın Londra’da yıllardır izini yitirmiş olduğu birini bulması kolay değildir, hele bu birisi Anna’nınkine benzer bir çevrede yaşıyorsa! Ama besbelli ilk yapılacak şey telefon rehberine bakmaktır. Böylece ben de Oxford Circus’da otobüsten inip metroya girdim. Goldhawk Yolu’ndan ayrıldığımda Anna’yı aramak gibi bir niyetim yoktu, ama Bond Sokağı’na vardığımda, dünyada yapmaya değer bundan başka hiçbir şey yokmuş gibi gelmeye başlamıştı. Hatta bunca zamandır Anna’sız nasıl yapabildiğimi aklım almıyordu. Ben böyleyimdir işte. Uzun süre durulup otururum; böyle dönemlerde üç adım ötemde bir altın para görsem, uzanıp almak için- parmağımı bile kıpırdatmam. Yerleştiğim zaman yerimden oynatamazsınız beni, yerimden oynadığım zaman da zaptedilmez olurum; maytap gibi ya da şu Heisenberg’in elektronlarından biri gibi, rasgele oradan oraya sıçrar dururum, kendime güvenlikli başka bir yer bulup yeniden yerleşinceye değin. Sonra, Finn’in içgüdülerine de tuhaf bir şekilde inanırdım. Çok zaman Finn hiç beklenmedik bir fikir ortaya atardı; bunu uyguladığım zaman bir de bakardım, tam aradığım şeymiş. Yaşamımın Earls Court Yolu döneminin kapandığını, o huzurun bir daha geri gelmemek üzere gitmiş olduğunu görebiliyordum. Madge bana bir bunalım dayatmıştı, ne yapalım, ben de bunun olanaklarını araştıracak, gerekirse sömürecektim. Hangi günün yepyeni bir çağın başlangıcı olabileceğini kim kestirebilir? Londra telefon rehberinin L-R cildini elime aldım.</span></p>
<p class="calibre1"><span class="font1">Telefon rehberi bana hiçbir bilgi vermedi; şaşmadım buna. Bu kez iki tiyatro acentesini aradım. Bunlar Anna’nın yerini biliyorlardı, ama söylemediler. Belfounder Stüdyosu’nu arayıp Sadie’yi bulmayı düşündüm, ama Anna’yı aradığımı onun bilmesini istemiyordum. Sadie’nin bir zamanlar bana az buçuk yangın olduğundan kuşkulanmıştım. Ne olursa olsun, o eski günlerde benim Anna’ya yakınlık duymamı pek hoş karşılamazdı. Gerçi bazı kadınların bütün erkekleri kişisel mülk saydıklarını bilmez değilim; Sadie’nin, Anna’nın yerini bilse bile bana söylemeyeceğini düşünüyordum. Zaten büyük bir şöhret olduğundan bu yana Sadie’yi hiç görmemiştim, arkadaşlığımızı canlandırmak yolunda benim göstereceğim herhangi bir çabaya da sıcak bakacağını hiç sanmıyordum, hele onun bana olan duyguları konusunda tahmin etmiş olduğum şeylerin farkında olduğumun farkına varmışsa. Bu arada pubların açılma saati gelmişti. Bu saatte gece kulüplerini telefonla aramanın yararsız olduğunu düşündüm. Soho barlarını bir bir taramaktan başka yapılacak bir şey yoktu. Soho’da insanın öğrenmek istediği şeyi bilen biri her zaman vardır, mesele onu bulabilmekten ibarettir. Sonra Anna’nın kendisine rastlamak olasılığı da vardı. Benim öyle bir kaderim vardır ki ne zaman aklıma herhangi bir şey taksam, anında o şeyle ilgili, sayısız rastlantı karşıma çıkar. Gene de Anna’yla ilk karşılaşmamın ortalık yerde olmasını istemiyordum, çünkü aklımı bu karşılaşmaya iyiden iyiye takmış durumdaydım.</span></p>
<p class="calibre1"><span class="font1">Genellikle Soho’dan ırak dururum; biraz bu semtin sinirlere çok zararlı olmasından, biraz da her yer son derece pahalı olduğu için. Pahalı oluşu, sinir geriliminin kişiyi ara vermeden içmeye itmesinden çok, gelip adamın parasını alan insanlar yüzündendir. Benden para isteyen kimseleri geri çevirmesini hiç beceremem. Elimde onlarınkinden çok hazır para varsa, bunun hiç değilse bir bölümünü onlara neden vermemem gerektiği konusunda hiçbir zaman iyi bir neden düşünemem. Parayı içerleyerek, ama duraksamadan veririm. Brewer Sokağı’nı Eski Compton Sokağı’nı ve Greek Sokağı’nı bitirip Herkül Sütunları’na ulaşıncaya kadar cebimdeki parayı çeşitli arkadaşlara aktarmış bulunuyordum. İyice de diken üstündeydim, yalnızca Soho yüzünden değil de, ne zaman bir puba girsem içerde Anna’yı bulacağımı düşünmekten. Şu son yıllarda bu yerlere yüzlerce kez girip çıkmıştım da böyle bir düşünce aklıma bile gelmemişti, oysa şimdi Londra’nın bütünü boş bir çerçeveye dönüşmüş gibiydi. Her köşede Anna’nın noksanlığı ve beklentisi vardı. Sert içkiler içmeye başladım.</span></p>
<p class="calibre1"><span class="font1">Paramın azaldığını görünce karşı kaldırıma geçerek o yakınlardaki “öğlen sonrası içki kulüpleri"nin birinde çek bozdurmaya gittim ve Anna’nın izini en sonunda burada yakaladım. Barmene Anna’nın bugünlerde nerede olduğunu bilip bilmediğini sordum. Adam, “Evet" dedi; Hammersmith’de küçük, tiyatromsu bir yer iş-letiyormuş galiba. Bar tezgâhının altında aranarak, üstünde </span><span class="font6">River-side Tiyatrosu</span><span class="font1"> yazan, bir de Hammersmith çıkmazında bir adres belirten bir kart buldu. Anna’nın hâlâ orada olup olmadığını bilmediğini, ama birkaç. ay önce orada olduğunu söyledi. Anna bu kartı ona, beklediği bir beye versin diye bırakmış, ama bey ortaya çıkmamıştı. Barmen, “bari sana vereyim artık" diyordu. Kartı aldım, yüreğim gümbürdeyerek sokağa çıktım. Hammersmith’e gitmek için bir taksi çevirmemi, ancak, mali durumumu ciddi olarak düşünmem engelledi. Gene de Leicester Meydanı istasyonuna kadar koşa koşa gittim.</span></p>

<p class="calibre1"><a id="bookmark1"><sup class="calibre7"><a href="#footnote1">1</a></sup></a></p>
<p class="calibre1"><span class="font1"> (Fra.) </span><span class="font7">Nous Les Valnqueurs; </span><span class="font1">Biz Fatihler (y.h.n.)</span></p>
<p class="calibre1"><a id="bookmark2"><sup class="calibre7"><a href="#footnote2">2</a></sup></a></p>
<p class="calibre1"><span class="font1"> (Lat.) locus standi; kişinin durduğu yer (ç.n.)</span></p>
<p class="calibre1"><a id="bookmark3"><sup class="calibre7"><a href="#footnote3">3</a></sup></a></p>
<p class="calibre1"><span class="font1"> (Fr.) frisson: ürperme (y.h.n.)</span></p>
<p class="calibre1"><a id="bookmark4"><sup class="calibre7"><a href="#footnote4">4</a></sup></a></p>
<p class="calibre1"><span class="font1"> (Fr.) melee: Curcuna, kargaşa (y.h.n.)</span></p>
<p class="calibre1"><a id="bookmark5"><sup class="calibre7"><a href="#footnote5">5</a></sup></a></p>
<p class="calibre1"><span class="font1"> (Fr.) ecıat; parlaklık, göz kamaştıncı etki (y.h.n.)</span></p>
</body>
</html>
