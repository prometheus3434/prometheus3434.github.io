<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font8">III</span></p>
<p class="calibre1"><span class="font1">Bana verilen adres, çıkmazın, </span><span class="font6">Kumru</span><span class="font1"> ile </span><span class="font6">Kara Aslan</span><span class="font1"> pubları arasında kalan bölümündeydi. Chiswick Çıkmazı’nda evlerin yüzleri ırmağa dönüktür. Hammersmith Çıkmazı’nın öykümü ilgilendiren bu köşesindeki evlerse ırmağa sırtlarını dönerek sıradan bir sokakmış numarası yaparlar. Chiswick, hülyalı hülyalı ırmağı seyreden, uyuşuk bir evler ve yeşillikler toplamıdır. Hammersmith Çıkmazı ’ysa su kanalları ve çamaşırhanelerden oluşmuş bir labirenttir; bunların arasında da, ırmağa kimi yerde yüzünü, kimi yerde arkasını dönmüş duran, Kral George döneminden kalma evler ve publar bulunur. Bana verilen numara, kendi başına duran, arkası ırmağa, yüzüyse sokağın sessiz kısmına dönük bir evdi; yan tarafında ırmağa inen basamaklar vardı.</span></p>
<p class="calibre1"><span class="font1">Deminki telaşım şimdi geçmişti. Eve kuşkulu bir merakla baktım; sanki ev de bana bakar gibiydi. Küçük, dağınık bir bahçesiyle omuz hizasında bir bahçe duvarı bulunan, içine kapalı, düşünceli bir evdi. Ev, bir sıra yüksek penceresi olan bir kare görünümündeydi ve eski zarafetinden bir şeyler saklayabilmişti. Bahçe duvarındaki demir kapıya yaklaştım. Kapının öbür yanına tutturulmuş olan poster ancak o zaman gözüme çarptı. Renkleri biraz aktığı için acıklı bir görünüm sergileyen, el işi bir posterdi. Sonunda söktüm. Şöyle diyordu:</span></p>
<p class="calibre1"></p>
<p class="calibre1"><span class="font6">RIVERSIDE MİM TİYATROSU</span></p>
<p class="calibre1"><span class="font6">Sahnemizi 1 Ağustos’ta, İvan Lazemnikov’un ünlü fars oyunu MARİŞKA’yla açıyoruz. Yalnızca üyelere. Seyircilerimizden yavaş gülmeleri ve alkışlamamaları rica olunur.</span></p>
<p class="calibre1"></p>
<p class="calibre1"><span class="font1">Bu nesneye bir süre baktım. Neden, bilmiyorum; ama gözüme bir acayip görünmüştü. En sonunda, kalp yöremde yavaş bir kreşendo hissederek, biraz paslı olan bahçe kapısını itip açtım ve eve doğru yürüdüm. Pencerelerin karanlık bir parıltısı vardı, siyah gözlük ardından bakan gözler gibi. Evin kapısı yeni boyanmıştı. Zil arayacağıma doğrudan kapı koluna uzandım. Kapı sessizce açıldı, ayaklarımın ucuna basarak hole girdim. Evin içinde, bulut gibi, yürek sıkıcı bir sessizlik yayılıyordu. Sokak kapısını kapatarak ırmak kıyısının bütün o ufak tefek gürültülerini dışarda bıraktım. Şimdi sessizlikten başka bir şey yoktu artık.</span></p>
<p class="calibre1"><span class="font1">Bir süre hiç kıpırtısız durarak soluğumun düzene girmesini ve gözlerimin karanlığa alışmasını bekledim. Bir yandan da kendi kendime, neden böyle tuhaf davrandığımı soruyordum, gelgelelim Anna’nın yakında olabileceğini düşünmek kafamı iyice karıştırmıştı, öyle ki düşünemiyor; ancak bana nedense kaçınılmaz gibi gelen bir dizi davranışta bulunuyordum. Ayaklarımı yerdeki uzun, siyah, ses emici halının orta yerine basa basa, hol boyunca yavaş adımlarla yürümeye başladım. Merdivene gelince basamaklardan yukarı kayarcasına çıktım; ayaklarımın yere değdiğini farz ediyorum, yoksa hiç ses duymuyordum.</span></p>
<p class="calibre1"><span class="font1">Kendimi geniş bir sahanlıkta buldum, ardımda oymalı tahtadan bir parmaklık, önümde bir sıra kapı vardı. Her şey iyi ve bakımlı görünüyordu. Halı kaba, ahşap bölümler tertemizdi. Çevreme bakındım. Anna’nın yakınlarda bir yerde olduğundan şüpheye düşmek aklıma gelmiyordu, ona seslenmek ya da başka sesler çıkarmak da. En yakınımdaki kapıya gidip ardına kadar açtım. İşte o zaman beni tepeden tırnağa donduran bir şok geçirdim.</span></p>
<p class="calibre1"><span class="font1">Dosdoğru yedi sekiz çift gözün içine bakıyordum, bu gözler yüzümün birkaç metre ötesinde duruyordu sanki. Telaşla geriledim ve kapı, bu eve girdiğimden bu yana duyduğum ilk ses olan hafif bir pıtırtıyla kapanıverdi. Bir an mutlak bir şaşkınlık içinde, tüylerim diken diken olarak öylece kalakaldım. Sonra kapı kolunu sıkıca kavrayıp eşiğe adımımı attım. Yüzler kıpırdamışlardı, ama hâlâ benden yana dönüktüler; sonra, ansızın, her şeyi anladım. Minik bir tiyatronun salonundaydım. Aşağı doğru eğimli olan salon doğrudan sahneye açılır gibiydi, sahnede de oradan oraya dolaşan birtakım oyuncular vardı; bu oyuncular hep seyircilerden yana dönük tuttukları maskeler takmışlardı. Bu maskeler insan yüzünden biraz daha büyüktüler; kapıyı ilk açtığım zaman çok yakınımdaymışlar gibi bir izlenime kapılmamın nedeni de buydu. Görüş alanım şimdi ayarlanmış olduğu için büyülenmişçesine bir ilgiyle bu tuhaf görüntüyü seyre daldım.</span></p>
<p class="calibre1"><span class="font1">Maskeler yüzlere geçmiş değildi, oyuncunun sağ elinde tuttuğu bir çubuğun ucunda duruyorlardı; oyuncu maskeyi büyük bir ustalıkla hep sahne ışıklarına koşut tuttuğu için kendi yüz çizgileri hiç görünmüyordu. Maskelerin çoğunluğu tam birer yüzdü, ama sahnedeki iki kadının taktığı maske profildendi. Maskelerin yüz çizgilerinde, acayip ve stilize olmalarına karşın, tuhaf bir güzellik de yok değildi. İki kadın maskesi özellikle dikkatimi çekti: Biri şehvetli ve sakin, öbürü tedirgin, tetikte, riyakâr. Bu iki maskenin kendi gözleri vardı, ama erkek maskelerin göz yerleri boş bırakılmıştı ve bu deliklerden oyuncuların kendi gözleri bir tuhaf ışıyordu. Sahnedekilerin hepsi beyazlar içindeydi; erkekler beyaz köylü mintanlarıyla dizlikli pantolonlar, kadınlar da ayak bileklerine kadar inen belden kuşaklı, sade beyaz elbiseler giymişlerdi. La-zemnikov’un ünlü fars oyunu </span><span class="font6">Marişka</span><span class="font1"> mıydı bu acaba? </span><span class="font6">Marişka </span><span class="font1">da, yazarı da bana aynı derecede yabancıydı.</span></p>
<p class="calibre1"><span class="font1">Bu arada oyuncular, bütün tiyatroyu büyülemişe benzeyen olağanüstü sessizlik içinde devinimlerini sürdürüyorlardı. Ayaklarında yumuşak, sıkı terlikler bulunduğunu, sahnenin de hah döşeli olduğunu ayrımsadım. Oyuncular maskeli yüzlerini yandan yana döndürerek, sahne üzerinde kayarcasına, bazen de paytak adımlarla dolaşıyorlardı; boyun ve omuz hareketlerinde, Hint dansçılarının çok usta olduğu o tuhaf ifade gücüne benzer bir şeyler gözlemledim. Sol elleriyle de basit, gündelik birtakım jestler yapıyorlardı. Bundan önce hiç buna benzer mim seyretmemiştim; hipnotizma gibi bir etkisi vardı. Olup bitenleri açıkça kavrayamıyordum, ama sanırım oyuncular, ortalarındaki irikıyım bir figürle alay etmekteydiler; bu figürün yüzündeki maske boynu eğik, yalvaran bir aptallık sergiliyordu. Sahnedeki kadınlan içlerinden biri acaba Anna mı diye dikkatle inceledim, ama Anna olmadıklarından emindim. Olsaydı onu hemen tanırdım. Sonra dikkatim ortadaki irikıyım budalaya takıldı. Bir süre onun maskesine baktım; o ürpertici donukluk ve ardındaki gözlerden çakan parıltı. Bu gözlerden, içime hafif bir şokla işleyen bir tür kudret saçılıyordu sanki. Gözlerimi bu maskeden alamıyordum. Bu hantal sallapati biçimde bana hayal meyal bildik gelen bir şey vardı.</span></p>
<p class="calibre1"><span class="font1">Tam o sırada oyuncuların bir hareketiyle sahne gıcırdadı, arkadaki dekor perdesi hafiften titredi. Bu ses beni kendime getirdi ve birden, oyuncuların da beni görebildiklerini algılayarak telaşa kapıldım. Ayaklarımın ucuna basarak gene sahanlığa döndüm, kapıyı kapattım. Sessizlik kocaman bir fanus gibi üzerime kapandı, gene de her yer çıt çıkarmayan bir titreşimle zangırdıyordu ki bunun kendi kalbimin çarpışı olduğunu ayrımsamam uzun bir an sürdü. Dönüp öbür kapılara baktım. Sahanlığın öbür ucundaki bir kapının üstünde ufak bir not vardı. Büyük harflerle, DONATIM ODASI, yazılmıştı, altında da daha küçük harflerle, </span><span class="font6">Miss Quentin.</span><span class="font1"> Bir an gözlerimi yumup soluğum sakinleşsin diye bekledim. Sonra kapıyı tıklattım.</span></p>
<p class="calibre1"><span class="font1">Tıklama sesi tuhaf bir yankı çıkardı. Sonra genizden gelen bir ses, “Girin" dedi.</span></p>
<p class="calibre1"><span class="font1">İçeri girdim. Burası geniş pencereleri ırmağa bakan uzun, dar bir odaydı ve ilk anda kavrayamadığım rengârenk bir kaosla tıklım tıklım doluydu. Bu karmaşanın ortasındaki bir yazı masasında, Anna sırtı bana dönük olarak oturmuş bir şeyler yazmaktaydı. Ben arkamdan kapıyı kaparken o yavaş yavaş bana doğru döndü. Uzun bir an hiç ses çıkarmadan birbirimize baktık. Bir kadeh doluyor-muşçasına, ruhumun gözlerime yürüdüğünü hissedebiliyordum; o anın yoğun dengesi içinde ikimiz de bir an dalıp gider gibi olduk. Sonra Anna ayağa kalkarak, “Jake!" dedi. O zaman onu gördüm.</span></p>
<p class="calibre1"><span class="font1">Kilo almıştı; kendini zamana karşı savunmamıştı. Üzerinde son derece iç burkucu olan bir çökmüşlük vardı. Kayısı gibi yuvarlak ve düzgün olarak anımsadığım yüzü az da olsa kasılıp yorulmuştu ve boynu artık yaşını dışavuruyordu. Eski günlerde dünyaya öylesine yumuşacık bakan o kocaman kestane rengi gözler kısılmış gibiydi; eskiden Anna’nın yukarı doğru siyah birer kuyruk çektiği köşelerde şimdi birer tutam ince kırışık vardı. Tepesindeki karmaşık, tacımsı topuzdan kurtulup boynuna dolanmış olan saç büklümlerine kır düşmüş olduğunu görebiliyordum. Bir zamanlar o kadar yakından tanıdığım yüze baktım ve güzelliğinin geçici olduğunu ilk olarak algıladığım şu anda, bu yüzü her zamankinden çok sevdiğimi hissettim. Anna, benim bakışımı tarttı, sonra içgüdüsel bir davranışla ellerinin ardına sığındı.</span></p>
<p class="calibre1"><span class="font1">“Jake, senin ne işin var burda?"</span></p>
<p class="calibre1"><span class="font1">Büyü bozulmuştu. “Seni görmek istedim" dedim. Şu anda tek istediğim, ona bakmaktan kaçınarak kafamı toparlamaktı. Odayı gözden geçirdim. Kimi yerde tavana kadar yükselen şaşırtıcı eşya yığınları dört bir yana yayılmıştı. Bu şeylerde tuhaf bir tutarlılık ve türdeşlik vardı; yan boşalmış bir kavanozdaki reçel kalıntıları gibi duvarlara: yapışmış durduklarını sanırdınız. Oysa aralarında her türlü şey vardı. Ortalık, üstüne bomba düşmüş kocaman bir oyuncakçı dükkânını andırıyordu. İlk bakışta yuvarlak bir borazan, salıncaklı bir tahta at, bir takım kırmızı çizgili trompet, Çin ipeğinden kimonolar, bir çift tüfek, şal desenli atkılar, oyuncak ayılar, cam toplar, birbirine dolanmış gerdanlıklar ve başka takılar, dışbükey bir ayna, doldurulmuş bir yılan, sayısız oyuncak hayvanlar ve içinden renk renk kostümler taşan birçok teneke sandık ayrımsadım. Bulabildiğim en yakın oturacak şeyin üstüne tünedim -bu, salıncaklı tahta atın eğeriydi- ve çevremi inceledim.</span></p>
<p class="calibre1"><span class="font1">“Bu acayip yer de nedir?" diye sordum. “Anna, sen ne işler yapıyorsun bugünlerde?"</span></p>
<p class="calibre1"><span class="font1">“İşte, şunu bunu," dedi Anna. Bana bir şey söylemek istemediği zaman hep böyle derdi. Onun diken üstünde olduğunu görebiliyordum; konuşurken çevresinden bir şeyler alıp duruyordu, bir parça kurdele, bir top, uzun bir şerit Brüksel danteli.</span></p>
<p class="calibre1"><span class="font1">“Nasıl buldun burayı?" diye sordu. Anlattım.</span></p>
<p class="calibre1"><span class="font1">“Niçin geldin?"</span></p>
<p class="calibre1"><span class="font1">Beylik bir soru-yanıt zincirini başlatmak istemiyordum. Niçin geldiğimin ne önemi vardı? Bunu kendim de bilmiyordum.</span></p>
<p class="calibre1"><span class="font1">“Oturduğum yerden kapı dışarı edildim." Bu pek açık bir yanıt değildi, ama işin doğrusundan başka söyleyecek bir şey aklıma gelmiyordu.</span></p>
<p class="calibre1"><span class="font1">“Ya!" dedi Anna.</span></p>
<p class="calibre1"><span class="font1">Sonra, “Neler yaptın bunca yıldır?" diye sordu.</span></p>
<p class="calibre1"><span class="font1">Keşke söyleyecek etkileyici bir şeyim olsaydı, ama gene işin doğrusundan başka bir şey aklıma gelmedi. “Çeviriler yaptım, birkaç yayın falan" dedim. “Geçinip gittim işte."</span></p>
<p class="calibre1"><span class="font1">Anna’nın yanıtlarımı can kulağıyla dinlemediğini görebiliyordum. Bir çift kırmızı eldiven aldı, bir tekini eline geçirdi, eldivenin parmaklarını sıvazlayarak gözlerini benden kaçırdı.</span></p>
<p class="calibre1"><span class="font1">“Eski dostlarımızı hiç görüyor musun?" diye sordu.</span></p>
<p class="calibre1"><span class="font1">Buna karşılık veremeyeceğimi hissettim. “Eski dostlarımız kimin umrunda?" dedim.</span></p>
<p class="calibre1"><span class="font1">Uzun bir ayrılıktan sonra buluşulduğu zaman söylenen bütün sözlerin ölü şeyler gibi yere düşmesinden, bu ölülere can vermesi gereken ruhun havada dolanıp durmasından daha büyük işkence var mıdır? Bu ruhun varlığını ikimiz de duyumsuyorduk.</span></p>
<p class="calibre1"><span class="font1">“Görünüşün hiç değişmemiş, Jake" dedi Anna. Doğruydu bu. Ben hâlâ aşağı yukarı yirmi dört yaşımdaki gibi gösteriyordum.</span></p>
<p class="calibre1"><span class="font1">Anna, “Keşke ben de öyle olaydım" diye ekledi.</span></p>
<p class="calibre1"><span class="font1">“Çok güzelsin" dedim.</span></p>
<p class="calibre1"><span class="font1">Anna gülerek eline yapma çiçeklerden örülü bir taç aldı. “Burası da ne dağınık ama!" dedi. “Bir hale yola sokmaya niyetlenip duruyorum ama..."</span></p>
<p class="calibre1"><span class="font1">“Burası da çok güzel" dedim.</span></p>
<p class="calibre1"><span class="font1">“Eh, sen buna güzellik diyorsan.”</span></p>
<p class="calibre1"><span class="font1">Bu arada benimle göz göze gelmekten hep kaçınıyordu. Bir dakikaya kalmadan iki eski tanış gibi akıllı uslu konuşmaya başlayacaktık. Buna izin veremezdim. Ona baktım; nerdeyse beline kadar gelen o ipekler, hayvanlar ve olmayacak nesneler keşmekeşi arasında, alaca renkli bir denizden yükselen bilge bir deniz perisine benziyordu, ama bırakırsam bir anda benden kaçabilirdi. Bugünün garipliği birden, bir şimşek hızı ve parlaklığıyla gözümün önünde belirir gibi oldu ve aklıma bir fikir geldi. O eski günlerde, Anna’mn Bayswater’daki katının bütün pencereleri başka pencerelere bakardı, dışardan görülmeyen bir tek köşe vardı, o da aşağıda, yerde. Bu yüzden Anna’yı öpmek istersem ancak bu köşeyi kullanabilirdim. O sıralarda ben Anna’ya, tam art niyetsiz sayılamayacak bir girişimle judo öğretmekteydim ve âdetlerimizden biri, benim içeri girdiğim zaman onu yakalayıp bu köşeye atarak öpmeye başlamamdı. Şimdi bunun anısı bir esin gibi aklıma gelince Anna’ya doğru yürüdüm. Bileğinden kavradım ve bir an, gözlerime iyice yakın duran gözlerinin telaşla irileştiğini gördüm; bir an sonra onu büyük bir özenle, odanın bir köşesindeki bir kadife kostümler yığının üstüne fırlatmıştım bile. Dizim, onun yam başındaki kadifelerin içine gömüldü ve anında üzerimize, eşarplarla dantellerden, teneke trampetlerle tüylü köpeklerden, süslü şapkalarla daha başka şeylerden oluşmuş bir sağanak yağarak bizi yarı yarıya gömer gibi oldu. Anna’yı öptüm.</span></p>
<p class="calibre1"><span class="font1">Gözleri hâlâ iri iri, dudakları aralık duruyordu; kollarımda bir an kocaman bir bebek gibi kaskatı yattı. Sonra gülmeye başladı, ben de güldüm, ikimiz de katıla katıla güldük, keyifle, içimiz genişleyerek. Anna’mn bir göğüs geçirip gevşediğini hissettim, bedeni yuvarlaklaşıp esnekleşti; güven ve tanışlık dolu, uzayıp giden bir gülümsemeyle birbirimize baktık.</span></p>
<p class="calibre1"><span class="font1">“Canım Anna!" dedim. “Sensiz nasıl yaşayabilmişim ben?" Avuç avuç ipekli kumaş çekerek başının altına yastık gibi yığdım. Anna başını bu yastığa gömüp beni uzun uzun süzdü sonra kendine doğru çekti.</span></p>
<p class="calibre1"><span class="font1">“Jake” dedi. “İçimden sana bir sürü şey anlatmak geliyor, ama şimdi anlatabilir miyim, bilmem. Müthiş sevindim seni gördüğüme. Bunun sen de farkındasın, değil mi?” Gözlerimin içine bakınca gene o eski ılık, baharatlı meltemin estiğini duyumsadım. Elbette, hiç kuşkusuz farkındaydım.</span></p>
<p class="calibre1"><span class="font1">“Seni düzenbaz!” dedim.</span></p>
<p class="calibre1"><span class="font1">Anna bşna bakıp güldü, gene her zamanki gibi. “Kadının biri seni kapı dışarı etti demek!” dedi. Daima karşı saldırıya geçerdi.</span></p>
<p class="calibre1"><span class="font1">“İsteseydin ebediyen senin olurdum, biliyorsun” dedim. Onun kaçamak yapmasına izin vermeyecektim; söylediğim şey de aşağı yukarı doğruydu zaten.</span></p>
<p class="calibre1"><span class="font1">“Seni sevmiştim” diye ekledim.</span></p>
<p class="calibre1"><span class="font1">“Of, sevmekmiş, sevmek!” dedi Anna. “Nasıl da bıktım bu sözcükten! Sevmek benim için başka insanların evlerinde gıcırdayan merdiven basamakları dışında neyi ifade etmiştir ki? Erkeklerin bana zorla dayattıkları bütün o aşkların ne yararı dokunmuştur bana? Aşk zulümdür, baskıdır. Benim tek istediğim, rahat bırakılıp biraz da kendimce sevebilmek.”</span></p>
<p class="calibre1"><span class="font1">Kolumu çerçeve gibi başına sararak serinkanlılıkla onu süzdüm. “Biraz yoksun kalsaydın başkalarının sevgisini böyle kolayca harcamazdın” dedim.</span></p>
<p class="calibre1"><span class="font1">Anna bu kez gözlerini kaçırmadı; bakışlarında eskiden hiç ayır-dına varmamış olduğum uzak, kuramsal bir şeyler vardı.</span></p>
<p class="calibre1"><span class="font1">“Yok, sahi söylüyorum Jake. Bu sevmek, aşk lafları pek az anlam taşıyor. Sevmek bir duygu değildir. Sınanabilir. Sevmek eylemdir, sessizliktir. Yoksa senin o günlerde sandığın gibi duygusal zorlanmalar, sahip olmak için dolap çevirmeler falan değildir.”</span></p>
<p class="calibre1"><span class="font1">Bu konuşma bana çok aptalca geldi. “Ama aşk, sahip olmak kaygısını içerir” dedim. “Karşılıksız aşk konusunda en ufak bir fık-rin olsa bunu da bilirdin.”</span></p>
<p class="calibre1"><span class="font1">Tuhaftır ki Anna, “Hayır” dedi. “Karşılıksız aşk, anlayış denen şeyle ilgilidir. Ancak bütünüyle, tam anlamıyla anlayışa dönüşmüşse aşk, karşılık görmese de aşk olarak kalabilir.”</span></p>
<p class="calibre1"><span class="font1">Bu ciddi konuşmaya kulak asmıyordum çünkü dikkatimi deminki “sessizlik,” sözcüğü çelmişti.</span></p>
<p class="calibre1"><span class="font1">“Anna, burası neresi?” diye sordum.</span></p>
<p class="calibre1"><span class="font1">Anna, “İşte bu, sana anlatması zor olan şeylerden biri, Jakie,” dedi. Ellerinin, sırtımda birbirlerini aradığını hissedebiliyordum.</span></p>
<p class="calibre1"><span class="font1">Anna. beni gogsune bastırıp kilitledi, sonra, “Burası küçük bir deney” dedi.</span></p>
<p class="calibre1"><span class="font1">Bu deyim sinirime dokundu. Hiç de Anna’mn tarzında değildi. Arada bir başka ses vardı. Bu sesin çevresinden dolanabileceğimi sanıyordum.</span></p>
<p class="calibre1"><span class="font1">“Şarkılarından ne haber?” diye sordum.</span></p>
<p class="calibre1"><span class="font1">“Ben şarkıcılığı bıraktım” dedi Anna. “Bir daha hiç şarkı söylemeyeceğim.” Bakışları omzumdan arkaya doğru kaydı, elleri çözüldü.</span></p>
<p class="calibre1"><span class="font1">“Ne diye söylemeyecekmişsin allahım seversen?”</span></p>
<p class="calibre1"><span class="font1">Anna, “İşte” dedi; sesindeki tuhaf yapaylığı hâlâ ayrımsayabiliyordum. “Ekmeğimi bu yoldan kazanmak hoşuma gitmiyor. Benim yaptığım türden şarkıcılık öyle...” Anna tam sözcüğünü bulmak için arandı. “Öylesine gösterişten ibaret ki! Hiçbir gerçek içermiyor. İnsan dinleyenleri baştan çıkarmak için kendi çekiciliğini kötüye kullanıyor, hepsi bu.”</span></p>
<p class="calibre1"><span class="font1">Omuzlarım kavrayıp sarstım onu. “Bu dediğine sen de inanmıyorsun!” diye bağırdım.</span></p>
<p class="calibre1"><span class="font1">“İnanıyorum Jake.” Anna gözlerini gözlerime doğru, neredeyse yalvarır gibi kaldırmıştı.</span></p>
<p class="calibre1"><span class="font1">“Peki, bu tiyatro ne oluyor?” diye sordum. “Tiyatronun ne ilişkisi var bununla?”</span></p>
<p class="calibre1"><span class="font1">“Burada yapılan katıksız sanattır.” dedi Anna. “Son derece basit ve son derece saftır.”</span></p>
<p class="calibre1"><span class="font1">“Anna, kim yıkıyor senin beynini?” diye sordum.</span></p>
<p class="calibre1"><span class="font1">“Jake, sen hep böyleydin işte. Seni şaşırtan bir şey söylediğim anda, bunu sana bir öğreten var, der, çıkardın!”</span></p>
<p class="calibre1"><span class="font1">Konuşmamızın son bölümünde Anna elini omzuma koymuş olduğundan kol saati gözümün önündeydi ve onun bakışlarının arada bir saatten yana kaydığım görebiliyordum, öfkeden kudurmuştum.</span></p>
<p class="calibre1"><span class="font1">“Saatine bakıp durmasana!” dedim. “Beni görmeyeli yıllar oluyor. Azıcık bir zaman ayırabilirsin, herhalde!”</span></p>
<p class="calibre1"><span class="font1">Anna’nın, bu küçük tete-d-tefe’mizin<a id="footnote1"></a><sup class="calibre2"><a href="#bookmark1">1</a></sup> yakında kesileceğini hesapladığını tahmin ediyordum. Görüşmemizin bir süresi vardı ve Anna her an bunun ayırdındaydı. Anna’mn bütün yaşantısı planlı programlıydı zaten; rahibeler gibi o da kol saati olmazsa ne yapacağım şaşırırdı. Saatli bileğini kavradım, onun inlemesini duyunca-ya kadar burktum. Anna şimdi bana, eski günlerden anımsayıp sevdiğim yoğun bir bakış ve ateşli, sessiz bir başkaldırıyla bakıyordu. Bir an böylece bakıştık. Birbirimizi çok iyi tanıyorduk. Onu sımsıkı yere bastırmıştım, gene de gerginliği, öpüşmemize yetecek kadar azaltmayı başardım. Anna’mn bedeni gene kasılmıştı, ama şimdi kollarımın kavrayışı ona âdeta olumlu bir güç aşılamıştı ve ben sert bir füzeye sarılmış, boşlukta son hızla savrulur gibiydim. Anna’mn kasılmış duran boynunu, omzunu öptüm.</span></p>
<p class="calibre1"><span class="font1">“Jake, canımı acıtıyorsun.”</span></p>
<p class="calibre1"><span class="font1">Onu bıraktım; tamamen gevşemiş olarak, bütün ağırlığımla göğüslerinin üstüne yığılıp kaldım. O, saçlarımı okşuyordu. Uzun süre böyle sessizlik içinde yattık. Evren büyük bir kuş gibi tüneğine konup kaldı.</span></p>
<p class="calibre1"><span class="font1">“Gitmen gerek, demeye hazırlanıyorsun” dedim.</span></p>
<p class="calibre1"><span class="font1">“Gerek ama” dedi Anna, “daha doğrusu benim gitmem gerek. Artık kalk, lütfen.”</span></p>
<p class="calibre1"><span class="font1">Ayağa kalkınca uykudan kalkıyormuşum gibi oldum. Gözlerimi Anna’ya doğru indirdim. Anna o renkli döküntüler arasında, tahtından düşmüş bir masal prensesi gibi yatıyordu. İpek kumaşlar kalçasına, göğsüne dolanmış, topuzundan uzun bir saç perçemi kurtulmuştu. Bir an kıpırtısız yattı, benim bakışımı emerek, ayağı bu bakışın bilinciyle kavislenerek.    </span></p>
<p class="calibre1"><span class="font1">“Tacın nerde?” diye sordum.</span></p>
<p class="calibre1"><span class="font1">Anna yığıntıların arasında arandı, yaldızlı, küçük bir taç bulup çıkardı. Gülüştük. Onu elinden tutup kaldırdım, elbisesinin üzerinden gelin telleri, altın tozu, pullar süpürdük.</span></p>
<p class="calibre1"><span class="font1">Anna saçım yaparken ben odada dolanarak her şeyi inceliyordum. Ansızın rahatlamıştım. Anna’yı gene göreceğimi biliyordum. “Bu yeri anlatmalısın bana” dedim, “Kimler oynuyor burada?” “Çoğunlukla amatörler. Bazı dostlarım. Çok özel bir tekniktir.” “Evet, fark ettim.”</span></p>
<p class="calibre1"><span class="font1">Anna hızla bana doğru döndü. “Demek tiyatroya girdin ha?” “Evet, bir dakikacık. Sakıncası var mıydı? Çok etkileyici bir şeye benziyordu” dedim. “Hint kökenli mi?”</span></p>
<p class="calibre1"><span class="font1">Anna, “Hindistan’la bağıntıları var, ama aslında kendine özgü bir şey” diye yanıtladı. Başka şeyler düşündüğünü görebiliyordum.</span></p>
<p class="calibre1"><span class="font1">“Bilmem ama, buna pek gereksinmeniz olacağını sanmıyorum” diyerek gök gürültüsü çıkaran levhayı gösterdim.</span></p>
<p class="calibre1"><span class="font1">Eğer bilmiyorsanız bu, bir buçuk iki metre kare çapında, ince, metal bir levhadır; sarstığınız zaman gökgürültüsünü andıran gizemli bir gümbürtü çıkartır. Levhanın yakınına gittim.</span></p>
<p class="calibre1"><span class="font1">“Dokunma ona!” dedi Anna. “Evet, bunu satacağız.”</span></p>
<p class="calibre1"><span class="font1">“Anna, şarkı söylemek konusunda dediklerin ciddi miydi?” diye sordum.</span></p>
<p class="calibre1"><span class="font1">Anna, “Evet. Kokuşmuş bir şey” dedi ve ben gene, onun bir kuramın pençesinde kıvrandığım görüyormuşum gibi tuhaf bir duyguya kapıldım.</span></p>
<p class="calibre1"><span class="font1">“Ancak çok basit şeyler yalana kaçmadan söylenebilir” diye ekledi.</span></p>
<p class="calibre1"><span class="font1">“Tiyatroda gördüğüm şey pek de öyle basit değildi” dedim. Anna şöyle bir ellerini açtı. “Beni ne diye arıyordun?”</span></p>
<p class="calibre1"><span class="font1">Sorusu beni gerçeklere döndürdü. Her olasılığa karşı, “Seni görmek istiyordum” dedim. “Biliyorsun bunu. Ama kalacak yer konusunda da bir sorunum var. Belki bana bir akıl verebilirsin. Burada oturamam herhalde, değil mi?” diye sordum. “Tavan arasında falan?”    .</span></p>
<p class="calibre1"><span class="font1">Anna bir ürperdi. “Hayır” dedi. “Buna imkân yok.”</span></p>
<p class="calibre1"><span class="font1">Bakıştık; ikimiz de kafamızı son hızla işletiyorduk.</span></p>
<p class="calibre1"><span class="font1">“Seni bir daha ne zaman göreceğim?” diye sordum.</span></p>
<p class="calibre1"><span class="font1">Anna’nın yüzü gerilmiş, içine kapanmıştı. ‘‘Jake, beni bir süre kendi halime bırakmalısın. Düşünmem gereken yığınla şey var.” “Benim de öyle” dedim. “Birlikte düşünebiliriz.”'</span></p>
<p class="calibre1"><span class="font1">Anna solgun bir gülümseyişle, “Sana gereksinme duyarsam çağırtırım” dedi. “Ki sana gereksinme duyabilirim.”</span></p>
<p class="calibre1"><span class="font1">“Umarım duyarsın” dedim, bir kâğıt parçasına Dave’in adresini yazıp verdim. “Şimdiden bildiriyorum: Bana gereksinme duyul-maksızın uzun bir zaman geçerse, gerekli ya da gereksiz kapında biteceğim.”</span></p>
<p class="calibre1"><span class="font1">Anna gene saatine bakıyordu.</span></p>
<p class="calibre1"><span class="font1">“Sana mektup yazabilir miyim?” diye sordum. Kendi deneyimlerimden biliyorum, bir şekilde sizi el altında bulundurmak isteyen kadın bu öneriyi nadiren geri çevirir. Kişiyi zorunluluk altında bırakmayan bir bağdır bu. Başka çoğu konularda olduğu gibi bu konudaki düşüncelerimi de bilen Anna benden yana şöyle bir baktı, ikimiz de gülümsedik.</span></p>
<p class="calibre1"><span class="font1">“Olabilir” dedi Anna. “Tiyatroya yazarsan elime geçer.”</span></p>
<p class="calibre1"><span class="font1">Kaşlarını hafifçe çatmış, öte berisini toplamaya başlamıştı. Bana öyle geldi ki şimdi onun zihnini meşgul eden sorun, beni kimseye göstermeden binadan çıkartabilmek sorunuydu.</span></p>
<p class="calibre1"><span class="font1">“Bu gece kalacak yerim yok” dedim: İlk yalanım. “Burada kalabilir miyim?”</span></p>
<p class="calibre1"><span class="font1">Anna gene benden yana bir baktı; aklından geçenleri nereye kadar okuyabildiğimi tartıyordu. Konuyu zihninde evirip çevirdi.</span></p>
<p class="calibre1"><span class="font1">“Peki” dedi. “Burada kal. Yalnızca şimdi benimle aşağı gelme. Sonra ortalığı karıştırmayacağına, yarın sabah da erkenden buradan ayrılacağına söz vermelisin."</span></p>
<p class="calibre1"><span class="font1">Söz verdim. “Akıl ver bana, Anna, nerede kalabilirim?”</span></p>
<p class="calibre1"><span class="font1">Şimdi artık benim gece burada kalmama izin verecek kadar ileri gitmişti ya, tavan arasına taşınma konusunda da insafa gelebileceğini düşünüyordum. Anna çalışma masasının üstünü düzene soktu, çekmecelerini kilitledi.</span></p>
<p class="calibre1"><span class="font1">“Dinle” dedi. “Sadie’yi deneyebilirsin. Amerika’ya gidiyor da, o yokken evine gözkulak olacak birine ihtiyacı var. Sen tam onun istediği olabilirsin.” Adresi bir kâğıda yazdı.</span></p>
<p class="calibre1"><span class="font1">Kâğıdı gönülsüzce alarak, “Sadie’yle aranız iyi mi şimdilerde?” diye sordum.</span></p>
<p class="calibre1"><span class="font1">Anna biraz dudak büker gibi güldü. “O benim kardeşim. Birbirimize katlanıyoruz işte. Sen git, gör onu. Bu benim dediğim iş pekâlâ olabilir.” Gene de yüzüme biraz kuşkulu gözlerle bakıyordu.</span></p>
<p class="calibre1"><span class="font1">Ben, “Öyleyse yarın buluşalım da bunu biraz daha görüşelim” dedim.</span></p>
<p class="calibre1"><span class="font1">Bunu duyunca Anna kararını verdi. “Hayır” dedi. “Sen git, Sadie’yi gör... ve ben çağırmadıkça bir daha buraya gelme.”</span></p>
<p class="calibre1"><span class="font1">Gitmeye davrandı. Elini tuttum, sonra sonsuz bir sevgiyle onu kucakladım. O da beni kucakladı. Ayrıldık.</span></p>
<p class="calibre1"><span class="font1">Kapı kapandıktan sonra kulağıma hiç ses gelmedi; bir süre odanın orta yerinde öylece, büyülenmiş gibi kalakaldım. Anna’yla konuştuğumuz sırada oda iyice kararmıştı, ama dışarıda hâlâ ağaçlarla ırmağı renkle titreştiren mavi bir yaz akşamı egemendi. Kısa bir süre sonra, hareket eden bir otomobil sesi duydum. Pencereye gittim, biraz dışarı sarkınca yolun bir bölümünü görebildim. Tam bu sırada şahane bir siyah Alvis yumuşak bir hırıltıyla köşeyi döndü ve yukarıya, ana yola doğru kaydı. Anna da bunun içinde mi acaba, diye merak ettim. Ama o anda bu pek de umurumda değildi. Onun o lastikli veda sözlerine gelince, ben alışıktım buna. Tanıdığım kadınların çoğunluğu böyle davranırlar, ben de soru sormamaya, hatta kafamdan soru bile geçirmemeye alışıktım. Hepimiz, birbirimizin yaşamlarımızın çatlak ve aralıklarında yaşarız; her şeyi görebilseydik sanırım şaşkınlıktan dilimiz tutulurdu. İşin içinde bir erkek bulunduğunu biliyordum; Anna söz konusu olduğu zaman bu hep böyledir. Ama bu konuda düşünüp tahminler yürütmek şimdilik bekleyebilirdi.</span></p>
<p class="calibre1"><span class="font1">Yalnız kalmak hoşuma gitti. Kendi ölçülerime göre dayanılmaz derecede olaylı bir gün geçirmiştim. Uzun süre pencere pervazına yaslanarak Hammersmith Köprüsü’nü seyrettim. Irmak, günün son ışık kırıntılarını beraberinde sürükleyerek mırıl mırıl akıp geçiyor ve sonunda görünmeyen devinimlerden oluşmuş karanlık bir boşluğa dönüşüyordu. Anna’yla yaptığım görüşmeyi zihnimden geçiriyordum. Anna birtakım garip şeyler söylemişti, ama şimdi kafamı kurcalayan bu değildi. Onun ellerini nasıl kıpırdattığını anımsıyordum şimdi; cam topları, gerdanlıkları elleyen parmaklarının tedirgin kıpırdanışlarını, yerde yatarken kalçasının çizdiği kavisi, saçlarındaki kır telleri, boynundaki yorgunluğu. Bütün bunlar içimde yepyeni, eski aşkımdan yüz kat daha güçlü bir aşk uyandırır gibiydi. Derinden duygulanmıştım. Beri yandan duygularımı biraz da kuşkuyla karşılıyordum. Geçmişte çok kez böyle duygulanmış olduğumu biliyordum, ama sonunda ortaya hiçbir şey çıkmamıştı. Kesin olan bir şey varsa, aramızdaki eski sevgiden bir şeylerin sağlam kalmış olmasıydı; bu kalıntıyı böylesine kıymetli yapan şey de ancak, zamanın geçişi olabilirdi. Görüşmemizi ve Anna’nın aramızdaki eski repliklerin hepsine nasıl kusursuzca cevap vermiş olduğunu düşünmek bayağı hoşuma gitti.</span></p>
<p class="calibre1"><span class="font1">Şimdi köprünün üstündeki sokak lambaları yanmıştı ve ta uzaklarda karanlık ırmak bir ışık kaynaşmasının içine akıyordu. Pencereye arkamı döndüm, tökezleyerek kapıya yürüdüm. Elektrik düğmesini çevirince köşelerin birinde, bürümcükler altında bir lamba yandı. Anna ortalığı karıştırmamamı söylemişti, ama üstünkörü bir yasaklamaydı bu; köşeyi bucağı az buçuk karıştırmanın fena olmayacağına karar verdim. Gene o küçük tiyatroda olmak için büyük bir istek duyuyordum. Ne yalan söyleyeyim, o anda aklıma esip de Anna’dan, burada gecelemek için izin istememin esas nedeni buydu. Loş ışıkta sahanlıktaki elektrik düğmesini buldum, dona-nnım odasının kapısını arkamdan kapatarak tiyatro kapısına yürüdüm. O sessiz mimin karanlıkta hâlâ sürüp gittiğini görsem hiç şaşırmayacaktım. Kapıyı kurcaladım; kapalıydı. Sahanlıktaki öbür kapıları, sonra alt kat holündeki kapıları yokladım. Hepsinin kilitli olduğunu görünce çileden çıktım. Derken evin sessizliği sis gibi nefesimi tıkamaya başladı ve döndüğümde donanım odasının kapısını da kilitli bulacakmışım gibi bir paniğe kapıldım. Sessizce koşarak merdivenleri tırmandım, son hızla odaya daldım. Lamba hâlâ loş ışığım yayıyordu, her şey deminki gibiydi. Sokağa çıkıp tiyatro salonuna dışardan girmeye çalışmak aklıma geldi, ama görünmez bir güç evden çıkmamı yasaklıyordu. Lambanın üstünden iki üç kat bürümcük kumaş kaldırarak odayı gözden geçirdim. Burası, bu yarım ışıkta, eskisinden bile daha gerçekdışı görünüyordu. Az önce Anna’mn ellemiş olduğu şeylere dokunarak bir süre ortalıkta dolaştım. Bakışlarım durup durup gürültü levhasına takılıyordu; koşup levhaya vurmak için ellerim karıncalanıyordu. Metalde uyumakta olan o şahane gümbürtüleri, koca evi bu biçimde nasıl zan-gırdatabileceğimi düşünüp duruyordum. Bunları düşlerken heyecandan neredeyse terliyordum. Ama beni sessiz kalmaya zorlayan bir şey vardı, yürürken bile ayaklarımın ucuna basıyordum.</span></p>
<p class="calibre1"><span class="font1">Bir süre sonra, gözetleniyormuşum gibi bir tedirginlik duymaya başladım. Bu konuda çok duyarlıyımdır; yalnız insanların değil, küçücük hayvanların karşısında da bu duyguya kapıldığım olur. Hatta bir keresinde aramış taramış ve bu duygunun kaynağım, gizemli gözlerini bana dikmiş duran iri bir örümcekte bulmuştum. Şimdiye kadar bakışlarını hissedebildiğim en küçük yaratık bu oldu. Şimdi de bana bakan şeyin ne olduğunu bulabilmek için dört bir yanımda aranmaya başladım. Canlı bir şey bulamadımsa da bir süre sonra, sahnede gördüklerime benzer bir maske takımına rastladım; çekik gözleri tasalı bakışlarla benden yana dönüktü. Odada dolanırken bunları, bilincine varmadan ayrımsamış olsam gerekti. Şimdi maskeleri dikkatle inceledim ve dizaynlarındaki ürpertici güzellikle en sevimsizlerinin bile yansıttığı dinginlik karşısında âdeta çarpıldım. Hafif bir tahta türünden yapılmış, belli belirsiz boyanmışlardı. Kiminin yüzü cepheden, kimininki profilden alınmıştı. Havalarında hafif Uzakdoğulu bir şey vardı, o çekik gözlerden çok ağızlarının anlamlı bükülüşünde dışavuran bir şey. Bir iki tanesi bana gördüğüm kimi Hint Budalarını çağrıştırdı. Hepsi de insan yüzünden biraz daha büyüktüler. Gerçekten ürkütücü buldum onları ve bir süre sonra kuruntuya kapılarak elimden bıraktım. Maskeler elimden düşünce donuk bir takırtı çıktı ve bu beni irkilterek sessizliği yeniden duyumsamama yol açtı. O zaman odanın göz dolu olduğunu fark ettim; salıncaklı atın o kocaman, boş gözleri, oyuncak ayıların boncuk gözleri, doldurulmuş yılanın kırmızı gözleri, bebeklerin, kuklaların gözleri. İyiden iyiye tedirginleşmeye başladım. Lambanın üstündeki son bürümcükleri de kaldırdım, ama verdiği ışık gene de loştu. Uzak köşede bir şeyin usulca söndüğünü duydum. Odanın orta yerine bağdaş kurup oturarak gerçekçi bir şeyler düşünmeye çalıştım.</span></p>
<p class="calibre1"><span class="font1">Anna’nın bana vermiş olduğu kâğıdı cebimden çıkardım. Üzerinde Welbeck Sokağı’ndaki bir adres yazılıydı. Adrese baktım ve kendi niyetimi anlamaktan çok geleceği okumaya çalışarak, acaba sahiden gidip Sadie’nin kapısını çalacak mıyım diye düşündüm. Önceden belirttiğim nedenlerden ötürü bu konuda isteksizdim. Beri yandan şimdi böyle, Sadie’ye gitmemi öneren Anna olunca, her şey gözüme bambaşka görünüyordu. Anna’yla Sadie arayı düzeltmişlerse Sadie’yle görüşmek Anna’yla bağlantıyı koparmamanın bir yolu sayılırdı. Hem düşündükçe, Sadie’nin beni nasıl karşılayacağını merak etmeye de başlıyordum. Ayrıca yüzü Londra’nın her bir köşesinde, beş metrelik afişlerle sergilenmekte olan birinin yakınında bulunmaktan -arada başkaca pürüz yoksa- hoşlanmayacak kadar caka satma dürtüsünden yoksun pek az insan vardır. Birden, Sadie sahiden yolculuğa çıkar da bana merkezi yerde, kirasız, lüks bir kat bırakırsa ne şahane olur, diye düşündüm. Bu öyle ağız sulandıran bir şeydi ki elde edebilmek uğruna terslenmek tehlikesini göze almaya değerdi. Welbeck Sokağı’ndaki durumu hiç değilse araştırıp soruşturacağım artık anlaşılmaya başlıyordu.</span></p>
<p class="calibre1"><span class="font1">Gelecekte atacağım adımlar konusunda, geçmişteki adımlarımdan yola çıkarak vardığım bu sonuç beni ferahlattı ve o saat müthiş uykum geldi. Yerler öte beriyle öylesine kaplıydı ki kendime bir yer açmak için çabalamam gerekti. Sonunda lekeli beyaz bir halı ortaya çıktı. Bunun üzerine battaniye olarak kullanabileceğim bir şeyler arandım. Odada kumaştan bol şey yoktu. Sonunda pençeleriyle kafası da bulunan bir ayı postunu seçtim. Lambayı söndürme-yip gene bürümcüklerle örterek ışığını iyice hafiflettim. Sonradan böyle bir odada uyanıp da kendimi karanlıkta bulmak istemiyordum. Ellerimle ayaklarımı ayının pençelerinin içine soktum, o iri, homurtulu avurdu alnımın üstüne geçirdim. Sıcacık bir uyku tulumu olmuştu. Uykuya dalmadan önce bir süre daha Anna’yı düşündüm, Anna’nın neler çevirmekte olabileceğini merak ettim. Bu tiyatronun Anna’nın yaratısı olduğuna inanabilirdim ama ortada başka bir aklın daha bulunduğu besbelliydi; Anna’nın söylemiş olduğu kimi şeylerin kendine ait olmadığı da kesindi. Paranın nereden geldiğini merak etmeyi bile akıl edebildim. En sonunda esneyip gerindim. Uzakdoğu işi bir şal bana yastık olmuştu. Ayaklarımın üstüne yumuşacık bir şeyler düşmekteydi. Sonra kıpırtılar kesildi. Uyku beni asla terk etmez, çağırdığım zaman da çok bekletmez. Gözlerimi kapamamla uyumam bir oldu neredeyse.</span></p><div class="calibre3">
<p class="calibre1"><span class="font1">49</span></p></div>
<p class="calibre1"><span class="font1">IV</span></p>
<p class="calibre1"></p>
<p class="calibre1"><span class="font1">Ertesi sabah saat on sularında Welbeck Sokağı’nda yürüyordum. Keyifsizdim. Tasarlanan şey gün ışığında bana hiç de dün akşamki kadar çekici gelmiyordu. Bir sinema yıldızı tarafından horlanmanın aylar boyunca keyfimi kaçıracağını düşünüyordum. Gene de konuya kararlaştırılmış, geriye yalnızca uygulaması kalmış bir şey gözüyle bakıyordum. Zor durumlarda karar almak için çok kez bu yöntemi kullanırım. Birinci aşamada konuyu salt hipotez olarak ele alırım, ikinci aşamadaysa bu düşünceleri, geri dönüşü olmayan kesin bir karar sayarım. Kesin karar vermekte güçlük çekenlerinize bu tekniği salık veririm. İçimden, Anna’yı belki gene bulabilirim diye tiyatroya dönmek geçiyordu, ama onu kızdırmaktan korkuyordum. Kısacası, bir an önce Sadie’yi görüp kurtulmaktan başka yapacak şey yoktu.</span></p>
<p class="calibre1"><span class="font1">Sadie’nin dairesi üçüncü kattaydı; kapıyı açık buldum. Karşıma çıkan saf temizlikçi kadın, Miss Quentin'in evde olmadığını söyledi. Sonra Miss Quentin ’in kuaförde olduğunu bildirerek Mayfair semtinde, pahalı bir yerın adını verdi. Ben, Miss Quentin’in kuzeni olduğumu söylemek önlemini almıştım. Kadına teşekkür ederek gene Oxford Sokağı'na doğru yola çıktım. Tanıdığım kadınlan kuaför dükkânlarında ziyaret ettiğim çok olmuştur; bu yüzden böyle bir şeyin düşüncesi beni hiç korkutmaz. Hatta kadınların, kuaförde ziyaret edildikleri zaman insana özellikle iyi ve yakın davrandıklarını görmüşümdür; belki de öbür kadınların erkeklerinin yanlarında olmadığı bir sırada, kendi dizlerinin dibindeki tutsak erkeği sergileyip caka satmak hoşlarına gittiği için. Gelgelelim bu rolü oynamak için erkeğin elinin yüzünün, kılığının kıyafetinin düzgün olması gerekir. Ben de dosdoğru berbere gidip bir güzel tıraş oldum. Sonra Oxford Sokağı’ndaki bir dükkândan yeni bir kravat alıp eskisini çöpe attım. Sadie’nin kuaförünün ağır parfüm kokulu merdivenini tırmanırken kendimi aynada bir an gördüğüm zaman, doğrusu göz dolduran bir erkek olduğumu düşündüm.</span></p>
<p class="calibre1"><span class="font1">Kadın kuaförleri pek bilinmeyen, tuhaf bir doğa yasasına uyarlar nedense; bu yasaya göre başka alanlarda geçerli olanın tam tersine, kurum ne denli lüks ve pahalıysa müşteriye tanınan mahremlik hakkı o denli azdır. Putney semtindeki tezgâhtar kızlar saçlarını kapalı bir hücrenin gizliliği içinde yaptırabilirler, ama' Mayfa-ir’deki zengin hanımlar sıra sıra oturup birbirlerinin metamorfoza uğrayışını izlemek zorundadırlar. Kendimi geniş bir odada buldum; burada, toparlanma işleminin çeşitli aşamalarını sergileyen bir sürü zarif kafa vardı. Gözümün önünde bir sıra şık giyimli sırt duruyordu; Sadie’yi arayarak gözlerimi salonda dolaştırırken bir sürü gül renkli aynadan bana bakıldığını hissediyordum. Sadie'yi hiçbir yerde göremedim. Sıralardan biri boyunca ilerleyerek aynalara teker teker bakmaya başladım; önce genç, sonra yaşlı bir yüzün, bükülüp kafalarına yapıştırılmış perçemler altından bana baktığını görüyordum. Her çift göz soru soran  bir bakışla benim gözlerime bakıyordu, öyle ki bir süre sonra kendimi bir masal prensi gibi hissetmeye başladım. Yeni kravata yatırım yapmış olduğuma seviniyordum. Sıranın sonunda, kafalarına vırıltılar çıkaran elektrikli kurutucular geçirilmiş olan üç beş kadın vardı. İşte buradaki aynada, en sonunda, Sadie’ye ait oldukları şüphe götürmeyen bir çift gözle karşılaştım.</span></p>
<p class="calibre1"><span class="font1">Durdum, ellerimi onun sandalyesinin arkasına koydum. Bir süre öylece dikilip ciddi bakışlarla bu gözlerin içine baktım. Gözlerin sahibi önce ilgisizlikle karşılık verdi bakışlarıma, sonra kızgınlıkla ve en sonunda uyanmaya başlayan bir tanıyışla.</span></p>
<p class="calibre1"><span class="font1">Sadie hafif bir çığlık kopararak, “Jake!” diye bağırdı.</span></p>
<p class="calibre1"><span class="font1">Çevreden bize bakıldığının ayırdındaydım. Geldiğim için memnun olmaya başladım.</span></p>
<p class="calibre1"><span class="font1">“Selam, Sadie!” dedim; sevinçle gülümsemek için rol yapmak zorunda da kalmadım.</span></p>
<p class="calibre1"><span class="font1">“Sevgili çocuk” dedi Sadie. “Yüzyıllar var ki seni görmemiştim! Ne güzel! Beni mi arıyordun?”</span></p>
<p class="calibre1"><span class="font1">“Evet” diyerek bir sandalye çekip onun omzunun hemen arkasına oturdum. Aynada birbirimize sırıttık. Çarpıcı bir çift oluşturduğumuzu düşündüm. Sadie, saçları file içindeyken bile çok alımlıydı doğrusu, hem de eskisinden daha bile genç gösteriyordu. Aynanın gül pembesini düşsek bile cildi nefisti ve o kestane renkli gözleri ışık saçarcasına hayat doluydu. Kendimi tutamayarak elimi koluna koydum.</span></p>
<p class="calibre1"><span class="font1">“Seni sevimli çocuk!” dedi Sadie. “Bugünlerde ne yaramazlıklar yapıyorsun bakalım? Hepsini anlat bana!”</span></p>
<p class="calibre1"><span class="font1">Sesiyle tutumunda bana yeni gelen bir yapmacıklık vardı. Sonra tuhaf biçimde yüksek, çınlayıcı bir sesle konuştuğu için sözleri salonun ta öbür ucuna değin yankılanıp duyuluyordu. Bunun açıklamasını bir an sonra buldum; saç kurutucusunun gürültüsünden kısmen sağırlaşmış, nasıl yüksek sesle konuştuğunun farkında değildi.</span></p>
<p class="calibre1"><span class="font1">Ben de sesimi yükselterek karşılık verdim: “Ben hâlâ eskisi gibi yazarcılık oynuyorum. Biliyorsun, kitap üstüne kitap. Şu sırada elimde üç tane var. Yayıncılar başımın etini yeyip duruyor.”</span></p>
<p class="calibre1"><span class="font1">Sadie hayranlık dolu bir sesle, “Oldum olası çok akıllısındır zaten!” diye bağırdı.</span></p>
<p class="calibre1"><span class="font1">Dükkânın geri kalan bölümünde, birkaç asistanın fısıldaşmaları dışında sessizlik egemendi; bütün kulakların bizden yana dört açıldığını hissedebiliyordum. Salonda Sadie’nin kim olduğunu bilmeyen birilerinin bulunması olanaksızdı bence. Konuşmamızın tadını çıkarmak için arkama yaslandım.</span></p>
<p class="calibre1"><span class="font1">“Hayat nasıl bu günlerde?” diye sordum.</span></p>
<p class="calibre1"><span class="font1">“Ah, öyle sıkıcı ki anlatamam” dedi Sadie, “Çalışmaktan resmen yıpranıp çöktüm. Gün doğumundan gün batımına kadar film setindeyim. Şurada rahatça saçımı yaptırtabilmek için </span><span class="font6">zar</span><span class="font1"> zor kaçabildim. Stüdyodaki kuaförle kavgalıydım da; öyle yorgunum ki bu günlerde, herkesle kavga ediyorum.” Böyle diyerek iştah kabartıcı bir gülücük gönderdi bana.</span></p>
<p class="calibre1"><span class="font1">“Benimle hangi akşam yemek yiyeceksin, Sadie?” diye sordum.</span></p>
<p class="calibre1"><span class="font1">“Ah, sevgilim! Şu aralar bütün günlerim dolu. Buradan bile almaya gelecek biri var. Bir ara benim evime bir içki içmeye uğrasa-na.”</span></p>
<p class="calibre1"><span class="font1">Kafamdan hızlı bir hesap yaptım. Sadie’nin günleri herhalde ağır ipotek altındaydı; daha uzun bir süre onunla konuşmak için bundan başka fırsat bulamayabilirdim. Yani nazik konuyu açacaksam şimdi açsam iyi ederdim.</span></p>
<p class="calibre1"><span class="font1">“Bana bak, Sadie” dedim sesimi alçaltarak.</span></p>
<p class="calibre1"><span class="font1">Sadie kurutma makinesinin altından, “Ne dedin, canım?” diye bağırdı.</span></p>
<p class="calibre1"><span class="font1">Ben de, “Dinle!” diye bağırdım. “Seyahate giderken evini kiraya vermek istiyormuşsun, diye duydum.”</span></p>
<p class="calibre1"><span class="font1"><sup class="calibre2">Ö</sup>yle bir dinleyici kitlesinin önünde konuya bundan daha az incelikli yaklaşmak istememiştim. Sadie’nin de konuyu aynı incelikle ele alacağını umuyordum.</span></p>
<p class="calibre1"><span class="font1">Onun cevabı umduğumdan daha bile sıcak oldu. “Sevgili çocuk, kiradan sakın söz etme” dedi Sadie. “Ben bir vekilharç istiyorum, daha doğrusu bir koruma görevlisi istiyorum; işe hemen şimdi başlayabilirsin, istersen.”</span></p>
<p class="calibre1"><span class="font1">“Valla çok sevinirim” dedim. “Şimdi evimin kontratı doldu da, az buçuk sokakta kalmış durumdayım.”</span></p>
<p class="calibre1"><span class="font1">Sadie, “<sup class="calibre2">Ö</sup>yleyse hemen gelmelisin, hayatım!” diye gürledi. “Şu sıralar evin içinde bulunman bile öyle müthiş işe yarayacak ki! Senin anlayacağın, feci herifin biri beni taciz edip duruyor.”</span></p>
<p class="calibre1"><span class="font1">Bu sözler ilgimi çekti. Dört bir yanımızdaki kulakların dikildiğini sezinleyebiliyordum. Erkeksi bir gülüşle güldüm.</span></p>
<p class="calibre1"><span class="font1">“Eh, biz de az buçuk sert erkek sayılırız” dedim. ‘‘Etrafa göz kulak olmaya bir itirazım yok, yeter ki biraz yazı da yazabileyim.” Daha şimdiden, Earls Court Yolu’ndakinden daha iyi bir düzenin hayalini görmeye başlamıştım. Sadie,</span></p>
<p class="calibre1"><span class="font1">“Şekerim, uçsuz bucaksız bir daire benimkisi” dedi. “Bir oda değil, suit verebilirim sana. Ben yola çıkmazdan önce gelip kalabilirsen öyle rahatlatırsın ki beni! Bu herif bana resmen deliler gibi tutkun. Günün gecenin her saatinde telefon edip gelmeye çalışıyor, telefon etmediği zaman da kapıya dayanıyor. Sinir hastası oldum!” Ben aynadan ona bakıp anlamlı anlamlı sırıtarak, “Benden de korkmaya kalkmazsın ya, umarım?” dedim. Sadie çıngıraklı bir kahkaha kopardı. “Jake, sevgilim, hayır, senden kimseciklere zarar gelmez!” diye bağırdı.</span></p>
<p class="calibre1"><span class="font1">Konuşmanın aldığı yön hiç hoşuma gitmemişti. Göz ucuyla bir sürü şık giyimli kadının bana bakmak için boyunlarını uzattıklarını görebiliyordum. Konuyu değiştirsek iyi olacaktı.</span></p>
<p class="calibre1"><span class="font1">“Kimdir bu çekilmez herif?” diye sordum.</span></p>
<p class="calibre1"><span class="font1">Sadie, “Maalesef büyük patronun ta kendisi, Belfounder olacak adam” dedi. “Ne sıkıntılı bir durum olduğunu gözünde canlandırabilirsin. Ne yapacağımı bilemez durumdayım.” '</span></p>
<p class="calibre1"><span class="font1">Bu adı duyunca neredeyse sandalyemden yere düşüyordum. Oda başımın çevresinde fırıldak gibi dönmeye başlamıştı; Sadie’yi bir bulutun ardından görüyordum âdeta. Bu, her şeyi değiştirirdi. Yüzümdeki sakin ifadeyi müthiş bir çabayla koruyabildim, ama midem, içimde bir yaban kedisi gibi şaha kalkmıştı. Şimdi tek istediğim buradan kaçıp bu hayret verici haberi enine boyuna düşünmekti.</span></p>
<p class="calibre1"><span class="font1">“Emin misin?” diye Sadie’ye sordum.</span></p>
<p class="calibre1"><span class="font1">“Tatlı çocuk, ben kendi patronumu bilirim” dedi.</span></p>
<p class="calibre1"><span class="font1">“Yani seni sevdiğinden emin misin, demek istiyorum.”</span></p>
<p class="calibre1"><span class="font1">“Benim için resmen oynatmış durumda” dedi Sadie. “Ha, sahi, benim adam aradığımı sen nereden öğrendin?”</span></p>
<p class="calibre1"><span class="font1">“Anna söyledi” dedim. Ayağımı denk alacak halim kalmamıştı artık.</span></p>
<p class="calibre1"><span class="font1">Sadie’nin aynadaki gözlerinde bir ışık çaktı. “Demek gene Anna’yla görüşüyorsun.”</span></p>
<p class="calibre1"><span class="font1">Bu tür laflardan nefret ederim. “Anna’yla ben eski dostuz, biliyorsun” dedim.</span></p>
<p class="calibre1"><span class="font1">Sadie, “Evet ama yıllardır görüşmüyorsun onunla, öyle değil mi?” diye sordu, hâlâ olanca sesiyle.</span></p>
<p class="calibre1"><span class="font1">Bu konuşma şimdi iyiden iyiye sinirime dokunmaya başlamıştı. Tek istediğim buradan uzaklaşmaktı.</span></p>
<p class="calibre1"><span class="font1">“Epey zamandır Fransa’daydım” dedim.</span></p>
<p class="calibre1"><span class="font1">Sadie’nin, Anna’mn ne yapıp ettiği konusunda fazla bir şey bildiğini sanmıyordum. Yüzünün şimdi bilinçli, zehir zemberek bir hınçla bilendiğini gördüm. Güzel bir yılana benziyordu. Tuhaf bir fanteziye kapılarak, şimdi aynaya değil de kurutma makinesinin altındaki gerçek yüze baksam iğrenç bir cadı görecekmişim gibi geldi.</span></p>
<p class="calibre1"><span class="font1">Sadie, “Sen bana önümüzdeki salı günü, erkenden gel” dedi, “Seni işe başlatırım. Koruma konusunda söylediklerimde de ciddi  yim.”</span></p>
<p class="calibre1"><span class="font1">Makine gibi, “Canım Sadie, harika bu” dedim. “Mutlaka gelı rim.” Ayağa kalktım.</span></p>
<p class="calibre1"><span class="font1">“Yayıncımı görmem gerek,” diye bir açıklama yaptım.</span></p>
<p class="calibre1"><span class="font1">Gülücük değiş tokuşunda bulunduk. Sonra ben, çok sayıda büyülenmiş kadın gözünü peşime takarak dışarı çıktım.</span></p>
<p class="calibre1"><span class="font1">Belfounder’ı tanıdığımı size daha önce söylememiştim. Bu kitabın ana temasım benim Belfounder’la olan tanışıklığım oluşturduğuna göre bu açıklamada aceleci davranmanın bir anlamı yoktu. Bundan sonraki sayfalarda bu konuda öğrenecekleriniz size yetecektir de artacaktır bile. İşe bari Hugo’nun kendisiyle ilgili bir şeyler anlatmakla başlayayım, sonra size onu hangi koşullar altında tanıdığımı ve dostluğumuzun ilk günlerini anlatırım. Hugo’nun gerçek adı Belfounder değildi. Anababası Almanmış. Babası, İngiltere’ye yerleştiği zaman Belfounder adım almış. Sanırım Cotswold’daki bir mezarlıkta, bir taş üzerinde görmüş bu adı, iş yaşamına uygun düşeceğini düşünmüş. Gerçekten de böyle olmuş olsa gerek ki sonunda Hugo, baba mirası olarak gittikçe gelişen bir silah fabrikasıyla “Belfounder &amp; Baerman, Hafif Silahlar Ltd.” firmasının başına geçmiş. Hugo’nun o günlerde ateşli bir pasifist olması firma adına talihsizlik sayılabilir. Baerman kanadının aradan çekilmesine yol açan birçok dalgalanmalardan sonra Hugo’nun elinde, Belfounder Işık ve Roketleri Ltd. adını verdiği ufak bir şirket kalmış. Silah fabrikasını bir havai fişek fabrikasına dönüştürmeyi başaran Hugo burada epey yıl roket, Very ışıkları, küçük çapta, ticari dinamitler ve her türlü havai fişek imal etmekle uğraşmış.</span></p>
<p class="calibre1"><span class="font1">Dediğim gibi şirket başlangıçta ufakmış. Ama nedense para Hugo’ya yapışırdı âdeta, para kazanmamak elinde değildi ve çok kısa bir sürede iyice zenginleşmiş, neredeyse babası kadar zengin olup çıkmıştı (Aslında hiç kimse bir silah imalatçısı kadar zengin olamaz ya.) Gene de basit bir yaşam sürüyor ve onu ilk tanıdığım sıralarda zaman zaman kendi fabrikasında uzman işçi olarak çalışıyordu. Uzmanlık dalı havai fişek aranjmanıydı. Herhalde sizin de bildiğiniz gibi havai fişek aranjmanının hazırlanması hem el becerisi hem de yaratıcılık gerektiren, uzmanlık isteyen bir iştir. Bu uğraşın kendine özgü sorunları Hugo’ya hem zevk hem de esin verirdi; parçaların arasındaki duyarlı denge, patlama ve rengin zıt çekiciliği, piroteknik tarzların bileşimi, sürenin uzunluğuyla </span><span class="font6">dclat’ı</span><span class="font1"> birleştirme yöntemleri ve sonun nasıl bağlanacağı konusundaki değişmez sorular. Hugo havai fişek aranjmanını bir senfoniymiş gibi ele alırdı. Bir keresinde, “Havai fişekler </span><span class="font6">sui generis’tir”<a id="footnote2"></a><sup class="calibre2"><a href="#bookmark2">2</a></sup></span><span class="font1"> demişti bana. “İlle başka bir sanatla kıyaslamak istiyorsan müzikle kıyasla.”</span></p>
<p class="calibre1"><span class="font1">Havai fişeklerde Hugo’yu tam anlamıyla büyüleyen bir şey vardı. Sanırım en hoşuna giden şey fişeklerin kalıcı olmayışıydı. Bir gün bana uzun uzun havai fişeklerin ne kadar </span><span class="font6">namuslu ve dürüst</span><span class="font1"> olduklarından söz etmişti. Havai fişeğin gelip geçici bir güzellik fışkırması olduğu, bir an sonra geriye hiçbir şey bırakmaksızın uçup gideceği öylesine apaçık ortadaydı ki! “Sanatın tümü bundan ibarettir aslında” demişti Hugo. “Ancak biz bunu kabul etmek istemeyiz. Leonardo bunu anlamıştı. Son Yemek tablosunu bu yüzden, bile bile, telef olacak biçimde yaptı.” Hugo’ya sorarsanız havai fişeklerin zevkine varmak, bütün dünyevi debdebelerin tadını çıkarmak konusunda bir eğitim sayılmalıydı: “Parayı ödüyorsun ve tamamen geçici, hiçbir saçma yönü olmayan, bir anlık bir keyif yaşıyorsun. Hiç kimsenin havai fişekler konusunda ukalalık ettiği duyulmamıştır.”</span></p>
<p class="calibre1"><span class="font1">Ne yazık ki yanılıyordu; kendi kuramları kendi sanatçılığının mahvı olacaktı. Yarattığı havai fişek aranjmanları zamanla piyasada müthiş tutulup aranmaya başladı. Artık hiçbir sosyetik parti ve halk bayramı fişekler olmadan kutlanmıyordu. Amerika’ya bile ihraç edilmeye başlamışlardı. Derken gazeteler konuya el atıp bunları birer sanat yapıtı olarak tanımlamaya, stillere göre sınıflandır-mayâ başladılar. Bu, Hugo’yu öylesine tiksindirdi ki çalışmalarını felce uğrattı. Bir süre sonra Hugo aranjmanlardan resmen nefret etmeye başladı ve sonunda bunları yaratmaktan tamamen vazgeçti.</span></p>
<p class="calibre1"><span class="font1">Benim Hugo ile tanışmam şu bildiğimiz adi nezle yoluyla olmuştur. <sup class="calibre2">İ</sup>yice parasız olduğum bir dönemdi, durumum gerçekten kötüye gidiyordu ki bir gün inanılmaz ölçüde insaniyetli bir kurum keşfettim; nezle tedavisi konusunda yapılan bir deneyde kobay olmayı üstlenirsem bedavadan kalacak yer verip karnımı doyuracaklardı. Deney, kent dışındaki nefis bir köşkte yapılıyordu; isteyen burada istediği kadar kalıp değişik nezle türleri ve nezle ilaçlarıyla aşılanabiliyordu. Nezle olmaktan nefret ederim ben; ilaçlar da, benim üstümde denendikleri zaman hiç sonuç vermez gibiydiler. Gelgelelim her şey bedavaydı, sonra insan nezleli olduğu halde çalışmaya eni konu alışıyordu ki bu da gündelik hayat için iyi bir hazırlık sayılabilirdi. Orada epey yazı çıkarmayı başardım; en azından Hugo çıkıp gelmezden önce.</span></p>
<p class="calibre1"><span class="font1">Bu insaniyetli kurumun başındakiler kurbanlarına bir odada iki kişi kalmalarını tavsiye ederlerdi, çünkü, prospektüslerinde dedikleri üzere, mutlak yalnızlığa katlanabilecek pek az insan vardır. Bildiğiniz gibi ben şahsen yalnızlıktan hiç hoşlanmam, ama birkaç deneyim sonunda boşboğaz salakların can yoldaşlığından daha da az hoşlandığım için bu cömert kuruma ikinci kez döndüğüm zaman yalnız yaşamama izin verilmesini diledim. Aslında böyle bir kurumun sağladığı sınırlı ve korunaklı yalnızlık benim çok işime gelir. <sup class="calibre2">İ</sup>stediğim izin verilmiş, ben de harıl harıl yazı yazmaya başlamıştım, bir yandan da özellikle berbat bir nezleyle boğuşuyordum ki yersizlik sorununun ivedileştiğini, bir oda arkadaşı kabullenmek zorunda olduğumu bildirdiler. Kabullenmekten başka çıkar yolum yoktu. Bunun üzerine hantal adımlarla içeri giren irikıyım, saçlı sakallı kişiyi hoşnutsuzlukla süzdüm. Adam eşyalarını yatağının üstüne bıraktıktan sonra öbür masanın başına oturdu. Ben, selam kabilinden soğuk birtakım mırıltılar çıkardıktan sonra, çenesi düşük kişilere göre bir arkadaş olmadığımı belirtmek için yazıma döndüm. Beni sinirlendiren başka bir nokta, ben nezleyle boğuşurken oda arkadaşıma hem nezle hem de ilaç aşısı yapılmış olmasıydı; öyle ki ben aksırıp tıksırarak torba torba kâğıt mendil tüketirken o, insan kılığından çıkmamış olarak dinç ve sağlıklı, karşımda oturuyordu. Aşıların hangi kurallara göre uygulandığını hiçbir zaman açıkça anlamış değildim, ama benim payıma hep her-kesinkinden çok nezle düşüyormuş gibi gelirdi.</span></p>
<p class="calibre1"><span class="font1">Oda arkadaşımın çene çalıp duracağından korkmuştum, ama ortada böyle bir tehlike bulunmadığı çok geçmeden anlaşıldı. <sup class="calibre2">İ</sup>ki günü tek kelime konuşmadan geçirdik. Hatta adamın, benim varlığımdan haberi bile yok sanırdınız. Ne okuyor ne de yazıyor, zamanının çoğunu masa başında oturup pencereden dışarıya, evi çevreleyen güzel manzaralı parka bakarak geçiriyordu. Arada mırıldanarak, kendi kendine anlaşılmaz bir şeyler konuştuğu oluyordu. Durmadan tırnaklarını kemiriyordu; bir keresinde bir çakı çıkarıp dalgın bir tavırla eşyalarda çentikler açmaya girişti, sonunda bir görevli gelip çakıyı elinden aldı. <sup class="calibre2">Ö</sup>nce onun geri zekâlı olduğunu sandım. Hatta ikinci gün biraz ürkmeye bile başladım. Son derece iri yapılıydı, hem uzun boylu hem de cüsseli; çok geniş omuzları, iri elleri vardı. O kocaman kafası çoğunlukla omuzlarının arasında kısılmış duruyor, dalgın, pusarık bakışları da odanın içinde ya da dışarki manzarada dolaşarak görüş sınırı içindeki normal nesnelerin hiçbiriyle ilişkisi olmayan bir çizginin izini sürüyordu sanki. Koyu renkli, biraz keçeleşmiş saçları, arada bir açılarak yarı anlaşılır sesler çıkaran geniş, şekilsiz bir ağzı vardı. Bir iki kez kendi kendine bir şarkı mırıldanmaya başladı, ama her seferinde hemen vazgeçti ki bu, benim varlığımı tanımak konusunda gösterdiği en büyük çabaydı.</span></p>
<p class="calibre1"><span class="font1"><sup class="calibre2">İ</sup>kinci günün akşamında çalışmaya hiçbir surette devam edemez olmuştum. <sup class="calibre2">Ü</sup>rkeklik ve merak birbirine karışmış, içimi kemirirken ben de oturduğum ye,rden burnumu sümkürüp penceremden dışarı</span></p><div class="calibre3">
<p class="calibre1"><span class="font1">65</span></p></div>
<p class="calibre1"><span class="font1">F5/Ai1 bakıyor ve bu adamla aramda şimdi artık mutlak bir zorunluluk haline gelmiş olan insani bağlantıyı nasıl kurabileceğimi düşünüyordum. Sonunda hiç de diplomatik olmayan bir dobralıkla ona adını sordum. Gerçi ilk geldiğinde bana tanıştırılmıştı ama o zaman kulak vermemiştim. Benden yana yumuşak bakışlı bir çift kahverengi göz çevirerek adını söyledi: Hugo Belfounder. Sonra, “Konuşmak istemiyorsunuz sanmıştım” diye ekledi. Ben, konuşmaktan hiç de kaçınmadığımı, ancak o geldiği sıralarda bir işe dalmış durumda olduğumu söyledim, “Kabalık ettimse özür dilerim" dedim. Sırfkonuşma tarzından bile onun geri zekfilı olmak şöyle dursun son derece akıllı olduğu anlaşılıyordu. Adeta düşünmeden, kâğıtlarımı toplamaya başladım. Bundan böyle çalışmayacağımı biliyordum. Müthiş ilgi çekici bir insanla baş başaydım.</span></p>
<p class="calibre1"><span class="font1">O dakikadan başlayarak Hugo ile ben, benzerini bir daha asla görmediğim bir konuşmaya daldık. Bir solukta birbirimize bütün yaşam öykülerimizi anlattık ki ben, hiç değilse o zamana değin görülmemiş bir açıksözlülük örneği sergiledim. Oradan da sanat, siyaset, edebiyat, tarih, bilim, toplum ve cinsellik konularında görüş alış verişi yapmaya geçtik. Bütün gün ve çok zaman da gece geç saatlere kadar kesintisiz konuşuyorduk. Bazen öyle bir bağırıp gülüyorduk ki yöneticiler bizi uyarıyorlardı; bir keresinde bizi ayıracaklarını söyleyerek gözdağı bile verdiler. Bu muhabbetin ortalarında bir yerde nezle deneyi sona erdi, ama biz hemen bunu izleyen deneye de yazıldık. Zaman içinde aramızda öyle bir tartışma kök saldı ki bunun niteliği şu sırada anlattığım öyküyle bir yere değin yakından ilgilidir.</span></p>
<p class="calibre1"><span class="font1">Hugo’ya çok kişi, “idealist” demiştir. Ben ona, “kuramcı" demeyi yeğlerim, ama kendine özgü bir kuramcı. Hugo, çoğunlukla “idealist” olarak tanımlanan kişilerin pratik meraklarından da, ahlaksal ciddiliğinden de yoksundu, ömrümde tanıdığım en katıksızcasına objektif ve tarafsız kişiydi; yalnız bu tarafsızlık onda bir erdemden çok doğa vergisi bir şey gibiydi; kendisinin ayırdında bile olmadığı bir şey. Onun sesinde, davranışında bile dışavuran bir şeydi bu. Onu şimdi, o konuşmalarımız sırasında gördüğüm haliyle görür gibi oluyorum; oturduğu yerde iyice öne doğru eğilmiş, aşık kemiklerini kemirerek benim ateşli bir çıkışımı irdeliyor. Tartışma sırasında iyice ağırdan alırdı. Ağzını yavaş yavaş açar, gene kapar, gene açar ve sonunda bir laf söylerdi. “Yani şimdi sence ...” der, sonra benim az önce söylemiş olduğum şeyi son derece basit ve somut biçimde yeniden ifade ederdi; bu da o şeyi bazen gayet iyi aydınlatır bazen de boş bir lafa indirgerdi. Hugo her zaman haklıydı, demek istemiyorum. Çok zaman beni hiç ama hiç anlamadığı olurdu. Tartıştığımız konuların çoğunda benim ondan daha geniş bir genel bilgiye sahip olduğumu görmem uzun sürmemişti. Ama o, kendi açısından çıkmaza girdiğimiz zamanları çok çabuk mimler ve “Valla, bu konuda bir şey diyemem" ya da “Maalesef bu noktada seni hiç ama hiç anlayamıyorum" derdi, konuyu oracıkta kapatı-veren bir kesinlikle. Konuşmaları yöneten, baştan sona Hugo’ydu, ben değil.</span></p>
<p class="calibre1"><span class="font1">Hugo her şeyle ve her şeyin kuramıyla ilgiliydi, ama kendine özgü bir biçimde. Ona göre her şeyin bir kuramı olmakla birlikte ortada bir ana kuram yoktu. Metafizik ya da genel bir </span><span class="font6">Weltanscha-uung<a id="footnote3"></a><sup class="calibre2"><a href="#bookmark3">3</a></sup></span><span class="font1"> denilebilecek şeyden Hugo kadar yoksun bir adama hiç rastlamadım. Sanınm o, karşısına çıkan her şeyin doğa’sını bilmek istiyordu ve bu soruna her seferinde katıksız bir zihin tazeliğiyle yaklaşıyordu. Sonuçlar çok zaman hayret verici oluyordu. Bir gün çeviri yapmak konusunda yürüttüğümüz bir konuşmayı anımsıyorum. Hugo çeviri yapmak konusunda hiçbir şey bilmiyordu, ama benim çevirmen olduğumu duyunca bunun nasıl bir şey olduğunu öğrenmek istedi. Onun bu konuyu sürdürdükçe sürdürdüğü ve peş peşe şu tür sorular sorduğu aklımdadır: Anlamı Fransızca olarak düşündüğünü söylemekle ne demek istiyorsun? Bunu Fransızca düşündüğünü nerden biliyorsun? Kafanda bir resim canlanıyorsa bunun bir Fransız resmi olduğunu nereden biliyorsun? İçinden, sözcüğün Fransızcasını mı söylüyorsun yoksa? Çevirinin cuk oturduğuna karar verdiğin zaman ne görüyorsun? Bunu ilk kez gören birinin ne düşüneceğini mi tahmin ediyorsun? Yoksa bir tür duygu mu bu? Nasıl bir duygu? Daha ayrıntılı olarak tanımlayabilir misin bunu? Ve inanılmaz bir sabırla, peş peşe sorulan bunlara benzer sorular. Bu, kimi zaman insanın sabrını taşırabiliyordu. Bana son derece basit gelen bir laf Hugo’nun, Yani şimdi sence"lerinin ısrarlı baskısı altında, anlamını benim kendimin de artık bilemediğim karanlık, karışık bir laf olup çıkıyordu. O zamana değin dünyanın en basit şeyi saydığım çeviri edimi öylesine karmaşık ve olağandışı bir uğraş olup çıkmıştı ki herhangi bir insanın bu işi yapabilmesi şimdi bana şaşkınlık veriyordu. Beri yandan Hugo’nun söyledikleri, ele aldığı konular üstüne fevkalade parlak bir ışık serpmekten de nadiren geri kalıyordu. Hugo’nun gözünde her şey şaşırtıcı, zevkli, karmaşık ve gizem doluydu. Bu konuşmalar sırasında ben tüm dünyayı yeni baştan görmeye başlamıştım.</span></p>
<p class="calibre1"><span class="font1">Konuşmalarımızın ilk günlerinde onu bir yerlere “oturtmaya” çalışıp durdum. Bir iki kez doğrudan, şu ya da bu genel kuramı savunup savunmadığını sordum ona; o benim bu sorularımı her seferinde, çiğlik yapmışım da kınıyormuş gibi bir tavırla yadsıdı. Gerçekten de daha sonraları, Hugo’ya böyle sorular sormanın, onun o benzersiz düşünsel ve ahlaksal niteliğine karşı tuhaf bir duyarsızlık göstermek olduğunu düşünmeye başladım. Bir süre sonra, Hugo’nun hiçbir genel kuramı benimsemediğini ayrımsadım. Onun bütün kuramları, kuram denilebilirse eğer, özel nitelikteydi. Gene de bana hâlâ, yeterince uğraşırsam bir yolunu bulup onun düşüncesinin merkezine ulaşabilirmişim gibi geliyordu. Bir süre sonra da Hugo’yla sanatı, siyaseti, cinselliği tartışmak değil de Hugo’nun sanata, siyasete, cinselliğe yaklaşımlarındaki tuhaf özellikleri tartışmak bende tutku haline geldi. En sonunda bir gün yaptığımız bir konuşma bana, Hugo’nun düşüncelerinde merkezi bir şeylere dokunmuş gibi geldi, Hugo’nun düşüncesinde “merkez” denebilecek kadar figüratif bir şey olduğu söylenebilirse, yani. Kendisi bunu yadsırdı sanıyorum; daha doğrusu düşüncelerin belirli bir oryantas-yonu olmasının ne anlama geldiğini bileceğinden emin değildim. Bu anlattığım noktaya, Proust konusunda yaptığımız bir tartışma yoluyla ulaşmıştık. Proust’tan sonra konuşmanın akışı bizi, bir duyguyu ya da ruh halini betimlemenin ne anlama geldiğini tartışmaya sürükledi. Hugo konuyu çok kafa kurcalayıcı buluyordu, hemen her konuyu kafa kurcalayıcı bulduğu gibi.</span></p>
<p class="calibre1"><span class="font1">“İnsanların duygularını betimlemekte kuşkulu bir şeyler var” diyordu. “Bütün bu betimlemeler öylesine dramatik ki!”</span></p>
<p class="calibre1"><span class="font1">Ben, “Bunun ne sakıncası var?” diye sordum.</span></p>
<p class="calibre1"><span class="font1">“Hiç," dedi Hugo. “Yalnızca her şey daha baştan yanlışlanıyor anlamına gelir; hepsi bu. Bir şeyin sonrasında ben, şöyle şöyle bir duyguya kapıldım, dersem... söz gelimi, ‘kaygılandım’ dersem... hiç de doğru sayılmaz bu.”</span></p>
<p class="calibre1"><span class="font1">“Ne demek istiyorsun?”</span></p>
<p class="calibre1"><span class="font1">Hugo, “Ben böyle bir duyguya kapılmamıştım” dedi. “O sırada hiç de öyle bir duygu yoktu içimde. Bu benim sonradan söylediğim bir şey yalnızca.”</span></p>
<p class="calibre1"><span class="font1">“Ya ben doğruyu tam olarak vermeye gayret ediyorsam?” “Veremezsin ki" dedi Hugo. “Tek umut duygularını dile getirmekten kaçınmaktır. Betimleme yapmaya başlar başlamaz benim işim bitiktir. Sen şimdi herhangi bir şeyi betimlemeye çalış, şu konuşmamızı örneğin, bak göreceksin, nasıl tamamen içgüdüsel olarak hemen... ”</span></p>
<p class="calibre1"><span class="font1">“Rötuşa mı başlıyorum yani?”</span></p>
<p class="calibre1"><span class="font1">“Daha da derine giden bir şey” dedi Hugo. “Dil, senin o duyguyu gerçek haliyle dışavurmana izin vermeyecektir.”</span></p>
<p class="calibre1"><span class="font1">“Betimlemeyi tam duyguyu yaşadığımız anda yaptığımızı varsayalım, öyleyse.”</span></p>
<p class="calibre1"><span class="font1">“Görmüyor musun?” dedi Hugo, “ortada bir şey kalmıyor o zaman. İnsan o sırada böyle bir betimleme yapmaya kalkışacak olursa söylediklerinin doğru olmadığını mutlaka görecektir. O anda insanın söyleyebileceği tek şey, ne bileyim, yüreğindeki çarpıntıdan söz etmek olabilir. Kalkıp kaygılı olduğunu söylerse bu ancak karşısındakini etkilemek amacı güdebilir. Poz takınmak olur, yalan olur.”</span></p>
<p class="calibre1"><span class="font1">Bu sözler de benim kafamı karıştırmıştı. Hugo’nun söylediklerinde bir aksaklık olduğunu sezinliyor, ama bunun ne olduğunu çı-karamıyordum. Sorunu biraz daha tartıştık, sonra ben, “Ama” dedim. “Bu gidişle insanın söylediği her şeyi... ‘Marmelatı uzat’ ya da ‘Damda kedi var’ gibi laflar dışında her şeyi yalan sayacağız demektir.”</span></p>
<p class="calibre1"><span class="font1">Hugo bir süre düşündü. Sonra ciddi ciddi, “Bence öyle” dedi. “Eğer öyleyse hiç kimse konuşmasın, daha iyi.”</span></p>
<p class="calibre1"><span class="font1">“Sahiden de, konuşmasalar daha iyi olur bence” dedi Hugo; alabildiğine de ciddiydi. Sonra göz göze geldik ve günlerden beri konuşmaktan başka bir şey yapmamış olduğumuzu düşünerek kahkahalarla güldük.</span></p>
<p class="calibre1"><span class="font1">Hugo, “Harika, doğrusu!” dedi. “Hepimiz konuşuyoruz elbet.” Gene ciddileşerek, “Ama; iletişim kurma ihtiyacına gereğinden fazla ödün veriyoruz” diye ekledi.</span></p>
<p class="calibre1"><span class="font1">“Ne demek istiyorsun?”</span></p>
<p class="calibre1"><span class="font1">“Konuştuğum sürece, şimdi bile, düşüncemi </span><span class="font6">tam olarak</span><span class="font1"> belirteceğim yerde seni etkileyecek, senden tepki alacak şeyler söylüyorum. Bizim aramızda bile bu böyle; birbirini aldatmak için daha güçlü nedenleri olan iki kişi arasında daha da beterdir elbet. Aslını ararsan bizler buna öyle alışığız ki doğru dürüst farkına bile varmıyoruz. Dilin tümü, yalanlar üretmekte kullanılan bir makinedir.” Ben, “Peki, ya insan doğruyu söyleseydi ne olurdu?” diye sordum. “Böyle bir şey mümkün mü?”</span></p>
<p class="calibre1"><span class="font1">Hugo, “Ben kendimden biliyorum” dedi. “Sahiden doğruyu söylediğim zamanlarda sözler dudaklarımdan kaskatı, cansız bir şekilde çıkıyor, karşımdakinin yüzünde de mutlak bir boşluk okuyorum.”</span></p>
<p class="calibre1"><span class="font1">“Yani gerçekte asla birbirimizle iletişim kuramıyor muyuz?” “Eh” dedi Hugo. </span><span class="font6">“Eylemler</span><span class="font1"> yalan söylemez, sanırım.”</span></p>
<p class="calibre1"><span class="font1">Bu noktaya ulaşabilmemiz beş altı nezle deneyi almıştı. Aramızda, nezleye dönüşümlü olarak tutulmaya karar vermiştik; nezlenin yaratacağı zihinsel sönükleşmenin aramızda eşit olarak bölüştürülmesini istiyorduk. Hugo bunda diretmişti, yoksa ben bütün nezlelere kendim tutulmaya razıydım; biraz Hugo’ya karşı içimde uyanmaya başlayan bir koruma isteği yüzünden, biraz da Hugo nezle olduğu zaman çok feci gürültüler çıkardığı için. Konuşmalarımızı sürdürmek için ille de nezle deneyleri kurumunda kalmamız gerekmediğini neden daha önce akıl etmedik, bilmiyorum. Sürekliliği kesintiye uğratmaktan korkuyorduk belki de. Bize kalsa ayrılmak ne zaman aklımıza gelirdi, bilemem, ama bir süre sonra kurumun başındakiler, nezle olup durmayı daha fazla sürdürürsek sağlığımıza kalıcı bir zarar verebileceğimizden korkarak bizi sepetlediler.</span></p>
<p class="calibre1"><span class="font1">Bu arada ben Hugo’nun büyüsüne tamamen kapılmış durumdaydım. O, kendisi, benim üzerimde bıraktığı etkinin çapının hiç farkında değil gibiydi. Konuşma sırasında asla puan kapmak amacı gütmüyordu; çok zaman beni susturmakla birlikte böyle yaptığını sanki hiç algılamıyordu. Her zaman ona hak verdiğim sanılmasın. Kimi düşünce biçimlerini bir türlü kavrayamaması çok zaman kafamı kızdırıyordu. Şu var ki onun sırf varoluş tarzı bile bana, kendi dünya görüşümün bir sürü genellemelerle nasıl umutsuzcasına bulanıklaştığını gösteriyordu. Bütün çiçeklerin birbirine benzediğini düşünüp dururken bir bitki bilimcisiyle yürüyüşe çıkan bir adama benziyordum. Ama bu benzetme de Hugo’ya tam olarak uymuyor, çünkü bitki bilimciler yalnızca gözlemlemekle kalmazlar, sınıflandırırlar da. Hugo sadece ayrıntıların farkına varıyordu. Sınıflandırmaya asla kalkışmıyordu. Sanki görüşü öyle keskinleşmişti ki sınıflandırmanın bile olanağı kalmamıştı, çünkü her şey tam anlamıyla tek ve benzersiz olarak görülüyordu. Ömrümde ilk olarak hemen hemen tamamen dürüst bir adamla karşı karşıya geldiğimi hissediyordum ve bu, tahmin edilebileceği gibi benim dengemi bozmaya başlıyordu. Benim Hugo’ya biçmek eğiliminde olduğum ruhsal değer, onun kendini böyle bir açıdan görmeyi aklının ucundan bile geçiremeyecek bir yapıda oluşuyla doğru orantılıydı.</span></p>
<p class="calibre1"><span class="font1">Nezle deneyleri kurumundan sepetlendiğimizde benim gidecek yerim yoktu. Hugo gidip onunla oturmamı önerdiyse de içimdeki bir bağımsızlık güdüsü bunu engelliyordu. Hugo’nun kişiliğinin benimkini tümden yutabileceğini düşünüyor ve Hugo’ya hayran olmakla birlikte bunu istemiyordum. Bu yüzden önerisini geri çevirdim. Zaten o günlerde Fransa’ya gidip çevirilerden biri konusunda dırıldanmakta olan Jean Pierre’i görmem gerekiyordu, böylece konuşmalarımız bir süre kesintiye uğradı. Bu arada Hugo yeniden Roket Fabrikası’nda çalışıp havai fişek aranjmanları dalındaki buluşlarını geliştirmeye ve Londra’daki yaşantısının eski gidişatına az çok uymaya başlamıştı. Onun bu gidişattan kopmak girişimleri her zaman egzantrik bir biçimle dışavururdu. Şöyle rahat, normal, pahalı bir tatil yapmaya bir türlü yanaşmaması onda bulduğum, nevroza en yaklaşan özellikti. Paris’ten döndüğümde Battersea’de ucuz bir oda kiraladım, Hugo ile konuşmalarımıza, bıraktığımız yerden devam ettik. Hugo’nun işgününün sonunda Chelsea Köprüsü’nde buluşuyor, Chelsea rıhtımında dolaşarak ya da King’s Road’daki pubları sıradan geçirerek, bitkin düşünceye değin konuşuyorduk.</span></p>
<p class="calibre1"><span class="font1">71</span></p>
<p class="calibre1"><span class="font1">Şu var ki bundan bir süre önce ben, felaketle bitecek olan bir girişimde bulunmuştum. Yukarıda ufak bir bölümünü verdiğim konuşma beni öyle sarmıştı ki sırf unutmamak amacıyla bu konuda birkaç not tutmuştum. Sonradan gözden geçirdiğimde bu noktalar gözüme pek bölük pörçük ve yetersiz geldi, ben de aklımda daha iyi tutabilmek için birkaç ekleme yaptım. Daha sonra yeniden okuduğum zaman bu savlamaların, bu yazılış biçimiyle hiçbir anlam taşımadığını gördüm ve daha anlaşılır yapmak amacıyla, belleğimde kalanları kullanarak birkaç şey daha ekledim. Bu kez okuduğum zaman yazı bayağı hoşuma gitti. \!Buna benzer hiçbir şey okumamıştım. Kalemi gene elime alıp yazıyı daha uyumlu bir biçime soktum. Ne de olsa doğuştan yazarı'mdır ben. Hem madem ki kâğıda dökmüştüm artık, yazıyı adama benzetmek iyi olurdu. Yazdıklarımın üzerine bir güzel cila vurdum, sonra bundan önceki konuşmayı da kâğıda dökmeye giriştim. Bu konuşmayı pek açık seçik anımsamıyordum, bu yüzden biçimlendirirken başka konuşmaların ayrıntılarından da yararlandım. '</span></p>
<p class="calibre1"><span class="font1">Hugo’ya bunlardan hiç söz etmemiştim elbette. Yazılan sırf kendim için özel ve kişisel bir kayıt olarak tuttuğumdan, ona söylememin gereği yoktu. Aslını ararsanız bu tuttuğum kayıt benim Hugo’dan öğrendiğimi sandığım her şeye karşı bir çeşit ihanet sayılırdı ve ben, bunu içten içe biliyordum. Ama bilmek beni durdurmuyordu. Dahası, bu yazı şimdi beni gizli günahların büyüsüyle sarmaya başlamıştı. Hep bunun üstünde çalışıyordum. Yazıyı, daha başka tartışmalarımızı da kapsayacak biçimde genişletmeye başladım. Bu tartışmaları ille aklımda kaldığı gibi değil de yazının bütününün planına uyacak biçimde kâğıda _ döküyordum. Hatırı sayılır bir kitap çıkmaya başlamıştı ortaya. Kitabı, Tamarus ile Annandine adında iki kişinin arasında bir diyalog olarak kurguluyordum. İşin tuhafı şu ki bu çalışmanın baştan sona, Hugo’nun tutumunu nesnel olarak haklı çıkardığını görebiliyordum. Yani yazdıklarım, onunla konuştuklarımızın yalanlaştınlmış, maskara edilmiş bir kopyasıydı. Konuşmalarımızla kıyaslanınca bu yazı özentili bir yalandı. Sırf kendim için yazdığım halde etkilemek, okuyana kendini beğendirmek için yazıldığı belliydi. Tartışmalarımızın en aydınlatıcı anlarından bazıları, kaleme alınınca en yavan gelecek türden şeylerdi.</span></p>
<p class="calibre1"><span class="font1">Ama bunları, gerçekteki gibi yalın olarak yazmaya bir türlü elim varmıyordu. İlle, gerçek konuşmalarımızda var olmayan hafif toparlamalar yapıyor, belli belirsiz de olsa birtakım ilişkiler kuruyordum. Tuhaftır ki yapmacık olduğunu açıkça görmek, yapıtıma duyduğum beğeniyi eksiltmiyordu.</span></p>
<p class="calibre1"><span class="font1">Derken günlerden bir gün kendimi tutamayıp metni Dave Gell-man ’a gösterdim. Belki etkilenir, diye düşünüyordum. Etkilendi. Bu konuyu benimle derhal tartışmak istedi. Ama bundan pek bir şey çıkmadı, çünkü Hugo’nun fikirlerini Dave’le tartışmayı nedense bir türlü başaramadım. Beni derinden etkilemiş olan bu fikirleri başka birisiyle konuşurken imkânı yok, dile getiremiyordum. Hugo’nun düşüncelerine getirdiğim açıklamalar ya bayat ve yavan, ya da resmen deli saçması oluyordu, bir süre sonra ben de bu çabadan vazgeçtim. O zaman Dave de kitaba duyduğu ilgiyi yitirdi; konuşarak tartışılamayan hiçbir şey Dave’in gözünde gerçek ve önemli değildir. Ancak bu arada bitirmek için alıp evine götürdüğü kitabı, benim talimatlarıma rağmen, başka birkaç kişiye göstermiş, onlar da etkilenmişlerdi.</span></p>
<p class="calibre1"><span class="font1">Bu tasarıyı nasıl bir hoşnutsuzlukla karşılayacağını bildiğim için Hugo’nun kimliğini gizli tutmayı bir onur sorunu saymıştım. Dave’e yazıyı, çeşitli kimselerle yaptığım konuşmalardan yola çıkan dramatik bir çalışma olarak sunmuştum. Derken bir de baktım, birtakım çevreler bana bir tür bilge gözüyle bakmaya başlamışlar! Arkadaşlarımdan birçoğu yazıyı görmek için ısrar ediyorlardı. Zaman içinde birkaç kişiye daha gösterdim ve biraz elden ele dolaşması fikrine alışmaya başladım. Bu arada yazı üzerinde hâlâ çalışıyor, Hugo ile yapmayı sürdürdüğüm tartışmalardan yeni malzeme sağlıyordum. Hugo ile olan arkadaşlığımı hâlâ öteki dostları- -mm hepsinden gizli tutuyordum. Bunu başlangıçta kıskançlıktan, olağanüstü keşfimi kendime saklamak istediğim için yaptım, sonralarıysa, aynı zamanda Hugo’nun benim ihanetimi öğrenmesinden korktuğum için.</span></p>
<p class="calibre1"><span class="font1">Artık herkes bana durmadan bu metni yayımlatmam gerektiğini söyler olmuştu; ben buna gülüp geçiyordum. Gene de fikir çekici geliyordu doğrusu. Başlangıçta, asla yapmayacağımızı bildiğimiz şeylerde bulduğumuz türden bir çekicilikti bu. Yayımlamak söz</span></p>
<p class="calibre1"><span class="font1">konusu olmadığı için bu konuda hayaller kurmanın hiç tehlikesi ol madığını düşünüyordum. Yayımlansa ne kadar ilginç bir kitaj olurdu, diyordum kendi kendime; ne kadar özgün, şaşırtıcı, aydınlatıcı! Kitap için adlar uydurarak oyalanıyordum. Oturduğum yerden metni ellerimde tutuyor, bunun binlerce kopya çoğaltıldığını . gözümde canlandırıyordum. O dönemde her an metni yitirmek korkusu çekiyordum. Gerçi daktiloda iki üç kopyasını çıkarmıştım, ama gene de herhangi bir nedenle bunların başına bir şey gelecek ve kitabım ebediyen kaybolacak diye ödüm kopuyordu. Kaybolursa çok yazık olur, diye düşünmekten kendimi alamıyordum. Derken günün birinde bir yayıncı, doğrudan kitabı basmak önerisiyle çıkageldi.</span></p>
<p class="calibre1"><span class="font1">Gafil avladı bu beni. Bundan önce hiçbir yayıncı bana kendiliğinden öneri getirmiş değildi; bu iltifat az buçuk başımı döndürdü. Düşündüm ki bu kitap tutarsa -ki bundan hiç kuşkum yoktu- yazın dünyasındaki konumumu adamakıllı düzeltebilirdi. Tanınmış birinin süprüntülerini satması, tanınmamış birinin deha eserini satmasından daha kolaydır. Bu yoldan şöhreti yakalayabilirsem yazar olarak geleceğim sağlama alınmış olurdu. Sonra bu düşünceyi bir yana bırakarak kendi kendime, böyle bir tasarının asla gerçekleşemeyeceğini söyledim. Hugo’nun düşüncelerini kendiminmiş gibi yutturmaya kalkışamazdım. En önemlisi, Hugo ile olan yakınlığımdan toparlanmış malzemelerle, Hugo’ya itici ve iğrenç gelecek olan bir. yapıt hazırlayıp okurlara sunamazdım. Ama kitabın yayımlanması konusunda önceden boş birer hayal saydığım düşler şimdi maskelerini düşürerek karşıma gerçek bir istek kılığında çık-. tılar. Kitabı yayımlatmak düşüncesi bir saplantıya dönüştü. Kaderciliğe benzer bir şey beni bu karara doğru çekiyordu. Geçmişteki bütün edimlerimin beni karşı konulmaz biçimde bu sona doğru yönlendirdiğini görür gibi oluyordum. İçkili olduğum bir akşamı anımsıyorum; diyalogları baskıya götürecek sürecin bütün adımlarını hayalimde yaşamıştım. Bu aşamada yayın fikri hayalimde öyle bir gerçeklik kazanmıştı ki bunun fiiliyata dökülmesi uzun süremezdi. Yayıncıyı telefonla evinden aradım.</span></p>
<p class="calibre1"><span class="font1">Yayıncı benim gönülsüz olduğumu bildiğinden ertesi sabah erkenden, elinde kontratla çıkageldi, ben de kontratı, bir boşvermişli-ğe kendimi bırakıp başım çatlayacak gibi ağrıyarak imzaladım. Adam gittikten sonra metni çıkardım ve uğrunda şerefimizi feda ettiğimiz kadınlara baktığımız gibi baktım. Adını </span><span class="font6">Susturucu</span><span class="font1"> koydum, kitabın içindeki fikirlerden birçoğunu adını veremeyeceğim bir arkadaşa borçlu olduğumu, ama onun bu fikirleri sunuş tarzımı onaylayacağını hiç sanmadığımı belirten bir de önsöz yazdım. Sonra metni yayıncıya yollayıp kaderine terk ettim.</span></p>
<p class="calibre1"><span class="font1">Bu krizin geliştiği sıralarda Hugo parasını film alanına yatırmaya başlamıştı. Biraz da hayırseverlik niyetine girmişti bu işe, İngiliz film endüstrisine destek olmak için. Sonra filmcilik her yönüyle ilgisini çekmeye başlamıştı, öyle ki Bounty Belfounder şirketi kurulduğu zaman Hugo, film dünyasının ke bucağını eni konu öğrenmiş bulunuyordu. Olağanüstü bir işadamıydı aslında. Herkesin güvenini kazanıyordu ve çelik gibi sağlam sinirleri vardı. Bounty Belfounder dev adımlarla ilerliyordu. Bilmem anımsar mısınız, şirket sanırım bizzat Hugo’nun esini olan deneysel bir dönemden geçerek, “dışavurumcu” denilen türden bir sürü sessiz film yaptı, ama çok geçmeden durulup oturarak normal filmler yapmaya başladı; ancak arada bir yeniliklere sapıyordu. Bu arada sık sık görüşüyorduk, ama Hugo filmcilik girişimlerinden bana pek söz etmiyordu. Bu denli başarı kazanmış olmaktan biraz utanıyordu sanırım. Bense, tersine, onun bu denli çok yönlü olmasından övünç duyuyor ve sinemaya gidip jeneriklerden önce perdede beliren City kulelerinin bildik görüntüsüne bakarak City çanlarının kreşendosunu dinlerken, </span><span class="font6">Hugo Belfounder Sunar,</span><span class="font1"> sözcüklerinin ağırbaşlılıkla ekranda belirmesini izlemekten özel bir zevk alıyordum.</span></p>
<p class="calibre1"><span class="font1">Başlangıçta gizli etkinliklerimin Hugo ile aramdaki dostluğa bir etkisi dokunmamış gibiydi. Konuşmalarımız aynen o eski kendili-ğindenlik ve tazelikle sürüyor, tartışma konularımızın sonu gelmiyordu. Ne var ki kitabım gelişip güç kazandıkça öbür ilişkiden kan emmeye başladı sanki. Kendini bir rakip olarak ortaya koymaya başladı. Önceleri masum bir </span><span class="font6">suppressio veri<a id="footnote4"></a><sup class="calibre2"><a href="#bookmark4">4</a></sup></span><span class="font1"> gibi görünen şey pek zehirli bir </span><span class="font6">suggestio falsi'ye<a id="footnote5"></a><sup class="calibre2"><a href="#bookmark5">5</a></sup></span><span class="font1"> dönüşmeye başladı. Hugo’yu aldatmakta olduğumu bilmek, bu aldatmacayla hiç ilişkisi olmayan konularda bile onunla açıksözlü konuşmamı engelliyordu. Hugo hiçbir şeyin farkına varmaz gibiydi, ben de hâlâ onun sohbetinden büyük tat alıyordum. Ama en sonunda kontratı imzalayıp da kitabı yayıma yolladığım zaman bundan böyle Hugo’nun yüzüne pek bakamayacakmışım gibi geldi. Birkaç gün sonra onunla bu koşullar altında da görüşmeye alıştım, ne var ki ilişkimizin üterine büyük bir hüzün çökmeye başlamıştı. Arkadaşlığımızın günlerinin sayılı olduğunu artık biliyordum.</span></p>
<p class="calibre1"><span class="font1">Bu aşamada bile,. Hugo’ya gerçeği söylemeyi göze alabilir miyim, diye kafam kurcalanıyordu. Bir iki kez itirafın eşiğine gelir gibi oldum. Ama her seferinde geri çekildim. Onun beni hor görmesine, öfkesine katlanamayacağımı hissediyordum. Ama beni konuşmaktan alıkoyan asıl neden, geriye dönüş olasılığının henüz temelli ortadan kalkmamış olduğunu düşünmemdi. Hâlâ yayıncıya giderek kontratımın feshini isteyebilirdim. Karşılığında belli miktarda para ödeyerek bu işten yakamı hâlâ tamamen sıyırabilirdim. Ama bunu düşündükçe içim kararıyordu. Tek avuntum feci bir kadercilikti; irademin hâlâ özgür olduğunu, suçu işlemekten hâlâ ka-çınabileceğimi düşünmekse katlanılamayacak kadar acı veriyordu bana. Hugo’nun benden kitabımı geri çekmemi isteyebileceğini tasavvur etmek bile yüreğimi öylesine eziyordu ki yaptığımı ona söylemeyi aklımdan bile geçiremiyordum. Bunun nedeni hâlâ kitabı basılı görmek için büyük bir arzu duymam da değildi; Hugo’yu yitirmek olasılığının üzüntüsü son zamanlarda yayın tasarımının çekiciliğini gözümden silmişti. İşin doğrusu şu ki artık beni avuta-bilen tek şey, her geçen gün daha bir dört elle sarıldığım, şu korkunç kesinlikti, olan olmuştu bir kere.</span></p>
<p class="calibre1"><span class="font1">Bu dönemde öyle bir melankoliye kapıldım ki gene eskisi kadar sık görüşmemize karşın Hugo’yla konuşmakta müthiş güçlük çekmeye başladım. Bazen onun yanında saatler boyu oturduğum halde, onun konuşmasını sürdürmek için gereken kısa birkaç söz söylemek dışında ağzımı açmadığım oluyordu. Hugo çok geçmeden bendeki çöküntüyü ayrımsayarak ilgilendi. Hastaymışım gibi yaptım; Hugo’nun durumuma' gösterdiği sıcak ilgi arttıkça, çektiğim işkence de keskinleşiyordu. Hugo şimdi bana armağan olarak kitap, meyve gibi şeyler, kutu kutu glikoz ve demir şurupları gönderir olmuştu, bir doktora görünmem için yalvarıyordu. Sahiden de kendimi hasta etmiştim.</span></p>
<p class="calibre1"><span class="font1">Kitabın piyasaya çıkacağı gün ben kendimde değildim. O akşam Hugo’yla gene her zamanki gibi köprüde buluşmak için randevum vardı. Öğle saatinde, ihanetimin kanıtlarının artık Londra’nın bütün kitapçı dükkânlarında sergilenmiş olacağını düşünmeye başladım. Daha Hugo’nun kitabı görmüş olabileceğine ihtimal vermiyordum. Ama kitapçılara sık sık uğradığı için görmesi an mesele-siydi. Randevumuz saat beş buçuktaydı; öğleden sonrayı brendi içerek geçirdim... saat beş sularında kalkıp Battersea Parkı’na gittim. Üzerime sakinliğe benzer bir hal gelmişti, çünkü o gün -ne de bundan böyle başka herhangi bir gün- Hugo ile buluşmayacağımı artık biliyordum. Trajik bir büyülenmişlik hali beni ırmak kıyısında, köprüyü görebileceğim bir yere çekti. Hugo tam saatinde gelip beklemeye koyuldu. Bir sıraya oturup iki sigara içtim. Hugo bir aşağı, bir yukarı yürüyüp duruyordu. Bir süre sonra köprünün güney kıyısına geçtiğini gördüm ve benim eve gittiğini anladım. Bir sigara daha yaktım. Yanm saat sonra onun köprünün üstünden ağır ağır dönerek gözden kaybolduğunu gördüm.</span></p>
<p class="calibre1"><span class="font1">O zaman hemen evime koşup taşınacağımı ev sahibine bildirdim, öteberimi toparladığım gibi taksiyle oradan ayrıldım. Bir hafta sonra yeni yerime Hugo’nun bir mektubunu ilettiler; Hugo bana ne olduğunu soruyor, onunla temasa geçmemi istiyordu. Mektubunu yanıtsız bıraktım. Hugo mektup yazıcılardan değildir, hatta içindekileri kâğıda dökmek ona çok zor gelir. Başka mektup almadım. Bu arada </span><span class="font6">Susturucu</span><span class="font1"> konusunda birkaç oldukça soğuk eleştiri yazısı çıkmıştı. Zahmet edip de kitabı tanıtan birkaç eleştirmenin, okuduklarını anlaşılmaz buldukları ortadaydı. İçlerinden biri kitap için, “özentili ve obskürantist” tanımlarını kullanmıştı. Ama genelde kitabı pek umursayan olmadı. Gümledi, diyebiliriz. Bana edebiyat dünyasında parlak bir gelecek sağlamak şöyle dursun varolan ünümü zedeledi, çünkü okuru eğlendirme yeteneği olmayan aşın ciddi bir entelektüel olarak tanınmaya başladım, hem de tam tersi bir izlenim yaratmak için epey çaba harcamış olduğum çevrelerde.</span></p>
<p class="calibre1"><span class="font1">Gelgelelim buna pek aldırdığım yoktu. Tek istediğim konuyu tümden unutmak ve Hugo’yla olan ilişkimi zamanla benliğimden silip atmaktı. </span><span class="font6">Susturucu</span><span class="font1"> bir baskıda kaldı, bu da, Charing Cross Yolu ’nda bir süre göze batacak biçimde sergilendikten sonra, neyse ki piyasadan çekildi. Ben kendime tek kopya bile saklamadım; keşke her. şey, bu lanet kitap hiç basılmamış gibi olabilseydi, diye düşünüyordum. Sinemaya gitmez, Hugo’nun etkinliklerini konu edinen türden gazetelere bakmaz oldum. Finn’in ortaya çıkıp bana takılması işte bu döneme rastlar. Zamanla yaşantım yeni bir yola girdi, Hugo’nun o güçlü imgesi sönükleşmeye başladı. Ve bu sönükleşme sürecini hiçbir şey kesintiye uğramadı, ta ki Sadie kuaför dükkânında, hiç beklenmedik bir anda Hugo’nun adını anınca-ya değin.</span></p>
<p class="calibre1"><span class="font1">V</span></p>
<p class="calibre1"></p>
<p class="calibre1"><span class="font1">Sokakta sersem sersem yürüyordum. Bir paket sigara aldım, olup biteni iyice düşünmek için bir kafeye girdim. Hugo’nun adının salt anılmış olması bile duygularımı altüst etmeye yetmişti; bir süre içime öyle bir acı oturdu ki konuyu açıkça ele alamadım. Şu sıradaki durumumla ilgili olarak ortaya çıkan gerçek şuydu: İşin içinde Hugo’nun olması benim Sadie’nin teklifini kabul etmemi, daha doğrusu Sadie ile herhangi bir bağlantı kurmamı tümden olanaksız kılıyordu. Şu anda içimden gelen, her şeyi bırakıp kaçmaktı. Ne var ki bir süre sonra durumu ilginç bulacak kadar sakinleşmeye başladım; bu kez de düşünüp taşındıkça, Sadie’nin doğruyu söylemediği sonucuna vardım. Sadie’nin, yalanlarıyla ünlü olduğunu, gelgeç bir çıkar elde etmek için bile gözünü kırpmadan yalan at-</span></p>
<p class="calibre1"><span class="font1">maktan çekinmediğini eski günlerden biliyordum. Sonra Hugo’nun Sadie’ye tutkun olması da, düşündükçe, hiç mi hiç aklıma sığmıyordu. Hugo kadın konusunda hiç atılgan değildi; zaten uysal, “evinin kadını” tipleri beğenirdi. Onun, Sadie’nin anlattığı tarzda davrandığını dünyada gözümde canlandıramıyordum. Ortada Hugo’yla da ilgili bir dolap dönüyor olması mümkündü, ama durumun en akla yakın açıklaması, Sadie’nin iş konusunda yapmaya kalkıştığı bir maymunluğu Hugo’nun engellemeye çalışıyor olmasıydı. Film dünyası konusunda hiç bilgim yoktu, ama bu dünyayı durmadan kişisel entrikalarla kaynayan bir kazan olarak düşünürdüm. Sahiden. Aslında Sadie’nin Hugo’ya âşık olması, bir yolunu bulup onu ağına düşürmek istemesi de olmayacak şey değildi. Düşündüğüm zaman bu olasılık iyice aklıma yattı. Sadie’nin entelektüel saydığı erkeklerin nasıl çabucak etkisi altında kaldığını bana olan tutumundan biliyordum; Hugo’nun hiç de Sadie’yi sevecek erkek olmamasına karşın Sadie tam Hugo’ya âşık olacak kadındı.</span></p>
<p class="calibre1"><span class="font1">Bu sonuca ulaştığım zaman kendimi daha iyi hissettim. Sadie’ye tutkun bir Hugo düşüncesi nedense son derece tatsız gelmişti bana. Ama vardığım sonuç, şimdi nasıl bir yol tutmam gerektiği konusunda aydınlatıcı olmamıştı. Ne yapacaktım? Sadie’nin teklifini kabul edersem Hugo ile yapılan, anlamadığım bir savaşta yanlış taraftan askere yazılmışım gibi olacaktı; beri yandan teklifi, mümkünse Hugo’ya yardım edip Sadie’nin oyununu bozmak amacıyla kabul edersem, bu da ikili oynamak gibi bir şeydi. Zaten içimde hâlâ bu işe hiç bulaşmamak yönünde güçlü bir eğilim vardı, çünkü o en korktuğum zorunluluk gerçekleşirse Hugo’nun karşısına hangi yüzle çıkabileceğimi düşünmek bile istemiyordum. Bir yandan da artık işe nasılsa karışmış olduğumu hissediyor, olayların bu biçimde gelişmesini son derece ilginç buluyor ve bundan sonra neler olacağını merak etmekten kendimi alamıyordum. Yadsıya-mayacağım bir kader çizgisi beni gene Hugo’ya doğru itmekteydi.</span></p>
<p class="calibre1"><span class="font1">Konuyu enine boyuna, yukarıdan aşağıya düşünüp durdum ve sabahı hiçbir karara varamadan geçirdim. Bu gerilimli bekleyiş beni bitkin düşürmeye başlamıştı, ben de şu heyecanlı, diken üstünde durumumda yazı yazmam söz konusu olamayacağına göre öğleden sonra bari sıradan, yararlı bir iş yapayım diyerek gidip</span></p>
<p class="calibre1"><span class="font1">Earls Court Yolu’ndan radyoyu almaya karar verdim. Bu kez de buruk bir gülüşle, Welbeck Sokağı’na gidersem kafamı Hugo’nun, Earls Court Yolu’nda da Sultan Sammy’nin kırabileceğini düşündüm. Telefona gittim.</span></p>
<p class="calibre1"><span class="font1">Madge’nin numarası cevap vermiyordu; yolumun açık olduğu kanısına vararak yola düzüldüm. Cebimde hâlâ evin anahtarı vardı; kapıyı açıp içeri girdim. Radyoyu Dave’in evinde mi, yoksa Bayan Tinckham’ın dükkânında mı bırakmanın daha uygun olduğunu kafamda tartarak salon kapısını pat diye açtım. İçeri adamakıllı girmiştim ki karşı tarafta, elinde şişeyle bir adamın durduğunu fark ettim. Bunun Sultan Sammy olduğunu anlamam için tek bir bakış yetti. Sammy tüvit takımlar giymişti ve açık havada yaşamaya alışıkken elektrik ışığında çok fazla kalmış gibi bir havası vardı. Yüzü kırmızımsı ve etliydi, burnunun yayvanlığı güç belirtiyordu. Saçlarına pek az kır düşmüştü. Başını dimdik tutmuş, elindeki şişeyi de boğazından kavramıştı. Şu anda serinkanlı, yumuşak, tehlikeli bir bakışla bana bakmaktaydı. Kim olduğumu bildiğini anladım. Duraksadım. Şimdi adını taşıyan ışıklı bir tabelası olabilirdi, ama Sammy bir zamanlar sahici bir bahisçiydi ve çetin ceviz olduğu su götürmezdi. Aramızdaki uzaklığı hesaplayarak bir adım geriledim. Sonra kemerimi çıkardım. Sağlam pirinç tokalı, oldukça ağır bir deri kemerdi bu. Numara yapıyordum. Muhafızların kavgadan önce böyle yaptığını görmüştüm; etkileyici bir jesttir. Kemerimi silah olarak kullanmaya hiç niyetim yoktu, ama önlem, fracas’tan<a id="footnote6"></a><sup class="calibre2"><a href="#bookmark6">6</a></sup> yeğdir; hem benim judo uzmanı olduğumu bilmeyen Sammy bir şeyler başlatmayı kuruyor olabilirdi. Saldıracak olursa eski tarz bir “uçan kısrak” çekmeye karar vermiştim bile.</span></p>
<p class="calibre1"><span class="font1">Ben bu manevraları tasarlayadurayım, Sammy’nin yüzünün yapmacık bir anlamazlıkla yumuşadığını gördüm.</span></p>
<p class="calibre1"><span class="font1">“Ne yapıyorsunuz siz böyle?” diye sordu Sammy.</span></p>
<p class="calibre1"><span class="font1">Bunu hiç beklemediğim için hevesim kursağımda kalmış gibi oldum. Sinirlenerek, “Kavga istemiyor musunuz?” diye sordum.</span></p>
<p class="calibre1"><span class="font1">Sammy bana şöyle bir baktı, sonra gürül gürül bir kahkaha kopardı. “Bakın şu işe!” dedi. “Bunu da nerden çıkardınız? Siz Do-naghue’sunuz, değil mi? Hadi, bir şeyler için.” Şimşek hızıyla elime bir bardak viski tutuşurdu. Bir elimde viski, öbüründe kemerimle kendimi nasıl şapşal hissettiğimi tasavvur edebilirsiniz.</span></p>
<p class="calibre1"><span class="font1">Kendimi toparladığımda, sesimin pek de bön çıkmadığını umarak, “Siz de Starfield olsanız gerek?” dedim. Tam anlamıyla şaşkına dönmüştüm. Kavgaya tutuşup tutuşmayacağımıza benim karar vermem gerekirmiş gibi geliyordu. Kavga etmek falan istemiyordum, gelgelelim şimdi inisiyatifi Sammy’ye kaptırmıştım. ya, hiç kuşkunuzolmasın", bundan da nefret ediyordum.</span></p>
<p class="calibre1"><span class="font1">“Ta kendisiyim” dedi Sammy. “Sen de genç Donaghue’sun. Amma da yamanmışsın ha!” Sonra gene bir kahkaha patlattı. Viskimden kocaman bir yudum aldım ve görünüşe karşın duruma egemenmişim gibi bir ifade takınmaya uğraşarak kemerimi yerine taktım. Beyazperde filmleri bu türden, yararlı gelenekler üretirler. Sammy’yi serinkanlılıkla, tepeden tırnağa süzdüm. Kendisi, önceden belirttiğim tarzda yakışıklı sayılabilecek bir erkekti. Benliğinden ilkel bir güç taşıyordu. Madge’in gördüğü Sammy’yi görmeye çalıştım. Zor olmadı. Sammy’nin üçgen biçimli, şakacı mavi gözleri kendisini incelediğimin farkındaydı ve buna alaycı bir ciddilikle karşılık veriyordu.</span></p>
<p class="calibre1"><span class="font1">“Yaman delikanlıymışsın!” dedi. “Biliyor musun, Madge’i senin hakkında hiçbir zaman pek konuşturamadım.” Bardağımı yeniden doldurdu.</span></p>
<p class="calibre1"><span class="font1">“Kapı dışarı edilmekten usanmışsındır herhalde” dedi, hiç de kışkırtıcı olmayan bir ses tonuyla.</span></p>
<p class="calibre1"><span class="font1">“Sen bana baksana, Starfield” dedim. “Centilmenlerin serinkanlılıkla tartışamayacağı konular vardır. Dövüşmek istiyorsan tamam, istemiyorsan çeneni kapa. Eşyalarımı almaya geldim ben buraya, muhabbet etmeye değil.” Ondan korkmayışıma seviniyor ve bunu onun da algıladığını umuyordum, ama onun viskisini yuvarlıyor olmasaydım sözlerimin daha asil kaçacağını da bilmez değildim. Sonra o anda Sammy’nin radyonun bana ait olup olmadığını tartışma konusu yapabileceği aklıma geldi.</span></p>
<p class="calibre1"><span class="font1">“Ne alıngan çocuksun” dedi Sammy. “Bu kadar acele etmesen. Bakmak istiyorum sana. Radyoda konuşmalar yapan bir yazarla karşılaşmak insana her zaman nasip olmaz.”</span></p>
<p class="calibre1"><span class="font1">Beni alaya aldığından kuşkulandım, gene de onun beni romantik bir tip olarak görebileceğini düşünmek öyle eğlenceliydi ki güldüm; Sammy de anlayışla güldü. Kendini bana sevdirmek ister gibiydi. Ben bu sırada ikinci bardak viskimi içmekteydim ve Sammy’nin, her şeye rağmen, belki de şeker gibi adam olduğunu düşünmeye başlamıştım.</span></p>
<p class="calibre1"><span class="font1">“Madge’le nerede tanıştınız?” diye sordum. İpleri tümden onun eline bırakacak değildim.</span></p>
<p class="calibre1"><span class="font1">O da, “Madge nerede tanıştığımızı söyledi sana?” diye bir soruyla karşılık verdi.</span></p>
<p class="calibre1"><span class="font1">“On bir no’lu otobüslerin birinde.”</span></p>
<p class="calibre1"><span class="font1">Sammy gene o malum kahkahasıyla kükredi. “Duy da inanma!” dedi. “Ben otobüse bineceğim ha! Yok canım, sinemacıların verdiği bir partide tanıştık.”</span></p>
<p class="calibre1"><span class="font1">Kaşlarımı kaldırdım.</span></p>
<p class="calibre1"><span class="font1">Sammy parmağını bana doğru sallayarak, “Evet oğlum, Madge yeni yeni etrafına bakmaya başlıyordu” dedi. “Kadın milletini gözünden ayırmayacaksın, başka yolu yoktur bunun!"</span></p>
<p class="calibre1"><span class="font1">Kibirle sevecen ilginin bu bileşimi midemi bulandırmıştı. “Magdalen özgür iradeli bir insandır” dedim buz gibi bir sesle.</span></p>
<p class="calibre1"><span class="font1">Sammy, “Hiç de değil artık, o eskidendi!” dedi.</span></p>
<p class="calibre1"><span class="font1">Ani bir tiksintiyle baktım ona. “Bana baksana, sen sahiden evlenecek misin Madge’Je?”    '</span></p>
<p class="calibre1"><span class="font1">Sammy bunu kendine mutluluk dileyen birinin dostane inanmazlığı olarak kabul etti. “Neden evlenmeyeyim? Güzel kız, değil mi? Üstelik de sıkı hatun, değil mi? Sakatlığı falan da yok, öyle değil mi?” diyerek Sammy dirseğiyle döşümü öyle bir dürttü ki bardağımdaki viski halıya döküldü.</span></p>
<p class="calibre1"><span class="font1">Ben, “Onu demek istemiyorum” dedim. “Onunla evlenmeye sahiden </span><span class="font6">niyetin</span><span class="font1"> var mı?”</span></p>
<p class="calibre1"><span class="font1">“Ha, sen benim </span><span class="font6">niyetimi</span><span class="font1"> soruyorsun” dedi Sammy. “Belden aşağı vurmak derler buna! Bari tüfeğini de getireydin!” Gene gürül gürül bir kahkaha attı. “Hadi” dedi. “Bitirelim şu şişeyi.”</span></p>
<p class="calibre1"><span class="font1">Bu arada ben hiçbir şeyi umursamamama yetecek kadar viski içmiştim.</span></p>
<p class="calibre1"><span class="font1">“Senin bileceğin iş” dedim.</span></p>
<p class="calibre1"><span class="font1">“Öyle” dedi Sammy. “Ha şunu bileydin!”</span></p>
<p class="calibre1"><span class="font1">Konuyu burada kapattık.</span></p>
<p class="calibre1"><span class="font1">Sammy ceplerini karıştırmaya başlamıştı. “Sana vermek istediğim bir şey var, delikanlı” dedi. Onu kuşkuyla gözlüyordum. Sammy gösterişli bir jestle çek defterini çıkarıp dolma kaleminin tepesini açtı.</span></p>
<p class="calibre1"><span class="font1">“Söyle bakalım” dedi. “Yüz pound mu diyoruz, yoksa iki yüz pound mu?”</span></p>
<p class="calibre1"><span class="font1">Ağzım açık kalmıştı. “Ama neden?” diye sordum.</span></p>
<p class="calibre1"><span class="font1">Sammy, “Eh, taşınma giderleri için diyelim” diyerek göz kırptı.</span></p>
<p class="calibre1"><span class="font1">Bir an afallayıp kaldım. Sonra satın alındığım kafama dank etti! Böyle bir fikir Sammy’nin kafasına nereden girmişti? Bu fikri oraya herhalde Magdalen’in sokmuş olduğu sonucuna varmam da ancak bir an sürdü. Magdalen’in zihin yapısının ne denli dolambaçlı olduğunun bu yeni kanıtı karşısında soluğum kesildi. Bana kendince bir iyilik yapmak isteği ona bu tuhaf fikri vermiş olsa gerekti. Hem son derece alınmış hem de son derece duygulanmıştım. Sammy’ye bakıp âdeta sevecenlikle gülümsedim.</span></p>
<p class="calibre1"><span class="font1">“Yok” dedim. “Para falan alamam.”</span></p>
<p class="calibre1"><span class="font1">“Nedenmiş o?” diye sordu Sammy.</span></p>
<p class="calibre1"><span class="font1">“Birincisi, aslında Madge üzerinde hiçbir hakkım yok da ondan” diye yanıtladım. Onun bu noktayı daha iyi kavrayabileceğini düşündüğümden önce buna değinmiştim. “İkinciside böyle durumlarda para kabul eden bir sosyal sınıfa mensup olmadığım için.”</span></p>
<p class="calibre1"><span class="font1">Sammy benden yana, kurnaz bir tartışmacıymışım gibilerden bir bakış fırlattı.</span></p>
<p class="calibre1"><span class="font1">“Önce ortada bir durum yok, diyorsun, sonra da bu benim para kabul edebileceğim bir durum değil, diyorsun. Lütfen olgun davranalım bu konuda. Gelenekleri ben de senin kadar bilirim. Ama mensup olduğunuz sosyal sınıf senin gibilerin umurunuzda mıdır sanki? Senin gibi adamlar her zaman parasızdırlar. Şimdi bu parayı almazsan yarın pişman olursun.” Sammy böyle diyerek çeki yazmaya girişti.</span></p>
<p class="calibre1"><span class="font1">Onun bu varsayımının doğru olduğunu bilmek benim, “Hayır! Almayacağım! İstemiyorum!” feryatlarıma büsbütün ateş katmaya yarıyordu.</span></p>
<p class="calibre1"><span class="font1">Sammy bana ilgi dolu bir </span><span class="font6">ad hominem<a id="footnote7"></a><sup class="calibre2"><a href="#bookmark7">7</a></sup></span><span class="font1"> bakışla baktı. “Ama ben sana zarar verdim” dedi, durumu açıklamaya çalışan bir ses tonuyla. “Bir şeyler kabul etmezsen vicdanım rahat etmez.”</span></p>
<p class="calibre1"><span class="font1">Benim için gerçekten kaygılanıyormuş gibiydi. Acaba Madge ona nasıl bir portre çizdi, diye meraklanmaya başlamıştım.</span></p>
<p class="calibre1"><span class="font1">“Bana zarar verdiğinden nasıl bu kadar emin olabiliyorsun, be adam?” diye sordum.</span></p>
<p class="calibre1"><span class="font1">“Eh” dedi Sammy. “Madge’le evlenmeyi pek istediğin için işte.”</span></p>
<p class="calibre1"><span class="font1">Derin bir soluk aldım. Köşeye sıkışmış gibiydim. Evlenmek fikrini aklımın ucundan bile geçirmediğimi söylemek Madge’e sadakatsizlik olurmuş gibi geliyordu; hele şimdi düşünüyordum da, Madge benim bu sözde isteğimi Sammy’nin bir karar vermesini sağlamak için bir kaldıraç gibi kullanmış olabilirdi. Zaten Sammy’nin benim yadsımalarıma inanmamaya kararlı olduğunu da görebiliyordum.</span></p>
<p class="calibre1"><span class="font1">“Eh, belki de zararın dokunmuştur bana” dedim isteksizce.</span></p>
<p class="calibre1"><span class="font1">Sammy, “Aferin sana, cömert çocuk!” diye sevinç içinde bağırdı. “İki yüz papel diyelim, öyleyse!”</span></p>
<p class="calibre1"><span class="font1">Ne yapsam ki, diye düşündüm. Sammy’nin bu tuhaf ahlak anlayışı bir uzlaşmayı zorunlu sayar gibiydi. Benim de paraya gereksinmem vardı. İki tarafı da hoşnut bırakacak olan bu işi bitirmeyi engelleyen neydi? Benim ilkelerim. Mutlaka bir çıkış yolu olmalıydı. Buna benzer sıkışık durumlarda hemen her zaman bir çıkış yolu bulabilmişimdir.</span></p>
<p class="calibre1"><span class="font1">“Araya girme, Starfield” dedim. “Düşünüyorum.” Sonra aklıma bir fikir geldi.</span></p>
<p class="calibre1"><span class="font6">Evening Star</span><span class="font1"> gazetesinin öğle baskısı yerde, ayaklarımızın dibinde duruyordu. Arka sayfayı çevirip saatime baktım. 2.35’ti. O günkü yarışlar Salisbury ve Nottingham’da yapılıyordu.</span></p>
<p class="calibre1"><span class="font1">“Önerim şu” dedim. “Sen bana saat üçteki yarışta kazanacak bir at söyle ve benim oynayacağım parayı telefonla kendi firmana, yani işyerin neresiyse oraya bildir. Kazanırsak üç buçuktaki yarışta daha büyük oynarız, akşama kadar bunu böylece sürdürürüz. Elli pound kazanmayı amaçlayacağız, sen de herhangi bir kaybımız olursa telafi etmeye söz vereceksin.”</span></p>
<p class="calibre1"><span class="font1">Sammy sevincinden neredeyse uçuyordu. “Oldu!” dedi. “Ne sportmenlik! Ama elli pounddan çok daha fazlasını kazanacağız. Bugünün listesini kendi kızımmış gibi biliyorum. Liste değil, şiir.” Gazeteyi halının üstüne yaydık.</span></p>
<p class="calibre1"><span class="font1">Sammy, “Salisbury’deki üç yarışını Little Grange kazanacak” dedi. “Kesin ama biz gene de saat üç buçuktaki Queen’s Rook’la birleştirerek işi sağlama bağlayacağız.”</span></p>
<p class="calibre1"><span class="font1">Bana bir sakınganlık gelmişti. Daha şimdiden Sammy benim paramla kumar oynuyormuş gibi bir duyguya kapılmıştım.</span></p>
<p class="calibre1"><span class="font1">“Ama ya Queen’s Rook kazanmazsa?” dedim. “Benim istediğim eğlence değil, para. Biz parayı yalnızca Little Grange’e oynayalım.”</span></p>
<p class="calibre1"><span class="font1">“Saçma!” dedi Sammy. “Durum vaziyetlerini biliyorsan ihtiyatlı davranmanın ne âlemi var? Sen sakin ol evlat, ben hele bizim ofise bir telefon sarkıtayım. Alo, alo. Andy, sen misin? Ben Sam.” Ben bu arada ona, “Çok para yatırma, çok para yatırma” deyip duruyordum.</span></p>
<p class="calibre1"><span class="font1">Sam telefonda, “Özel hesabım” diyordu. Sonra, herhalde Andy’nin bir esprisi üzerine, “Elbette kumara karşıyım ben!” dedi. “Bu, bana iyiliği dokunan bir dostum için.”</span></p>
<p class="calibre1"><span class="font1">O üçgen gözlerinden birini bana kırparak bir çırpıda çifte bahis için kırk pound oynadı: Little Grange’le Queen’s Rook. Bunu yoluna koyduktan sonra dikkatimizi Nottingham listesine çevirdik.</span></p>
<p class="calibre1"><span class="font1">“İlginç değil” dedi Sammy. “Üç ayaklı atlar için bu yarış; bulaşmayalım. Ama geri kalanlar ağzımıza layık. Hadi, iyice heyecanlı olsun diye üçlü oynayalım. Üç buçukta Saint Cross, dörtte Hal Adair, dört buçukta da Alex Oğlu Peter. Salisbury’deki dört yarışını gözüm tutmadı. Geriye Salisbury’deki dört buçuk yarışı kalıyor ki bunu da ya Dagenham ya da Elaine’se Choice kazanır.” Ben, “Öyleyse ikisine birden oyna, Tanrı aşkına” dedim. Bardağıma gene bolca viski boşalttım. Kumarbaz mizaçlı değilimdir ben.</span></p>
<p class="calibre1"><span class="font1">Sammy telefon başında, Nottingham’daki yarışa yirmi pound yatırıyordu. Sonra Salisbury’deki üç yarışında kimin kazandığını sordu. Yere bağdaş kurup oturdum. Bu gidişle Sammy benim bankadaki hesabımdan daha çok para kaybedebilirdi. Sinirlerim arp teli gibi titreşimler yapıyordu. Bu fikri önerdiğime şimdi bin pişmandım.</span></p>
<p class="calibre1"><span class="font1">“Benzini soldurmaktan vazgeçsene sen” dedi Sammy. “Alt tarafı para! Hem zaten bil bakalım saat üçteki yarışı kim kazanmış! Little Grange, bire iki.”</span></p>
<p class="calibre1"><span class="font1">Bu, durumu daha da kötüleştiriyordu. “Ama ikili oynamıştık!” dedim ben. “Çifte bahisler hiç kazanmaz. Yatırdığını kaybetmekten başka bir işe yaramaz.”</span></p>
<p class="calibre1"><span class="font1">Sammy, “Lütfen sus ve kuruntuyu bana bırak” dedi, “Dayana-mıyorsan git, sahanlıkta bekle.”</span></p>
<p class="calibre1"><span class="font1">Bir kâğıt parçasının üstünde, ne kadar kazanacağımızı hesaplamaktaydı. “Queen’s Rook kaybetmeyecektir” diyordu. “Ama zaten biz dört buçuktaki yarışla kendimizi sağlama almış durumdayız. İkisine de, iki sonuç için de yirmi beşer papel yatırıyorum, sırf senin gönlün olsun diye. Güvence diye buna derim ben! Parayı veriyorsun, sonra da alıyorsun!”</span></p>
<p class="calibre1"><span class="font1">Bense ne kadar kaybedeceğimizi hesaplamakla meşguldüm. Bu daha kolaydı ve kafadan da yapılabiliyordu. Sonucu yüz altmış pounda bağladım. İçimden her şeyi Sammy’ye bırakıp oradan kaçmak geliyordu, ama ne de olsa kendi girişimim olan bir meselede onu terk etmeme gururum engeldi. Hem zaten oradan kaçıp gitmem de o sırada soyut bir sorundu; çünkü boş mideye içtiğim onca viski beni yerimden kıpırdayamaz duruma getirmişti. Bacaklarım samanla doldurulmuş gibiydi. İnildeyip duruyordum. Sammy bundan sonraki yarışın sonucunu almak için telefon açtı. Quuen’s Rook bir kafa farkıyla yarışı kaybetmişti, ama Nottingham’da Saint Cross kazanmıştı.</span></p>
<p class="calibre1"><span class="font1">Bu, her şeyden beterdi. “Allah kahretsin” dedim. “Little Grange konusunda neden dediğimi yapmadın? İşte, kırk pound içerdeyiz, Saint Cross’tan da hiçbir şey kazanamadık.”</span></p>
<p class="calibre1"><span class="font1">“Böylesi daha eğlenceli ya!” dedi Sammy, “Sen bana inan, bugün.senin şanslı günün. Nedir günlerden? Çarşamba mı? Demek ki çarşamba senin şanslı gününmüş. Sahiden kumar oynamayalı yıllar oluyor. Bu duyguyu unutmuştum!” diye ekledi. İğrenç bir keyifle ellerini ovuşturuyordu.</span></p>
<p class="calibre1"><span class="font1">“Biliyor musun oğlum, arada senin gibilerle tanışmak bana iyi geliyor. Paranın değerini anlıyorum!”</span></p>
<p class="calibre1"><span class="font1">Nottingham’daki dört yarışını Hal Adair kazandığı sırada benim sırtımdan, döşlerimden aşağı buz gibi ter derecikleri sızıyordu. Hiç de şanslı günümdeymişim gibi gelmiyordu bana, Sammy bile gerginlik belirtileri göstermeye başlamıştı. Viskinin geri kalanını bitirdi ve bana sorunumun, böyle bir girişime uygun tepki gösterememek olduğunu söyledi.</span></p>
<p class="calibre1"><span class="font1">“Çil para kazanmak aslan terbiye etmek gibidir” dedi Sammy, “Kaygılı olduğunu asla çaktırmayacaksın.”</span></p>
<p class="calibre1"><span class="font1">Kafam, yumuşak daireler çizdikten sonra, gövdemin geri kalan yanını da beraberinde sürükleyerek halının üstüne çöktü. Yüzümü kanepenin altına doğru döndüm. Sammy’nin, kirlettiği kadına lanet okuyan bir adamın sesiyle, “Pis para! İğrenç para!” dediğini duyabiliyordum. Saat dört buçuğa yaklaşırken hava iyice elektriklenmişti. Daha yarış başlamadan Sammy telefon başına geçti, ama ben dinlemiyordum bile; ona borcumu nasıl öderim, diye derin derin düşünmeye dalmıştım. Radyoyu ona bırakırsam az çok ödeşmiş olacağımıza karar verdim.</span></p>
<p class="calibre1"><span class="font1">Sammy’nin, “Hadi be Andy, davran biraz” dediğini duydum. “Burada bir arkadaşım var, saçını başını yoluyor.”</span></p>
<p class="calibre1"><span class="font1">Sonra bir küfür savurduğunu duydum. “Ne var?” diye tembel tembel sordum.</span></p>
<p class="calibre1"><span class="font1">“Elaine’s Choice koşmamış, Dagenham da dördüncü gelmiş.” İlgisizce, “Nottingham’dan ne haber?” diye sordum.</span></p>
<p class="calibre1"><span class="font1">Sammy, “Bekle” diyerek gene telefona yapıştı. Ben usulca kanepenin altına doğru kaymaya başlamıştım.</span></p>
<p class="calibre1"><span class="font1">Derken Sammy’nin, “Yaşasın, becerdik!”diye bağırdığını duydum. “Suratında şans var, dedimdi sana!”</span></p>
<p class="calibre1"><span class="font1">Kanepenin altından dışarı yuvarlanarak belden yukarımı dikey duruma getirdim.</span></p>
<p class="calibre1"><span class="font1">Sammy, “Peter Oğlu Alex, ikiye dokuz!” diye bağırdı. “Çabuk, bir şişe daha aç!”</span></p>
<p class="calibre1"><span class="font1">İkimiz de şişeyle cebelleştik, bir bardak kırdık, sonra yere oturup tımarhanelikler gibi gülerek birbirimizin şerefine kadehler kaldırmaya giriştik. Oda çevremde hafiften dalgalanmaya başlamıştı; olan bitenin tam ayırdında olduğumdan emin değilim. Sammy, “Bravo sana, eski kurt! Nasıl, seçmesini bilir miymişim yoksa bilmez miymişim?” diye bağırarak hesaplarının üstünden geçip duruyordu.</span></p>
<p class="calibre1"><span class="font1">“Baksana buraya" dedi. “Saint Cross ikiye yediydi; bu, bire iki olan Hal Adair yoluyla doksan pound eder; bu da, ikiye dokuz olan Alex Oğlu Peter’e yüz otuz beş pound verir; bu da yedi yüz yirmi iki pount on şilin eder. Durumları düşünürsen hiç de fena para sayılmaz. Ne demiştim ben sana? Yazı çızıktırmaktan iyidir, ha?” Şişeyi havada sallayıp duruyordu.</span></p>
<p class="calibre1"><span class="font1">Ben, “Dur bir dakika” dedim. “Queen’s Rook’a oynadığımız kırk pound var, bir de Salisbury’deki ikili bahis.”</span></p>
<p class="calibre1"><span class="font1">“Boş ver sen bunlara” dedi Sammy. “Unutma ki bahisçi her gün kazanır. Şu yaptığımız iş bu yüzden bana bu kadar zevk verdi ya!”</span></p>
<p class="calibre1"><span class="font1">Ben, “Yoo, .yağma yok, anlaşmamıza bağlı kalacaksın!” diye bağırdım. Onurumun elimde kalan son parçasıydı söz konusu olan.</span></p>
<p class="calibre1"><span class="font1">Biraz daha bağırışıp çağnştıktan sonra Sammy istediğim indirimi yapmaya razı geldi. “Tamam, Donaghue” dedi. “Altı yüz otuz üç pound on şilin kalır. Çeki hemen yazayım. Para benim hesaba yatacak.” Gene çek defterini çıkardı.</span></p>
<p class="calibre1"><span class="font1">Bunu görünce ayıldım. Yeniden başlangıca dönmüşüm gibi tuhaf bir duyguya kapıldım; ne var ki Sammy şimdi bana o zamankinin üç katı para öneriyordu. Artık heyecanım geçmişti ya, Sammy’nin sırf telefona üç beş söz söyleyerek bunca nakit para kazanmış olabileceğine inanasım gelmiyordu.</span></p>
<p class="calibre1"><span class="font1">Bunu söylediğim zaman Sammy bana güldü. “Senin derdin şu evlat” dedi. “Para kazanmak uğruna ter dökmeye alışmışsın sen. Para kazanmanın yolu bu değildir ki! Sırt üstü yatıp bir ıslık çal, bak para nasıl tıpış tıpış ayağına gelir.” Sonunda Sammy’nin bana bu çeki, kazanılan para hesabına yattıktan sonra göndermesine karar verdik. Bu, işlemin sahici olduğuna beni inandıracaktı. Sammy benim kendisine güvenmemin ne büyük bir efendilik olduğu konusunda birçok coşkulu laf etti, ben de ona Dave’in adresini verdim, gitmek üzere sarsak sarsak ayağa kalktım. Sammy bana taksi çağırdı. Radyo üzerindeki hakkımı tartışmak şöyle dursun, neredeyse evdeki bütün eşyaları alıp götürmeme izin verecek, hatta aşağıya indirmeme yardım bile edecekti. Radyoyu taksi sürücüsünün yanına yerleştirdik, sonra sayısız sevgi ve saygı ünlemleriyle vedalaştık. Sammy, “çok iyi oyun çıkardık, doğrusu!” diyordu. “Bir başka gün gene yapalım!”</span></p>
<p class="calibre1"><span class="font1">Taksi beni Goldhawk Yolu’na götürdü ve sürücü hem beni hem de radyoyu üst kata taşıdı. Kapıyı küt diye açıp deliler gibi kahkahalar atarak Dave’le Finn’e baskın yaptım. Bana ortada gülünecek ne olduğunu sorduklarında da Sadie’nin koruması olarak işe gireceğimi söyledim., îşin açıklaması kulağa sahiden de komik geliyordu. Hugo ve Sammy konusunda hiçbir şey söylemedim. Korumalık projemi Dave alayla, Finn’se umut dolu bir ilgiyle karşıladılar. Finn’in gözünde tükenmez bir eğlence kaynağı olduğumu sanıyorum. Bu konuşmalardan sonra gidip yattım ve hemen sızıp uyudum.</span></p><div class="calibre3">
<p class="calibre1"><span class="font1">81</span></p></div>
<p class="calibre1"><span class="font1">VI</span></p>
<p class="calibre1"></p>
<p class="calibre1"><span class="font1">Kararlaştırılan günün sabahında Welbeck Sokağı’na varmam saat 9.15’i buldu; çünkü önce yazılarımı almak için Bayan Tinckham’ın dükkânına gitmem gerekiyordu. Sadie’nin kapısı açık duruyordu, Sadie de holde, sabırsızlanarak beni beklemekteydi.</span></p>
<p class="calibre1"><span class="font1">“Canımın içi!” dedi. “Şükürler olsun ki gelebildin! Ben gün doğumundan gün batımına kadar dedim mi, gün doğumundan gün ba-tımına kadar demektir. Deli gibi geç kaldım senin yüzünden. Neyse, aldırma, öyle bakma bana, içeri gel. Görüyorum, bir yıl yetecek kadar müsvedde kâğıdı getirmişsin. İyi etmişsin. Dinle bak, sırf bugünle yarın için </span><span class="font6">bütün</span><span class="font1"> gün burada kalmanı istiyorum. Sakıncası var mı? Birinin her dakika burada olduğunu bilirsem içim daha rahat edecek. <sup class="calibre2">İ</sup>çecek deryalar kadar şey var, buzdolabı da somonlar,</span></p>
<p class="calibre1"><span class="font1">frambuazlarla dolu. Yalnız, canım, sakın, arkadaşlarını içeri alma, çok rica ederim. Belfounder ya da başkaları falan telefon ederse şöyle haşin bir erkek sesiyle benim dışarıda olduğumu, ne zaman döneceğimin bilinmediğini söyle, olur mu tatlım? Şimdi benim kaçmam gerek.”</span></p>
<p class="calibre1"><span class="font1">“Ne zaman döneceksin?” diye sordum; bütürı bu talimatlar beni biraz sersemletmişti.</span></p>
<p class="calibre1"><span class="font1">“Gece geç saatlerde” dedi Sadie. “Sen bekleme, yat. Yedek odalardan birini seçiver. Bütün yataklar yapılıdır.” Sonra beni hatırı sayılır bir coşkuyla öptü ve gitti.</span></p>
<p class="calibre1"><span class="font1">Kapı kapanıp da bu geniş, güneşli dairenin içine, uzaktan gelen sokak gürültülerinin bozamadığı bir sessizlik çökünce mutlulukla gerindim ve mülkü gözden geçirmeye çıktım. Parke döşemenin üstündeki, Afganistan, Kazakistan ve Kafkaslar’dan gelme halılar basıldıkça belli belirsiz kıpırdıyordu. Gül ve Hint ağaçları, maunlar, oylumlanıp yayılarak, incelip sivrilerek, özen ve kaliteyle ışıldayan düzlemler sergiliyorlardı. Şömine çevresindeki beyaz raflarda minik yeşim biblolar çömelmiş oturmaktaydı. Damasko perdeler hafif yaz rüzgârında kıpırdanıyordu. Sadie, Quentin Kardeşler döneminden bu yana epey yol almıştı. Şurada burada, porselen hayvanların, Fransız işi kâğıt ağırlıklarının altında mektup desteleri, gazete kesikleri ve bin franklık banknotlar duruyordu. Ufaktan bir ıslık tutturup dairenin içini usul usul gezmeye başladım. Alçak bir masanın üstünde, boğazları mine etiketli birçok antika kesme kristal sürahi gördüm. Bir dolapta da çok sayıda yarı boşalmış şeri, porto şarabı, vermut, perno, cin, viski ve brendi şişesi buldum. Mutfak dolaplarının birinde epeyce beyaz ve kırmızı şarap vardı, yemek dolabı da kutular içinde çeşitli pateler, minik sosisler, yengeç ve tavuk jöleleriyle doluydu. Yaklaşık on iki çeşit kraker elime geçti, ama hiç ekmek yoktu. Buzdolabına somon, frambuaz ve bol miktarda süt, tereyağı, peynir stoklanmıştı.</span></p>
<p class="calibre1"><span class="font1">Salona döndüm, uzun bir bardağa İtalyan vermutuyla soda doldurup buzdolabından buz ekledim. Yaldızlı bacaklar üstünde duran Sevr işi ufak bir kutudan bir sigara aldım. Sonra kendimi yavaşça bir puf koltuğa bıraktım, zaman kavramını yatıştırarak, bedenimden iç çekişi gibi geçen uzun, düzenli bir dalgalanmaya dönüştürdüm. Hava sıcaktı. Pencereler Londra’nın uzak, aralıklı mırıltılarına açılmıştı. Kafamın içi bomboş, kollarımla bacaklarım hoşnutluktan ağırlaşmış gibiydi. Uzun bir zaman sonra uzanıp yazılarımı aldım, ayırıp sıralamaya başladım. Kâğıtlara baktıkça Sadie’nin düşüncesi ve son günlerin dağdağası uzaklaşmaya başladı sanki. Küçülüp iğne başına döndü, sonra görünmez oldu. Ayağımın altındaki altın sarısıyla gece mavisi çizgili, nefis Kazak halısını kat kat buruşturarak bacaklarımı uzattım. Şu anda uyuyakalsam uykum can tazeleyen derin bir huzur çağlayanı olurdu herhalde. Ama uykum yoktu; biraz sonra elimdeki daktiloda ve elle yazılmış sayfaları da karıştırmaktan vazgeçtim; bıraktım, elimden yere kaysınlar.</span></p>
<p class="calibre1"><span class="font1">Biraz daha zaman geçmişti; gözlerim odanın karşı tarafındaki alçak, beyaz bir kitap dolabında dolaşıyordu. Rafın üstünde, belirli aralıklarla Worcester ve Dresden işi biblolar sıralanmıştı. Bunları gözden geçirdim, sonra tembel bakışlarım gene en üst raftaki kitaplara doğru kaydı. Derken birden kasıldım ve müsvedde kâğıtlarını dört bir yana saçarak hançerlenmişçesine yerimden fırladım. Orada, rafın orta yerinde, Susturucu’nın bir kopyası duruyordu. Yıllardır bu kitabı görmemiştim. Bu kopyanın kabı bile hâlâ üstündeydi. Gözlerim hem büyülenmiş gibi, hem de tiksintiyle kitaba takıldı kaldı. Sonra, bu kıytırık yapıtı yeniden gördüğüm için duygulanmanın ne budalaca bir şey olduğunu düşünerek uzanıp kitabı aldım. Kitabı elimde tuttukça tiksintim silinmeye, içimde bir sevgi, bir koruma isteği ve merak uyanmaya başladı. Kitap raflarının dibine, yere bağdaş kurup oturdum, kitabı açtım.</span></p>
<p class="calibre1"><span class="font1">Kendi yazdıklarını aradan bir süre geçtikten sonra yeniden okumak kişiye her zaman tuhaf bir duygu verir. Çünkü insan hemen her seferinde, mutlaka etkilenir. Bu değişik metnin sayfalarını çevirdikçe bana öyle geldi ki yaratıldığı anla arama giren yıllar kitaba garip bir bağımsızlık kazandırmıştı. Çok eskiden, çocukluğundan tanıdığımız birini yetişkin olarak yeniden görmeye benziyordu. Eskisinden daha çok beğendiğim için değil, ama şimdi kitap artık bir biçimde tek başına ayakta durmaktaydı; en sonunda artık onunla barışabilirmişim gibi bir düşünce aklımdan geçti. Rasgele bir sayfayı açıp okumaya başladım.</span></p>
<p class="calibre1"><span class="font1">TAMARUS: Ama fikirler para gibidir. Dolaşımda herkesçe kabul edilen bir para biriminin bulunması şarttır. İletişim amacıyla kullanılan kavramlar, kazandıkları başarıyla kanıtlarlar kendilerini. ANNANDİNE: Bu, bir hikâyeye inananların sayısı yeterliyse o hikâye doğru sayılır, demek gibi bir şey.</span></p>
<p class="calibre1"><span class="font1">TAMARUS: Böyle demek istemiyorum, tabii. Ben bir benzetme (analoji) kullanmış ya da bir kavram icat etmişsem bunun başarısıyla sınanacak olan şeylerden biri de, benim bu yoldan dikkatleri dünyadaki gerçek şeylere çekip çekemeyeceğimdir. Bütün kavramlar yanlış kullanılabilirler. Ama sözcüklerin kendileri yalan söylemezler. Bir kavramın sınırlamaları olabilir, ama ben kavramı kullanırken bunları ortaya serersem sınırlamalar kimseyi yanıltmaz. ANNANDİNE: Evet, yalan söylemenin şatafatlı yöntemidir bu. Elindeki en iyi yarım doğruyu ortaya sürüp “yalan" diye tanıtacaksın, ama gene de yerli yerinde bırakacaksın. Senin belirlemelerini herkes, sen kendin bile, unuttuktan sonra o yarım doğru hfilâ ayakta kalacaktır.</span></p>
<p class="calibre1"><span class="font1">TAMARUS: Ama hayatın yaşanması, yaşanabilmesi için de anlaşılması gerekiyor. Uygarlık denir bu sürece. Senin söylediğin şey, en temel doğamıza aykırı. Rasyonel hayvanlarız biz, yani kuram üreten hayvanlar.</span></p>
<p class="calibre1"><span class="font1">ANNANDİNE: Sen hayatla en sıcak ilişki içinde olduğun zamanlarda, kendini en insan hissettiğin zamanlarda herhangi bir kuramın sana yardımı dokunduğu oldu mu? Bütün çıplaklıklarıyla şeylerin kendileriyle böyle zamanlarda karşılaşmaz mıyız? Ne yapacağına karar veremediğin sıralarda herhangi bir kuramın yardımı dokundu mu sana? Bu en basit dakikalar değil midir kuramların en çok duraksayıp havada kaldığı zamanlar? Böyle dakikalarda bunun açıkça ayırdına varmaz mıyız?</span></p>
<p class="calibre1"><span class="font1">TAMARUS: Yanıtım iki yonlü. Birincisi, kuramlar üstünde düşünmediğim halde konuşmam ıtFasında bir kuram ortaya atıyor olabilirim. İkincisi, hayat kuramlarla dolu, örneğin politik kuramlar; biz de düşündüğümüz sırada hem de karar verme dakikalarında, bunları hesaba katmak zorunda kalırız.    ,</span></p>
<p class="calibre1"><span class="font1">ANNANDİNE: Kuram ortaya atmak, derken, eğer senin yaptığın şey konusunda bir başkasının kuram üretmesini kastediyorsan, bu elbette doğrudur, ama hiç ilginç değil. Benim söylemek istediğim şey, gerçek karar verme durumudur, yaşadığımız haliyle. Burada da kuramdan ve genellemeden uzaklaştığımız oranda gerçeğe yak-</span></p>
<p class="calibre1"><span class="font1">laşmış oluruz. Kuram üretmenin her türlüsü bir kaçıştır. Bize durumun kendisi yön vermeli ki bu da anlatılamayacak kadar tikel bir şeydir. Daha doğrusu, ağdan çıkmak için ne kadar çırpınırsak çırpınalım, hiçbir zaman yeterince yaklaşamayacağımız bir şeydir. TAMARUS: Olabilir. Ama değindiğim öbür noktaya ne diyorsun? ANNANDİNE: Kuramların çoğu zaman kişinin baş etmesi gereken durumun bir parçası olabileceği doğrudur. Beri yandan her türlü yalan ve fantezi de böyle bir durumun parçaları olabilir. Sen de diyeceksin ki insan yalanları bulup çıkarmakta ve onlardan uzak durmakta usta olmalıdır, yalan söylemekte değil.</span></p>
<p class="calibre1"><span class="font1">TAMARUS: Yani sana kalsa, en basitleri dışında her türlü konuşmayı insan hayatından kesip atacaksın. Oysa bunu yapmak, bizim kendimizi anlamak ve hayatı çekilir kılmak yolundaki en temel aracımızı ortadan kaldırmaktır. </span></p>
<p class="calibre1"><span class="font1">ANNANDİNE: Hayatı çekilir kılmak niye? Biliyorum, dünyada insanı avutan ve haklı çıkaran tek şey hikâyelerdir; ama bu, bütün hikâyelerin yalan olmasını değiştiremiyor. Ancak en büyük adamlardır konuştukları halde doğruyu söyleyebilenler. Her sanatçı belli belirsiz bilir bunu, kuram denen şeyin ölüm anlamına geldiğini; bütün ifadelerin kuramla yüklü olduğunu bilir. Ancak en güçlüler bu yükün altından kalkabilirler. Çoğumuz için, hemen hemen hepimiz için., gerçeğe ulaşmak ancak sessizlik içinde mümkündür. Ancak sessizlik içinde insan ruhu tanrısal ruha temas edebilir. Eskilerin anladığı bir şeydi bu. Mitolojideki Psyche’ye, gebeliğinden söz ederse çocuğunun bir ölümlü olacağı söylenmişti; oysa sessiz kalırsa çocuk Tanrı olacaktı.</span></p>
<p class="calibre1"><a id="bookmark1"><sup class="calibre7"><a href="#footnote1">1</a></sup></a></p>
<p class="calibre1"><span class="font1"> (Fr.) tâte-â-tâte: başbaşa (y.h.n.)</span></p>
<p class="calibre1"><span class="font1">F4/Ağ</span></p>
<p class="calibre1"><a id="bookmark2"><sup class="calibre7"><a href="#footnote2">2</a></sup></a></p>
<p class="calibre1"><span class="font1"> (Lat.) Sui generis; kendine özgü (y.h.n.)</span></p>
<p class="calibre1"><a id="bookmark3"><sup class="calibre7"><a href="#footnote3">3</a></sup></a></p>
<p class="calibre1"><span class="font1"> (Alm.) Weltanschauung: Dünya görüşü (y.h.n.)</span></p>
<p class="calibre1"><a id="bookmark4"><sup class="calibre7"><a href="#footnote4">4</a></sup></a></p>
<p class="calibre1"><span class="font1"> (Lat.) Suppressio veri: gerçeğin baskısı (y.h.n.)    .</span></p>
<p class="calibre1"><a id="bookmark5"><sup class="calibre7"><a href="#footnote5">5</a></sup></a></p>
<p class="calibre1"><span class="font1"> (Lat.) Suggestio falsi: yalan önerme (y.h.n.)</span></p>
<p class="calibre1"><a id="bookmark6"><sup class="calibre7"><a href="#footnote6">6</a></sup></a></p>
<p class="calibre1"><span class="font1"> (Fr.) fracas: gürültü patırtı (y.h.n.)</span></p>
<p class="calibre1"><span class="font1">F6/Ağ</span></p>
<p class="calibre1"><a id="bookmark7"><sup class="calibre7"><a href="#footnote7">7</a></sup></a></p>
<p class="calibre1"><span class="font1"> (Lat.) ad hominem: Dinleyicinin kişisel duygu ya da önyargılarına seslenmek için tasarlanmış sav (y.h.n.)</span></p>
</body>
</html>
