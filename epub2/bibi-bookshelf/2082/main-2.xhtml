<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="font1">Düşünerek, dikkatle okudum bunları. Hugo’nun karşısında bu kadar bile kendimi gösterebildiğimi unutmuşum. Şimdi Hugo’nun savlarını çok daha az etkileyici buluyordum; aklıma anında, Tama-rus’un konumunu güçlendirecek çeşitli yollar geldi. Bu diyaloğu yazdığım zaman Hugo’nun etkisiyle aklım çok fazla karışmış durumdaymış, besbelli. Hemencecik kitaba el koyup bütününü büyük bir dikkatle okumaya ve görüşlerimi gözden geçirmeye karar verdim. İkinci bir diyalog yazma olasılığı bile aklımdan geçti. Ama hemen, olmayacak şey, diye düşündüm. Ne de olsa gerçek şu ki Annandine, Hugo’nun zavallı bir karikatüründen ibaretti. Hugo, “kuram” gibi, “genelleştirme” gibi sözcükleri ağzına bile almazdı.</span></p>
<p class="calibre1"><span class="font1">Hugo’nun bakış açısının son derece puslu bir ifadesini kaleme al' maktan öteye geçebilmiş değildim.</span></p>
<p class="calibre1"><span class="font1">Biryandan bütün bunları düşünedurayım, zihnimin bir yerlerinde küçük bir dere hafiften şırıldamaktaydı, küçük bir anılar akıntısı. Neydi bu? Bir şeyler ille de anımsanmak istiyordu. Kitabı usulca elime aldım, çağrışımlarımın akışım acelesiz izleyerek, anıların kendilerini ortaya vurmasını bekledim. Bu kitabın Sadie’de ne aradığım, pek de umursamadan merak ediyordum. Bu tür kitapların onun ilgisini çekebileceği düşünülemezdi. Başa dönüp ilk sayfayı' çevirdim. Burada Sadie’nin değil, Anna’nın adı yazılıydı. Kitabı gevşek parmaklarımın arasında tutarak bir an bu ada baktım ve deminden beri aramakta olduğum anı, bir kasırga şiddetiyle benliğimi sardı.</span></p>
<p class="calibre1"><span class="font1">Okuduğum o kısa diyalogun bana anımsatmaya çalıştığı şey, Anna’mn Mim Tiyatrosu’nda konuşurken kullandığı sözcüklerdi, kendisine ait olmadığını hissettiğim o sözler. Sahiden de, onun sözleri değildi bunlar. Hugo’nun sözleriydi. Hugo’nun bir yankısı, gülünç bir kopyasıydılar, benim kitaptaki sözcüklerimin de Hugo’nun bir yankısı, gülünç bir kopyası olduğu gibi. Anna’yı dinlerken sözlerini gerçek Hugo’yla bağdaştırmak aklımdan geçmemişti; Hugo’yu düşündüğüm zaman da Anna’yı çağrıştıran bir bağlantı kurmamıştım. Anna’mn sözünü ettiği ilkelerin -ki tiyatronun kendisi de bunların bir dışavurumuydu- hangi kaynaktan esinlenmiş olduğunu şimdi böyle açıkça gözümün önüne seren şey, Hugo’nun görüşlerinin sefil bir kopyası olan kendi kitabımdı. Gene de Anna’mn fikirlerini bu kitaptan kapmış olabileceğini aklımdan bile geçirmiyordum. Kitabım, Anna’nınki gibi kılı kırka yarmaya alışık olmayan, basit bir zihin yapısını etkileyecek kadar güçlü ve saf bir araç değildi. Kuşku kaldırmayacak bir durum vardı ortada. Anna’mn fikirleri doğrudan Hugo’nun, ayarı düşük bir medyaya yansıyan bir yorumuydu, nasıl ki benim fikirlerim de başka bir medyaya yansımış, böyle bir yorumdan ibaretse. Tuhaftır ki bu iki yorum, çarpıcı biçimde, öz kaynaktan çok birbirleriyle benzeşiyorlardı.</span></p>
<p class="calibre1"><span class="font1">Başım dönmeye başlamıştı. Kitabı yerine koyup sırtımı rafa dayadım. Her şey yerli yerine oturarak henüz iyice inceleyemediğim bir örnek çiziyordu sanki. Hugo Anna’yı tanıyordu demek. Tam-maması için de hiçbir neden yoktu. Sadie’yi tanıdığına göre. Gel-gelelim Hugo’nun Anna’yı tanıdığını düşünmek yepyeni ve son derece tedirgin edici bir şeydi benim için. Hayatımın Hugo’yla ilgili bölümünü yalıtmaya her zaman büyük _özen göstermiştim. Anna’yı, Hugo’dan uzaklaşmazdan önce tanımıştım, ama yakınlaşmamız daha sonra olmuştu. Hugo Belfounder’dan ona üstün körü söz etmiştim, kodaman olmazdan önce öylesine tanıdığım biri olarak. Arayı açanın Hugo olduğu izlenimini yaratmıştım, büyük bir olasılıkla. Kitaba gelince, bunu Anna’ya hiçbir zaman göstermemiş, bir gençlik hevesi, ilgiye değmeyecek bir şey olarak dokunup geçmiştim. Hep, yıllar önce yayımlanmış, çoktan gömülüp unutulmuş bir şeymiş gibi davranmıştım.</span></p>
<p class="calibre1"><span class="font1">Kafamın çevresinde bir sorular bulutu uğuldayıp duruyordu. Anna kitabı ne zaman ele geçirmişti? Hugo’ya ihanet edişimin ne kadarını biliyordu? Mim Tiyatrosu nasıl bir anlam taşımaktaydı? Hugo ile Anna arasındaki ilişki neydi? Aralarında bana ilişkin neler neler konuşmuşlardı, kimbilir? Şimdi gözümün önünde açılmaya başlayan olasılıkların dehşetiyle elimi ağzıma kapadım. Ansızın Sadie’nin davranışı da mantıklı gelmeye başladı; bir an sonra da, Hugo’nun âşık olduğu kişinin Sadie değil, Anna olduğunu apaçık kavradım. Hugo da Anna’nın, deliye döndürmek için gerek gördüğü bir yudum hoşgörülü, sevecen ilgiyle kendine bağladığı erkeklerden biri olup çıkmıştı. Anna, Hugo’nun gönül verebileceği kadın tipine çok daha yakındı, tabii. Sadie’yi kıskançlıktan kudurtarak savaş bayrağı açmaya iten de belki buydu. Bana gelince; Hugo’nun herhalde bastırmaya çalıştığı bu çatışmayı, henüz anlamadığım bir yoldan körüklemek için işe alınmıştım. Ya da Hugo, Welbeck Sokağı’yla, sırf Anna’yı orada bulacağını sandığı için ilgileniyor olabilirdi. Ortada yüzlerce olasılık vardı.</span></p>
<p class="calibre1"><span class="font1">Bu, Mim Tiyatrosu’nu da açıklıyordu. Tiyatro hiç kuşkusuz Hugo’nun, gerçekleştirmek için Anna’yı -belki de Anna’nın gönlü olmadan- kullandığı bir fantezisiydi. Anna’nın bu arada Hugo’nun fikirlerinin kaba bir yorumunu benimsemiş olmasına şaşmamak gerekirdi. Anna duyarlı, Hugo etkileyiciydi. Hatta belki de bu tiyatro Anna’nın ilgi ve dikkatini çekerek zaman içinde onu hapseden altın bir kafese dönüşsün diye tasarlanmıştı. Hugo’nun ilk</span></p><div class="calibre3">
<p class="calibre1"><span class="font1">97</span></p></div>
<p class="calibre1"><span class="font1">F7/AJ filmlerinin sessiz dışavurumculuğu aklıma geldi. Mim denen şeyin sözsüz saflığı Hugo’da gerçek bir saplantıya dönüşmüş olabilirdi. Ama o güzelim tiyatro işte bu, Anna için kurulmuş bir evdi, Hugo’nun kurduğu, Anna’nın içinde kraliçe olarak saltanat süreceği bir ev. Diken üstünde bir kraliçe. Tiyatroda görüştüğümüz zaman onun nasıl huzursuz, tedirgin olduğu aklımdaydı. Anna, besbelli, Hugo’nun kendisi için yarattığı rolde rahat değildi. Derken birden, bir başka gerçeği daha kavradım. O minik tiyatronun sahnesinde gördüğüm irikıyım, maskeli kişi, gözlerimin önünde belirdi apaçık; ilk bakışta bana tuhaf biçimde tanıdık gelen o figürün bizzat Hugo olduğunu o anda kuşkuya hiç yer bırakmayacak bir kesinlikle anladım.</span></p>
<p class="calibre1"><span class="font1">Tam o dakikada telefon çaldı. Yüreğim göğsümün içinde bir havalandı, sonra pencere camına çarpan bir kuş gibi düştü. Ayağa fırladım. Telefondakinin Hugo olduğundan zerrece kuşkum yoktu. Kulaklığı kaldırdım, boğuk ve titrek, yapay bir sesle, “Alo” dedim.</span></p>
<p class="calibre1"><span class="font1">Telin öbür ucunda Hugo duraksayarak, “Özür dilerim” dedi. “Miss Quentin ’le görüşebilir miyim acaba, eğer oradaysa?”</span></p>
<p class="calibre1"><span class="font1">Orada felce uğramışçasına kalakalmıştım; Hugo’ya ne diyeceğim konusunda hiçbir fikrim yoktu. Sonunda, “Bana bak Hugo, ben Jake Donaghue” dedim. “Seni en kısa zamanda görmek istiyorum, çok önemli bir konuda.” Bir ölüm sessizliği oldu. Sonra ben, “Buraya gelebilir misin, Sadie’nin evine?” diye sordum. “Burada tek başımayım. Yoksa ben mi senin yanına geleyim?” Bu cümlenin orta yerinde Hugo telefonu kapadı.</span></p>
<p class="calibre1"><span class="font1">Şimdi resmen deliye dönmüştüm. Telefonun içine doğru bağırdım, sonra aleti yere çaldım. Saçlarımı yoldum, avazım çıktığı kadar bağırarak sövgüler savurdum. Halıları sağa sola dağıtarak odanın içinde volta attım. Yatışıp kendi kendime beni bu kadar sinirlendiren şeyin ne olduğunu sormaya başlamam tam on dakika aldı. Şimdi Hugo’yu hemen, anında, her ne pahasına olursa olsun ve mümkünse bir saat içinde görmem şartmış gibi bir duygu içindeydim. Ben Hugo’yu görünceye değin dünya dönmekten vazgeçip yerinde duracaktı. Hugo’yu ne diye görmek istediğim konusunda hiçbir fikrim yoktu. Onu görmek elzemdi, hepsi bu; onu görünceye kadar kıvranıp duracaktım. Telefon rehberini elime aldım. Hugo’nun eski evinden taşınmış olduğunu biliyordum; şimdi oturduğu yer konusunda da bilgi edinmemek için elimden geleni yapmıştım. Sayfaları titreyen parmaklarla çevirdim. Evet, adı rehberdeydi: Holbom’da bir adresle City semtinde bir telefon numarası. Yüreğim fırlarcasına çarpacak, numarayı çevirdim. Cevap çıkmadı.</span></p>
<p class="calibre1"><span class="font1">Ben de usulca oturup bundan sonra ne yapacağımı düşündüm. Telefona cevap vermese de evde olma ihtimalini gözönüne alarak her şeyden önce rehberdeki adrese gitmeye, sonra gerekirse onu Bounty Belfounder stüdyosunda aramaya karar verdim. Hugo Sadie’yi arıyorsa stüdyodan telefort ediyor olması uzak bir olasılıktı, çünkü Sadie de stüdyodaydı. Beri yandan, Hugo’nun konuşmak istediği Miss Quentin Anna da olabilirdi. Demek ki onun stüdyoda olup olmadığını bilmenin yolu yoktu. Zaten ilk yapılacak şey Hol-bom ’a giderek telefonu açmasa da orada gizleniyor mu diye bakmaktı. Evinden telefon etmişse benim de hemen onu arayacağımı tahmin edecekti elbet.</span></p>
<p class="calibre1"><span class="font1">Sonra, kimliğimi açıkladığımda Hugo’nun telefonu nasıl tiksinti ve antipati duygularıyla kapatmış olacağını düşünmeye başladım. Benimle bir dakika konuşmayı bile içi kaldırmamıştı. Bu düşünceleri sildim, çünkü içimi burkuyorlardı; halıları düzeltip eşyalarımı düzene sokmaya giriştim. Derken Sadie’nin benden özellikle bütün gün evde kalmamı istediği aklıma geldi. Buna karşı savunma olarak niyetimin çıkıp Hugo’yu aramak olduğunu düşündüm; hem zaten görevim Sadie’yi Hugo’dan korumak değil miydi? Demek ki şu yapacağım şey aynı amaca, yani Hugo’yu Welbeck Sokağı’ndan uzak tutmaya yönelik, savunmacı değil de saldırmacı bir taktik olarak görülebilirdi. Hugo’yu bulur ve kendimle uğraştı-rırsam Sadie’nin dileğini başka yoldan gerçekleştirmiş sayılırdım. Bu düşünceyle ve kararlı adımlarla kapıya yürüdüm. Gözlerimi bir veda bakışıyla evin içinde dolaştırarak kapı kolunu çevirdim.</span></p>
<p class="calibre1"><span class="font1">Hiçbir şey olmadı. Kolu yeniden çevirdim. Kapı sımsıkı kapalı duruyordu. Yale kilidi dönüyordu dönmesine de, daha aşağıda, başka marka, anahtarsız bir kilit daha vardı; bu da besbelli kilitliydi. Sürgüleri yokladım, ama hepsi açık durumdaydı. Kapıyı sarsıp var gücümle çekeledim. Kapının kilitli olduğu, anahtarın da üstünde bulunmadığı kesindi. İçeri kapatılmış durumdaydım. Buna, hiçbir kuşkuya yer vermeyecek biçimde inandığım zaman mutfağa gidip yangın merdivenine açılan mutfak kapısını yokladım. Bu da kilitlenmişti.</span></p>
<p class="calibre1"><span class="font1">Bunun üzerine pencereleri inceledim. Bana umut veren tek pencere, kapının hemen yakınında olan mutfak penceresiydi. Cesur biri buradan yangın merdivenine atlayabilirdi. Mesafeyi hesapladım, yüksekliği ölçtüm ve cesur biri olmadığıma karar verdim. Yükseklikler başımı döndürür benim. Evin cephesindeki su borusu için de aynı sav geçerliydi. Evin içini didikleyerek çekmecelerde, kutularda anahtar aramaya başladım, ama sonuç alacağımı pek ummadan yapıyordum bunu. Sadie’nin bu işi kasıtlı yapmış olduğundan yüzdeyüz emindim tabii. Sadie, kendi bildiği nedenlerden ötürü benim bütün gün evde nöbet tutmamı istiyordu, bana bunu yaptırmak için kullandığı yöntem de beni esir almaktı. Benim nöbetten firar etmek isteyeceğimi önceden kestirmekte haklı çıkması ona olan öfkemi azaltmıyordu. Daha doğrusu bu olay üzerine Sadie ile aramdaki ilişkinin ister istemez kesileceği de aynı derecede açıktı.</span></p>
<p class="calibre1"><span class="font1">Anahtarı aramaktan vazgeçtiğim zaman son çare olarak mutfak kapısının kilidini açmaya çalıştım. Basit bir kilitti bu. Genelde kilit açmak konusunda hiç fena sayılmam; bu beceriyi bana, kendisi bu konuda çok iyi olan Finn öğretmişti. Ancak bu kilitle hiç başa çıkamadım, bunun esas nedeni de uygun bir alet bulamayışımdı. Kilit açmak için en iyi şey sert bir parça tel ya da kalın bir saç firketesidir. Evde bunların hiçbirini bulamadığım için kısa sürede bu çabadan vazgeçtim. Hapiste olduğumu, Sadie’nin dönmesini beklemek dışında bir çarem bulunmadığını kesin biçimde biliyordum ya, şimdi. tam anlamıyla durulup sakinleşmiştim ya da keyfim iyice kaçmıştı demek belki daha isabetli olur. Gerekirse çarçabuk kaçabilmek için varımı yoğumu toparladım. Sadie’yle ağır konuşmaya kararlıydım. Özgür kalır kalmaz Hugo’yu aramaya çıkmaya da hâlâ bir o kadar kararlıydım. Hugo’nun numarasını bir kez daha çevirdimse de cevap alamadım. Yardım için başka birilerine telefon etmek aklımdan geçti, ne var ki düşününce, şu sorunumu açıkça anlatmak isteyeceğim herhangi birisi bulunmadığını anladım.</span></p>
<p class="calibre1"><span class="font1">Kendime yarım bardak cin koyup oturdum, uzun uzun güldüm.</span></p>
<p class="calibre1"><span class="font1">Bunun üzerine çok acıkmış olduğumu ayrımsadım. Saat ikiyi geçmişti. Mutfağa gidip </span><span class="font6">pâtâ de foie</span><span class="font1"> gras,<a id="footnote1"></a><sup class="calibre2"><a href="#bookmark0">1</a></sup> somon, jöleli piliç, konserve kuşkonmaz, frambuaz, rokfor peyniri ve portakal suyundan oluşan lüks bir yemek hazırlayıp uzun uzun tadını çıkardım. Sadie’nin işlediği suçun büyüklüğüne rağmen şaraplarına dokun-mamaya karar verdim. Dolapların birinde biraz brendi buldum, uzun süre de bununla oyalandım. Tek üzüntüm Sadie’nin puro iç-memesiydi. Hugo ile Anna’yı düşünmek huzurumu fazlaca kaçırmaya başlayınca kalkıp tabakları yıkadım. îçim kararmaya başlamıştı; Welbeck Sokağı’na bakan ön pencerelerin birine gidip dışarı sarkarak aşağıdan geçen arabalarla insanları seyre daldım.</span></p>
<p class="calibre1"><span class="font1">Bir süre böyle, pencereden sarkıp, alçak sesle bir Fransız şarkısı mırıldanarak Sadie döndüğünde neler söyleyeceğimi kara kara düşünürken, karşıdan iki tanıdık kişinin gelmekte olduğunu seçtim. Finn’le Dave’di bunlar. Beni gördüklerinde gizli kapaklı olmayı amaçlayan btam işaretler yapmaya başladılar.</span></p>
<p class="calibre1"><span class="font1">“Korkmayın!” diye bağırdım. “Yalnızım burada.”</span></p>
<p class="calibre1"><span class="font1">Bu yandaki kaldırıma geçtiler. Dave, “Güzel!" dedi. “Belki Saba Melikesi de içerdedir diye korkuyorduk!”</span></p>
<p class="calibre1"><span class="font1">İkisi de başlarını kaldırmış, ağızları kulaklarına vararak bana sırıtıyorlardı. Onları görünce müthiş sevinmiştim.</span></p>
<p class="calibre1"><span class="font1">“Vay!” dedi Dave; durumdan keyif duyduğu ortadaydı. “Nasıl, hoşuna gidiyor mu koruma olmak? iyi korudun mu bari?”</span></p>
<p class="calibre1"><span class="font1">Finn her zamanki dost gülüşüyle bana bakıyordu, ama bu kez gönlünün Dave’den yana olduğu belliydi. îkisi de durumu dehşetli komik bulur gibiydiler. Bir an sonra ne düşüneceklerdi acaba?</span></p>
<p class="calibre1"><span class="font1">Vak.arımı takınarak, “Sakin bir gün geçirdim” diye yanıtladım. “Biraz çalışma yaptım."</span></p>
<p class="calibre1"><span class="font1">Dave Finn’e, “Soralım mı nasıl bir çalışmaymış bu?” dedi. Hiç değilse bir yarım saat bana ter döktürecekleri anlaşılıyordu.</span></p>
<p class="calibre1"><span class="font1">Dave, “Eh, bugünlük çalışmanı bitirdiysen gelip bir şeyler içsene bizle” dedi. “Meyhaneler handiyse açılacak. Ama bizi içeri davet etmeyi yeğliyorsan o başka. Yoksa çömezlere izin yok mu?”</span></p>
<p class="calibre1"><span class="font1">İstifimi bozmadan, “Ben dışarı çıkamam, sizi de içeri davet edemem” dedim.</span></p>
<p class="calibre1"><span class="font1">Dave, “Nedenmiş o?" diye sordu.</span></p>
<p class="calibre1"><span class="font1">“Kapı üstüme kilitli de ondan" dedim.</span></p>
<p class="calibre1"><span class="font1">Dave’le Finn bir bakıştılar, sonra kendilerini tutamayarak makaraları koyverdiler. Dave kaldırıma oturmuş kahkahadan boğulurken Finn bitkin durumda lamba direğine, yaslanmıştı. Sarsılıp duruyorlardı. Alçak sesle bir şarkı mırıldanarak bu gülme krizi sona ersin diye serinkanlılıkla bekledim. Sonunda Dave başını kaldırdı ve üç beş girişimden sonra Finn’e, “Şimdi anlaşıldı!" demeyi başardı; makaraları gene koyverdiler.</span></p>
<p class="calibre1"><span class="font1">Ben sinirlenerek, “Baksanıza, gülmeyi kesin de beni buradan çıkarmaya bakın" dedim.</span></p>
<p class="calibre1"><span class="font1">Dave, </span><span class="font6">“Çıkmak</span><span class="font1"> istiyormuş!" diye bağırdı. “Hiçbir şey yapmadın mı peki? Şu borudan ne haber? Kolay inileceğe benziyor, öyle değil mi Finn?" îkisi birden gene kasıklarını tutup iki büklüm oldular.</span></p>
<p class="calibre1"><span class="font1">Ben, “Her şeyi denedim" diye yanıtladım. “Şimdi artık susun da dediklerimi yapın. Bence Finn mutfak kapısının kilidini açsın. Arkada bir yangın merdiveni var, oradan çıkabilirsiniz. Kilidi ben açardım ya, Sadie saç firketesi kullanmıyor."</span></p>
<p class="calibre1"><span class="font1">“Biz de saç firketesi kullanmıyoruz" dedi Dave. “Ama istersen senden Sadie’ye bir dilekçe götürebiliriz."</span></p>
<p class="calibre1"><span class="font1">“Finn" dedim. “Sen çıkaracak mısın beni buradan?"</span></p>
<p class="calibre1"><span class="font1">“Mutlaka" dedi Finn. “Yalnız yanımda hiçbir şey yok."</span></p>
<p class="calibre1"><span class="font1">“Öyleyse git de bul!" diye feryadı bastım.</span></p>
<p class="calibre1"><span class="font1">Bu arada bizim bu hayli acayip konuşmalarımız sokakta epey ilgi toplamıştı, bu yüzden lafı uzatmak istemiyordum. Sonunda Finn’in etraftaki sokaklarda dolaşarak yerlerde firkete aramasına, bulduğu zaman da gelip kilidin gereğine bakmasına karar verildi. Günümüzde bile kişi, Londra sokaklarında saç firketesi arıyorsa bulmak için çok dolaşmak zorunda ' kalmaz. Tek korkum Finn’in yapacağı işi unutup bir meyhaneye girivermesiydi. Ben kendimden bilirim; insanın gözü kaldırıma dikili olarak dolaşmasından daha hipnotize edici bir şey olamaz.</span></p>
<p class="calibre1"><span class="font1">îş böylece karara bağlandıktan sonra pencereyi sıkıca kapadım. Dave’le konuşmayı sürdürmenin şu sırada bir yarar sağlamayacağı kanısındaydım. Gelgelelim birkaç dakika sonra mutfak kapısına güm güm vurduğunu duyunca, sırf gürültüsünü kesmek için gidip onunla mutfak penceresinden konuşmak zorunda kaldım. Sonra da Dave bir çeyrek saat boyunca sinir bozucu' bir </span><span class="font6">badinage<a id="footnote2"></a><sup class="calibre2"><a href="#bookmark1">2</a></sup></span><span class="font1"> tutturarak, bende bir nebze yürek olsa kurtulmak için neler yapabileceğim konusunda, duvar çıkıntılarının üstünden emeklemek, dama çıkmak, çarşafları birbirine bağlamak falan gibi ipe sapa gelmez fikirler yürüttü durdu. Ben bunlara kısa ve sert yanıtlar veriyordum. En sonunda Finn’in yangın merdivenini koşarak tırmandığını duydum. Nefis bir firkete bulmuştu; kilidin gereğine bakması da yarım dakikadan çok sürmedi. Dave’le ben onu hayran hayran seyrediyorduk. Kapı açıldığında Dave’le Finn içeri girip evi bir kolaçan etmek istediler, ama ben onları hemen merdivenden aşağı kışkışladım. Sadie’yle görüşme yapmak gereğinden kurtulduğuma üzülmüyor, onun tam şu sırada üstümüze gelmesini de hiç istemiyordum. Çıkmadan önce ceplerime alabildiklerince kraker tıkıştırdım. Kendi kendime, “Acaba ben, beni yasadışı biçimde alıkoymaktan suçlu bir kadının evinden iki kutu </span><span class="font6">pâte de foie gras</span><span class="font1"> çalabilecek bir toplumsal sınıftan mı geliyorum?" diye sordum ve bu soruyu, “evet" diye yanıtladım. Afganlarla Kazaklardan yana son bir hüzünlü bakış fırlatarak öteberimi aldım ve çıktım.</span></p>
<p class="calibre1"><span class="font1">Sokağa çıkar çıkmaz bir taksi çevirdim. Finn de, Dave de müthiş neşeliydiler ve benden ayrılmaya hiç niyetleri olmadığı belliydi. Sanırım bana yapışırlarsa eğlenceli bir akşam geçireceklerini kestiriyorlardı ve böyle bir fırsatı kaçırmaya hiç niyetleri yoktu. Bana gelince, ne yapacağımı henüz kesin olarak bilmediğimden her zamanki gibi moral desteğe gereksinme duyuyordum; bu yüzden arkamdan taksiye doluşmalarına ses etmedim. Önce Bayan Tinckham’ın dükkânına gittik, bavulumla yazılarımı bıraktım.</span></p>
<p class="calibre1"><span class="font1">Dave, “Şimdi nereye gidiyoruz?" diye sordu; o değirmi yüzü pikniğe gitmek üzere olan bir çocuğun yüzü gibi sevinçten parlıyordu.</span></p>
<p class="calibre1"><span class="font1">Ben, “Belfounder’ı arayacağız" dedim.</span></p>
<p class="calibre1"><span class="font1">“Ha, şu filmci" dedi Finn. “Uzun zaman önce arkadaşmışsınız hani."</span></p>
<p class="calibre1"><span class="font1">“Aynen" dedim, bundan öte ağzımdan laf alınmasına da izin vermediğim için yolun geri kalanında Dave, bir sürü aşağılayıcı tahminler yürüterek Finn’i eğlendirmek durumunda kaldı.</span></p>
<p class="calibre1"><span class="font1">Onlara kulak vermiyordum. Hugo’yla görüşme olasılığı karşımda bir buzdağı gibi dikilmişti ya, içime ürküntülü bir heyecan da dolmuştu. Hugo'ya ne söylemek istediğime ilişkin pek im yoktu aslında. Anna konusundaki duygularını öğrenmek için onu görmeye gereksinme duyduğum tam olarak ileri sürülemezdi. Bu duygulara doğru tanı koyduğumdan emindim, nasıl Mim Tiyatro-su’nun sahnesindeki maskeli budalanın Hugo olduğundan, sonradan Anna’yı o kocaman, siyah Alvis’e Hugo’nun bindirip götürdüğünden de eminsem. Gerçekte en çok istediğim şey, Hugo’nun benim şahsıma karşı beslediği duygulan öğrenmekti doğallıkla. Gerçi bu konuda da pek bir kuşkum yoktu; Hugo’nun bana karşı her yönden büyük bir küçümseme ve soğukluk duyduğu kesindi. Ne var ki bu durumu ben kendi çabalarımla değiştirebilirdim. Ama şu anda Hugo’yu görmek istememin asıl nedeni bu da değildi. Bütün öğleden sonra, “Hugo’nun bana öğretebileceği daha birçok şeyler olabilir” diye düşünmüştüm; hele benim görüş açım, o ilk konuşmalarımızdan bu yana değişmiş olduğu için bu sav daha da geçerliydi. Kaleme aldığım diyalogun bir parçasını, bunca zaman sonra yeniden okuyunca bu değirmi, bir şimşek çakmışçasına gö-rüvermiştim. Hugo’nun konuşmalarına karşı duyduğum iştah hiç körelmemişti. Aramızda daha nice konuşmalar geçebilirdi. Şimdi beni böyle ateşli bir ivedelikle onu aramaya iten şey bu muydu acaba? Sonunda şuna karar verdim ki onu salt görmek istediğim için görmek istiyordum. Arenadaki boğa güreşçisi boğaya ne diye dokunmak istediğini açıklayabilir mi? Hugo benim kaderimdi.</span></p>
<p class="calibre1"><span class="font1">VII</span></p>
<p class="calibre1"></p>
<p class="calibre1"><span class="font1">Taksi durdu, indik. Ücreti Dave ödedi. Anlaşıldığına göre Hugo, Holbom Viyadükü’nün tam üzerinde, bir ofis binasının tepesine tünemiş bir katta oturmaktaydı. Bir kapı taş bir merdivene açılıyor ve tahta üzerine boyayla yazılmış yazılar, ticaret ve hukuk şirketle.. rinin yam sıra onun adını da gösteriyordu: Belfounder. Taksi uzaklaştı ve bizi Viyadükün üzerinde sipsivri bıraktı. City of London denilen iş semtini akşam saatlerinde gezdiyseniz, gündüzün o kadar civcivli ve gürültülü olan bu sokaklara nasıl ürpertici bir ıssızlık çöktüğünü bilirsiniz. Viyadükten dramatik bir manzara görünür. Ta uzaklara kadar, yalnızca Holbom’la Newgate Sokağı’m değil, aşağımızdan kurumuş bir ırmak yatağı gibi geçen Farring-don Sokağı’m da görebildiğimiz halde, ortalıkta tek bir canlı seçe-</span></p>
<p class="calibre1"><span class="font1">miyorduk. Ne bir kedi ne bir polis. Bulutsuz, parlak mavilikte, ılık bir akşamdı ve çevremiz sepsessizdi; bu sessizliği uzaktan uzağa duvar gibi çevreleyen bir mırıltı halkası vardı ki bu, trafiğin sesi de olabilirdi, ufka yaklaşan güneşin iç çekişi de, öylece duruyorduk. Finn’le Dave bile etkilenmişlerdi,</span></p>
<p class="calibre1"><span class="font1">“Siz burada bekleyin” dedim onlara. “Birkaç dakikaya kadar dönmezsem gidebilirsiniz.”</span></p>
<p class="calibre1"><span class="font1">Bu, onların hiç işine gelmedi.Dave, “Biz seni üst kata kadar geçirelim” dedi. “Bize güvenebilirsin; sen istediğin anda toz oluruz.” Sanırım Hugo’yu şöyle bir görebilmeyi umuyorlardı.</span></p>
<p class="calibre1"><span class="font1">Onlara güvenebileceğimden hiç emin değildim; ama tartışmaya girmedim, taş basamaklardan yukarı, tek sıra halinde tırmanmaya başladık. Şimdi içimde bomboş bir azimden başka hiçbir şey yoktu. Konfeksiyon imalatçılarıyla noterlerin kilitlenmiş ofislerinin önlerinden geçerek, kös kös merdivenden yukarı çıkıyorduk. Dördüncü kata vardığımızda tuhaf bir ses duyulmaya başladı. Durup bakıştık.</span></p>
<p class="calibre1"><span class="font1">“Bu da ne?” dedi Finn.</span></p>
<p class="calibre1"><span class="font1">Hiçbirimiz bilemedik. Ayaklarımızın ucuna basarak biraz daha tırmandık. Ses, binanın tepesinden geliyordu. Şimdi tiz perdeden şamatalı bir konuşma olarak seçilmeye başlamıştı.</span></p>
<p class="calibre1"><span class="font1">Ben, ani bir esinle, “Hugo parti veriyor!” dedim.</span></p>
<p class="calibre1"><span class="font1">“Kadın sesi!” dedi Dave. “Film yıldızları herhalde. Yürüyün!” Sakınarak ilerledik. Şimdi Hugo’nun kapısıyla aramızda yalnızca merdivenin bir dönemeci kalmıştı. Dave’le Finn’i geriye doğru itip son basamakları kendi başıma tırmandım. Kapı aralık duruyordu. Şamata şimdi kulakları sağır edici kertedeydi. Omuzlarımı şöyle bir dikleştirdim, içeri daldım.</span></p>
<p class="calibre1"><span class="font1">Kendimi bomboş bir odada buldum. Karşımda bir kapı daha vardı. Çabucak gidip açtım. Buradaki oda da boştu. Eşikten geri dönerken ötekilerle çarpıştım.</span></p>
<p class="calibre1"><span class="font1">“Kuş bunlar” dedi Finn. Öyleydi. Hugo’nun katı köşeyi tutuyordu ve dış kenarı yüksek bir korkulukla çevriliydi. Pencerenin üstünden sarkan meyilli çatı neredeyse bu duvara değiyordu ve çatının altındaki kuytu köşede yüzlerce sığırcık kuşu vardı. Bunların pencerelerde kanat çırptıklarını, camla korkuluk arasında, kafestey-mişlercesine sıçrayıp durduklarını görebiliyorduk. Şamataları sokaktan duyulmuyor olsa gerekti ya da biz bu sesi Londra’nın genel uğultusuyla karıştırmıştık. Ama ses burada insanı sersem ediyordu. Müthiş bir şaşkınlığa kapılmış ve müthiş ferahlamıştım. Görünürlerde Hugo’dan hiçbir iz yoktu.</span></p>
<p class="calibre1"><span class="font1">Dave pencere başında, kuşları kovmak için boşuna çaba harcamaktaydı.</span></p>
<p class="calibre1"><span class="font1">“îlişme onlara," dedim. “Onların evi burası."</span></p>
<p class="calibre1"><span class="font1">Etrafımı merakla süzüyordum. İkinci oda Hugo’nun yatak odasıydı ve eskiden tanıdığım Hugo’ya özgü yalınlıkla döşenmişti. îçinde demir bir karyola, hasır iskemleler, bir şifonyer ve üzerinde bir bardak su duran teneke bir sandıktan başka bir şey yoktu. Ne var ki daha büyük olan birinci oda gözler önüne yepyeni bir Hugo seriyordu. Bir Türk halısı odanın bütün zeminini kaplamış, aynalar, zarif kanepeler ve çizgili kumaştan yastıklar da ekabir ve tembel bir hava yaratmıştı. Duvarlarda özgün tablolar asılıydı. îki küçük Renoir, bir Minton ve bir Miro saptadım. Bunların karşısında hafif bir ıslık çaldım. Hugo’nun resme özel bir ilgi gösterdiğini anımsayamıyordum. Görünürde çok az kitap vardı. Dışarı çıktığında bu hazinenin kapısını açık bırakmanın, Hugo’ya özgü bir sevimlilik olduğunu düşündüm.</span></p>
<p class="calibre1"><span class="font1">Finn kuşları gözlemekteydi. Sağır edici gevezeliklerini duymazlıktan gelebilirseniz kuşlar gerçekten güzel bir manzara oluşturuyorlardı; camlara tırmanmaya çalışıp kanat çırptıkça, iteleşerek o çizgili kanatlarını gerdikçe, pencerelerin çerçevesi içinde oda dekorunun bir parçası gibi duruyorlardı. Onlara bakarak, acaba en . iyisi buraya demir atıp Hugo'nun gelişini beklemek mi, diye düşündüm.</span></p>
<p class="calibre1"><span class="font1">Tam o dakikada, deminden beri odayı keşfe çıkmış olan Dave, “Şuna bakın!" diye seslendi. Kapıya iğnelenmiş duran bir notu gösteriyordu; içeri girdiğimizde bu kâğıt parçası gözümüzden kaçmıştı. Notta kısaca; “Pubdayım" diye yazıyordu.</span></p>
<p class="calibre1"><span class="font1">Dave sahanlığa çıkmıştı bile. “Neyi bekliyoruz ki?" diye sordu. îçmek isteyen bir adam hali vardı üstünde. Kafasına bu tohum ekilir ekilmez Finn'de de aynı hal belirdi.</span></p>
<p class="calibre1"><span class="font1">Ben duraksıyordum. “Hangi pub olduğunu bilmiyoruz ki" dedim.</span></p>
<p class="calibre1"><span class="font1">“En yakındaki besbelli” dedi Dave. “Ya da en yakındakilerden biri. Bir tur atarız.”</span></p>
<p class="calibre1"><span class="font1">Finn’le birlikte merdivenden aşağı yönelmişlerdi bile. Gözlerimi çabucak sahanlıkta dolaştırdım. Başka bir kapıdan bakınca bir banyoyla küçük bir mutfak gördüm. Mutfak penceresi düz bir dama açılıyordu; bunun gerisinde başka ofis binalarının pencereleriyle damları görülüyordu. Hugo’nun “mülkü” bundan ibaretti. Kuşlardan yana bir veda bakışı fırlattım. Hugo’nun oturma odasının kapısını bulduğum gibi bıraktım, sonra Dave’le Finn’in peşinden aşağıya indim.</span></p>
<p class="calibre1"><span class="font1">Viyadükün demir aslanlarının yanında durakladık. Yoğun akşam ışığı kilise kuleleriyle kubbelerinin üstüne vurmuştu; güneyde St Bride, kuzeyde St James, batıda St Andrew ile St Sepulchre, doğuda da St Leonard Foster’la St Mary-le-Bow. Akşam ışığı evleri ve terk edilmiş beyaz kuleleri suskunlaştıinııştı. Farringdon Sokağı hâlâ geniş ve bomboş uzanıyordu.</span></p>
<p class="calibre1"><span class="font1">“Ne tarafa?” diye sordu Dave.</span></p>
<p class="calibre1"><span class="font1">Ben, City semtini iyi bilirim. Ya batı yönünde King Lud pubıy-la Fleet Sokağı’ndaki öbür publara gidebilirdik ya da doğuya; City’nin daracık, kıvrım kıvrım sokaklarında, kiliselerin tepeden baktığı daha az bilinen publara. Hugo’nun kişiliğini gözümün önüne getirdim.</span></p>
<p class="calibre1"><span class="font1">“Doğuya” dedim.</span></p>
<p class="calibre1"><span class="font1">“Doğu neresi?”</span></p>
<p class="calibre1"><span class="font1">“Yürüyün!” dedim.</span></p>
<p class="calibre1"><span class="font1">St Sepulchre’ın önünden kararlı adımlarla geçerek dosdoğru Viaduct Tavem’a girdik. Burası Meux zincirinin meyhanelerinden biriydi. Barlara şöyle bir göz gezdirmek bana Hugo’nun burada olmadığını anlatmaya yetti, dışarı çıkmaya davrandım, ama Dave’le Finn karşı çıktılar.</span></p>
<p class="calibre1"><span class="font1">Dave, “Anımsıyorum” dedi, “bir gün sen bana, adını bilmediğin meyhanede içki içmenin ve bir meyhaneye girdin mi içki içmeden çıkmanın yontulmamışlık olduğunu söylemiştin.”</span></p>
<p class="calibre1"><span class="font1">Finn, “Uğursuzluk getirir zaten” dedi.</span></p>
<p class="calibre1"><span class="font1">“Ne olursa olsun” dedi Dave. “Ben içki istiyorum. Seninki ne olsun Finn?”</span></p>
<p class="calibre1"><span class="font1">Başka koşullar altında olsa ben de içki isterdim; hava sıcak olduğu için bir bira da ben söyledim, arkadaşlarımın biraz ötesinde durup Hugo’yu düşünerek biramı yudumlamaya başladım. Biraları çarçabuk tükettik, bunun üzerine ben hemen yola çıkmak buyruğu verdim. Gözlerimi Old Bailey denilen ağır ceza mahkemesinin binasından kaçırarak karşı kaldırıma geçtim.</span></p>
<p class="calibre1"><span class="font1">Charrington zincirinden, Magpie and Stump diye eli yüzü düzgün bir pub vardı. Ötekilerin önünden koşarak içerisini bir bakışta gözden geçirdim, onlar daha kapıya varmadan dışarı çıktım. “İş yok!” diye bağırdım. “Bundan sonrakini deneyelim.” Alkolün bizi bir </span><span class="font6">rallentando'ya<a id="footnote3"></a><sup class="calibre2"><a href="#bookmark2">3</a></sup></span><span class="font1"> sürükleyeceğini kestirebildiğim için, henüz fırsat varken elden geldiğince mesafe almak istiyordum.</span></p>
<p class="calibre1"><span class="font1">Finn’le Dave hemen önüme geçerek George meyhanesine daldılar. George, duvarlarının sıvaları dökülen, çok sevimli bir eski pubdır. Eskinin eskisi bar tezgâhının üzerindeki kesme cam ve maun korkuluğun ardından barmen, hücresindeki bir papaz gibi dışarı bakar. Hugo burada da yoktu.</span></p>
<p class="calibre1"><span class="font1">Üçümüz, elimizdeki bira kupalarını dudaklarımıza doğru kaldırırken, Dave’e “Boşuna uğraşıyoruz” dedim. “Hugo kimbilir nerededir.”</span></p>
<p class="calibre1"><span class="font1">“Hemen havlu atmasana” dedi Dave. “Bulamazsan onun evine dönersin.”</span></p>
<p class="calibre1"><span class="font1">Doğruydu bu, hem zaten dayanılmaz bir huzursuzluk içimi kemirmekteydi. Hugo’nun dönüşüne kadar zaman öldürmem gerekiyorsa, ha Hugo’yu arayarak öldürmüşüm, ha başka yoldan, hepsi birdi. Katedral dolaylarının haritasını kafamda yaydım. Sonra yolumuzdaki publann birine girip birini atlayacağımıza ilişkin Dave ve Finn’le bir anlaşma yaptım. En sonunda da dikkatimi, onları yerlerinden kıpırdatmak konusuna verdim. Sokağa çıktığımızda Ludgate Hill’e yöneldim, yokuş yukarı St Paul Katedrali’ne doğru saptım. Yokuşta Younger zincirinden bir pub vardı, ama Hugo burada da değildi. Bundan sonraki durak St Paul’s Churchyard’daki Short’s pubıydı. Burada da birer bira içtik. Ben içimden, acaba Fleet Sokağı’na dönsek mi, diye karar vermeye çalışıyordum. Ama doğu yakası, diye tahmin yürütmüştüm ya, şimdi aramaktan vazgeçmek istemiyordum. Hem zaten Hugo’yla bir Fleet Sokağı ortamında karşılaşmak da istemiyordum; içkili gazeteciler bizim özel dramımızı berbat edebilirlerdi. Bölüğümü Cheapside’dan aşağı yönelttim.</span></p>
<p class="calibre1"><span class="font1">Bu arada akşam saatleri adamakıllı ilerlemişti. Karanlığın göl- . gesi havada asılı duruyor, sonra renkleri daha da canlı gösteren bir toz halinde çevreye dağılıyordu. Gök kubbenin tepesi keskin bir mavilikte, ufuk ışıklı erguvan. rengindeydi. St Paul’s Churc-hyard’ın karanlık gölgelerinden sonra Cheapside’a, aydınlatılmış bir meydanlığa çıkar gibi çıktık ve güneyimize doğru Cannon So-kağı’nın öbür yanında, bir yıkıntının aralığından bakınca çerçeve içinde gibi tek başına duran St Nicholas Cole Manastın’nın soluk, düzgün dikdörtgenlerini gördük. Aradaki sokakların ayakta kalmış bölümlerinin üzerinde söğüt dalları sallanıyordu. Bu harap ıssızlıkta yıkık evlerin rengârenk iskeletleri yer yer hâlâ, dolu ve boş duvarlardan, pencerelerden oluşma dikdörtgenler uzatıyorlardı göğe doğru. Batmak üzere olan güneş ışıyan kiremitlerin, parıldayarak yanıp sönen seramiklerin üzerine vuruyor, arada yere düşmüş bir sütunun taşını ısıtıyordu. Bizim St Vedast kilisesinin önünden geçtiğimiz sırada göğün doruğu daha geç saatlerin mavisiyle yürek gibi atmaya başlamıştı. Eski Freeman’s Court’tan geçerek Hene-key publarından birine girdik.</span></p>
<p class="calibre1"><span class="font1">Burada, daha önce değindiğim şu </span><span class="font6">rallentando</span><span class="font1"> operasyonu yüzünden, anlaşmamız fosladı. Ben artık Hugo’yu bulmamızı pek olası görmemekle birlikte çizdiğimiz halkayı tamamlamaktan bir şey çıkmayacağını düşünmeye başlamıştım. Biz Cheapside’dan geri dönüp Bow Lane sokağından geçtiğimiz sırada sokak lambala-nnı yakıyorlardı. Daracık sokaklardaki sarkık lambaların sarı ışığı beyaz duvarlara vurdukça eski adları aydınlatıyor ve havanın daha yukarılarını yavaş yavaş gece karanlığına büründürüyordu. Uzun zamandan beri oradaymışlar gibi duran birkaç yıldız seçtik. Eski Watling Sokağı Tavernası’na girdik. Bu, tam Hugo’nun sevdiği türden bir pubdı, ama Hugo orada da değildi. İçkilerimizi içerken yanımdakilere önce Skinners Arms’a gidip sonra da gerisingeriye Ludgate Circus’a dönmeyi önerdim.</span></p>
<p class="calibre1"><span class="font1">Karşı çıkmadılar. Finn, “Yeter ki değerli zamanımızın çoğunu yollarda geçirmeyelim” dedi. Onları dışarı kışkışladım; Skinners Arms’a yöneldik. Bu pub, Cannon Sokağı’yla Queen Victoria So-kağı’nm kavşağında, St. Mary, Aldermary kilisesinin gölgesinde-dir. Yalpalayarak içeri daldık.</span></p>
<p class="calibre1"><span class="font1">İyice içeri girdiğimizde ben Hugo’nun burada olmadığı kanısına varmıştım ki David koluma yapışarak, “Burada biri var; tanışmanı istiyorum” dedi.</span></p>
<p class="calibre1"><span class="font1">Uzun bar bölümünün ucunda, boynuna kırmızı kelebek boyun-bağı takmış, tezgâha dayanmış, uzun boylu, narin biri duruyordu. Dave’e selam verdi. Yanma yaklaştığımızda gözlerinin iriliği beni etkiledi. Bu gözler, yusyuvarlak, hüzünlü ve içten içe ışıklı, bir orman hayvanının ya da Rouault’un yapıtlarındaki bir ka’nın gözleri gibi bize bakmaktaydı.</span></p>
<p class="calibre1"><span class="font1">Dave, “Sana Solcu Tood’u tanıştırayım” dedi, sonra benim adımı da verdi.</span></p>
<p class="calibre1"><span class="font1">Tokalaştık. Yeni Bağımsız Sosyalistlerin bu egsantrik önderine ilişkin çok şey duymuştum doğallıkla, ama onu hiç görmemiş olduğumdan şimdi büyük bir ilgiyle süzdüm.</span></p>
<p class="calibre1"><span class="font1">Solcu, “Sen ne arıyorsun burada?” diye Dave’e sordu. Konuşmasındaki dobralıkla canlılık o bitkin, kansız görünümüyle çelişiyordu. Bir yandan da Finn’den yana, tanışıyorlarmış gibi elini sallamıştı. Finn hiçbir zaman karşısındakine resmi olarak takdim edilmeyen bir insandır.</span></p>
<p class="calibre1"><span class="font1">Dave, “Donaghue’ya sor” dedi.</span></p>
<p class="calibre1"><span class="font1">“Ne arıyorsunuz siz burada?” diye bu kez bana sordu.</span></p>
<p class="calibre1"><span class="font1">Bana doğrudan soru sorulmasından hiç hoşlanmam ve böyle durumlarda çoğunlukla yalan söylerim. “Sfar’da çalışan bir arkadaşı görmeye gitmiştik” dedim.</span></p>
<p class="calibre1"><span class="font1">“Kim?” dedi Solcu. “Sfar’dakilerin hepsini tanırım ben.”</span></p>
<p class="calibre1"><span class="font1">“Higgins diye biri” dedim. “Gazeteye yeni girdi.”</span></p>
<p class="calibre1"><span class="font1">Solcu bana şöyle bir baktı. “Pekâlâ,” diyerek gene Dave’den yana döndü. “Sen buralara pek gelmezsin” dedi.</span></p>
<p class="calibre1"><span class="font1">Dave, “Sen de herhalde </span><span class="font6">lndependent</span><span class="font1"> Socialist’i matbaaya vermekten geliyorsun” dedi.</span></p>
<p class="calibre1"><span class="font1">“Daha tam verilmedi” diye yanıtladı Solcu. “<sup class="calibre2">Ö</sup>tekilere bırakıp geldim!” Gene bana döndü. “Sizden söz edildiğini duymuştum.”</span></p>
<p class="calibre1"><span class="font1">Canım hâlâ sıkkındı. Ünlü biri tarafından dile getirilen bu klasik söze, “Ben de sizden söz edildiğini duymuştum” diye karşılık vermek çiğliğini göstermedim. Bunun yerine, “Neler duymuştunuz?” diye sordum. Bu, karşınızdaki adamı çok zaman bocalatır.</span></p>
<p class="calibre1"><span class="font1">Soleu bocalamadı. Bir an düşündü, sonra, “Yetenekli olduğu halde çok tembel olduğu için doğru dürüst çalışmayan biri olduğunuzu duydum” dedi. “Sol eğilimli olmakla birlikte politikada etkin rol almadığınızı.”</span></p>
<p class="calibre1"><span class="font1">Bundan daha açık konuşulamazdı. “Yanlış bilgi edinmemişsiniz” dedim.</span></p>
<p class="calibre1"><span class="font1">“Birinci sav zerrece umurumda değil” dedi Solcu. “Ama ikincisiyle ilgili birkaç soru sormak isterim. Zamanınız var mı?” Bana kol saatinin kadranını gösterdi.</span></p>
<p class="calibre1"><span class="font1">Bu, “birinci” ve “ikinci” laflarının yanı sıra adamın tutumundaki dobralık ve içmiş olduğum onca bira biraz kafamı karıştırmıştı. “Yani politika mı konuşmak istiyorsunuz benimle?”</span></p>
<p class="calibre1"><span class="font6">“Sizin</span><span class="font1"> politikanızı.”</span></p>
<p class="calibre1"><span class="font1">Dave’le Finn yanımızdan uzaklaşmış, karşı köşeye oturmuşlardı.</span></p>
<p class="calibre1"><span class="font1">“Neden olmasın?” dedim.</span></p>
<p class="calibre1"><span class="font1">VIII</span></p>
<p class="calibre1"></p>
<p class="calibre1"><span class="font1">“Güzel" dedi Solcu. “Şimdi nerede durduğumuzu açıkça belirleyelim, olur mu? Bundan önce ne gibi politik deneyimleriniz oldu?"</span></p>
<p class="calibre1"><span class="font1">“Bir zamanlar Y.C.L.’deydim, şimdi de îşçi Partisi’ne üyeyim."</span></p>
<p class="calibre1"><span class="font1">“Eh, bunun ne anlama geldiğini de hepimiz biliyoruz, değil mi?" dedi Solcu. “Pratik deneyim, sıfır. Ama hiç değilse gelişmeleri teorik anlamda izliyor musunuz? Politika sahnesini gözden geçirip incelediğiniz var mı?" Bir hekimin pratik neşesiyle konuşuyordu.</span></p>
<p class="calibre1"><span class="font1">“Pek yok" diye yanıtladım.</span></p>
<p class="calibre1"><span class="font1">“Bundan neden vazgeçtiğinizi anlaşılır biçimde açıklayabilir misiniz?"</span></p>
<p class="calibre1"><span class="font1">Ellerimi açtım. “Umutsuz bir şey..."</span></p>
<p class="calibre1"><span class="font1">113</span></p>
<p class="calibre1"><span class="font1">“Bakın,” dedi Solcu. “Ağzınıza almamanız gereken bir sözcük varsa o da budur. Kutsal Ruh’a sövmekle birdir bu. Hiçbir şey umutsuz değildir, asla. Öyle değil mi, Dave?” diyerek o sırada tezgâh başında içkisini tazeletmekte olan Dave’e sordu.</span></p>
<p class="calibre1"><span class="font1">“Senin çeneni kapattırmaya çalışmak dışında, hiçbir şey” dedi Dave.</span></p>
<p class="calibre1"><span class="font1">Solcu bana dönerek, “Ne dersin?” diye sordu. “Olup biten hoşuna gitmediği için mi uzaklaştın, yoksa ne yapacağını bilemediğin için mi?”</span></p>
<p class="calibre1"><span class="font1">“Bu ikisi bağıntılıdır” diye yanıtladım, daha da konuşacaktım ya, Solcu lafımı ağzıma tıktı.</span></p>
<p class="calibre1"><span class="font1">“Çok haklısın” dedi. “Ben de şimdi öyle diyecektim. Yani bu konuya önem verdiğini itiraf ediyorsun?”</span></p>
<p class="calibre1"><span class="font1">“Elbette” dedim. “Ancak...”</span></p>
<p class="calibre1"><span class="font1">“Eh, bu da havuz duvarındaki çatlak sayılır. Biraz olsun ilgilenmen demek, tam anlamıyla da ilgilenebileceksin demektir. Çağımızda bundan başka ne gibi bir ahlak sorunu var ki?”</span></p>
<p class="calibre1"><span class="font1">Ben, hemen şimşek gibi, “Dostlarımıza sadık olup kadınlara doğru dürüst davranmak” diye yanıtladım.</span></p>
<p class="calibre1"><span class="font1">“Yanlışın var” dedi Solcu. “Burada söz konusu olan, tehlikede olan şey, yapının bütünüdür. Batan bir gemideki adamın sendelemesini engellemek neye yarar?”</span></p>
<p class="calibre1"><span class="font1">Ben, “Çünkü bileğini kırarsa yüzemez de ondan” diye düşünce belirttim.</span></p>
<p class="calibre1"><span class="font1">“Ama onun canını kurtarmak dururken bileğini kırmasını önlemenin ne anlamı var?”</span></p>
<p class="calibre1"><span class="font1">Ben, biraz terslenerek, “Çünkü ben bunlardan birincisini yapmasını bilirim, ama ikincisini bilemem” diye yanıtladım.</span></p>
<p class="calibre1"><span class="font1">Coşku ve hevesinden hiçbir şey yitirmemiş olan Solcu, “öyleyse bir bakalım” dedi. “Olmaz mı?”</span></p>
<p class="calibre1"><span class="font1">Çantasını açtı, bir yığın broşür çıkararak süratle karıştırmaya başladı.</span></p>
<p class="calibre1"><span class="font1">“İşte, bu tam senin için” diyerek broşürlerden birini ayna gibi</span></p>
<p class="calibre1"><span class="font1">yüzümün önüne tuttu. Kapakta kocaman harflerle, “Politikayı</span></p>
<p class="calibre1"><span class="font1">neden BIRAKTIN?<a id="footnote4"></a><sup class="calibre2"><a href="#bookmark3">4</a></sup>” diye bir soru vardı. Altında; “SOL POLİTİ-</span></p>
<p class="calibre1"><span class="font1">KAnın sana ihtiyacı var!" Dipte de, “Fiyat, 6d.” diyordu. Cebimde aranmaya başladım.</span></p>
<p class="calibre1"><span class="font1">Solcu, “Yok, al götür, benden sana armağan" dedi. “Aslında bunları hiç satmıyoruz ya üzerinde fiyat olursa alanlar kâr ettiklerini düşünüp okuyorlar. Yarın, bir sakin zamanında göz gezdirirsin." Böyle diyerek broşürü ceketimin içine sokuşturdu.</span></p>
<p class="calibre1"><span class="font1">“Şimdi ... sen sosyalist misin?"</span></p>
<p class="calibre1"><span class="font1">“Evet" dedim.</span></p>
<p class="calibre1"><span class="font1">“Emin misin?"</span></p>
<p class="calibre1"><span class="font1">“Evet."</span></p>
<p class="calibre1"><span class="font1">“Güzel. Aslında bunun ne anlama geldiğini henüz bilmiyoruz, ama şimdilik bu yeter. Günümüzdeki durumun hangi yönleri seni sosyalizm için savaşmanın umutsuz olduğunu düşünmeye sürüklüyor?"</span></p>
<p class="calibre1"><span class="font1">“Tam anlamıyla umutsuz olduğunu düşündüğümden değil..." diye söze giriştim.</span></p>
<p class="calibre1"><span class="font1">“Hadi, hadi" dedi Solcu. “Hastalığı itiraf ettik, değil mi? Şimdi şifayı bulmaya bakalım."</span></p>
<p class="calibre1"><span class="font1">“Peki" dedim. “Benim düşüncem şu. İngiliz sosyalizmi çok saygın bir şey, ama sosyalizm değil. Sosyal devlet kapitalizmi. Kapitalizmin gerçek kötülüğüne, yani bizzat çalışmanın kötü bir şey oluşuna dokunmuyor bile."</span></p>
<p class="calibre1"><span class="font1">“Güzel, güzel" dedi Solcu. “Şimdi biraz ağırdan alalım. Marx’ın en derin anlamlı sözü hangisidir?"</span></p>
<p class="calibre1"><span class="font1">Bu soru-yanıt yöntemine sinirlenmeye başlamıştım. Solcu her soruyu, sanki tek bir kesin yanıtı varmışçasına soruyordu. İlmihal dersinde gibiydik. “Neden herhangi bir sözü öbürlerinden daha derin olsun ki?" diye sordum.    <sup class="calibre2">1</sup></span></p>
<p class="calibre1"><span class="font1">Solcu, benim sinirlediğimi aynmsamayı şanına yakıştırmayarak, “Haklısın, Marx bir sürü derin laf etmiş" dedi. “Örneğin, bilincin varlığa temel oluşturmadığım, ama toplumsal varlığın bilince temel oluşturduğunu söylemiş."    '</span></p>
<p class="calibre1"><span class="font1">Ben, “Aslında bunun ne anlama geldiğini henüz bilmiyoruz ama..." dedim.</span></p>
<p class="calibre1"><span class="font1">“Pekâlâ da biliyoruz!" dedi Solcu. “Hem de mekanistik görüşlü Marxistlerin sandığı anlama gelmiyor. Toplumlar mekanik olarak gelişir ve ideolojiler etiket gibi sonradan yapışır anlamına gelmiyor. Devrimci bir dönemde yaşamsal önem taşıyan şey nedir? Ne olacak, bilinç elbet. Ya bunun başlıca özelliği nedir? Ne olacak, toplumsal koşulları yansıtmakla değil, bu koşullar üzerinde enine boyuna düşünmek; ama belirli sınırlar içinde, dikkatini çekerim, belli sınırlar içinde. Siz entelektüeller işte bu yüzden önemlisiniz. NISP<a id="footnote5"></a><sup class="calibre2"><a href="#bookmark4">5</a></sup> gibi bir kuruluşun geleceği nedir?"</span></p>
<p class="calibre1"><span class="font1">“Bütün öteki partilerden daha çok oy toplayıp seni başbakan yapmak."</span></p>
<p class="calibre1"><span class="font1">Solcu, “Hiç de değil!" dedi bir zafer kazanmışçasına.</span></p>
<p class="calibre1"><span class="font1">Bu kez ben, “Peki, nedir öyleyse geleceği?" diye sordum.</span></p>
<p class="calibre1"><span class="font1">“Bilmiyorum" dedi Solcu.</span></p>
<p class="calibre1"><span class="font1">Onun böyle yanıtını bilmediği bir soruyu ansızın ortaya atması haksızlıktı bence.</span></p>
<p class="calibre1"><span class="font1">Solcu, “İşte can alıcı-nokta da bu!" diye sözünü sürdürdü. “İnsanlar bizi sorumsuzlukla suçluyor. Ama bu kimseler bizim yüklendiğimiz rolü anlamıyorlar ki! Bizim rolümüz İngiltere’nin sosyalist bilincini keşfe çıkmaktır. İngiltere’nin sorumluluk duygusunu artırmak. Çok yakında yeni toplumsal yapılanmalar dayatılacak bize. Ama bu arada neden eski toplumsal görüşlerden üretilmiş fikirlerle yetinerek oturup bekleyelim?"</span></p>
<p class="calibre1"><span class="font1">. Ben, “Dur bir dakika" dedim. “Bu arada' halk ne olacak? Yani, kitleler demek istiyorum. </span><span class="font6">Fikirleri bireyler</span><span class="font1"> üretir. İnsan soyunun derdi başlangıçtan bu yana bu olmuştur."</span></p>
<p class="calibre1"><span class="font1">“Tam üstüne bastın" dedi Solcu. “Şimdi de, ‘şu ünlü teori-pratik birliği ne olacak’ diyeceksin."</span></p>
<p class="calibre1"><span class="font1">“İnan bana" dedim. “Ben İngiltere için, İngiliz sosyalizminin yeni bir can ve soluk kazanmasından daha hayırlı bir şey dileye-mem. Ama halkı etkilemeyen entelektüel bir Rönesans ne işe yarar ki? Teoriyle pratik ancak çok özel koşullarda birleşebilir."</span></p>
<p class="calibre1"><span class="font1">“Emeğin ne zaman?" diye sordu.</span></p>
<p class="calibre1"><span class="font1">“Ne bileyim. Örneğin Bolşevik partisi Rusya’da iktidar için çarpıştığı zaman."</span></p>
<p class="calibre1"><span class="font1">Solcu, “Evet" dedi. “Savın için kötü bir örnek seçtin. Bu insanların giriştikleri iş konusunda gösterdikleri yüksek düzeydeki bilinç seni neden bu denli etkiliyor? Başarıya ulaştılar da ondan. Başarıya ulaşmasalardı onları bir çatlaklar çetesi olarak görecektik. Ancak geri dönüp baktığımızda her şeyi bir makine olarak görüyor, onların da bu makinenin işleyişinden anladıklarını düşünüyoruz. Teori-pratik birliğini hemen o anda değerlendiremeyiz. Teori-pratik ayrılığı da önemlidir. Senin sorunun şu ki aslında sosyalist olasılığa inanmıyorsun. Mekanikçisin sen. Neden mi mekanikçisin? Söyleyeyim sana. Sosyalist olduğunu ileri sürüyorsun ama sen de ‘Britanya, okyanuslar hilimi’ görüşüyle yetişmişsin, herkes gibi. Büyük bir şovun parçası olmak istiyorsun. Bu yüzden de komünist olamadığına üzülüyorsun. Ama olamıyorsun, beri yandan öbür konumdan kopacak kadar düş gücüne de sahip değilsin. Bu yüzden umutsuzluğa kapılıyorsun. Size gerekli' olan şey esnekliktir, esneklik!” Solcu, olabildiğine uzun, oynak parmağını bana doğru uzatmıştı. “Avrupa’ya lider olmak için belki bir fırsat kaçırdık” dedi. “Ama mesele bu liderliğe layık olabilmek. O zaman belki bir şansımız daha olur.”</span></p>
<p class="calibre1"><span class="font1">Ben, “Peki, b\l arada diyalektiğe ne oluyor?” diye sordum.</span></p>
<p class="calibre1"><span class="font1">“Buyrun işte” dedi. Solcu, “Nazar, kem göz falan gibi bir şey. bu. Aslında inanmıyorsun, gene de seni felce uğratıyor. Diyalektiğin inananları bile biliyorlar ki geleceğin ne olacağını kimse kestiremez. Elimizden gelen tek şey, önce enine boyuna düşünüp sonra eyleme geçmektir. İnsanlığın uğraşı budur. Avrupa bile sonsuza değin sürmeyecek. Hiçbir şey sonsuza değin sürüp gitmez.”</span></p>
<p class="calibre1"><span class="font1">Dave gene bara gelmişti.</span></p>
<p class="calibre1"><span class="font1">“Yahudiler dışında” dedim.</span></p>
<p class="calibre1"><span class="font1">“Evet, haklısınız” dedi Solcu. ‘‘Yahudiler dışında.”</span></p>
<p class="calibre1"><span class="font1">İkimiz de ona baktık.</span></p>
<p class="calibre1"><span class="font1">“Ne?” dedi Dave.</span></p>
<p class="calibre1"><span class="font1">Bardaki kız, “Kapanma saati geldi, lütfen” dedi.</span></p>
<p class="calibre1"><span class="font1">“Demek sen de kimi bilinmeyenlerin varlığını kabul ediyorsun?” diye Solcu’ya sordum.</span></p>
<p class="calibre1"><span class="font1">Solcu, “Evet, ben </span><span class="font6">empirisistim”</span><span class="font1"> diye yanıtladı.</span></p>
<p class="calibre1"><span class="font1">Bardaklarımızı kıza teslim ettik.</span></p>
<p class="calibre1"><span class="font1">Şu aşamada içimde o kadar çok alkol vardı ki içmeyi kesmek düşüncesi umarsızlık veriyordu. Hem zaten Solcu ’ya da kanım kaynamaya başlamış gibiydi.</span></p>
<p class="calibre1"><span class="font1">“Buradan bir şişe brendi alabilir miyiz?” diye sordum.</span></p>
<p class="calibre1"><span class="font1">“Sanırım."</span></p>
<p class="calibre1"><span class="font1">“Öyleyse alsak da bu tartışmayı başka bir yerde sürdürsek, ne dersin?"</span></p>
<p class="calibre1"><span class="font1">Solcu duraladı. “Peki" dedi. “Ama bir şişe yetmez." Bardaki kıza dönerek, “Lütfen dört küçük şişe Hennesy, Miss" dedi.</span></p>
<p class="calibre1"><span class="font1">Kraliçe Viktorya Sokağı’na çıktık. Yıldızlarla göz göze yanmış, ay sellerinin baskınına uğramış, hiç rüzgârsız, sıcak bir geceydi. Ortalıktaki birkaç sarhoş yalpalayarak uzaklaşınca sahne bize kaldı. Her birimizin cebinde bir brendi şişesi, St Paul Katedrali’ne doğru dönüp baktık.</span></p>
<p class="calibre1"><span class="font1">Dave “Nereye?" diye sordu.</span></p>
<p class="calibre1"><span class="font1">Solcu, “Hele bir kafamı toparlayayım" dedi. “Postaneye gidip birkaç mektup postalamam gerekiyor."</span></p>
<p class="calibre1"><span class="font1">Merkezi Londra’nın bir özelliğidir; burada, günün ve gecenin her saatinde satın alabileceğiniz tek şey posta puludur. Gecenin üçünden sonra kadın bile bulamazsınız, meğer ki </span><span class="font6">bien renseigne* </span><span class="font1">olun. Büyük Postane’ye doğru yöneldik; King Edward Sokağı’na saptığımız sırada brendi şişemden bir yudum çektim. Ve bunu yaparken, zaten, son derece sarhoş olduğumu algıladım.</span></p>
<p class="calibre1"><span class="font1">Büyük Postane geniş, mağaramsı, bürokratik, ağırbaşlı ve loştu. Biz şen şakrak içeri girerek oradaki bir avuç görevlinin ve her gece geç saatlerde buraya imzasız mektup ya da intihar notu yazmaya gelen kişilerin huzurunu bozduk. Solcu, pullarını alıp telgraflarını çekerken ben, </span><span class="font6">Great Tom is Cast</span><span class="font1"> şarkısını sırayla söylemek üzere bizimkileri düzene soktum. Sırayı bir kez başlattıktan sonra durdurmayı hiçbir zaman akıl edemediğim için, memurlardan biri bizi kapı dışarı edinceye değin şarkı söylemeyi sürdürdük. Dışarı çıkınca buradaki inanılmaz mektup kutularını seyre daldık; açılmış duran kocaman kocaman ağızlar ki insan bunlara atılan mektupların derin, karanlık bir kuyudan ta aşağılara düşerek en alttaki aydınlık bir odaya varmasını seyredebiliyordu. Bu manzara Finn’le beni öylesine büyüledi ki derhal birkaç mektup yazmak arzusuna kapılarak içeri girip iki posta kartı aldık. Dave kendisinin zaten istediğinden çok mektup aldığını, anlamsız yazışmalara girerek daha fazlasına davetiye çıkarmanın gereği olmadığını ileri sürdü. Finn mektubu İrlanda’da birilerine yollayacağını söylüyordu. Ben mektubumu duvara diklemesine bastırarak Anna’ya yazmaya başladım; ama ona söyleyecek, </span><span class="font6">seni seviyorum,</span><span class="font1"> dışında bir laf bulamıyordum. Bunu, okunaksız bir yazıyla birçok kereler, üst üste yazdım. Sonra, </span><span class="font6">çok güzelsin,</span><span class="font1"> diye ekleyip mektubu kapadım. Kutunun ağzının ta içine sokuşturup bıraktım; mektup sonbahar yaprakları gibi döne döne aşağı düştü.</span></p>
<p class="calibre1"><span class="font1">“Hadi artık!” dedi Solcu.</span></p>
<p class="calibre1"><span class="font1">“Nereye?”</span></p>
<p class="calibre1"><span class="font1">“Buraya” diyerek birden önümüze geçip postanenin köşesini döndü. Kararan gözlerimin önünde onun yerden yükseldiğini gördüm. Bir duvar üstüne çıkmış, bana el ediyordu. O anda öyle bir durumdaydım ki </span><span class="font6">Queen</span><span class="font1"> Mary’ye bile tırmanabilirdim. Solcu’yu izledim, ötekiler de beni izlediler. Bir an sonra kendimizi kapalı ve bakımsız, gür bitkili bahçeyi andıran bir yerde bulduk. Hafif yaz karanlığının içinden demir bir parmaklığa abanmış bir incir ağacı seçtim. Devrik beyaz taşların arasından diz boyu otlar fışkırmıştı. Derken burasının bir zamanlar St Leonard Foster Kilisesi’nin ortasındaki avlu olduğunu ayrımsadım. Yüksek otların arasına sırt üstü uzandığımda gözlerim yıldızlarla doldu.</span></p>
<p class="calibre1"><span class="font1">Bir süre sonra baktım, Solcu bana, “Sana gereken şey, işin içine girmek” demekte. “Bir şeyler yapıp insanlarla kaynaşır kaynaşmaz içlerinden birkaç tanesinden nefret etmeye başlayacaksın. Soyutlamaları en iyi yıkan şey de nefrettir.”</span></p>
<p class="calibre1"><span class="font1">“Doğrudur” dedim tembel tembel. “Şu sırada kimseden nefret etmiyorum.”    .</span></p>
<p class="calibre1"><span class="font1">Alçak sesle konuşuyorduk. Biraz ötemizde Dave’le Finn yan yana uzanmış, mırıldaşmaktaydılar.</span></p>
<p class="calibre1"><span class="font1">“Öyleyse kendinden utanman gerek” dedi Solcu.</span></p>
<p class="calibre1"><span class="font1">“İyi de ne yapabilirim?” diye sordum.</span></p>
<p class="calibre1"><span class="font1">Solcu, “Bunu incelemek gerekir” dedi. “Biz üyelerimizi bilimsel olarak ele alırız. Her biri için şunu sorarız; onun gereksinmeleriyle bizimkilerin kesiştiği nokta hangisi? Onun yapmaktan en büyük zevki alacağı, bizim de kazancımıza olacak şey nedir? Bu arada bir miktar basit, rutin çalışma da talep ediyoruz, tabii.”</span></p>
<p class="calibre1"><span class="font1">“Tabii" dedim. Orion’un bir otlar ormanının içinden çıkıp yükselişini izliyordum.</span></p>
<p class="calibre1"><span class="font1">“Sana gelince" dedi Solcu. “Şansımız var, senin yapabileceğin şey ortada."</span></p>
<p class="calibre1"><span class="font1">“Neymiş o?" diye sordum.</span></p>
<p class="calibre1"><span class="font1">Solcu, “Oyun yazmak" dedi-.</span></p>
<p class="calibre1"><span class="font1">“Yazamam" dedim. “Roman yazsam idare etmez mi?" .</span></p>
<p class="calibre1"><span class="font1">“Hayır. Günümüzde roman okuyan mı var? Hiç oyun yazmayı denedin mi?"</span></p>
<p class="calibre1"><span class="font1">“Hayır."</span></p>
<p class="calibre1"><span class="font1">“Öyleyse elini ne kadar çabuk tutsan o kadar iyi olur. West End sahnelerine yönelik, doğallıkla."</span></p>
<p class="calibre1"><span class="font1">Ben, “West End’de oyun sahneletebilmek kolay değildir" dedim.</span></p>
<p class="calibre1"><span class="font1">“Sakın inanma!". dedi Solcu. “Mesele yalnızca halkın zevkini okşayacak birtakım sıradan ödünler vermektir. Yazmaya başlamadan önce son zamanlarda çok tutulan birkaç oyunun bilimsel bir incelemesini yapabilirsin. Senin sorunun şu ki sıkı çalışmayı sevmiyorsun. Oyunun çerçevesini en uygun biçimde kur, sonra içini dilediğin mesajla doldurabilirsin. Önümüzdeki hafta bir gün gelip benimle bunun tartışmasını yapsan iyi olur. Anlaştık; ne zaman geliyorsun?"</span></p>
<p class="calibre1"><span class="font1">Solcu cebinden ajandasını çıkardı, tıklım tıklım dolu sayfaları çevirmeye başladı. İstediğinin niçin olanaksız olduğuna ilişkin bir neden düşünmeye çalıştımsa da bulamadım. Orion ayağını gözüme sokmaktaydı.</span></p>
<p class="calibre1"><span class="font1">“Salı, çarşamba, perşembe..." dedim. “Ama kesin söz vermiyorum."</span></p>
<p class="calibre1"><span class="font1">“Ben epey doluyum" dedi Solcu. “Cuma günü, üç on beş falan desek olur mu? Dörde kadar boşum, şansımız varsa biraz daha uzatabiliriz. </span><span class="font6">Bağ. Sos.</span><span class="font1"> odasına gel."</span></p>
<p class="calibre1"><span class="font1">“Tamam, tamam" dedim. Yüzünün benden yana dönmüş solgunluğunu seçebiliyordum.</span></p>
<p class="calibre1"><span class="font1">“Unutacaksın" dedi Solcu. Cebinden bir kart çıkardı, yerle zamanı yazıp cebime tıkıştırdı.</span></p>
<p class="calibre1"><span class="font1">“Şimdi" dedi. “Buralarda ne aradığını söyleyecek misin bana?"</span></p>
<p class="calibre1"><span class="font1">Bu soru duygulandırdı beni. Biraz, Solcu’nun da insan olduğunun ilk belirtisi olduğu için, biraz da bana, şu son birkaç saattir zihnimden nedense çıkıp gitmiş olan Hugo’yu anımsattığı için. Kendimi zorlayarak doğrulup oturdum. Kafam bir yay üzerindeymiş de birileri tutup koparmaya çalışıyormuş gibiydi, iki elimle sımsıkı kavradım.</span></p>
<p class="calibre1"><span class="font1">“Belfounder’ı arıyordum” dedim.</span></p>
<p class="calibre1"><span class="font1">Solcu, “Hugo Belfounder mı?” diye sordu; sesinde bir ilgi tınısı vardı.</span></p>
<p class="calibre1"><span class="font1">“Evet; tanıyor musun onu?” diye sordum.</span></p>
<p class="calibre1"><span class="font1">“Kimi kastettiğini biliyorum” dedi.</span></p>
<p class="calibre1"><span class="font1">Ona baktım; ama o koskocaman gözleri, yüzünün solgunluğu üstünde iki kara yamadan ibaretti. “Bu akşam gördün mü onu?” diye sordum.</span></p>
<p class="calibre1"><span class="font1">Solcu, “Skinnerş’a gelmedi” diye yanıtladı.</span></p>
<p class="calibre1"><span class="font1">Ona başkaca sorular da sormak istiyordum. Hugo’yu hangi gözle gördüğünü merak ediyordum. Bir kapitalist olarak mı? Gel-gelelim şu anda bütün dikkatimi kafama vermem gerekiyordu.</span></p>
<p class="calibre1"><span class="font1">Gene bir süre sonra, saat gecenin ikisini geçmiş olmalıydı, Finn yüzmeye gitmek istediğini belirtti. Solcu Dave’le konuşmaya dalmış, ben yeniden canlanmaya başlamıştım. Gece, kusursuz derecede sıcak ve kıpırtısızdı. Finn ileri sürer sürmez bu fikir Dave dışında hepimize dayanılmaz derecede çekici geldi. Nereye gidebileceğimizi görüştük. Serpentine havuzu çok uzaktı, Regent’s Park da öyle; St James Park deseniz her zaman polis kaynar. Besbelli, yapılacak şey Thames Nehri’nde yüzmekti.</span></p>
<p class="calibre1"><span class="font1">Dave, “Akıntıya kapılıp gidersiniz” dedi.</span></p>
<p class="calibre1"><span class="font1">Finn, “Sular kabarmış durumdayken yüzersek kapılmayız” diye yanıtladı. Bu, çok parlak bir fikirdi. Ama suların kabarık durumu ne zamandı, acaba? .</span></p>
<p class="calibre1"><span class="font1">Solcu, “Ajandamdan öğreniriz” dedi. Onun çevresini aldık; Solcu bir kibrit çaktı. Londra Köprüsü’nde suların en kabarık olduğu saat, iki elli sekizmiş. İşte bu mükemmeldi. Bir an sonra duvara tırmanmaya başlamıştık bile.</span></p>
<p class="calibre1"><span class="font1">Solcu, “Gözünüz poliste olsun” dedi. “Depo falan soyacağız sanırlar: Polis görürseniz sarhoşmuş gibi yapın.”</span></p>
<p class="calibre1"><span class="font1">Bu, hayli gereksiz bir öğüttü doğrusu.</span></p>
<p class="calibre1"><span class="font1">Ayışığıyla yıkanan bir boşluğun ortasından, bir zamanlar Fye-foot Lane denilen yolu izledik. Burada, City semtinin harabeleri arasında boy Boy hüzünlü yaftalar, bir zamanlar kiliselerle kamu binalarının bulunduğu yerleri gösterir. St Nicholas Kilisesi’nin tek başına kalmış kulesinin yanından, Yukarı Thames Sokağı’na çıktık. Ses seda yoktu; ne bir çan çınlaması ne bir ayak patırtısı. Usul usul yürüyorduk. Ay-aydınlık boşluğu geride bırakarak dar sokaklarla yanmış ambarlardan oluşma karanlık bir labirente girdik; ne idiğü belirsiz heyula yığıntıların arasından geçtik. Rüzgârsız gecede hiç kıpırdamayan gazete kâğıtları yollara yayılmıştı. Seyrek gece lambaları delik deşik duvarlara vuruyor, arada bir kedinin gölgesini yere düşürüyordu. Kuyu kadar derin ve karanlık bir sokak en sonunda taştan bir mendireğe çıktı. Öbür yanda, birkaç basamağın dibinde ırmak suyunun üstüne paramparça yayılmış ayı gördük yine. Duvarı aşıp basamaklara çıktık ve bir süre sessizce durduk; sular ayaklarımızın dibinde şıpırdıyordu.</span></p>
<p class="calibre1"><span class="font1">İki yanda da depo duvarlarının çıkıntısı. manzaramızı kesiyor ve küçük bir koy yaratıyordu. Irmağın süprüntü ve tahta parçalarıyla yoğunlaşmış suları, taşma kertesinde kabarmış, Londra’nın tam bağrına akmaktaydı. Havada bir çürümüş zerzevat kokusu vardı. Finn ayakkabılarını çıkarmaktaydı. Liffey Irmağı’nı görmüş olan hiç kimse başka ırmakların pisliği karşısında dehşete düşemez.</span></p>
<p class="calibre1"><span class="font1">Solcu, “Aman, dikkatli olun” dedi. “Basamaklara iyice çöme-lin, o zaman sokaktan kimse bizi göremez. Yüksek sesle konuşmayın ve de suya atlamayın. Etrafta ırmak polisi falan vardır belki.” Gömleğini çekip çıkardı.</span></p>
<p class="calibre1"><span class="font1">Dave’e baktım. “Sen gelmiyor musun?” diye sordum.</span></p>
<p class="calibre1"><span class="font1">“Ne münasebet!” dedi Dave. “Siz hepiniz çıldırmışsınız.” Mendireğe arkasını dönüp oturdu.</span></p>
<p class="calibre1"><span class="font1">Yüreğim küt küt atıyordu. Ben de soyunmaya başladım. Finn, solgun ve çıplak, şimdiden ayaklarını suya sokmuştu. Süprüntüleri ayağıyla iterek basamakları yavaş yavaş inmekteydi. Su, dizlerine geldi, sonra kıçına, sonra hafif bir şapırtıyla Finn açıldı ve çıkardığı küçük dalgalar kıyıya ulaştıkça tahta parçaları taşlara vurmaya </span><span class="font9">baladı.</span></p>
<p class="calibre1"><span class="font1">Solcu, “Amma patırtı yapıyor ha!” dedi.</span></p>
<p class="calibre1"><span class="font1">Midem buz kesmiş, titriyordum. Son çamaşırımı da çıkardım. Solcu çoktan soyunmuştu.</span></p>
<p class="calibre1"><span class="font1">“Patırtı yapmayın” diyordu. “Bu yüzden enselenmek hiç işime gelmez!”</span></p>
<p class="calibre1"><span class="font1">Karanlıkta bakışıp gülümsedik. Solcu ırmağa doğru döndü, hantal devinimlerle ucun ucun inmeye başladı ve gövdesi küçüle küçüle ırmağın kapkara sularına karıştı. Gece havası bedenime ne sıcak ne de soğuk olan, yalnızca yumuşak ve şaşırtıcı gelen bir temasla dokunuyordu. Derimin altında kanım bir heyecan ürpertisiyle karıncalanmıştı. Derken, hiç ses çıkarmadan Solcu da Finn’in peşinden gitti. Su, buz gibi bir elle bileklerime sarıldı. Aşağı inerken göz ucuyla Dave’in tepemde çömelmiş, bir heykel gibi durduğunu görebiliyordum. Sonra su boğazıma yükseldi ve ok gibi açık sulara doğru fırladım.</span></p>
<p class="calibre1"><span class="font1">Ayışığıyla ağarmış gökyüzü yıldız sağanağı yağdırarak bir bayrak gibi üstümde açılıverdi. Arkamda mavnaların kara tekneleri suları karartıyor, karşı kıyıda sisli kubbelerle kuleler birbirine karışarak yükseliyordu. Suyun iyice ortasına kadar açıldım. Irmak alabildiğine geniş duruyordu. Bir yanda, Blackfriars Köprüsü’nün altındaki karanlık havuzları, öbür yanda da Southwark Köprüsü’nün ayışığında ışıldayan direklerini görebiliyordum. Sular boydan boya ışık halinde akıyordu. Bir civa gölünde yüzmek gibi bir şeydi bu. Çevremde Finn’le Solcu’yu aradım ve az sonra inip çıkan kafalarını oldukça yakınımda gördüm. Bana doğru geldiler; bir süre birlikte yüzdük. Suları tam çekildikleri sırada yakalamıştık; en ufak bir akıntı bile yoktu.</span></p>
<p class="calibre1"><span class="font1">Üçümüz arasında en iyi yüzücü hiç kuşkusuz bendim. Finn güçlü, ama biçimsiz kulaçlar atıyor, yandan yana fazla devrilerek gereksiz devinimlerle güç yitiriyordu. Solcu düzgün, ama cansız yüzüyordu. Çok geçmeden yorulacağını tahmin ettim. Bense kendimi suya bırakarak mükemmel yüzerim; sonsuza değin sürdürebileceğim, zahmetsiz bir süzülüşüm vardır suda. Yüzmekle judo arasında doğal yakınlıklar bulurum. Bu becerilerin ikisi de kişinin, ille dik durmak konusundaki katı ve kaygılı ısrarından vazgeçmeyi isteyebilmesine bağlıdır. İkisi de bedenin her yerindeki kasları harekete geçirir. İkisi de, geniş alanlı bedensel birer etkinlik olmakla birlikte gereksiz devinimlerin elenmesini gerektirir. İkisi de, birçok kanallardan akıp geçerek sonunda kendi düzeyini bulan suyun dinamizmini andırır. Ama aslını ararsanız kişi bir kez, insan bilincinin iyice derinlerinde yatan o eskil düşme korkusunu yenmeyi ve kendi bedenini denetim altında tutmayı öğrenmeyegörsün, beceremeyeceği, hiç değilse daha kolay öğrenemeyeceği pek az bedensel spor ve sanat vardır. Örneğin ben iyi bir dansçıyımdır ve eli yüzü düzgün tenis oynarım. Boyumun kısalığı konusunda beni avutabilecek herhangi bir şey olsaydı, bunlar avuturdu.</span></p>
<p class="calibre1"><span class="font1">Ötekiler şimdi basamakların oraya dönmüşlerdi. Ben mavnalardan birine yüzüp bir süre kabloya tutundum, başımı geriye atarak mavi siyah gökle gümüşlü siyah suyun panoramasını seyre daldım. Bir süre sonra sessizlik bir koşu koparırcasına içime doldu. O zaman sudan sıyrılarak kabloya tırmandım, beyaz bir solucan gibi yapışıp durdum. Sonra ayaklarımı çözdüm, ellerimi üst üste bastırarak aşağı indim, kendimi gene sessizce ırmağa bıraktım. Bacaklarım suya dalınca hafif, ama sürekli bir çekiş hissettim. Sular gene çekilmeye başlıyordu. Basamaklara yöneldim.</span></p>
<p class="calibre1"><span class="font1">Finn’le Solcu bastırılmış kahkahalar arasında giyinmekteydiler. Onlara katıldım. Bir gerginlik gevşemiş, bir merasim icra edilmişti. Şimdi bıraksalar bağrışıp dövüşürdük, ama sessizliğin zorunlu olması enerjimizi gülüşmeye dönüştürüyordu. Giyindiğimde ısınmış, neredeyse ayılmış ve kurtlar gibi acıkmış durumdaydım. Yağmurluğumun ceplerini karıştırarak Sadie’nin evinden aldığım krakerlerle /oie gras’yı buldum. Bu, sessiz alkışlarla karşılandı. Şimdi sular çekildikçe çoğalmaya başlamış olan basamaklara oturduk, ayaklarımızı kırık kasalarla teneke kutuların, çeşitli sebze süprüntülerinin üstüne dayadık. </span><span class="font6">Pate</span><span class="font1"> kutularını çakımla açtım, krakerleri dağıttım, ötekilerin şişelerinde hâlâ biraz brendi kalmıştı. Dave daha fazla içmek istemediğini söyleyerek kendi hakkını bana devretti. Solcu yakında gitmesi gerektiğini, çünkü Partinin o sabah yeni bir şubeye taşınacağını bildirdi. Şişesinin dibindekini Finn’e sundu ve bu ikram geri çevrilmedi. Kutuları elden ele geçirerek neşe içinde yemeğimizi yedik. Brendi boğazımdan aşağı tanrısal bir alev gibi akarak kanımı ışık hızında kaynatıyordu.</span></p>
<p class="calibre1"><span class="font1">Bundan sonra neler oldu pek bilemiyorum. Gecenin geri kalan bölümü belleğimi bürüyen sislerin arasından yer yer görülüyor. Birbirimize ebedi dostluk yemini etmemizden ve benim kendimi sosyalizmin ufuklarını keşfetme davasına adamamdan sonra Solcu gitti. Dave’le aramda, bilemeyeceğim hangi konuda, belki de Avrupa üstüne, uzun, duygusal bir konuşma geçti. Benden bile sarhoş durumda olan Finn’i kaybettik. Bir yerlerde, ayaklarını suya sokmuş durumda bıraktık onu. Bir süre sonra Dave, suyun içindeki acaba Finn’in kafası mıydı, deyince dönüp baktık, ama onu bulamadık. Ağarmaya başlayan göğün altında, o sessiz sokaklardan geçtiğimiz sırada kulaklarımda tuhaf bir ses yankılanıyordu ki bu belki de St Mary ve St Leonard ve St Vedast ve St Anne ve St Nic-holas ve St John Zachary kiliselerinin yitik çanlarıydı. Yaklaşan gün, gecenin içine doğru uzun bir kol uzatmıştı. Şaşılacak kadar çarçabuk, çepeçevre bir sis yayılırcasına, ortalık aydınlandı. St Andrew-by-the-Wardrobe Kilisesi’nin önünden geçtiğimiz ve benim brendiyi bitirdiğim sırada ufuk duru yeşil bir renk almıştı bile.</span></p>
<p class="calibre1"><span class="font1">IX</span></p>
<p class="calibre1"></p>
<p class="calibre1"><span class="font1">Bundan sonra anımsadığım şey, Covent Garden Pazarı’nda kahve içişimizdi. Burada, hamallar için sabahın erkeninde açan bir kahveci vardır, ama bu sabah buranın tek müşterisi biz gibiydik. Güneş doğmuştu artık, hatta doğalı epey oluyordu sanırım. Biz, pazarın çiçeklere ayrılan bölümünde duruyorduk. Dört bir yanıma bakıp da sayısı belirsiz gülleri görünce aklıma hemen Anna düşmüştü. Ona hemen o sabah çiçek götürmeye karar verdim, bunu Dave’e de söyledim. Çiçek kasaları arasında uzanan bir yola saptık. Görünürde öyle az insan ve öylesine çok çiçek vardı ki kendi kendimize buyur etmek dünyanın en doğal şeyiymiş gibi geldi bize. Hâlâ gecenin çiğlerini taşıyan uzun saplı gül duvarlarının arasından yürüyerek beyaz güller, pembe güller, safran sarısı güller seçtim. Bir</span></p>
<p class="calibre1"><span class="font1">köşede Dave’le karşılaştım; kucağı, kırmızı çizgili kocaman beyaz şakayıklarla doluydu. Çiçekleri bir araya koyup bir demet yaptık. Bu kadarla kalmak için bir neden göremediğimizden dağ lalesi ve menekşe dolu tahta kutulara el attık, ceplerimizi hercailerle doldurduk, öyle ki sonunda kol yenlerimiz sırsıklam oldu, polen tozundan boğulacak hale geldik. Buketlerimizi sımsıkı tutarak pazardan çıktık, Long Acre’da, bir kapı önündeki basamaklara oturduk.</span></p>
<p class="calibre1"><span class="font1">Başım çatlayacak gibi ağrıyordu, ayık olmaktan çok uzaktım. Bir rüya içinde gibi Dave’in, “Aman yarabbi, unuttum, sana bir mektup var, iki gün önce geldi" dediğini duydum. “Ne zamandır cebimde duruyor.” Mektubu elime tutuşturdu; baygın gözlerle zarfa baktım. Sonra zarfın üstündeki yazının Anna’nın yazısı olduğunu gördüm.</span></p>
<p class="calibre1"><span class="font1">Korkudan titreyip beceriksizleşen parmaklarla zarfı yırtıp açtım. Harfler gözlerimin önünde oynaşıp kayıyorlardı. Sonunda yerli yerlerine oturdukları zaman okuduğum şey şu kısa mesajdı: </span><span class="font6">“Seni acilen görmem gerek. Lütfen tiyatroya gel.”</span><span class="font1"> Başım ellerimin arasındaydı. İnildemeye başladım.</span></p>
<p class="calibre1"><span class="font1">Dave, “Ne oldu?" diye sordu.</span></p>
<p class="calibre1"><span class="font1">“Bir taksi bul bana" diye inledim.</span></p>
<p class="calibre1"><span class="font1">“Ben de senin kadar bitiğim" dedi Dave. “Kendi taksini kendin bul."</span></p>
<p class="calibre1"><span class="font1">Ben de kalktım, çiçekleri kucağıma alarak oradan uzaklaştım. Dave’i de, gözleri yumulu, kapı pervazına yaslanmış durumda bıraktım.</span></p>
<p class="calibre1"><span class="font1">Strand’de bir taksi buldum, beni Hammersmith’e götürmesini söyledim. Yüreğimin vuruşu, </span><span class="font6">çok geç,</span><span class="font1"> diye bir nakarat tutturmuştu. İki büklüm öne eğilmiş olduğumdan elimdeki çiçeklerin sapları kırılıyordu. Ancak gideceğimiz yere neredeyse vardığımız zaman dikenlerin etime ne denli saplanmış olduğunun ayırdına vardım. Kanları, henüz dün gecenin çamurunu taşıyan kol yenimle sildim. Taksiyi Hammersmith Belediye Sarayı’nda savarak ırmağa doğru yürüdüm. Yolda yalpalayarak duvarlara tutunuyordum; yüreğimde neredeyse soluğumu kesen bir sancı vardı. İşte, tiyatro oradaydı, ama garip bir şeyler olmaktaydı. Kapı açıktı. Adımlarımı sıklaştırdım. Kapı önünde iki üç kamyon duruyordu. Koşar adım hole girdim; ayak seslerim halısız zeminde çın çın öttü. Ayaklarım âdeta yere değmeden, uçarcasına üst kata çıktım, Anna’nın odasına daldım.</span></p>
<p class="calibre1"><span class="font1">Oda tamamen çıplaktı. Bir an, acaba aynı oda değil mi, diye kuşkuya düştüm. Bütün o rengârenk karmaşa ortadan kalkmış, geriye tek bir payet, tek bir sap ibrişim bile kalmamıştı. Oda temizlenip süpürülmüştü. Pencereler ırmağa karşı, ardına dek açık duruyordu. Ancak karşı köşede, üstünde bir yığın kâğıt duran tezgâh biçimi bir masa vardı. Şaşkınlıktan içim ezilip başım dönerek kala-kalmıştım. Sonra sahanlığa çıktım. Değişimin bütün evi kapsadığı belliydi. Binanın her yeri çatırdıyor, uğulduyor yankılar çıkarıyordu. Odaların birçoğunda konuşma sesleri, çıplak tahtalata basan ağır kundura patırtıları duyabiliyordum. Kapılar çat çat açılıp kapanıyordu. Her bir pencereden içeri yaz sabahının civcivli mırıltısı girmekteydi. Eve hoyrat eller dokunmuş, evin ırzına geçilmişti. Birden içimden gelerek salon kapısına gittim. Sarstım, ama kapı hâlâ kilitliydi. Bu tuhaf yapı bağrında yatan gizemi -bu gizem her neyse- hiç değilse burada bir süre daha barındırabilirdi.</span></p>
<p class="calibre1"><span class="font1">Blucin giymiş neşeli bir genç kız ıslık çalarak merdiveni tırmandı. Beni orada durur görünce, “Ha, perakende satış rakamları için mi geldiniz?” diye sordu.</span></p>
<p class="calibre1"><span class="font1">Çılgın bakışlarla ona baktım. Bir an sonra kız, “Affedersiniz, sizi Paddington grubundan gelecek adam sandım da” dedi.</span></p>
<p class="calibre1"><span class="font1">“Tiyatrodakilerden birini arıyordum” dedim.</span></p>
<p class="calibre1"><span class="font1">“Maalesef onların hepsi gittiler artık” dedi kız. Anna’nın odasına girdi.</span></p>
<p class="calibre1"><span class="font1">Bir elimle tırabzana yapışmış, öbür elimle kucak dolusu çiçekleri tutmuş, hâlâ orada durduğum sırada fitilli kadifeler giymiş iki adam büyük, tahta bir levha taşıyarak yanımdan geçtiler. Tahtanın üzerinde boyayla NISP yazıyordu. Yeni Bağımsız Sosyalist Parti.</span></p>
<p class="calibre1"><span class="font1">Kendimi sokakta buldum. Kapıya iki kamyon daha yanaşmıştı. Irmağa koşut uzanan yolda yürümeye başladım. En son kamyonun yanından geçerken -geldiğimde burada olanlardan biri- içindeki bir şey gözüme çarptı. Duraladım, sonra yaklaştım. O zaman içim tuhaf bir duyguyla doldu. Kamyonun içindekiler Anna’nın odasındaki şeylerdi. Bu dev kutunun içinde, dışarı taşması arka kapakla önlenmiş karman çorman bir yığın halinde, o geceden anımsadığım bütün o hazineler duruyordu. Çevreme çarçabuk bir göz attım. Gören, bakan yoktu. Bir an sonra da ben arka kapağın üstünden atlamış, kucağımda çiçeklerle, dökülen yaprakların yağmuru altında yumuşacık bir kumaş ve oyuncak denizine gömülmüştüm. Çevreme bakındım. Bütün eski dostlarım buradaydı; salıncaklı at, içi doldurulmuş yılan, gürültü levhası, masklar. Onlara bakarken içim hüzünle doldu. Üstlerine vuran haşin güneş ışığında bunlar kırık dökük, kirli bir karmakarışıklıktan ibaret görünüyorlardı. Tiyatrodaki odada karmaşalarına egemen olan gizemli düzen, Anna’nın oradaki varlığından doğallıkla, usulca sızan düzen yok olmuştu. Şimdi birbirlerinin üstüne rasgele, biçimsizce yaslanmışlardı ve bütün büyüleri kaçmıştı.</span></p>
<p class="calibre1"><span class="font1">Ben bu şeylere bakarken birden bir sarsıntı oldu, kamyon hareket etti. Öne doğru fırladım, sert bir şey yanağımı çizdi ve çeşitli nesnelerden oluşma bir çağlayan beni neredeyse kamyonun göbeğine gömdü. Sırıtan maskelerden biriyle burun buruna, bir teneke borazanın ağzı sırtıma gömülmüş olarak bir süre kıpırdamadan yattım. Sonra yavaş yavaş silkinerek kendimi kurtardım. Kamyon King Sokağı’nda ilerlemekteydi. Acaba burada kalsam kamyonun beni Anna’ya götürmesi olasılığı var mı, diye düşündüm. Ama biraz daha düşününce böyle bir olasılığın bulunmadığı kanısına vardım. Çevremdeki bu nesneler terk edilmiş şeylerin havasını taşıyorlardı; bir mezatçının ambarına gitmeleri daha olasıydı. İçim sızlayarak, ağır ağır, onları elime alıp bakmaya başladım; her birini tanıyor, selamlıyordum. Bunu yaparken kucağımdaki çiçekleri de eziyor, bu süslü püslü süprüntü yığınının üstüne gül ve kahkaha çiçeklerinin yapraklarını da serpiyordum, anlaşılmaz bir girişimin mezarına çiçek serpercesine.</span></p>
<p class="calibre1"><span class="font1">Ayağıma takılan- bir boncuk kolyeyi çıkarmak için eğilmiştim ki gözüme, yığıntının içine yarı gömülmüş, yan yatmakta olan tahta atın boynundaki bir şey takıldı. Dizgine iliştirilmiş bir zarf vardı. Şaşkın bir kaygıyla eğilip daha yakından baktım. Zarfın üzerine J harfi yazılmıştı. Zarfı aldım, soluksuz bir aceleyle içindeki kâğıdı açtım, okudum: </span><span class="font6">“<sup class="calibre2">Ü</sup>zgünüm, daha fazla bekleyemedim. Bir teklif almıştım, gerçi hoşuma gitmedi ama kabul etmem gerektiğine</span></p><div class="calibre3">
<p class="calibre1"><span class="font1">129</span></p></div>
<p class="calibre1"><span class="font1">F9/AJ </span><span class="font6">inanıyorum. Anna.”</span><span class="font1"> Beynimden vurulmuşçasına bu satırlara baktım; içimdeki bir acı yükü gıcırdıyarak yuvarlandı. Ne demeye geliyordu bu? £.h, neden daha önce gelmemiştim sanki! Neydi bu teklif? Belki de Hugo... Ayaklarıma takılan şeyleri sarsınca cam boncuklardan bir yağmur sert damlalarla şıkırdayarak saçıldı ve sonunda o sallantılı dağın deliklerine, çukurlarına sinip gömüldü. Yırtılan ipek hışırtıları arasında diz üstü doğruldum, arka kapağa doğru ilerledim. Tam Albert Hall’un önünden geçmekteydik.</span></p>
<p class="calibre1"><span class="font1">Anna’nın eşyalarını son bir kez, ağır ağır süzdüm. Yollu bir şalın altında yarı gizlenmiş durumda, başına geçirerek onu kendi sessiz ve rengârenk beldesinin kraliçesi yaptığım o küçük, yaldızlı tacı gördüm. Elimi sokup tacın halkasını koluma geçirdim ve atlamaya hazırlandım. Kamyon Knightsbridge Köprüsü’ndeki ışıklarda durmak için yavaşlamıştı. Sallanarak ayağa kalktığım sırada gürültü levhasını gördüm; bir köşesi yığıntının içine batmış olarak yampiri biçimde duruyordu. Uzandım, onu var gücümle sarstım. Sonra yola atladım. Kamyon hızını alıp Brompton Yolu’na dönerken o ürpertici gürültü kavşakta yankılar yapıyor ve herkesin durup kulak kesilerek bakınmasına neden oluyordu. Bu gümbürtü hâlâ kulaklarımda uğuldayarak Hyde Park’a girdim, kendimi çimenlerin üstüne attım ve diyebilirim ki hemencecik uykuya daldım.</span></p>
<p class="calibre1"><span class="font1">X</span></p>
<p class="calibre1"></p>
<p class="calibre1"><span class="font1">Sanki günlerce sonra uyandım ve aslında saatin ancak on bir buçuk olduğunu gördüm. Niçin kendimi bu denli mutsuz hissettiğimi anımsamam epey zaman aldı; uyurken elimden bırakmamış olduğum yaldızlı taca bir süre, ne olduğunu, neden elimde tuttuğumu çıkartamadan baktım. Yakın geçmişin üzüntülü olayları aklıma geldiğinde de, şimdi ne yapsam, diye düşünmeye giriştim. tlk iş, zar zor en yakın eczaneye giderek başımdaki ağrı için bir şey almak olmalıydı. Öyle yaptım. Sonra içimi kavuran susuzluğu fıskiyeli bir su çeşmesinde giderdim. Susuzluğu gidermek öyle nefis bir zevktir ki bunu uzatabilmek için hiçbir hilenin para etmemesi bence çok yazıktır. Su içtikten sonra Hyde Park Corner’da bir sıraya oturup başımı ovuşturarak plan kurmaya çalıştım.</span></p>
<p class="calibre1"><span class="font1">Bundan önceki yaşam biçimimin temelli yok olduğunu açıkça görebiliyordum artık. Feleğin imalarından anlarım ben. Zamanı gelince nasıl bir yeni düzenin ortaya çıkacağını kestirmemin yolu yoktu. Bu arada kimi sorunlar vardı ki çözmek için hiç değilse biraz çaba göstermedikçe bana rahat vermeyecekleri kuşkusuzdu. İçimden hemen o anda kalkıp Holbom Viyadükü’nün yolunu tutmak geliyordu. Ama biraz düşününce Hugo’nun karşısına çıkmadan önce biraz kafamı toparlamanın daha iyi olacağına karar verdim. Hâlâ bir tuhaftım. Hem zaten Hugo’nun gündüz evde bulunması da pek olası değildi. Bu kaygım, onu stüdyoda bulmaya çalışmam konusunda da geçerliydi. En iyisi bugünü sakin geçirmek, hatta belki öğleden sonra uyuyarak daha sonra gene Hugo’yu aramaya çıkmaktı. Anna’yı aramayı bin kat yeğlerdim. Ancak artık onu aramaya nereden başlayacağıma ilişkin hiçbir fikrim yoktu. Sonra, Hugo’yu bulduğumda Anna’yı da bulmuş olacağım konusundaki o korku ve kuşkuyu bir an önce ortadan kaldırmak istiyordum. Bu, düşünmesine katlanılamayacak bir düşünceydi, ben de düşünmedim.</span></p>
<p class="calibre1"><span class="font1">Derken şu son birkaç günün dramasını kafamda daha uzun uzun evirip çevirmeye başladım ve birden, el koymaya karar verdiğim o </span><span class="font6">Susturucu</span><span class="font1"> kitabını almayı, Sadie’nin dairesinden ayrılmanın heyecanı arasında unutmuş olduğum aklıma gelince canım sıkıldı. Bunu düşündükçe canımın sıkıntısı artıyordu. Bundan sonra Hugo’yla bir daha söyleşip söyleşemeyeceğimi zaman gösterecekti, ne var ki kitaptaki diyalogu yeniden değerlendirip kurtarılmaya değer bir şey içerip içermediğine karar vermenin zamanı bence gelmişti. İnsan kendi geçmişiyle böylesine savurganlık yapamaz, diyordum kendi kendime. O tuhaf yapıtı yazan adam benim içimde hâlâ yaşıyordu; olur ki bundan sonra da bir şeyler yazabilirdi. </span><span class="font6">Sus-turucu'nun</span><span class="font1"> henüz kapanmamış bir konu olduğu ortadaydı.</span></p>
<p class="calibre1"><span class="font1">Kitabın bir kopyasını nereden bulabilirdim? Kütüphanelerle kitapçı dükkânlarını denemek boşunaydı. En akıl harcı şey Sadie’nin evine dönüp kitabı almaktı. Sadie’yi bir daha görmek istemiyordum. Ama zaten onun şu sırada evde bulunması da pek olası değildi. İçeri girmeye gelince, Finn’in yöntemiyle yapabilirdim bunu. Düşüncelerim bu aşamaya varınca kurduğum planı pek beğendim.</span></p>
<p class="calibre1"><span class="font1">Hem önemli hem de oyalayıcı bir iş yapacaktım, hu da beni Hugo ve Anna konusunu kurup durmaktan kurtaracaktı. Kararım kesinleşince yetmiş üç numaralı bir otobüse binip Oxford Street’e gittim, Anna’nın tacını Oxford Circus’daki emanete bıraktım, bol bol koyu acı kahve içtim ve Woolworth Mağazası’ndan bir paket saç firketesi aldım.</span></p>
<p class="calibre1"><span class="font1">Ben, beş dakikalık bir otobüs yolculuğu için beş dakika durakta beklemektense yirmi dakika yürümeyi yeğleyen adamlardanımdır. Hele bir kaygım falan varsa hareketsizlik ve beklemek bir işkence olup çıkar. Beri yandan ne kadar umutsuz olursa olsun, pratik bir tasarı kurulur kurulmaz içim gene rahat eder, gözlerimi artık bu tasarı dışında her şeye yumarım. Bu yüzden şimdi Welbeck Sokağı ’nda uzun adımlarla yürürken yararlı bir iş yaptığım kanısınday-dım ve kafamla birlikte kalbim de ağrımasına karşın hiç telaşlı ve çılgın değildim. Dar bir arka sokağa saptım ve yokuş aşağı yürüyünce Sadie’nin yangın merdivenini kolayca tanıdım. Cebimde firketeyi aranarak basamakları çıktım. Bu işin kolay olacağını umuyordum.</span></p>
<p class="calibre1"><span class="font1">Ancak Sadie’nin kapısına yaklaştığımda mutfaktan geldiği besbelli konuşma sesleri duydum. Düş kırıcı bir şeydi bu. Kararsızlık içinde duraladım. Konuşanların belki temizlikçi kadınla arkadaşı olduğunu, beni içeri almaları için onları kandırabileceğimi düşündüm. Bir iki adım yaklaşınca Sadie’nin sesini tanır gibi oldum; tam geri çekilmek üzereyken birinin Hugo adını andığını duydum. İçimden bir ses bana bunun benimle ilgili olduğunu söyledi. Bir jarça daha dinlemekten bir şey çıkmayacağına karar verdim. Böy-lece Sadie’nin kapısına birkaç basamak kala, başım buzlu kapı camının tam aşağısına gelmek üzere ayağa kalkıp durdum. Bir gülüşme duydum, erkek ve kadın. Sonra Sadie’nin sesinin, “Mektuplarını saklamayanlar saklayanların elinde oyuncak olurlar!" dediğini duydum. Gene bir gülüşme oldu ve bardaktaki buz şıkırtısına benzer sesler duyuldu. Sonra erkek sesi Sadie’ye karşılık verdi. Ne dediğini duymadım, çünkü sesi tanımış ve elektrik çarpmışa dönmüştüm. Bu ses Sammy’nin sesiydi.</span></p>
<p class="calibre1"><span class="font1">Merdivene oturup kaşlarımı çattım. Sammy, Sadie’nin ahbabı oluyordu demek, öyle mi? İçgüdülerim bana bu ikisinin hiç de hayırlı olmayan bir iş çevirdiklerini söylüyordu; Magdalen için duyduğum kaygıyla içim cız etti. Gelgelelim her şeyi oracıkta çözümlemeye çalışmanın bir yararı yoktu, hele kafamın hâlâ dumanlı olduğu düşünülürse. Yapılacak tek şey birkaç izlenim daha edinmekti. Bunları düşünmek sonraya kalabilirdi. Oturursam hiçbir şey duyamadığımı gördüm; ayakta durmak da çok yorucuydu, hele uzun süre kulak misafirliği yapacaksam. Ben de son birkaç basamağı tırmanıp Sadie’nin sahanlığına çıktım, sırtım Sadie’nin kapısına dayalı olarak bağdaş kurup oturdum. Burada, konuşanların hemen bir iki metre ötesinde, ama kapıyı açmadıkları sürece güvenlikteydim. Tabii onların kapıyı açmayacaklarını umuyordum.</span></p>
<p class="calibre1"><span class="font1">Sadie, “Londra’ya gelir gelmez yakalamalıyız onu" diyordu. “Karşısına </span><span class="font6">fait</span><span class="font1"> accomp/i’lerle<a id="footnote6"></a><sup class="calibre2"><a href="#bookmark5">6</a></sup> çıkılmasından hoşlanan biridir. Bütün mesele ondan önce davranabilmekte."</span></p>
<p class="calibre1"><span class="font1">Sammy, “Oyuna gelecek mi dersin?" diye sordu.</span></p>
<p class="calibre1"><span class="font1">Sadie, “Ya gelecek ya da gelmeyecek" diye karşılık verdi. “Gelmezse bir şey kaybetmeyiz, ama gelirse... "</span></p>
<p class="calibre1"><span class="font1">“Gelirse" dedi Sammy. “Yaşadık demektir!"</span></p>
<p class="calibre1"><span class="font1">Gene gülüştüler. Az buçuk sarhoştular, sanırım. </span><span class="font6">Teîe-â-tete</span><span class="font1"> oldukları kesindi.</span></p>
<p class="calibre1"><span class="font1">Sammy, “Belfounder’ın hır çıkarmayacağından eminsin demek?" diye sordu.</span></p>
<p class="calibre1"><span class="font1">Sadie, “Dedim sana, bir centilmenlik anlaşması bu" diye yanıtladı.</span></p>
<p class="calibre1"><span class="font1">“Ama sen centilmen değilsin!" dedi Sammy. Gülmekten neredeyse boğuluyordu.</span></p>
<p class="calibre1"><span class="font1">Onları gizlice dinlemekle doğru iş yaptığımdan şimdi artık emindim. Bu dünyada fesat kuran iki kişi varsa bunlar Sammy ile Sadie’ydi. tyi de, neyle ilgiliydi bu fesat? Londra’da yakalanması gereken kişi kimdi? Aklıma yakın gelen şuydu; Sadie Hugo’ya kazık atmaktaydı, kuşkusuz onun Anna’yı yeğlemesini kıskandığı için. Oturduğum yerde, gözlerim dört açılmış daha dinlemeliyim, diye düşündüm. Ama bu arada sinir bozucu bir şeyin ayırdına vardım. Sadie’nin evinin arkası, öbür sokaktaki bir evin arkasına iyice yakındı. Daha doğrusu iki evin arkadan birbirine baktığı söylenebilirdi. Karşı evin de Sadie’ninkinin ikizi olan bir yangın merdiveni vardı ve bu iki merdivenin arası ancak altı, yedi metreydi. İçerisini dinlemek için almak zorunda olduğum pozisyon da benim bu kar-şıki evin odalarından birinin tam içine bakmamı gerektiriyordu. Demek istediğim, gerçi o zamana kadar içerisiyle meşgul olduğum için başkaca hiçbir şeyin farkına varmamıştım, ama başım az çok o yöne dönük oturmaktaydım ve tam o sırada karşıki odadan iki kadının beni ilgiyle gözlemekte olduklarını gördüm. Kadınlardan biri kırmızı önlük takmıştı, öbürü de başı şapkalı, atlet görünümlü bir kadındı. Gözlerimi indirdim ve o anda gene dikkatimi arkamda geçen konuşmaya verdim, çünkü kendi adımın söylendiğini duymuştum.</span></p>
<p class="calibre1"><span class="font1">O cümleyi kaçırdım. Bundan sonra konuşan Sammy oldu; “Bir senaryo olarak dört dörtlük” diyordu.</span></p>
<p class="calibre1"><span class="font1">“Bravo Madge’e!” dedi Sadie. “Kazanacak atı seçmesini biliyor, doğrusu!”</span></p>
<p class="calibre1"><span class="font1">Sammy, “Keşke ona yatının da yapaydı!” dedi. Gene gülüşmeler.</span></p>
<p class="calibre1"><span class="font1">Bu kez Sammy, “Herifin bir hak iddia edemeyeceğinden emin misin?” diye sordu.</span></p>
<p class="calibre1"><span class="font1">Sadie, “Kesin bir hak iddia edemez ki önemli olan da budur. Elinde yazılı bir şey yoktur sanının; bir zamanlar vardıysa bile kaybetmiştir.”</span></p>
<p class="calibre1"><span class="font1">“Gene de” dedi Sammy. “Bizim kullanmamıza izin vermeyebilir.”</span></p>
<p class="calibre1"><span class="font1">Sadie, “Anlamıyor musun, bunun hiç önemi yok” diye yanıtladı. “O şey bize yalnızca H.K.’nin imzasını kopartabilmek için gerekli.”</span></p>
<p class="calibre1"><span class="font1">Gerçi ne anlama geldiğini henüz bir türlü kestiremiyordum, ama bütün bu konuşulanlar son derece ilgi çekiciydi.</span></p>
<p class="calibre1"><span class="font1">Tam bu sırada dikkatimi dağıtan bir şey oldu. Karşı evdeki iki kadın pencereyi ardına kadar açmış, büyük bir kuşkuyla benden yana bakmaktaydılar. Beş altı metre öteden sizinle göz göze gelmeye çalışan birilerinden bakışlarınızı sürekli kaçırmak zordur, hele civarda bakıyormuş gibi yapabileceğiniz başka bir şeyler yoksa. Ben de kibarca gülümsedim.</span></p>
<p class="calibre1"><span class="font1">Kadınlar başbaşa verip bir şeyler konuştular. Sonra şapkalısı, “İyi misiniz?” diye bağırdı.</span></p>
<p class="calibre1"><span class="font1">Sinir bozucu bir şeydi bu. Kendimi kalkıp kaçmaktan alakoy-mak için demir gibi bir disipline gereksinme duyuyordum. Sadie’yle Sammy’nin bu bağırışı duymamış olduklarım umarken bir yandan da karşıki hanımlardan yana mutlu bir gülüş yönelterek başımı sallayıp duruyordum.</span></p>
<p class="calibre1"><span class="font1">Kadın, “Emin misiniz?” diye gene sordu.</span></p>
<p class="calibre1"><span class="font1">Çıldıracak gibiydim; gene başımı salladım ve gülümsemenin yanı sıra mutluluk belirten başka hareketler de yapmaya çalıştım; insan sırtı kapıya dayalı olarak oturduğu yerden neler yapabilirse artık. Kendi kendimle tokalaştım, başparmağımla işaret parmağımı O biçiminde kıvırıp kaldırdım, daha bir mutlulukla gülümsedim.</span></p>
<p class="calibre1"><span class="font1">İkinci kadın, “Bana sorarsan bu adam tımarhane.kaçkını” dedi. Pencereden azıcık gerilediler.</span></p>
<p class="calibre1"><span class="font1">Bir tanesinin, “Kocama söyleyeceğim” dediğini duydum.</span></p>
<p class="calibre1"><span class="font1">Sadie’yle Sammy hâlâ konuşmaktaydılar. Kulaklarım neredeyse kafamdan ayrılıp kapıya yapışmak üzereydi artık.</span></p>
<p class="calibre1"><span class="font1">Sadie, “Neden böyle pimpiriklisin?” diye soruyordu. İki çirkin kişilik arasındaki bu suç ortaklığında kimin kimi kullandığı ortadaydı. “Sen onun önüne yıldızla senaryoyu, bir de kontratları çıkar, ondan sonra artık bizi kimse durduramaz. Belfounder’ın aleyhimizde hiçbir yasal kanıtı yok. Şikâyet etmeye başlarsa ben de stüdyoda gördüğüm muamele konusunda şikâyet getiririm. Donaghue denilen genç adama gelince, onu ha deyince satın alabiliriz.” Bu sözler beni öylesine sinirlendirdi ki neredeyse ayağa kalkıp kapıyı yumrukluyordum!</span></p>
<p class="calibre1"><span class="font1">Sammy hemen, “Bilmiyorum” diye karşılık verdi. “Bu gibi adamların tuhaf ilkeleri olur.”</span></p>
<p class="calibre1"><span class="font1">Bravo Sammy’ye, diye düşündüm. Düşünür düşünmez öyle bir gülme isteğiyle sarsıldım ki elimi ağzıma sımsıkı bastırmak zorunda kaldım.</span></p>
<p class="calibre1"><span class="font1">Önlüklü kadın gene evinin penceresine çıkmıştı; bir üst katta oturduğu anlaşılan şapkalı kadın da, yanında bir erkekle, yukarı katın penceresinde belirmişti.</span></p>
<p class="calibre1"><span class="font1">“İşte orada!” dedi beni göstererek. İkisi birlikte yangın merdivenine çıktılar.</span></p>
<p class="calibre1"><span class="font1">Önlüklü kadın, “Belki de sağır dilsizin biridir” dedi.</span></p>
<p class="calibre1"><span class="font1">Yangın merdivenindeki adam benden yana, “Bir şey söyleyemez misin?” diye seslendi.</span></p>
<p class="calibre1"><span class="font1">Durum sıkıntılı olmaya başlıyordu. Dik dik adama baktım, parmağımla ağzımın içini işaret ederek başımı şiddetle sarstım. Başımı, evet, gibilerden sallasam meramımı daha açık anlatabilir miydim bilemiyordum, ama zaten yanlış anlaşılma olasılıkları öyle sayısızdı ki ha şöyle yapmışım ha böyle, bir şey değişmeyeceğe benziyordu.</span></p>
<p class="calibre1"><span class="font1">“Karnı açmış” dedi önlüklü kadın.</span></p>
<p class="calibre1"><span class="font1">Şapkalı kadın kocasına, kadınların o çıldırtan edasıyla, “Bir şeyler yapsana, hadi!” dedi. “Adamcağıza eni konu acıdım.”</span></p>
<p class="calibre1"><span class="font1">O, kafasını kaşıyarak, “Neden kendi haline bırakmıyoruz adamı?” diye sordu, “kimseye bir zararı yok ki!”</span></p>
<p class="calibre1"><span class="font1">Bu, öylesine sağduyulu bir laftı ki kendimi tutamadım, onu kutlayan ve birlik beraberlik duygularımı belirten bir tavırla ellerimi salladım. Bunun etkisi feci olmuş olsa gerek. Adamcağız şöyle bir irkilerek geriledi.</span></p>
<p class="calibre1"><span class="font1">Önlüklü kadın, “Adamı, orada bırakamazsınız,” dedi. O da yangın merdivenine çıkmıştı. “Tam evlerimizin içine bakıyor. Ya çocuklar da görürlerse onu?”</span></p>
<p class="calibre1"><span class="font1">Üst kattaki kadın, “Dedim size, bir yerlerden kaçmış bu adam” dedi.</span></p>
<p class="calibre1"><span class="font1">Bu sırada temizlikçi olduğu anlaşılan bir kadın alt katın mutfak kapısının önünde belirdi ve her şeyin ona da açıklanması gerekti. Bu arada ben, bu şamata Sadie’yle Sammy’nın dikkatini çekecek diye kaygımdan soğuk terler döküyordum. Neyse ki onlar ya öylesine sarhoştular ya da çevirdikleri fesada öyle dalmışlardı ki şimdilik hiçbir şeyin ayırdına varmamışlardı.</span></p>
<p class="calibre1"><span class="font1">Sadie, “H.K.’yle görüşmezden önce bu şeye bir kez daha göz atmak isterim” diyordu. “Ha, sahi, nerede o meret?”</span></p>
<p class="calibre1"><span class="font1">Sammy, “Benim evde” dedi.</span></p>
<p class="calibre1"><span class="font1">Sadie, “Bir telefon edip hemen buraya getirtebilir miyiz?” diye sordu.</span></p>
<p class="calibre1"><span class="font1">“Evde kimse yok ki!” dedi Sammy. “Yeni yıldızımız gelmişse bilmem. Ama bu da pek olası değil” diye ekleyerek güldü.</span></p>
<p class="calibre1"><span class="font1">Sadie, “Biliyor musun, senin o fikrin çok berbattı bence” dedi. “Bu numaraların modası geçti artık.”</span></p>
<p class="calibre1"><span class="font1">Sammy, “Kıskanıyorsun!” dedi. “Bana bak, bu akşam oraya telefon ederim, alır sana getiririm; oldu mu?”</span></p>
<p class="calibre1"><span class="font1">“Oldu” dedi Sadie.</span></p>
<p class="calibre1"><span class="font1">“Geç saatte!”</span></p>
<p class="calibre1"><span class="font1">Sadie, “İşte şimdi oldu!” dedi.</span></p>
<p class="calibre1"><span class="font1">Gülüşme ve itişme sesleri oldu. Onların birbirlerine mübarek olmalarını diledim. Ama asıl dilediğim, onların ne gibi bir iş çevirdiklerini anlayabilmekti.</span></p>
<p class="calibre1"><span class="font1">Sammy, “Donaghue’yu halletmeyi sana bırakıyorum” dedi. “Aramız pek iyi değil. Sana anlattım mı, onu koruma olarak işe almayı denedim, ama tüydü.”</span></p>
<p class="calibre1"><span class="font1">Sammy, “Belfounder’ın hışmına karşı silahlı muhafız gerekir sana” dedi. “Ama Donaghue gibi bir salağı tutmanın ne âlemi var? Hiç mantıklı davranmıyorsun.”</span></p>
<p class="calibre1"><span class="font1">Sadie, “Ondan hoşlanıyorum işte” diye yalın bir yanıt verdi. Bu da beni derinden duygulandırdı.</span></p>
<p class="calibre1"><span class="font1">“Pimpirikliği bırakır mısın” dedi Sadie. “Çevirilerin hepsi birbirine benzer. O kendininkini kullanmamıza izin vermezse çıkar bir başkasını satın alırız. Şimdi bize tek gereken şey H.K. ’ye kitabın İngilizcesini göstermek, hepsi bu. O Fransıza gelince, dolar için bize kendi büyükannesini bile satar o.”</span></p>
<p class="calibre1"><span class="font1">Bunu duyunca başım şöyle bir döndü; işin içyüzünü tam çözmek üzereydim ki Sammy çözümü bana sundu: “İsim çok hoş ama, değil mi?” dedi. </span><span class="font6">“Tahta Bülbül.”</span></p>
<p class="calibre1"><span class="font1">Ağzım bir karış açık, oturakalmıştım. Gelgelelim düşünecek zaman bulamadım. Dikkatim gene karşı evdeki sahneye takıldı; orada olaylar hızla gelişmekteydi.</span></p>
<p class="calibre1"><span class="font1">Temizlikçi kadın, “Polisi çağırsanız iyi olur, bana sorarsanız” diyordu. “O gibilerle polis baş etsin en iyisi derim ben her zaman.” Karşıki ev, Queen Anne Sokağı’na açılan parke döşeli bir yolun kenarındaydı. Şimdi bu yolun köşesinde, yangın merdivenindeki .</span></p>
<p class="calibre1"><span class="font1">dramanın çekiciliğine kapılan ufak çapta bir kalabalığın birikmeye başlamış olduğunu gördüm.</span></p>
<p class="calibre1"><span class="font1">Temizlikçi kadın, “Bakın, nasıl aşağıya bakıyor!” dedi. “Neler olduğunu bal gibi biliyor!”</span></p>
<p class="calibre1"><span class="font1">Şapkalı kadın kocasına, “Hadi, sen git de dokuz dokuz dokuzu çevir” dedi.</span></p>
<p class="calibre1"><span class="font1">Derken, az önce çekilmiş olan temizlikçi kadın elinde son derece uzun bir tavan süpürgesiyle yeniden ortaya çıktı. “Şu süpürgemle dürtüşleyivereyim de bakalım ne yapacak” Ve böyle diyerek yangın merdivenine tırmanıp süpürgeyi uzattı, ayak bileğimi sertçe dürttü.</span></p>
<p class="calibre1"><span class="font1">Artık bu kadarı da fazlaydı. İçeriden dinlediklerim yeterliydi. Elimde artık sorunun çözümü için gereken her türlü malzeme vardı, Sadie’yle Sammy birden dışarı çıkıverecekler diye de ödüm kopuyordu.</span></p>
<p class="calibre1"><span class="font1">Sayısız gözün büyülenmiş bakışları arasında, aheste bir zarafetle bacaklarımı uzattım. İlk iki üç basamağı karın üstü kayarak indim. Sonra doğruldum, iyice tutulmuş olan bacaklarımı ovuşturdum ve hiç acele etmeden yangın merdiveninden aşağı indim.</span></p>
<p class="calibre1"><span class="font1">“Deli bu, dedimdi size!” dedi önlüklü kadın.</span></p>
<p class="calibre1"><span class="font1">Şapkalı kadın, “Kaçıyor! Bir şey yapın!” dedi.</span></p>
<p class="calibre1"><span class="font1">Koca, “Of, bırakın gitsin fukara!” dedi.</span></p>
<p class="calibre1"><span class="font1">Temizlikçi kadın, “Çabuk!” diye bağırdı. Hepsi de apar topar kendi yangın merdivenlerinden aşağı inerek kaldırımdaki kalabalığa katıldılar.</span></p>
<p class="calibre1"><span class="font1">Ben merdiven dibine vardığımda, bakalım Sadie’nin katından dışarı çıkan var mı, diye yukarıya çarçabuk bir göz attım. Kimse yoktu. İşkencecilerim, hep bir arada, yolun ağzında birikmişlerdi. Ses çıkarmadan birbirimize baktık.</span></p>
<p class="calibre1"><span class="font1">“Usulca gidin üstüne” dedi temizlikçi kadın.</span></p>
<p class="calibre1"><span class="font1">Bir başkası, “Aman, dikkat, tehlikeli olabilir” dedi.</span></p>
<p class="calibre1"><span class="font1">Ne yapacaklarını bilemiyorlardı. Arkama bir göz attım; Wel-beck Sokağı’na çıkan yol açıktı. Birden, keskin bir yılan ıslığı çalarak kalabalığın üstüne yürüdüm; dehşet içinde kaçıştılar; kimi yangın merdivenine tırmandı, kimi yolun köşesine doğru geriledi. O zaman ben gerisin geriye dönüp Welbeck Sokağı’na çıktım ve tabanları yağladım.</span></p>
<p class="calibre1"><span class="font1">XI</span></p>
<p class="calibre1"></p>
<p class="calibre1"><span class="font1">Oturup bilmecenin parçalarını bir araya getirebilmek için, aklıma gelen en yakın sakin köşeye yollandım ki bu, Wallace Koleksiyo-nu’nun bulunduğu binaydı. Burada Franz Hals’ın </span><span class="font6">Şövalye</span><span class="font1"> tablosunun alaycı sırıtışının karşısına geçerek kafamı çalıştırmaya uğraştım. Zihnim hızlı işlemeye daha başlamamıştı. Breteuil’ün </span><span class="font6">Rossignol de Bois</span><span class="font1"> adlı yapıtından yaptığım çeviriyi Sammy çalmıştı. Hayır, öyle değil, çeviriyi Madge götürüp Sammy’ye vermişti. Niçin? Filme alınması için. Kim tarafından? H.K. dedikleri, Fransızca bilmeyen biri tarafından. Amerikalının biri olsa gerek. Bu işten Sadie’nin eline ne geçecek? Sammy film fikrini şu Yan-kee’ye satarken Sadie’yi de birlikte satıyor. Peki, Bounty Belfounder Stüdyosu ne oluyor? Sadie onları yüzüstü bırakıp gidiyor. On</span></p>
<p class="calibre1"><span class="font1">ların bu durumda yapabilecekleri bir şey var mı? Besbelli yok; Sadie’yi doğru dürüst bir kontrata bağlamış değiller. Peki, ya ben? Bu H.K.’ye fikir satıldıktan sonra benim yola gelip gelmemem neyi değiştirir ki! Jeanne Pierre Breteuil beni savunur mu? Elbette ki hayır. O, doğrudan dolarların kaynağıyla iş yapar. Hem zaten ben bu konuda bir hak sahibi miyim? Yoo, öyleyse ne yakınıp duruyorum? Yazı metnim çalınmış. Çalınmış mı? Madge bunu Sammy’ye, Sammy de H.K.’ye gösteriyor. Çalınmış mı? Madge ne yapmaya çalışıyor acaba? Sammy Madge’e kazık atıyor, Sadie için bırakıyor onu. Sammy Madge’i kullanıyor, Sadie de Sammy’yi kullanıyor, Hugo’dan öç almak, aynı zamanda da dolar vurgunu vurmak için. Şimdi tablonun bütününü görmeye başlıyordum. İşin en çıldırtıcı yanı şuydu ki </span><span class="font6">Tahta Bülbül</span><span class="font1"> gerçekten de şahane bir film olurdu. Her şey vardı içinde. Madge, bir yolunu bulup beni para kazanmaya ikna edebilmenin mümkün olduğuna inandığı günlerde bu konuyu uzun uzun işlemişti. Zavallı Madge! Kazanacak atı o seçmişti, ama parsayı Sammy ile Sadie toplayacaklardı.</span></p>
<p class="calibre1"><span class="font1">“Hayır, buna izin vermeyeceğim!” diye bağırarak kapıya atıldım.</span></p>
<p class="calibre1"><span class="font1">Şövalye, “Eğlenceli bir hikâye!” dedi. “Kararınızı alkışlıyorum.”</span></p>
<p class="calibre1"><span class="font1">Neydi kararım? İkircikli yanı yoktu bunun. Çevirimi derhal geri almak zorundaydım. Bunu yapmakla kendi çıkarlarımla Hugo’nun çıkarlarını korumuş ve en önemlisi, Sadie’yle Sammy’yi yenilgiye uğratmış olacaktım. Bu, Madge için de müthiş bir darbe olacaktı. Neredeydi çeviri metni? Sammy’nin dairesinde. Sammy’nin dairesi neredeydi? Daha önceden de başvurmuş olduğum o evrensel bilgi sağlayıcı bana Sammy’nin Chelsea’de oturduğunu gösterdi. Elimi çabuk tutmam gerektiği belliydi. Metni, şu H.K. denilen adam görmeden ele geçirmeliydim. Sadie’nin konuşmasından, metnin kopyasının daha çıkartılmamış olduğu anlaşılıyordu. Sammy laf arasında evine akşamdan önce dönmeyeceğini söylemişti. Dairenin muhtemelen boş olduğunu belirtmişti. Sammy’nin numarasını çevirince cevap alamadım. Sonra, fena halde Finn’e ihtiyacım olduğuna karar verdim.</span></p>
<p class="calibre1"><span class="font1">Dave’in numarasını çevirdim; biraz gecikmeden sonra, sersemlemiş gibi bir sesle Finn cevap verdi. Ona, boğulmamış olduğuna sevindiğimi, ilk fırsatta kalkıp yanıma gelmesini istediğimi söyledim. Telefondakinin ben olduğumu anlayınca Finn bana Gal dilinde uzun uzadıya sövdü, onu uykudan uyandırdığımı söyledi. Kendisini kutladım ve ne zaman yola çıkabileceğini sordum. Sonunda, bir sürü homurdanmadan sonra Finn beni King’s Road Sokağı’nda bekleyeceğini söyledi ve yaklaşık üç çeyrek saat sonra orada buluştuk. O sırada saat üçe yirmi vardı.</span></p>
<p class="calibre1"><span class="font1">Finn’e, aramızda ana anahtar dediğimiz aleti yanında getirmesini söylemeyi ihmal etmemiştim. Bu, çizimini bilimsel kurallara göre birlikte yapmış olduğumuz basit dizaynlı bir maymuncuktu. Ben ve Finn gibi yasalara saygılı, sıradan iki vatandaşın böyle bir alet edinme zahmetine girişmeleri tuhafınıza gidebilir. Ama başımızdan geçenler bize şunu öğretmişti ki bizimki gibi bir toplumda kişi, aynen şimdiki gibi salt kendi haklarını korumak amacıyla, elinde anahtar olmadığı halde kilitli bir kapıdan girmek zorunda kaldığı durumlarla şaşılacak kadar çok karşılaşır. Hatta insanın kendi kapısını açamayıp sokakta kaldığı zamanlar bile olabilir. Her seferinde de itfaiyeyi çağıracak değil ya!</span></p>
<p class="calibre1"><span class="font1">Evde kimse olmadığından emin olmak için gene telefon ettik; sonra, yolda giderken Finn’e hikâyenin ana çizgilerini anlattım. Finn bunu öyle ilginç buldu ki huysuzluk yapmaktan vazgeçti. Ama hâlâ fena halde akşamdan kalma olduğu belliydi. Akşamdan kaldığı zamanlarda hep olduğu üzere gözlerini kısarak az buçuk şehla bakıyor ve yürürken sık sık başını sallıyordu. Akşamdan kaldığı zamanlarda neden böyle kafasını sarstığını ona birçok kez sormuşumdur; gözlerinin önündeki benekleri dağıtmak için yaptığını söyler. Finn’in, bütün o İrlanda eğitimine karşın içkiye benden daha az dayanıklı olması beni şaşırtır. Ne var ki bu kez benim, Alice Harikalar Ülkesi’ndeki Deniz Aygırı gibi, “içebildiğim kadar” içmeme karşın Finn belki de aynı öyküdeki Marangoz misali, “daha çoğunu” gövdeye indirmiş olabilirdi. Kendisinin her saatte içki bulabilmek konusunda neredeyse medyumluğa benzer bir yeteneği vardır. İşte her neyse, şu sırada o kötü durumdaydı, bense iyileşmeye başlamıştım; yalnızca midem azıcık rahatsızdı.</span></p>
<p class="calibre1"><span class="font1">Sammy’nin evine girmemizin kolay mı, zor mu olacağını kesti-remiyordum Sammy özel bir kilit, hatta daha da kötüsü, alarm taktırmış olabilecek türden bir adamdı. Dahası, Sammy hani şu kocaman, özel servisli bloklardan birinde oturduğu için, işimizi yaparken üstümüze kapıcı ya da ona benzer işgüzarın biri gelebilirdi. Bloka geldiğimizde Finn’i, baskına uğrarsak kullanabileceğimiz bir servis kapısı falan var mı diye bakmaya, binanın arkasına yolladım, ben de gözlerimi kapıcıları görmek için dört açarak ön tarafa yürüdüm. Sammy’nin, dördüncü kattaki kapısının önünde buluştuk. Finn arkada güzel, kuytu bir servis kapısı bulunduğunu söyledi. Ben de bir tek kapıcı gördüğümü bildirdim; bu adam ana kapının iç tarafındaki cam bir kafes içinde oturuyor ve yerinden kıpırdayacağa pek benzemiyordu. Ben koridorun ucunda nöbet tutarken Finn, ana anahtarı cebinden çıkardı. Birkaç dakika sonra Sammy’nin kapısı sessizce açıldı ve ikimiz birden içeri girdik.</span></p>
<p class="calibre1"><span class="font1">Kendimizi geniş bir holde bulduk. Sammy’ninki daha büyükçe olan köşe dairelerinden biriydi. Bir kapıyı denedik, mutfağa açılı-yormuş.</span></p>
<p class="calibre1"><span class="font1">“Onun yatak odasıyla salon üzerinde duralım” dedim.</span></p>
<p class="calibre1"><span class="font1">Finn, “İşte yatak odası” diyerek çekmeceleri açmaya başladı. Finn’in öte beriyi kaldırıp yerine koymaktaki hızı ve ustalığı parça başı çalışan bir fabrika işçisinin el çabukluğuna benzer ve kendisinin dediği gibi eşyalara “bahar yelinden başka bir şeyin dokunmuş olduğunu” şeytan bile anlayamaz. İkimiz de eldiven takmıştık doğallıkla. Bir an Finn’i seyrettikten sonra ana salon olduğunu kestirdiğim odaya yollandım. Kapı gerçekten de iki duvarında pencereleri olan büyük bir köşe odasına açılıyordu. Gelgelelim kapıyı açarken gördüğüm şey beni zınk diye durdurdu.</span></p>
<p class="calibre1"><span class="font1">Bu şeyi bir süre süzdüm, sonra, “Buraya gel de bak!” diye Finn’e seslendim.</span></p>
<p class="calibre1"><span class="font1">Finn yanıma geldi. “Ulu Tanrım!” dedi.</span></p>
<p class="calibre1"><span class="font1">Odanın tam orta yerinde, boyu üç metre, genişliği beş metre kadar olan ışıl ışıl alüminyum bir kafes duruyordu. Kafesin içinde de, tedirgin parlak gözlerini bize dikmiş alçak sesle homurdanan koskocaman, siyahlı kahveli bir Alsas çoban köpeği vardı.</span></p>
<p class="calibre1"><span class="font1">Finn, “Dışarı çıkabilir mi acaba?” dedi.</span></p>
<p class="calibre1"><span class="font1">Ben kafese yaklaştım; bunu gören hayvan daha hızlı homurdanmaya, aynı zaman da da o köpeklere özgü, anlamı anlaşılmaz tarzda kuyruğunu sallamaya başladı.</span></p>
<p class="calibre1"><span class="font1">Köpeklerden pek hoşlanmayan Finn, “Dikkat et, hayvana!” dedi. “Üstüne atılacak!”</span></p>
<p class="calibre1"><span class="font1">Kafesi inceleyerek, “Buradan çıkamaz” dedim.</span></p>
<p class="calibre1"><span class="font1">Bu anlaşıldıktan sonra köpek olayındaki gariplikle artık ilgilenmeyen Finn, “Eh, Tanrıya şükür” dedi. “Sakın hayvanla oynayayım falan deme yoksa ulumaya başlarsa polisleri üstümüze çeker.” Köpeği merakla süzdüm. Yüzünden iyilik ve zekâ akıyordu ve bütün o homurtularına karşın gülümsüyor gibiydi.</span></p>
<p class="calibre1"><span class="font1">“Merhaba” diyerek elimi çubuklardan içeri soktum; köpek sustu ve hevesle elimi yaladı. Ben de onun o uzun burnunu okşamaya başladım.</span></p>
<p class="calibre1"><span class="font1">Finn, “Sırnaşmanın da âlemi yok” dedi. “Fazla zamanımız yok.” Zamanımızın fazla olmadığını biliyordum. Finn gene Sammy’nin yatak odasına döndü, ben de salonu incelemeye giriştim. Çevirimi bulmak için müthiş sabırsızlanıyordum. Arada bir durup, metnin uçmuş olduğunu anlayınca Sammy’nin öfkeden kuduruşunu hayal ederek keyifleniyordum. Sammy’nin yazı masasıyla çekmecelerini alt üst ettim. Sonra sahanlıktaki bir dolabın içini aradım. Bavul içlerine, çanta içlerine, yastık altlarına, kitap arkalarına baktım; Sammy’nin kaç ceketi varsa hepsinin cebini karıştırdım. Çeşitli ilginç şeyler geçti elime, ama çeviri metnini bulamadım. İzi bile yoktu. Finn de bir şey bulamamıştı. Öbür odaları da aradık, ama pek umutlu değildik; çünkü bu odalar pek kullanılmıyor gibiydi. “Başka hangi cehenneme bakabiliriz?” diye Finn sordu. “Eminim gizli bir kasası vardır” dedim. Yazı dolabının kilitli olmaması akla bu olasılığı getiriyordu. Ben adamımı biliyorsam Sammy’nin gizleyecek çok şeyi olmalıydı.</span></p>
<p class="calibre1"><span class="font1">Finn, “Eh, varsa bile bulmak bizim bir işimize yaramaz” dedi. “Çünkü nasılsa açamayız.”    </span></p>
<p class="calibre1"><span class="font1">Korkarım haklıydı. Gene de yer tahtalarını tıklatıp resimlerin arkalarına bakarak, herhangi bir çekmece ya da dolabı gözden kaçırmadığımızdan emin olmaya çalışarak evi yeni baştan taradık.</span></p>
<p class="calibre1"><span class="font1">Finn, “Hadi artık” dedi. “Yolcu yolunda gerek.” Geleli neredeyse üç çeyrek saat oluyordu.</span></p>
<p class="calibre1"><span class="font1">Ben salonun orta yerinde durmuş' küfürler savuruyordum. “Yere batası şey bir yerlerde olmalı!”</span></p>
<p class="calibre1"><span class="font1">“Doğru söyledin!” dedi Finn. “Olduğu yerde de kalmak zorunda.” Saatinin kadranını işaret etti.</span></p>
<p class="calibre1"><span class="font1">Bu arada köpek, o tüylü gür kuyruğunu kafesin içinde iki yana sallayarak bizi seyretmekteydi. “Sen de ne bekçi köpeğiymişsin ama!” dedi Finn.</span></p>
<p class="calibre1"><span class="font1">Kafesin, zemini gibi som alüminyumdan yapılmış olan tavanı hayvanın dört ayak üstünde durmasına izin verecek yükseklikteydi ama ayakta dururken kulaklarını dikleştirmesine yetecek kadar pay yoktu.</span></p>
<p class="calibre1"><span class="font1">“Zavallıcık!” dedim. Sonra Finn’e döndüm: “Biliyor musun, bu köpeğin burada olması çok tuhaf. Ben şimdiye kadar hiç böyle kafes içine konmuş köpek görmedim, sen gördün mü?”</span></p>
<p class="calibre1"><span class="font1">“Özel bir köpek olsa gerek” dedi Finn. O zaman dudaklarımdan bir ıslık koptu. Aklıma birden, Sammy’nin yeni bir yıldıza ilişkin söyledikleri geldi ve o anda kafesteki hayvanı tanıdım.</span></p>
<p class="calibre1"><span class="font1">“Sen </span><span class="font6">Red Godfrey’nin İntikamı'nı</span><span class="font1"> görmüş müydün?” diye Finn’e sordum. “Ya da </span><span class="font6">Sele Kapılanlar' ı?”</span></p>
<p class="calibre1"><span class="font1">Finn, “Sen tırlattın mı yoksa?” diye sordu.</span></p>
<p class="calibre1"><span class="font1">“Ya da </span><span class="font6">Yıldızabakan Çiftliği’ni? Sabah Çiğleri'ni?”</span></p>
<p class="calibre1"><span class="font1">“Neler saçmalıyorsun sen?”</span></p>
<p class="calibre1"><span class="font1">Ben, hayvanı göstererek, “Mister Mars bu!” diye bağırdım. “Hani şu köpek yıldız, Harika Mister Mars. Tanıyamadın mı? Sammy onu yeni filmi için satın almış olmalı!” Bu yeni bulgu zihnimi öylesine sarmıştı ki çevirimi unuttum gitti. Bana en heyecan veren şeylerden biri gerçek hayatta bir film yıldızıyla karşılaşmaktır, zaten yıllardan beri de Mister Mars’ın hayranlarındandım.</span></p>
<p class="calibre1"><span class="font1">“Çatlaksın sen” dedi Finn. “Bu Alsas çoban köpeklerinin hepsi birbirine benzer. Hadi, yürü, herife enselenmeden gidelim artık.” Ben, “Ama sahiden Mars bu!” diye bağırdım. “Mister Mars değil misin sen?” dedim köpeğe. Köpek kuyruğunu daha da hızlı sallayarak zıpladı. “Bak, gördün mü!” dedim Finn’e.</span></p>
<p class="calibre1"><span class="font1">Finn, “Sanki bu ne ifade eder!” dedi. Köpeğe dönerek, “Rin Tin Tin değil misin sen?” diye sordu, köpek kuyruğunu daha da hevesle sallamaya başladı.</span></p><div class="calibre3">
<p class="calibre1"><span class="font1">145</span></p></div>
<p class="calibre1"><span class="font1">FlO/Ağ</span></p>
<p class="calibre1"><span class="font1">Ben, “Peki, ya buna ne buyrulur?” dedim.</span></p>
<p class="calibre1"><span class="font1">Kafesin üstünde, göze batmayacak şekilde </span><span class="font6">Harika Mister Mars, </span><span class="font1">öbür yanda da, </span><span class="font6">Plantisifilms Ltd. ’eAittir,</span><span class="font1"> sözcükleri yazılıydı.</span></p>
<p class="calibre1"><span class="font1">“Bunun modası geçmişti” dedim.</span></p>
<p class="calibre1"><span class="font1">Finn, “Tamam, kabul ediyorum öyleyse” diyerek kapıya seğirtti.</span></p>
<p class="calibre1"><span class="font1">“Dur, bekle!” diye bağırdım, hem de öyle acı dolu bir sesle ki Finn durdu.</span></p>
<p class="calibre1"><span class="font1">Kafamda şahane bir fikir filizlenmeye başlamıştı. Filiz yavaş yavaş yeşerirken ellerimi şakaklarıma bastırarak gözlerimi Mister Mars’a diktim. Mister Mars aklıma neler geldiğini biliyormuş gibi yumuşak, yüreklendirici bir sesle birkaç kez havladı.</span></p>
<p class="calibre1"><span class="font1">“Finn” diye tane tane konuştum. “Şahane bir fikrim var.”</span></p>
<p class="calibre1"><span class="font1">“Neymiş?” diye Finn kuşkulu kuşkulu sordu.</span></p>
<p class="calibre1"><span class="font1">“Köpeği kaçıracağız” dedim.</span></p>
<p class="calibre1"><span class="font1">Finn bana bakakalmıştı. “Ne haltetmeye?” diye sordu.</span></p>
<p class="calibre1"><span class="font1">“Görmüyor musun?” diye ünledim. Tasarının muhteşem cüretiyle basitliğini şimdi daha da açık seçik gördükçe odanın içinde hoplayıp zıplayarak dans etmeye başlamıştım. “Rehine alacağız onu, benim çeviri metniyle değiş tokuş edeceğiz!”</span></p>
<p class="calibre1"><span class="font1">Finn, yüzündeki şaşkınlık ifadesi yumuşayıp bir sabır ifadesine dönüşerek kapı pervazına yaslandı. “Yemezler bunu” dedi, bir çocuk ya da zırdeliyle konuşurmuşcasına tane tane konuşarak. “Hem neden yesinler ki zaten? Biz başımızı derde sokmakla kalırız. Hem zaten zaman da yok.”</span></p>
<p class="calibre1"><span class="font1">“Ben buradan elim boş gitmiyorum!” dedim ona.</span></p>
<p class="calibre1"><span class="font1">Zaman öğesi gerçekten de ciddiydi. Ne var ki ben şu oynanan dramada bir oyuncu olmak için hummalı bir istek duyuyordum. Mars’la tehlikeyi göze almaya değerdi. Sammy’nin çeviri metni konusundaki durumu, sert bir tavır almasını önleyecek kadar kuşkuluydu. Ben Mars’ı alıkoyarak onu köşeye kıstırabilir, hatta Mars’ın güvenliğinin tehlikede olduğuna inandırabilirsem, hiç değilse çevirim konusunda görüşme masasına oturmasını sağlayabilirdim belki. Doğruyu söylemek gerekirse kafamda belirgin bir plan yoktu. Hızlı ve sezgisel bir düşünme yöntemim vardır benim. Şimdi bildiğim tek şey elimde bir pazarlık kozu bulunduğu, bun-</span></p>
<p class="calibre1"><span class="font1">dan yararlanmamanın aptallık olacağıydı. Bu yapacağım şey Sammy’yi sinirlendirip rahatım kaçırmaktan öteye geçmese bile değerdi. Bütün bunları Finn’e anlatırken nasıl açıldığını bulmak için kafesi inceledim. Kararımın karar olduğunu gören Finn de kafesi incelemeye girişti. Bu arada Mars içerden bizi adım adım izliyor, yaptıklarımızı onaylayan bakışlarla gözlüyordu.</span></p>
<p class="calibre1"><span class="font1">Esrarengiz bir kafesti bu. Görünürde ne kapısı vardı ne kilidi, sürmesi ne vidası, somunu. Parmaklıklar zemine ve tavana sıkıca geçmiş duruyordu.</span></p>
<p class="calibre1"><span class="font1">“Belki bir yanı çıkıyordur” dedim. Ama kirişe benzer özel bir şey de yoktu. Bütün yüzey dümdüz ve pürüzsüzdü.</span></p>
<p class="calibre1"><span class="font1">“Kaynak yapılmış” dedi Finn.</span></p>
<p class="calibre1"><span class="font1">Ben, “Olamaz” dedim. “Bunu bu haliyle yukarı taşımadılar ya!”</span></p>
<p class="calibre1"><span class="font1">Finn, “Bilemem, çağdaş teknolojinin bir marifetidir” dedi; Bu pek işe yarayan bir fikir değildi. “İyi bir çekicimiz olsa da nereye vuracağımızı bilsek... ” Gelgelelim çekicimiz yoktu. Bir süre kafese ayakkabımla vurdumsa da herhangi bir gevşeme ya da açılma olmadı.</span></p>
<p class="calibre1"><span class="font1">“Parmaklıkları kıramaz mıyız?” diye fikir verdim.</span></p>
<p class="calibre1"><span class="font1">“Şeytanın bacağı kadar sağlam bu meretler” dedi Finn.</span></p>
<p class="calibre1"><span class="font1">Mutfağa giderek alet arandım, ama kol demiri şöyle dursun, tornavida bile bulamadım. Bir ocak maşasını denedik, ama parmaklıkları bir milim bile oynatamadan maşayı eğrilttik. Delirecek gibiydim. Finn’i dışarı yollayıp bir eğe aldırtacaktım, ama geç olmuştu. Finn saatine bakıp duruyordu. Dördü on geçmişti. Finn’in sıvışmaya can attığını biliyordum. Beri yandan şimdi belirli bir işe girişmiştik ya, onun ben istediğim sürece yanımda olacağını da biliyordum. Kafesin dibine çömelmişti ve o da Mars da başlarını kaldırmış bana bakıyorlardı. Finn’in gözlerinde zor zamanlara sakladığı o yumuşak bakış vardı.</span></p>
<p class="calibre1"><span class="font1">“Biz de onu kafesiyle alırız” dedim.</span></p>
<p class="calibre1"><span class="font1">Finn, “Kapıdan geçmez ki!” dedi. “Hem zaten dışarda bizi nasılsa durdururlar.”</span></p>
<p class="calibre1"><span class="font1">“Deneyeceğiz” dedim. “Kafes kapıdan geçmezse bu işten vazgeçeceğim; söz veriyorum.”</span></p>
<p class="calibre1"><span class="font1">“Başka seçeneğin olmayacak ki!” dedi Finn.</span></p>
<p class="calibre1"><span class="font1">Kafesin kapıdan geçebileceğinden emindim. Ne var ki bunun için onu yan çevirmemiz gerekiyordu. Kafesin alüminyum zemininde bir tas su vardı.</span></p>
<p class="calibre1"><span class="font1">Finn, “İşte ispatı” dedi. “Bu şeyi burada monte etmişler. Çıkar-tamayız.”</span></p>
<p class="calibre1"><span class="font1">Bir çiçek vazosu aldım, parmaklığa yanaştırarak tasın suyunu buna boşalttım. Sonra usul usul, kafesi yan yatırmaya başladık. Bizi dikkatle izlemekte olan Mars şimdi iyice heyecanlanmıştı.</span></p>
<p class="calibre1"><span class="font1">Finn, “Aman dikkat, elini kapmasın” dedi. Kafesi çevirerek tamamen yan yatırdık, bu arada Mars da aşağı doğru kaydı ve yerde yatan parmaklıkların üstüne çıktı. Huzursuz huzursuz havlamaya başladı.</span></p>
<p class="calibre1"><span class="font1">“Sus bakayım” dedim ona. </span><span class="font6">“Sele Kapılanlar</span><span class="font1">’da ne zor durumdaydın, düşünsene, ama sonu iyi bağlanmadı mı?”</span></p>
<p class="calibre1"><span class="font1">Finn, “Kafesi kaldırdığımızda bacakları parmaklıkların arasından sarkacak” dedi. “Çırpınırsa bacağını kırabilir.”</span></p>
<p class="calibre1"><span class="font1">Mantıklı bir düşünceydi bu. Durup sorunu inceledik. Saat konusunda kaygılanmayı çoktan bırakmıştık. İki saat bile sürecek olsa bu işi yürütmek niyetindeydik.</span></p>
<p class="calibre1"><span class="font1">Ben, “Parmaklıkların üstüne bir şey germeliyiz” dedim. Bir masa örtüsü kaptığım gibi Mars’ın ayaklarının altına yaymağa çalıştım ama o hemencecik örtüyü pençeleyip dişlemeye girişti.</span></p>
<p class="calibre1"><span class="font1">“Bir yolunu bulup örtüyü tutturman lazım” dedi Finn. “Yoksa hayvan ayaklarıyla çekiştirecek.”</span></p>
<p class="calibre1"><span class="font1">“Sicim” dedim. -</span></p>
<p class="calibre1"><span class="font1">“Sicim kayar. Sana şöyle öbür yana kadar dolanıp bağlanabilecek, uzun bir şey lazım.”</span></p>
<p class="calibre1"><span class="font1">Gitti, bir dakika sonra elinde bir yatak çarşafıyla dönüp geldi. Çarşafı kafesin kenarına tutup ölçtük.</span></p>
<p class="calibre1"><span class="font1">Finn, “Altta bağlanabilecek kadar uzun değil” dedi.</span></p>
<p class="calibre1"><span class="font1">Çarşafın köşelerini parmaklıklara bağlamaya çalıştım, ama meret çok kolalı olduğu için attığım düğümler anında çözülüyordu. Umarsızlık içinde çevremize bakındık.</span></p>
<p class="calibre1"><span class="font1">“Şu perdelere ne dersin?” dedim.</span></p>
<p class="calibre1"><span class="font1">Finn, “İndirmek için tavan merdiveni lazım” dedi.</span></p>
<p class="calibre1"><span class="font1">“Buna zaman yok” diyerek perdeleri sertçe çektim; kornişler duvardan çıkınca perdeler, halkaların şangırtıları içinde üzerimize düştü. İçlerinden birini ayırdık. Son derece uzundu. Bunu, Mars’ın ayaklarını kaldırtarak kafesin içine yaydık. Şimdi iki yandan sarkanlar, kafesin altına dolanıp bağlanmaya yeterdi, gel gör ki kafesin altına ulaşabilmemizin yolu yoktu.</span></p>
<p class="calibre1"><span class="font1">“Kriko lazım” dedi Finn.</span></p>
<p class="calibre1"><span class="font1">Ben iki sandalye alıp kafesin iki yanına koydum. “Bunların üstüne kaldıralım.”</span></p>
<p class="calibre1"><span class="font1">Kafesi kaldırmaya giriştik, ama Mars’ın kafes yerden kalkar kalkmaz parmaklıkların arasından kayan pençeleri perdeyi çekiştirerek buruşturup bir araya getirdi. Aynı zamanda Mars yüksek sesle havlamaya başlamıştı. Kafesi gene yere bıraktık.</span></p>
<p class="calibre1"><span class="font1">Finn’e baktım. Ter içindeydi. Bana baktı.</span></p>
<p class="calibre1"><span class="font1">“Aklıma başka bir şey daha geldi” dedi yavaşça.</span></p>
<p class="calibre1"><span class="font1">“Nedir?” diye sordum.</span></p>
<p class="calibre1"><span class="font1">“Perdenin uçlarını kafesin altında bağlayabilsek bile, attığımız düğüm kumaşı büzüp ip haline getirecek, hayvanın ayağının altında da yaygı olmayacak. Anlıyor musun ne demek istediğimi?”</span></p>
<p class="calibre1"><span class="font1">Anlıyordum ne demek istediğini. Kafesin iki yanına yaslanarak düşüncelere daldık.</span></p>
<p class="calibre1"><span class="font1">Finn, “Belki sicimle denemek daha iyi olur” dedi. “İki uçtaki perde halkalarından iki sap sicim geçirip iki de delik açarsak. .. ”</span></p>
<p class="calibre1"><span class="font1">“Boş versene!” diye bağırdım. “Başka hiçbir şey denemiyoruz.” Perdeyi Mars’ın ayakları altından çekmeye davrandım. O da hemen perdenin ucunu dişlerinin arasına aldı; bir türlü bırakmıyordu.</span></p>
<p class="calibre1"><span class="font1">“Kurtar şu perdeyi!” dedim Finn’e.</span></p>
<p class="calibre1"><span class="font1">“Sen kurtar, ben çekerim.”</span></p>
<p class="calibre1"><span class="font1">Mars’ın ağzını bin güçlükle açtım, perdenin arta kalanını kurtardık. Sonra ben yere oturdum ve başımı parmaklığa dayayarak delice bir gülme tutturdum.</span></p>
<p class="calibre1"><span class="font1">“Benim de aklıma bir şey geldi” dedim Finn’e.</span></p>
<p class="calibre1"><span class="font1">“Ne?”</span></p>
<p class="calibre1"><span class="font1">“Belki de kafes sahiden kapıdan geçmez.”</span></p>
<p class="calibre1"><span class="font1">Öyle bir gülüyordum ki sözleri zor söyleyebildim. Derken Finn de gülmeye başladı; ikimiz birden yerlere yatıp manyaklar gibi güldük, güldük, öyle ki en sonunda ahlayıp vahlamaktan öte bir şey yapamayacak duruma düştük.</span></p>
<p class="calibre1"><span class="font1">Bunun üzerine, bakalım Sammy’nin viskisi nerede duruyor, diye aranmaya koyulduk, bulduğumuz zaman da ikişer tane sek yuvarladık. Finn oturup kendini bu uğraşa adamak istediğini dokunduran belirtiler göstermeye başlamıştı, ama ben onu gene kafesin başına çektim.</span></p>
<p class="calibre1"><span class="font1">“Haydi iş başına!” dedim. “Hayvan ayaklarını nereye koyarsa koysun!”</span></p>
<p class="calibre1"><span class="font1">Ters çevirmiş olduğumuz kafesi, iki yanındaki parmaklıklardan tutarak yerden kaldırdık. Mister Mars başlangıçta biraz kayıp yal-paladıysa da çok geçmeden anladık ki biz onun iyiliğini düşüneceğiz derken zekâsını hesaba katmamıştık. Hayvancağız parmaklıklardan başka üstünde durabileceği bir şey olmadığını anlar anlamaz bacaklarını yukarı çekerek uzandı. Biraz rahatsız duruyordu, ama son derece sakindi. Bunu görünce gene öyle bir gülmemiz tuttu ki kafesi yere bıraktık.</span></p>
<p class="calibre1"><a id="bookmark0"><sup class="calibre7"><a href="#footnote1">1</a></sup></a></p>
<p class="calibre1"><span class="font1"> (Fr.) pâtĞ de foie gras: Ciğer ezmesi (y.h.n.)</span></p>
<p class="calibre1"><a id="bookmark1"><sup class="calibre7"><a href="#footnote2">2</a></sup></a></p>
<p class="calibre1"><span class="font1"> (Fr.) badinage: Şakacılık, latifecilik (y.h.n.)</span></p>
<p class="calibre1"><a id="bookmark2"><sup class="calibre7"><a href="#footnote3">3</a></sup></a></p>
<p class="calibre1"><span class="font1"> (İt.) rallentando: Derece derece yavaşlamak (y.h.n.)</span></p>
<p class="calibre1"><a id="bookmark3"><sup class="calibre7"><a href="#footnote4">4</a></sup></a></p>
<p class="calibre1"><span class="font1"> Burada Left kelimesinin hem “sol” hem de bırakmak anlamına gelmesine dayanan, Türkçeye aktarılamayan bir oyun var: Why have you LEFT POLİTİCS? LEFT POLİTİCS needs you! (y.h.n.)</span></p>
<p class="calibre1"><a id="bookmark4"><sup class="calibre7"><a href="#footnote5">5</a></sup></a></p>
<p class="calibre1"><span class="font1"> Yeni Bağımsız Sosyalist Parti (y.h.n.)</span></p>
<p class="calibre1"><span class="font1"> (Fr.) bien renseignö: İyi haber alıyor olmak (y.h.n.)</span></p>
<p class="calibre1"><a id="bookmark5"><sup class="calibre7"><a href="#footnote6">6</a></sup></a></p>
<p class="calibre1"><span class="font1"> (Fr.) fait accompli: Oldu bitti, emrivaki (y.h.n.)</span></p>
<p class="calibre1"><span class="font1"> (Yun.) Cerberus: Cehennemin kapısını bekleyen üç başlı köpek; uyanık ve sadık bekçi (y.h.n.)</span></p>
<p class="calibre1"><span class="font1">Fll/Ağ</span></p>
</body>
</html>
