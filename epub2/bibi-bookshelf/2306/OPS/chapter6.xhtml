<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
		<section>
		<h1><span epub:type="pagebreak" title="45" id="page45"></span><st c="0">O Yaz...</st></h1>
		<p><st c="9">Hepimizin hayatının ortasına kalın bir çizgi çizilmişti o yaz. </st><st c="73">Hiçbirimiz birkaç ay önceki insanlar değildik. </st><st c="120">Bir parkta başlayıp bir gecede ülkeye yayılan direnişe destek verenin de, karşısında duranın da hayatında bir şeyler kırılmıştı. </st><st c="249">Biz, yani ülkede ne zamandır böğrümüze basan şeylerden yorgun olanlar için durum elbette başkaydı. </st><st c="348">Nicedir çarpıp durduğumuz duvara, biri gelip çizgi filmlerdeki gibi tebeşirle bir kapı çizmiş, o kapının kolunu çevirip biraz daha nefes alabildiğimiz başka bir gerçekliğe geçebileceğimizi göstermişti. </st><st c="550">Birbirimizin yüzüne bakmaya cesaretlendiğimiz bir yerdi bu buluştuğumuz. </st><st c="623">Yan yana gelmenin ne menem bir şey olduğunu hatırlamıştık. </st><st c="682">Beşiktaş’ta bir barikata sabahın dördünde borcamın içinde kek getirip gazdan bitap düşmüş eylemcilere “Yiyin yavrum” diye zorla ikram eden yaşlı bir kadın tanımıştım mesela. </st><st c="856">Cihangir’de apartmanın içine sokak kedilerini dolduran bir adam. </st><st c="921">Genç bir kız sütle yüzümü yıkamıştı Taksim Meydanı’nda, sonra gülümseyip kalabalığın içinde kaybolmuştu. </st><st c="1026">Sokak bunlar gibi kahramanlık hikâyeleriyle dolup taşıyordu. </st><st c="1087">Ve kimse bunu kahraman ol</st><span epub:type="pagebreak" title="46" id="page46"></span><st c="1112">mak için yapmamıştı. </st><st c="1134">Her şey kendiliğindendi. </st><st c="1159">Suyu yükselen derenin taşması kadar kendiliğindendi. </st><st c="1212">Belki biraz yorgunduk ama çoğunluk ferahtı içimiz. </st><st c="1263">Nicedir ilk kez. </st><st c="1280">Burnumuzun dibindeki yabancılarla göz göze gelmeyi öğrenmiştik. </st><st c="1344">Bu bile tek başına devrim sayılırdı.</st></p>
		<p><st c="1380">Gezi’den eve dönmüştüm. </st><st c="1405">Saat gece yarısını geçmişti. </st><st c="1434">Bitkindim. </st><st c="1445">Haziran serinliği henüz Temmuz’un bunaltıcı sıcağına yenik düşmemiş, pencereyi açtığın vakit tülleri uçuracak gece esintileri henüz bizi terk etmemişti. </st><st c="1598">Uykum yoktu, balkona çıktım. </st><st c="1627">Mahalle ayaktaydı. </st><st c="1646">Evlerin çoğunda ışıklar açık. </st><st c="1676">Balkonlarda insan mırıltıları. </st><st c="1707">Birkaç haftadır böyleydi bu. </st><st c="1736">Anlaşılan benimki gibi başkalarının da zihni kapanmayı reddediyordu. </st><st c="1805">Tek bir haberi dahi kaçırmaktan endişeli, Gezi’de olamadığım zamanlarda yorgunluktan bayılana kadar, gözümü bilgisayardan ayırmadan yaşıyordum günlerdir. </st><st c="1959">O geceki gibi sakin gecelerde ise rahatlamak bir yana, bilakis daha beter diken üstündeydim. </st><st c="2052">Sinsiydi çünkü şiddetinden mustarip olduklarımız. </st><st c="2102">En ummadığımız zamanlarda yakmışlardı canımızı. </st><st c="2150">Uykuda gelmişlerdi. </st><st c="2170">Bir gözümüz uyusa diğeri hep nöbetteydi bu yüzden.</st></p>
		<p><st c="2220">Kapı çaldı. </st><st c="2233">Yerimden sıçradım. </st><st c="2252">Yüreğim ağzımda kapıya koştum.</st></p>
		<p><st c="2282">“Kim o?” dedim kapını deliğinden bakarken. </st><st c="2326">“Ben karşı komşunuz. </st><st c="2347">Muhsin adım” dedi delikten gördüğüm, merceğin iyice yuvarlaklaştırdığı tombul yüzüyle kel bir adam. </st><st c="2447">Birkaç ay olmuştu taşınalı, ne zamandır boştu karşı daire. </st><st c="2506">İlk kez görüyordum onu. </st><st c="2530">Evden çalıştığını, yazar gibi bir şey olduğunu yalnız yaşadığını söylemişti Emin Efendi. </st><st c="2619">Çıkmıyordu pek evden. </st><st c="2641">Hiç karşılaşmamıştık şimdiye kadar. </st><st c="2677">Kapıyı açtım.</st></p>
		<p><st c="2690">“Buyrun. </st><st c="2700">Her şey yolunda inşallah?”</st></p>
		<p><st c="2726">“Ah, evet, evet. </st><st c="2744">Çok geç oldu biliyorum, ne olur kusuruma bakmayın. </st><st c="2795">Ama ışıklarınızın açık olduğunu görünce...” </st><span epub:type="pagebreak" title="47" id="page47"></span><st c="2839">Konuşurken ayıbalıklarınınkine benzeyen gri bıyıkları oynayıp duruyor, bu da ona komik bir hava katıyordu. </st><st c="2946">Sevmiştim Muhsin Bey’i görür görmez. </st><st c="2983">Paniğim yatışmıştı.</st></p>
		<p><st c="3002">“Yeni gelmiştim ben de eve. </st><st c="3031">Sorun değil, ayaktaydım. </st><st c="3056">Bir sıkıntı mı var?”</st></p>
		<p><st c="3076">Ellilerinde olmalıydı. </st><st c="3100">Üstü başı düzgündü. </st><st c="3120">Gri şort, mavi tişört, ayağında lacivert sabolar.</st></p>
		<p><st c="3169">“Evet, duydum geldiğinizi. </st><st c="3197">Şey rica edecektim...” dedi, bir yandan mahcup bir şekilde elindeki boş rakı kadehini bana uzatırken, “Bir tek rakınız var mıdır acaba?”</st></p>
		<p><st c="3333">Şaşırdım. </st><st c="3344">Ama hoşuma da gitti. </st><st c="3365">Tatlı bir adamdı. </st><st c="3383">Gülümsedim. </st><st c="3395">“Elbette, elbette var” dedim.</st></p>
		<p><st c="3424">“Beni yanlış anlamazsınız umarım. </st><st c="3459">Her akşam bir tek atmadan uyku tutmuyor.”</st></p>
		<p><st c="3500">“Anlamaz olur muyum! </st><st c="3522">Hele de böyle bir zamanda.”</st></p>
		<p><st c="3549">“Çok sağ olun. </st><st c="3565">Geçen akşam oğlum gelmişti ziyarete, o getirmiş evdeki şişenin dibini anlaşılan ben uyuduktan sonra.” Durdu, nefes aldı. </st><st c="3686">“Sonra sizi gördüm balkonda. </st><st c="3715">Bi’ cesaret çaldım kapınızı...”</st></p>
		<p><st c="3746">“Sorun değil Muhsin Bey. </st><st c="3772">Ben de severim her akşam bir tek atmayı. </st><st c="3813">Sinirlere de iyi geliyor hem. </st><st c="3843">Derdimize çare olmasa da, biraz olsun gevşemek hepimizin hakkı” dedim.</st></p>
		<p><st c="3913">Rahatladı. </st><st c="3925">Kadehi tekrar bana doğru uzattı gülümseyerek, “Çok mahcubum. </st><st c="3986">Çok teşekkür ederim.”</st></p>
		<p><st c="4007">“Yok canım, lütfen, mahcup olunacak bir şey yok. </st><st c="4057">Ben size bendeki şişeyi vereyim en iyisi. </st><st c="4099">Nasılsa ödeşiriz bir gün” deyip, onu kapıda tek başına bırakarak mutfağa geçtim. </st><st c="4180">Güldüm kendi kendime dolabın kapağını açarken. </st><st c="4227">Böyle zamanda dayanışmanın sınırı yoktu demek. </st><st c="4274">Komşu komşunun bir tek rakısına bile muhtaç oluyordu demek yeri geldi mi. </st><st c="4348">Geçen akşam yarıladığım büyüğü kaptım dolaptan, kapıya seğirttim. </st><st c="4414">Muhsin Bey beni görünce, “Bana eşlik etmez misiniz?” dedi biraz çekingen. </st><st c="4488">Uykudan eser yoktu iki</st><span epub:type="pagebreak" title="48" id="page48"></span><st c="4510">mizde de. </st><st c="4521">“Tabii, seve seve,” diyerek, anahtarımı bulup kapıyı çektim.</st></p>
		<p><st c="4581">Kapıdan içeri girdiğimde ilk dikkatimi çeken portmantodaki deniz gözlüğü oldu. </st><st c="4661">Yanında nalburdan alındığı belli bir toz maskesi. </st><st c="4711">Ayakkabılığın üzerinde de camsil şişesinin içine doldurulmuş beyaz sıvı ve sarı bir baret. </st><st c="4802">Muhsin Bey fark etti şaşkınlığımı, “Bu daha başlangıç, mücadeleye devam” diye fısıldayıp gülümsedi. </st><st c="4902">Ayıbalığı bıyıkları yukarı doğru kıvrıldı. </st><st c="4945">O önde, ben arkada balkona çıktık.</st></p>
	</section>
	<div id="charCountTotal" value="4979"></div></body>
</html>
