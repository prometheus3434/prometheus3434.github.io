<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter15">
		<section>
		<h1><span epub:type="pagebreak" title="99" id="page99"></span><st c="0">Ada</st></h1>
		<p><st c="4">Sırtımı banyonun kapısına dayamışım, acıdan kaskatı, ağlıyorum.</st></p>
		<p><st c="68">Oysa o sabah olması gerektiği gibi başlamıştı her şey. </st><st c="124">Ne zamandır ertelenen tatile sonunda çıkabilmenin heyecanıyla, en sevdiğim yol albümü “Aşk Yeniden”i CD çalara yerleştirmemle eş zamanlı dönmüştü tekerlekler. </st><st c="283">Erkenden çıkmıştık yola. </st><st c="308">Güneş doğmadan hemen önce, gümüş bir griye boyanmış bomboş kenti hızla arkamızda bırakmıştık. </st><st c="402">Karı koca epey paralandığımız bir dönemdi geride kalan. </st><st c="458">Sekiz yıllık evliliğimiz yere çakılmış, kazanın harareti şimdi biraz olsun azalmış, bazı şeyleri görmezden gelmeyi mümkün kılan metruk bir sis inmişti hayatımızın üzerine.</st></p>
		<p><st c="629">Tatil fikri benden çıkmıştı. </st><st c="659">“Yarayı ben açtım, ben iyileştireceğim” demiştim kendi kendime. </st><st c="723">Kararlıydım. </st><st c="736">Balayını geçirdiğimiz Bozcaada’ya gidelim demiştim, onun haftalar sonra eve geri döndüğü gece. </st><st c="831">“Olur” demişti. </st><st c="847">Adaya güveniyordum. </st><st c="867">Hatırlardı bizi, emindim, hatırlatırdı o yeniyetme halimizi. </st><st c="928">Sekiz yıl önce iki aşık, adanın handiyse her yerinde öpüşüp sevişmiş, iki bitik beden dönmüştük eve. </st><st c="1029">O olaydan </st><span epub:type="pagebreak" title="100" id="page100"></span><st c="1039">sonra yine ada olmalıydı sanki sığınmak lazım gelen. </st><st c="1092">Aklar paklardı Ege’nin tuzu bizi bir güzel. </st><st c="1136">Buydu planım. </st><st c="1150">Güneş yaramıza merhem olurdu bakarsın, unuttururdu olan biteni. </st><st c="1214">Adanın şarapları son zamanlarda artan boşlukları doldururdu konuşmalarımızdaki. </st><st c="1294">İçer içer anlatırdık, dökerdik eteğimizdeki taşları. </st><st c="1347">Pirüpak olurduk. </st><st c="1364">Affederdik. </st><st c="1376">Sekiz yıl önceki ada bu, inanmak istiyordum, başka yolu yok, temize çekecekti her şeyi.</st></p>
		<p><st c="1463">Güneş batmadan yerleştik pansiyona. </st><st c="1500">Yolda pek konuşmadık. </st><st c="1522">Ben çoğunluk uyukladım. </st><st c="1546">O da gündelik şeyler dışında neredeyse hiç açmadı ağzını. </st><st c="1604">“Şuradan kavun alsak mı? </st><st c="1629">Buranın kavunu güzel olur.” “Ada rüzgârlı olacak gibi. </st><st c="1684">Buralar böyleyse.” “Acıktın mı? </st><st c="1716">Duralım mı?” O malum konunun muhitine uğramamak için o da, ben de elimizden geleni yaptık.</st></p>
		<p><st c="1806">Bir ara gözümü açtığımda yel değirmenlerini gördüm tepelerde. </st><st c="1869">Sevindim. </st><st c="1879">Aynı odayı tutmuştum, söylememiştim ona. </st><st c="1920">Sürpriz yapacaktım, aynı denize bakan, aynı balkon. </st><st c="1972">Penceresinde sardunyalar, tüller uçuş uçuş.</st></p>
		<p><st c="2015">Gemiden iner inmez tanıdık kokular çalındı burnuma derhal, biraz iyot biraz kekik. </st><st c="2099">Ada değişmişti değişmesine. </st><st c="2127">Biz de aynı kalmamıştık ya. </st><st c="2155">Güzel olacaktı ama her şey. </st><st c="2183">Yine de derinde bir yerlerde bir şey yoklamadı değil içimi. </st><st c="2243">Karaya ayak basar basmaz bir “Acaba?” dolandı aklımda. </st><st c="2298">O el değmemiş, sıfır kilometre halimiz geri gelir miydi gerçekten? </st><st c="2365">Fabrika ayarları var mıydı evliliklerin? </st><st c="2406">Dönülür müydü o ayarlara? </st><st c="2432">Ya boş bir çabaysa benimkisi? </st><st c="2462">Oluru var mıydı bu işin allasen? </st><st c="2495">Kendimi kandırıyordum besbelli. </st><st c="2527">Kocam onu başka bir adamla aldatan karısını affedecek miydi? </st><st c="2588">Ya ben kendimi? </st><st c="2604">Pansiyonun merdivenlerini tırmanırken hepsini unuttum.</st></p>
		<p><st c="2658">Odaya girer girmez atıverdim kendimi yatağa. </st><st c="2704">O da yorgun görünüyordu, yanıma uzandı. </st><st c="2744">Elini karnıma koydu. </st><span epub:type="pagebreak" title="101" id="page101"></span><st c="2765">Bunu ilk kez yapıyormuş gibi, tereddütlü. </st><st c="2807">Epeydir yapmadığımız bir şeydi birbirimize dokunmak. </st><st c="2860">Nedenini sorsa biri “Hayat” derdim en çok. </st><st c="2903">Böyle oluyordu bir süre sonra. </st><st c="2934">Neden sonra sinsi bir his peyda oldu içime ürkek eli karnımda dolanırken. </st><st c="3008">O ana değil, hayatımızın içine eden o geceye ait bir histi bu. </st><st c="3071">Aklım bana danışmadan pis bir kıyasa girişti. </st><st c="3117">Ne hissetmiştim o gece? </st><st c="3141">Şimdi o dokununca hissettiklerimle aynı mıydı? </st><st c="3188">Daha mı başkaydı? </st><st c="3206">Daha mı heyecanlı? </st><st c="3225">Tutkun?</st></p>
		<p><st c="3232">“Ne düşünüyorsun?” dedi.</st></p>
		<p><st c="3257">Silkinip kendime geldim. </st><st c="3283">Ne yapıyordum ben? </st><st c="3302">Eğilip öptüm.</st></p>
		<p><st c="3315">“Hiç, sevgilim,” dedim, “ne güzel yaptık gelmekle. </st><st c="3367">Biliyorum iyi gelecek burası bize.”</st></p>
		<p><st c="3402">Cevap vermedi, sırtını döndü. </st><st c="3433">Huzursuzdu, anlamak zor değildi bunu. </st><st c="3471">Haklıydı da. </st><st c="3484">Ama biraz uğraşsaydı ya artık olanları geride bırakmak için.</st></p>
		<p><st c="3544">“Unutmaya geldik buraya, ne olur yapma canım. </st><st c="3591">Defalarca konuştuk. </st><st c="3611">Saçmaladım, kabul ediyorum. </st><st c="3639">Hem de çok saçmaladım!” dedim.</st></p>
		<p><st c="3669">Yüzüme baktı. </st><st c="3684">Ne zamandır orada duran bir boşluk vardı gözlerinde. </st><st c="3737">“Kim bu kadın?” der gibiydi. </st><st c="3766">Peki kimdi bu adam? </st><st c="3786">O an, birkaç saniye kadar kısacık bir an, “Vazgeçsek” diye geçirdim içimden. </st><st c="3863">Olacak gibi değildi. </st><st c="3884">Binsek arabaya dönsek, hemen şimdi. </st><st c="3920">Pazartesi gitsek bir avukata. </st><st c="3950">Taşınsam ben birkaç güne. </st><st c="3976">Gidip Aslı’da kalsam mesela. </st><st c="4005">İdare ederim bir süre, sonra bakarız çaresine.</st></p>
		<p><st c="4051">“Hayal dünyasında yaşıyorsun” deyip kestirip attı.</st></p>
		<p><st c="4102">Sesini duyunca irkildim. </st><st c="4128">Toparlandım, tamam, kalıp savaşacaktım. </st><st c="4168">Geri kazanacaktım bu evliliği.</st></p>
		<p><st c="4198">Cevap verdim, “O gecenin benim için bir önemi olmadığını, hiçbir saniyesini hatırlamadığımı defalarca söyledim sana. </st><st c="4316">N’olur inan bana artık! </st><st c="4340">Özür diledim senden kaç kere.”</st></p>
		<p><span epub:type="pagebreak" title="102" id="page102"></span><st c="4370">“Neden yaptın peki? </st><st c="4391">Madem önemsizdi bu kadar, neden yaptın?”</st></p>
		<p><st c="4431">Defalarca geçmiştik aynı konunun üzerinden. </st><st c="4476">Yine hortlaması tadımı kaçırdı. </st><st c="4508">Sustum. </st><st c="4516">Ne denirdi ki?</st></p>
		<p><st c="4530">“Nasıl oldu, neden oldu, ben de bilmiyorum. </st><st c="4575">Sadece ciddiye alınacak bir şey olmadığını biliyorum. </st><st c="4629">Sevgilim... </st><st c="4641">Ne olur...” dedim, sarıldım.</st></p>
		<p><st c="4669">Kurtuldu kollarımdan, köpürdü birden:</st></p>
		<p><st c="4707">“Benden çok zor bir şey istiyorsun! </st><st c="4744">Sırf buraya geldik diye çat diye değişecek mi her şey? </st><st c="4799">Bunu mu bekliyorsun? </st><st c="4820">Bu kadar saf olabilir misin gerçekten? </st><st c="4859">Senin bu kadar rahat olman, hiçbir şey olmamış gibi davranman, kusura bakma ama garip geliyor bana. </st><st c="4959">Bu kadar hızlı unutmamı beklemen haksızlık. </st><st c="5003">Yine de için rahat olsun, elimden geleni yapıyorum. </st><st c="5055">Nasıl başardım bilmiyorum ama eve geri dönmem, bir daha denemeyi kabul etmem, yetmezmiş gibi buraya gelmem iyi haber ikimiz için. </st><st c="5185">Bunu aklına sok.”</st></p>
		<p><st c="5202">Sırtlarımız birbirimize dönük uyuyakalmışız. </st><st c="5248">Uyandığımızda akşam iniyordu. </st><st c="5278">Bir şarap açtık balkonda. </st><st c="5304">Yaptığımız her şey tamirat amaçlıydı. </st><st c="5342">Bu bir tedavi tatiliydi, baştan öyle anlaşmıştık. </st><st c="5392">Ya iyileştirip evine götürecektik hastayı, ya buraya gömecektik. </st><st c="5457">Bir cesedi mi dürtüklüyorduk yoksa? </st><st c="5493">Onu da bilmiyordum. </st><st c="5513">İstanbul’dan buraya çürümeye yüz tutmuş bir şeyi mi taşıyıp getirmiştik? </st><st c="5586">Aklım karışıktı. </st><st c="5603">Artık gömse miydik onu?</st></p>
		<p><st c="5626">Karşı çatıda uyuşuk bir kedi, kaldırıp kafasını, balkonun yeni misafirlerini şöyle bir kesip geri döndü uykusuna. </st><st c="5741">Zamanın dışında bir andı. </st><st c="5767">Saatlere sığmayan, takvimlerle ölçülemeyen. </st><st c="5811">Arada bir yerdeydik. </st><st c="5832">Ne geçmiş, ne gelecek görünüyordu oturduğumuz yerden. </st><st c="5886">Uzakta deniz patlıyordu dalgakıranda. </st><st c="5924">Bembeyaz köpük. </st><st c="5940">Adada yazın son demleriydi. </st><st c="5968">Akşamları sırtına bir hırka almak gereken zamanlar. </st><st c="6020">Üzümler olgunlaşmış, şarap olmak için bekleşiyorlar asma dalın</st><span epub:type="pagebreak" title="103" id="page103"></span><st c="6082">da. </st><st c="6087">Uzaktan bir şarkıyı yakına taşıyordu rüzgâr, Ortaçgil söylüyordu. </st><st c="6153">Amma dinlerdik bir ara.</st></p>
		<p><st c="6176">Masanın üzerindeki elini tuttum. </st><st c="6210">Sıktım. </st><st c="6218">Kuş ölüsü gibi elini kıpırdatmadan durdu öylece. </st><st c="6267">Kırgındı, görüyordum ama kararsızdı da. </st><st c="6307">Arkasını dönüp gidemiyordu. </st><st c="6335">Seviyordu beni.</st></p>
		<p><st c="6350">“Beni affet” dedim. </st><st c="6371">“Sadece affet.”</st></p>
		<p><st c="6386">Derin bir nefes aldı, “Yorgunum çok. </st><st c="6424">Konuşmasak.”</st></p>
		<p><st c="6436">“Ne olur söylesen beni affettiğini. </st><st c="6473">Duysam bir kerecik.”</st></p>
		<p><st c="6493">“Zor, anlamıyor musun! </st><st c="6517">Deniyorum. </st><st c="6528">Üstüme gelme. </st><st c="6542">Her şeyi çok basit sanıyorsun. </st><st c="6573">Bitti, gitti sanıyorsun. </st><st c="6598">Kendini benim yerime koy ve bunun ne kadar korkunç bir şey olduğunu bir anla allahını seversen! </st><st c="6694">Tamam, unutmaya hazır olduğumu söyledim sana. </st><st c="6740">Buraya gelmeyi ve her şeyi baştan düşünmeyi kabul ettim. </st><st c="6797">Ama sen mucize bekliyorsun benden!” Sesi iyice yükselmişti.</st></p>
		<p><st c="6856">Çatıdaki kedi huzursuzlandı, ayaklandı aniden, atlayıp yola, gözden kayboldu. </st><st c="6935">Hiçbir şey demedim. </st><st c="6955">Gözlerim uzakta yanıp sönen ışıklara daldı. </st><st c="6999">O geceyi düşündüm. </st><st c="7018">Neden yapmıştım böyle bir şey? </st><st c="7049">Şarabın etkisiyle dalıp gittim. </st><st c="7081">Fotoğraf kareleri geldi bir bir gözümün önüne. </st><st c="7128">Peşinden kokular. </st><st c="7146">Başka bir bedenin hissi. </st><st c="7171">Başka bir adamın sırtı. </st><st c="7195">Başka bir adamın boynu. </st><st c="7219">Hem istemediğim, hem çok istediğim bir yere doğru çekildi içim. </st><st c="7283">Kendime göre sebeplerim vardı elbet. </st><st c="7320">Pişmandım çok. </st><st c="7335">Pişman mıydım gerçekten? </st><st c="7360">Yine olsa, gider miydim o eve, o uğursuz gece, “Dur” diyebilir miydim daha kapının ağzında beni öpmeye başladığında? </st><st c="7477">Yıllar önce kursağımda kalmış bir adam, bir gün belirince karşımda, kendimi tutabilir miydim? </st><st c="7571">Çok zordu bunun cevabını vermek. </st><st c="7604">Önemsiz değildi çünkü yaşadığım şey. </st><st c="7641">Resmen yalan söylüyordum “Önemsizdi” derken. </st><st c="7686">Kocama da, kendime de yalan söylüyordum. </st><st c="7727">Önemsiz değildi, güzeldi üstelik. </st><st c="7761">Çok güzeldi hem de. </st><st c="7781">Uzun zamandır unuttuğum bir şeydi bana o gece olan. </st><st c="7833">Adı ne bilmiyorum o şeyin. </st><st c="7860">Aşk meşk, öyle bir şey </st><span epub:type="pagebreak" title="104" id="page104"></span><st c="7883">değil. </st><st c="7890">Başka bir şey. </st><st c="7905">Canlı olduğunu hissetmek gibi. </st><st c="7936">Uçabileceğine inanmak gibi. </st><st c="7964">Allak bullaktı aklım. </st><st c="7986">Şarap da yardımcı olmuyordu hiç. </st><st c="8019">İyice gevşemiştim. </st><st c="8038">Hem bedenim, hem aklım. </st><st c="8062">Görüntüler karışıyordu birbirine. </st><st c="8096">Onunla gelseydik mesela adaya, atlasaydık arabaya, otursaydık bu balkonda. </st><st c="8171">Nasıl olurdu? </st><st c="8185">Artık iyice zıvanadan çıkmıştım. </st><st c="8218">Kocama kızıyordum. </st><st c="8237">En az onun bana kızdığı kadar. </st><st c="8268">Ona yaşadığım şeyi itiraf etmem şart mıydı? </st><st c="8312">Değildi elbet. </st><st c="8327">Ama içimde bir şey “Söyle ona” diye bağırmıştı günlerce. </st><st c="8384">Dürüstlükten falan değil, hayatımdaki varlığını sorgulasın diye en çok. </st><st c="8456">Bunu yeni fark ediyordum. </st><st c="8482">Ne zamandır bir hayaletten farksız olduğunu, bu işte payı olduğunu düşünsün istiyordum. </st><st c="8570">Şimdi, bu balkonda, tutsun kolumdan çeksin istiyordum beni bu akıl tutulmasının içinden. </st><st c="8659">O ise durup bakıyordu, hayatı boyunca yaptığı gibi sadece bakıyordu. </st><st c="8728">Her şey iyi olsundu ama bunun için canı bir şey yapmak istemiyordu. </st><st c="8796">Saniyeler mi geçti, saatler mi yoksa, bilmiyorum, öyle oturduk balkonda.</st></p>
		<p><st c="8868">Sonra ne zaman ayaklandı, kadehindeki son yudumu dikip kafasına içeri geçti. </st><st c="8946">Peşinden kalkıp sarıldım arkasından.</st></p>
		<p><st c="8982">“Özledim seni” dedim.</st></p>
		<p><st c="9004">Özlemiştim. </st><st c="9017">Ama nasıl bir özlemekti bu? </st><st c="9045">Ne zamandır elini sürmüyordu bana. </st><st c="9080">Bakmıyordu bile. </st><st c="9097">İşten gelir gelmez odasına kapanıyor, kaç zamandır bitirmeye çalıştığı kitabın başına oturuyor, gece yorgun bir gölge gibi yatağın başında beliriyor, saniyesinde uykuya dalıyordu. </st><st c="9277">Sarılıyordum arkasından yanaşıp. </st><st c="9310">Nafile. </st><st c="9318">Paslı bir kilitte boşuna döndürüyordum anahtarı. </st><st c="9367">Kapı açılmıyordu. </st><st c="9385">Onun kilidinin anahtarı ben değildim. </st><st c="9423">Belki artık kimse değildi. </st><st c="9450">Horlaya horlaya uyuyordu kapı yanımda. </st><st c="9489">Sabah sessiz sedasız çıkıyordu evden. </st><st c="9527">Boş eve uyanıyordum her gün. </st><st c="9556">Girişte çıkardığı lacivert terliklerine bakıyordum. </st><st c="9608">Lavabonun kenarında bıraktığı köpüklü tıraş bıçağına. </st><st c="9662">Banyodaki ıslak ayak izlerine. </st><st c="9693">Nemli havlusuna. </st><st c="9710">Mutfak masasındaki ekmek kırıklarına. </st><span epub:type="pagebreak" title="105" id="page105"></span><st c="9748">Lavabonun içindeki fincanına. </st><st c="9778">Aylardır böyleydi bu, belki yıllardır. </st><st c="9817">Zaman algımı yitirmiştim epeydir. </st><st c="9851">Bu muydu evliliklerin kaderi? </st><st c="9881">Gündeliğin parçası olmak, tükenmek... </st><st c="9919">Kadın dergileri haklı mıydı? </st><st c="9948">Ne yani? </st><st c="9957">Biz bile mi pes edecektik? </st><st c="9984">Biz bile mi?</st></p>
		<p><st c="9996">Elbisemi sıyırdım üzerimden. </st><st c="10026">Beni görüp kafasını çevirdi, “Çok içtim,” dedi, “yol yordu beni. </st><st c="10091">Uyumam lazım.”</st></p>
		<p><st c="10105">Bozuldum. </st><st c="10116">Belli etmedim. </st><st c="10131">Yine de çıplak uzandım yatağa, başım dönüyordu. </st><st c="10179">Bekledim. </st><st c="10189">Ne zamandır her gece beklediğim gibi bekledim. </st><st c="10236">İçimde bir alev topu, dışımda yaprak kımıldamıyor. </st><st c="10287">Sırtımı döndüm.</st></p>
		<p><st c="10302">Onun soğuk elini hissettim epey sonra sırtımda. </st><st c="10351">Uyumuşum, sıçradım. </st><st c="10371">“Korkma,” dedi, “benim”, sarıldı. </st><st c="10405">Eski bir yer kıpırdadı içimde. </st><st c="10436">Bir mucize? </st><st c="10448">Sonra bir şey oldu, birden bir görüntü çat diye geldi abandı zihnime. </st><st c="10518">O geceye ait bir resim, resimde kocamın değil, başkasının, onun elleri... </st><st c="10592">Silmeye çalıştım, kovaladım, beceremedim. </st><st c="10634">Başka şeyler düşünmeye çabaladım, yapamadım. </st><st c="10679">Yaşlanmaya yüz tutmuş bedenlerimizle o pansiyon odasında uzanmış yan yana yatarken, unuttuğu varlığımı el yordamıyla hatırlamaya çabalıyordu sekiz yıllık kocam. </st><st c="10840">Bana dokundukça, aklımın içindeki görüntüler daha da netleşiyordu. </st><st c="10907">Açamadım gözlerimi. </st><st c="10927">Açsam belki dönecektim gittiğim yerden, kurtulacaktım o gecenin anısından. </st><st c="11002">Açmak istedim de çok. </st><st c="11024">Ama hatırladıklarım uçar gider, geri gelmez diye, yapamadım. </st><st c="11085">Kıyamadım. </st><st c="11096">Üzerimde keşfe çıkmış kocamın gözlerini görmek istemedim. </st><st c="11154">Bıraktım kendimi. </st><st c="11172">Karanlıkta yolunu arıyordu beceriksizce. </st><st c="11213">Bulamıyordu. </st><st c="11226">Unutmuştu yollarımı.</st></p>
		<p><st c="11246">Sonra bir ses fırladı ağzımdan, durduk yere, plansız, sinsi sinsi beklemiş bu saate kadar, bütün yolu çıt çıkarmadan gelmiş buraya kadar, bu anı beklemiş kendini duyurmak için, bir solukta döküldü:</st></p>
		<p><st c="11444">“Dur. </st><st c="11451">Aşık değilim artık sana.”</st></p>
		<p><span epub:type="pagebreak" title="106" id="page106"></span><st c="11476">Gelip bir tekme savurdu her şeye. </st><st c="11511">Her şeyi yıkıp geçti. </st><st c="11533">Taş üstünde taş bırakmadı. </st><st c="11560">Apar topar kalktım yataktan. </st><st c="11589">Kendimi banyoya kilitledim. </st><st c="11617">Bozcaada’da bir pansiyon odasında iki yabancı. </st><st c="11664">Pencerede sardunyalar. </st><st c="11687">Tüller uçuş uçuş. </st><st c="11705">Aramızda incecik bir kapı. </st><st c="11732">İçeriden hıçkırıkları geliyordu.</st></p>
	</section>
	<div id="charCountTotal" value="11764"></div></body>
</html>
