<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		<section>
		<h1><span epub:type="pagebreak" title="35" id="page35"></span><st c="0">Bir Dost</st></h1>
		<p><st c="9">Dedim ki: “Kalbinin bir ucunu bir başkasınınkine teyellemek istiyor insan. </st><st c="85">Hepsi hepsi bu.”</st></p>
		<p><st c="101">Dedi ki: “Yaşlanıyorsun.”</st></p>
		<p><st c="127">Okuldan arkadaşım. </st><st c="147">Lise yıllığıma yazılmış onlarca “Hep arkadaş kalacağız” sözünü tutmuş tek kişi. </st><st c="227">Hayat onca evirdi çevirdi, salladı, büktü, kırdı geçti, biz kopmadık. </st><st c="297">Her şey değişti, benim ona baktığımda gördüğüm, onun bana baktığında gördüğü yeniyetme aynı kaldı. </st><st c="396">Arka sıramda oturdu yedi koca sene. </st><st c="432">Onun bir yaz tatilinde insanüstü bir başarıyla beden eğitimi dersindeki boy sırasında en sondan en başa ışınlandığı, sesinin erkeklikle çocukluk arasında bir yerde tarazlandığı yıllarda girdi hayatıma. </st><st c="634">Benim memelerimin henüz çıkmadığı ama allahtan umudun kesilmediği yıllar. </st><st c="708">Defterden yırttığımız sayfalara yazdığımız mektuplarla başladı arkadaşlığımız. </st><st c="787">Birbirimizden ödünç aldığımız kitapların arasına sıkıştırıp, değiş tokuş ettiğimiz dünyalarımızdı o yeniyetme mektuplar. </st><st c="908">Yok, aşık falan değildik birbirimize. </st><st c="946">Bilakis o başka birini seviyordu. </st><st c="980">Ben başka. </st><st c="991">Bizimkisi iki vurgun kalbin dayanışmasıydı daha çok. </st><st c="1044">Ben hayatı bir erkeğin </st><span epub:type="pagebreak" title="36" id="page36"></span><st c="1067">gözünden görmeye yelteniyordum onunla. </st><st c="1106">O da benden kadınların neden bu kadar anlaşılmaz olduğunu öğrenmeye çalışıyordu. </st><st c="1187">Ama çuvallıyorduk sıklıkla.</st></p>
		<p><st c="1214">Onun kalbi, sınıfın her konuda yaşından büyük demeçler veren, kuvvetle muhtemel geleceğin feminist avukatı Neslihan’daydı. </st><st c="1338">Benim kalbimse karşı sınıfta. </st><st c="1368">Müzisyen bir çocukta. </st><st c="1390">Okulun bahar şenliğinde sahnede iki akor basarak nazarımda “rock star” nişanına layık görülmüş, şu ince, uzun, az konuşan çocuklardandı. </st><st c="1527">Kulağında mütemadiyen kulaklık, elinde adını hiç duymadığım yazarların kitapları. </st><st c="1609">Kızların hepsi hastaydı ona. </st><st c="1638">Deri ceketle gelirdi okula. </st><st c="1666">Onu sabahları öyle görüverince koridorda, saçlar yataktan yeni kalkmış, hafif kambur, bir sessizlik çökerdi sanki dünyaya ya da bilmiyorum bir tek bana öyle gelirdi galiba. </st><st c="1839">Gözümün önüne hâlâ, sahnede o gün “Wish You Were Here”ın boktan bir versiyonunu çalan elleri geliyor. </st><st c="1941">O zamanlar, kulaklar sağır elbet. </st><st c="1975">O ne çalsa, benim için başyapıt. </st><st c="2008">Şöyle bir geri atsa başını, parmaklarını gezdirse gitarın perdesinde, nasıl çaldığı umurumda değil, kulaklarımın uğuldamasına yetiyor.</st></p>
		<p><st c="2142">Aklımızın devre dışı, sadece kalbimizin olduğu yıllar, bilirsin. </st><st c="2208">Kalp “git” diyor, gidiyoruz; “sev” diyor, seviyoruz. </st><st c="2261">Teneffüs zilinin çalması yetiyor sırtımızın ürpermesine. </st><st c="2318">Koridorda iki saniye de olsa yan yana durup bir çift laf etme ihtimali var ya o kızla ya da o çocukla. </st><st c="2421">Elini tutmak, hafta sonu Kadıköy’de bir kafede buluşmak, sinemanın karanlığına saklanmak falan, işin o kısmına öyle uzağız ki. </st><st c="2548">Bakmıyor bile bize o kızla o çocuk. </st><st c="2584">Şikâyetçi değiliz ama. </st><st c="2607">Yoksunluğumuzu allayıp pulluyoruz aklımızın içinde, minik kâğıtlara yazıyoruz kargacık burgacık, iyi geliyor. </st><st c="2717">Gizliden gizliye seviyoruz üzülmeyi. </st><st c="2754">Yeni mektuplar yazacak malzemeyi sağlıyor bize üzülmek. </st><st c="2810">Genç Werther görse acır halimize. </st><st c="2844">Öyle şelale duygularımız. </st><st c="2870">Hormonlar </st><span epub:type="pagebreak" title="37" id="page37"></span><st c="2880">damarlarımızda köpük köpük dolaşırken, Cemal Süreya’yı keşfetmişiz bir de. </st><em><st c="2955">Sevda Sözleri</st></em><st c="2968">. İnsanın ergenlikte kendine hiç acıması yok. </st><st c="3014">Kadıköy’de bir sahafta bulup almıştım kitabı. </st><st c="3060">Her yere götürüyordum yanımda. </st><st c="3091">Bütün şiirler ezber. </st><st c="3112">Onun eli bir kızın, benim elim bir oğlanın eline değmemiş, Süreya bir güzel derman oluyordu erotik dokunulmazlığımıza. </st><st c="3231">Aklımıza o vakitler ne olduğunu pek anladığımız ama yine de kapılıp gittiğimiz tuhaf şeyler getiriyordu. </st><st c="3336">Birbirimizden utanmamız sıkılmamız da yok. </st><st c="3379">Aynı takımdayız çünkü. </st><st c="3402">Aynı tavanın balığıyız. </st><st c="3426">Her şeyi yazıyorduk mektuplara.</st></p>
		<p><st c="3457">Matematiğim yetmedi hesaplamaya, “Kaç yıl oldu?” dedim. </st><st c="3514">Durdu, düşündü, “25” deyiverdi. </st><st c="3546">Gümüşlük’te denize sıfır bir masada oturmuşuz 25 yıl sonra, “İyi ki hâlâ var” diye geçirdim aklımdan.</st></p>
		<p><st c="3647">İki gün önce aramış, “Bodrum’a gidiyorum. </st><st c="3690">Hadi atlayalım arabaya, birlikte gidelim” demiş. </st><st c="3739">Bırakıp her şeyi kaçıvermişiz birkaç günlüğüne.</st></p>
		<p><st c="3786">Bakıyorum yüzüne, bitkin. </st><st c="3813">Bir evlilik gömdü yakın zamanda. </st><st c="3846">Onca yoğunluğuma rağmen böyle bir zamansız kaçamağa hayır diyemeyişim ondan. </st><st c="3923">Bana ihtiyacı olduğunu biliyorum. </st><st c="3957">Saçlarındaki beyazların kahverengilere galibiyetine ramak var. </st><st c="4020">Benim bedenimse yerçekimiyle savaş halinde. </st><st c="4064">Onun tersine hiçbir şeyi gömmedim epeydir. </st><st c="4107">Hiçbir şeyi doğurmadığımdan olacak. </st><st c="4143">Ne bir evlilik ne bir çocuk. </st><st c="4172">Merhabasız, vedasız geçti son birkaç yılım. </st><st c="4216">İyi de oldu şimdi düşününce. </st><st c="4245">İnsan bazen başlamasa ya hiçbir şeye. </st><st c="4283">Dursa öyle.</st></p>
		<p><st c="4294">Kafamı çevirip denize baktım. </st><st c="4325">Kaç tane içtik allasen? </st><st c="4349">Efkâr çıkıp geldiğine göre gün boyu saklandığı yerden, aklım zamanda yolculuğa çıktığına göre, ben şahsen beş taneyi devirmiş olmalıyım çoktan. </st><st c="4493">Onu bilmem.</st></p>
		<p><st c="4504">“Neslihan n’apıyor? </st><st c="4525">Şu ortaokuldaki bilmiş Neslihan. </st><st c="4558">Hiç haber aldın mı?” dedim.</st></p>
		<p><span epub:type="pagebreak" title="38" id="page38"></span><st c="4585">Şaşırdı önce, beni tanıyor, üzerinde durmadı zamansız sorumun.</st></p>
		<p><st c="4648">“Evlenmiş o da” dedi. </st><st c="4671">“Kızı olmuş. </st><st c="4684">Ev yemekleri yapan küçük bir restoran açmış Levent’te. </st><st c="4739">Hikâyenin tamamı bu kadar.”</st></p>
		<p><st c="4766">“Avukat olamamış demek. </st><st c="4791">Benim gitarcı ne yapıyor acaba?”</st></p>
		<p><st c="4823">“Onun da rock star olmadığı kesin. </st><st c="4859">Belki Marmaris’te falan şu yazlık barlardan birinde MFÖ şarkıları çalarak yaşlanıyordur.”</st></p>
		<p><st c="4948">“Bana yar olmadı ya, kimseye de olmamıştır umarım” dedim.</st></p>
		<p><st c="5006">“O kaybetti” dedi. </st><st c="5026">Güldük.</st></p>
		<p><st c="5033">Güldürmeyi başardı beni yine. </st><st c="5064">Benim gibi doğuştan kasvet sever birini güldürmek kolay değil hiç ama onun için lafı olmaz. </st><st c="5156">Sohbetin ağlamaya en imkân tanıyan anında bile saçma sapan bir laf edip dağıtıverirdi bulutlarımı. </st><st c="5255">İyi ki vardı gerçekten. </st><st c="5279">Zor da olsa aklımı, benim çöp bacak gitarcıdan, avukat olamamış geveze Neslihan’dan alıp bugüne, denizle karanın birleştiği yere kurulmuş rakı masasına getirmeyi başardım. </st><st c="5451">İşin içine rakı girince, bir hal geliyor ya insanın üzerine, bıraksalar dünyayı ele geçirirsin, öyle kocaman bir cesaret doldu içime. </st><st c="5585">Bu cesaret kısmını içimden mi yoksa dışımdan mı söyledim, bilemedim. </st><st c="5654">Utandım biraz. </st><st c="5669">25 yıl sonra garip geldi onun yanında, ondan utanmak. </st><st c="5723">Hiç hesapta yokken “Peki, biz ne yapıyoruz?” diye sordum.</st></p>
		<p><st c="5780">Gözlerini kaldırıp masadan yüzüme baktı. </st><st c="5822">Durdu önce. </st><st c="5834">Ne ima ettiğimi anlamaya çalıştı. </st><st c="5868">Bıyığını düzeltti. </st><st c="5887">Bu kadar alkollü olmasa bir bakışta ciğerimi okurdu ya, emin olamadı. </st><st c="5957">Bir şey diyecek gibi oldu. </st><st c="5984">Bekledim. </st><st c="5994">Gülümsüyor mu? </st><st c="6009">Bozuldu mu? </st><st c="6021">Bilemedim. </st><st c="6032">Sırtımızda Eylül yeli, iki 39, bakıştık. </st><st c="6073">Kafasını denizden tarafa çevirdi. </st><st c="6107">Güldü. </st><st c="6114">Ben tedirgin bir şekilde, elimden bırakamadığım çakmağa takla attırıp duruyordum beyaz örtünün üzerinde.</st></p>
		<p><span epub:type="pagebreak" title="39" id="page39"></span><st c="6218">“Belki,” dedi, verdiği es sonsuzluk kadar uzun geldi, “en başından beri burnumuzun dibinde duran bir şeyi ıskaladık biz.” Başım dönüyordu, “Lakin her pozisyonu da gole çevirecek değiliz ya!”</st></p>
		<p><st c="6409">Lafı biter bitmez, gök gürültüsüne benzer bir kahkaha kopardı. </st><st c="6473">Peşinden garsona el sallayıp, hesabı istedi. </st><st c="6518">Yağmur geliyordu.</st></p>
	</section>
	<div id="charCountTotal" value="6535"></div></body>
</html>
