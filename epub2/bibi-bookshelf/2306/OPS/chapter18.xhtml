<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter18">
		<section>
		<h1><span epub:type="pagebreak" title="121" id="page121"></span><st c="0">Kurtuluş Gecesi</st></h1>
		<p><st c="16">Babam ölmüştü birkaç ay önce. </st><st c="47">İyi değildi epeydir. </st><st c="68">Pek konuşmazdık babamla, ergenlikten bugüne sarkmış bir ayrı gayrılık, sorsan anlatamam niyesini. </st><st c="166">Aynı dünyaya dahil olamadık işte. </st><st c="200">Ayda yılda bir görev icabı yaptığımız “Eee, daha daha nasılsın?”a varıp da tıkanan, çoğu sessizlik telefon konuşmaları dışında, annemdi aramızdaki tek köprü. </st><st c="358">Zaten az konuşan bir adamdı. </st><st c="387">Hastalıktan sonra iyice içine kapanmıştı. </st><st c="429">Annemden alırdım havadislerini, annem bizim yerimize severdi ikimizi; “Baban çok öpüyor, çok özledim kızımı, gelsin diyor” derdi telefonda bana. </st><st c="574">Babam, bilirdim o sırada çıt çıkarmadan televizyona bakar olurdu. </st><st c="640">“O da seni çok özlemiş Cemal, gelecekmiş yakında” diye seslenirdi babama annem. </st><st c="720">İkimizin sessizliğini, sevgisizliğini bastırırdı annemin sesindeki gerçek olmayan neşe. </st><st c="808">Hepimiz inanır gibi yapardık o görev icabı saadete.</st></p>
		<p><st c="859">Orhan’la boşanmamızın üzerinden altı ay bile geçmemişti. </st><st c="917">Üzerine babam ölmüştü. </st><st c="940">Koca dünyada iki kadın kalakalmıştık öyle annemle. </st><st c="991">Erkeklerin zamansız eksilip gittiği, annemle beni iki ayrı evin, iki ayrı sessizliğiyle, dolabın kapa</st><span epub:type="pagebreak" title="122" id="page122"></span><st c="1092">ğını açtığımızda yüzümüze çarpan giyilmemiş erkek kıyafetlerinin sabun kokusuyla baş başa bıraktığı zamanlardı.</st></p>
		<p><st c="1204">Baba evim Ankara’daydı. </st><st c="1229">Bense hayata mekân olsun diye İstanbul’u seçmiştim yıllar önce. </st><st c="1293">İki şehrin, iki yakamdan çekiştirdiği, ayaklarımın bir zemin bulmakta zorlandığı zamanlardı. </st><st c="1386">Annemi yalnız bırakmaya gönlüm el vermiyor, İstanbul’daki evin boşluğu cinnetimi tetikliyor, atlayıp otobüse her fırsatta Ankara’da alıyordum soluğu. </st><st c="1536">İki şehir arasında mekik dokuyordum biteviye. </st><st c="1582">Yol bir nebze iyi geliyordu buhranlarıma. </st><st c="1624">Bir ucunda yalnız annemin, diğer ucunda yalnız kendimin beklediği, ortası beyaz çizgili yolda ilerleyen otobüs, hiç durmasa, hiçbir yalnızlığa varmasa, hep öyle gitse, ne iyi olurdu.</st></p>
		<p><st c="1806">İşte o günlerden birinde çıktı karşıma. </st><st c="1847">Kurtuluş’ta bakımsız ama kocaman bahçeli bir zemin kat dairesinde. </st><st c="1914">Bir dostu evlendirmiştik o gün. </st><st c="1946">Uzun bir masada birbiri ardına kadehler kalkmış, “Darısı başına”lar havada uçuşmuş, gelin, yüzünde hülyalı bir tebessümle masa masa dolaşıp hepimize sarhoş kucağını açmış, damat kravatını çoktan gevşetmiş, kimseden çekinmemiş “Seviyorum ulan”lar savurmuştu ortalık yere. </st><st c="2217">Rakının dilimizi dolamaya başladığı saat gelip çattığında, civarımda hallenmeye başlayan bekâr erkekleri başımdan savmanın zorlaştığına kanaat getirip kalkıp sokağa çıktım. </st><st c="2390">Restoranın kapısından çıktığımda, gecenin başındaki iki dirhem bir çekirdek halimden eser yoktu. </st><st c="2487">Rimellerim akmış, saçlarımın havası dönmüş, elbisem kırışmış, gözlerim kızarmış, yürüyüşüm de kesin değişmişti. </st><st c="2599">Telefonum çaldı. </st><st c="2616">Açtım. </st><st c="2623">Ne zamandır buluşsak deyip de, gereksiz meşguliyetlerden bir türlü başaramadığımız eski bir arkadaşım, “Hadi gel, bizde şenlik var bu akşam, üst komşum Ebru bende, şahane kadın, sana da iyi gelir hem” dedi.</st></p>
		<p><st c="2829">Atladım taksiye. </st><st c="2847">Kurtuluş son durakta indim. </st><st c="2875">Zili çaldım, kapıyı açtıklarında bir kahkaha bulutu çarptı yüzüme. </st><st c="2942">Belli </st><span epub:type="pagebreak" title="123" id="page123"></span><st c="2948">ki, çok daha evvelden başlamış bir toplaşmanın son misafiriydim. </st><st c="3013">Direkt bahçeye çıktık.</st></p>
		<p><st c="3035">Masanın başında oturuyordu. </st><st c="3064">Girer girmez ilk onu gördü gözüm. </st><st c="3098">Sedefli minicik elbisesi, bir erkek bedeninden beklenilmeyecek kadar güzel bacakları, platin sarısı saçları, en mavisinden farları, beyaz topuklu terlikleri ile yorgun görünüyordu ama çok güzeldi. </st><st c="3295">Kafasını şöyle bir çevirip bir şey demeden elindeki kadehi bana doğru kaldırıp gülümsedi. </st><st c="3385">Yanındaki sandalyeyi işaret etti, oturdum. </st><st c="3428">Hemen iki bardak belirdi önümde. </st><st c="3461">İlk yudumu almamla anında onlardan biri oldum. </st><st c="3508">Kırış kırış elbisem ve akmış makyajımla yapbozdaki son parçaydım. </st><st c="3574">Ben de gelince resim tamamlanmıştı. </st><st c="3610">Sanki bir başıma yolun kenarında beklerken, önümde bir sirk karavanı durmuş, beni de alıp tekrar yola koyulmuştu.</st></p>
		<p><st c="3723">Arkadaşım kulağıma eğilip “Nasılsın?” diye sordu. </st><st c="3774">O kadar çok sormuşlardı ki bu soruyu son altı ayda, verilecek cevaplarım biteli çok olmuştu. </st><st c="3867">Ne boş soruydu bu “Nasılsın?” Cevabı ne kadar umurunda değildi soranın. </st><st c="3939">Kafamı salladım, incecik güldüm. </st><st c="3972">O kadar. </st><st c="3981">Başka şeyler sorsunlardı bana. </st><st c="4012">Nasıl olduğumu düşünmek istemiyordum artık. </st><st c="4056">Merak da etmiyordum hani.</st></p>
		<p><st c="4081">Onun, yani hemen yanımda oturan güzel bacakların gözünden kaçmadı bu kısacık sorgu, sarı saçlarını damarlı elleriyle geriye atıp sandalyesini bana çevirdi, “Boş ver” dedi. </st><st c="4254">Aklımı okur gibi bakıyordu yüzüme. </st><st c="4289">Sanki her şeyi bilir gibi, sanki dünyanın tozunu yutmuş, bütün sorunların cevapları ondaymış gibi. </st><st c="4388">Yaşını tahmin etmeye çalıştım, çıkaramadım. </st><st c="4432">Yaşı olmayan insanlardandı. </st><st c="4460">Yine de bir kaplumbağa gibi yüz yıldır yürüyordu sanki yeryüzünü, yavaş yavaş, hiç acele etmeden. </st><st c="4558">Her şeyin farkındaydı sanki. </st><st c="4587">Her türlü sahnede bulunmuştu, bu saatten sonra ne olsa şaşırmayacak gibi bakıyordu dünyaya. </st><st c="4679">“Daha ne olsun” der gibiydi gözleri. </st><st c="4716">O kadar çok şey sığdı ki bu ömre, daha n’olsundu?</st></p>
		<p><span epub:type="pagebreak" title="124" id="page124"></span><st c="4765">“Canan ben” dedim, elimi uzattım.</st></p>
		<p><st c="4799">“Ebru” deyip, elini omzuma sardı.</st></p>
		<p><st c="4833">Ben de otomatik olarak kolumu beline doladım. </st><st c="4880">Durduk öyle, yıllardır tanışıyormuşuz gibi. </st><st c="4924">Fönlü saçları yanağımı gıdıkladı. </st><st c="4958">Bayat rujunun kokusu geldi sonra burnuma. </st><st c="5000">Annemin çekmecelerine dalıp aşırdığım rujların kokusuydu bu. </st><st c="5061">Evde gibi hissettim kendimi. </st><st c="5090">Hep oradaymışım gibi. </st><st c="5112">Hiç yabancısı olmadığım bir yerdeymişim gibi. </st><st c="5158">Boşanmamın ve babamın ölümünün peşinden, sayısız akrabanın ve dostun yapış yapış merhametinden sonra, Kurtuluş son durakta bir evin hırpani bahçesinde, her sandalyesi farklı bir masada, bir travestinin kollarında tuhaf şekilde iyiydim. </st><st c="5394">Ebru beklenmedik bir anda ilacım olmuştu.</st></p>
		<p><st c="5435">Sonra hikâyesini anlattı biraz. </st><st c="5468">Urfa’da büyümüş. </st><st c="5485">Amcaoğlunun ergen keşiflerine maruz kalmış yıllarca. </st><st c="5538">Ergenlik bitmiş, gece yatağın başında beliriveren gölgeler bitmemiş. </st><st c="5607">Bir gün kaçmış İstanbul’a. </st><st c="5634">Sesi de güzelmiş. </st><st c="5652">Aylarca bekâr odalarında ömür tükettikten sonra, bir adamla tanışmış, tutmuş elinden, bir pavyona sokmuş onu. </st><st c="5762">Çok sevmiş sahneyi. </st><st c="5782">O ilk sahneye çıktığı geceleri bir hatırlayışı var ki, gözleri parlıyordu anlatırken. </st><st c="5868">İstanbul’da ve taşrada pavyon pavyon dolaşmış birkaç yıl. </st><st c="5926">Nice adamı aşık etmiş kendine. </st><st c="5957">Öyle güzel, öyle kadın gibi bir kadın, masadaki sıradan kadınlar olarak öyle sönüğüz ki ışığında. </st><st c="6055">Sonra bir adama aşık olmuş delice, adam da buna kesik. </st><st c="6110">Tuzu da kuruymuş, demiş “Bırak bu işi, gel sana ev açayım, bana çalış sadece.” Ölmüş bitmiş aşkından, eriyip yitmiş kuru dala dönmüş, böyle şey yok. </st><st c="6259">Kabul etmiş, veda etmiş sahneye. </st><st c="6292">Lakin bir gün o anlata anlata bitiremediği esmer adam çıkmış kapıdan, bir daha dönmemiş.</st></p>
		<p><st c="6380">Anlatırken durdu bir an, gözünün önünden resimler geçti, gördüm, sonra içinden koptu sanki şarkı, </st><em><st c="6479">Sen kimseyi sevemezsin. </st><st c="6503">Sevmeyeceksin, sevmeyeceksin. </st><st c="6533">Rüzgârların önün</st><span epub:type="pagebreak" title="125" id="page125"></span><st c="6549">de kuru bir yaprak gibi. </st><st c="6575">Sürüklenecek, sürükleneceksin</st></em><st c="6604">, sokağı inletti. </st><st c="6622">Karşı apartmandan bir kafa uzandı, bir küfür salladı en pisinden. </st><st c="6688">Benimki boş durur mu, öyle bir laf etti ki, ölüm sessizliği çöktü sokağa. </st><st c="6762">Kaldığı yerden aynen devam şarkıya. </st><st c="6798">Kemiklerimin içine dek sızmış bir aşkla sevdiğim kocam bir gömleğini dahi almadan çekmiş gitmiş, çok sevmişmiş o kadını, başka çaresi yokmuş, bir aya kalmadan avukatın kâğıtları bitmiş posta kutumda. </st><st c="6998">Babam ölmüş peşine, benim babam.</st></p>
		<p><st c="7030">“Erkekseniz teker teker gidin ulan!” deyiverdim, içim kabarmıştı yanık sesindeki kederden.</st></p>
		<p><st c="7121">Baktı yüzüme, dedi ki: “Sikeyim hepsini! </st><st c="7163">Geldikleri gibi gitsinler varsın. </st><st c="7197">Bak, güzelim benim, benim içimde de var onlardan bir tane. </st><st c="7256">Bakma bu koca memelere, bu süt gibi bacaklara, bu kırmızı dudaklara, bir allahın belası erkek var benim de içimde. </st><st c="7371">Bakma kadın hissettik kendimizi, olduk da olunduğu kadar ama siktir et bu herifleri. </st><st c="7456">Bilirim ben onları. </st><st c="7476">Ciğerini bilirim. </st><st c="7494">Kaçı köpeğim oldu kapımda, kaçının paspasında sabahı ettim. </st><st c="7554">Hepsi aynı bok. </st><st c="7570">Ya ölürler, ya giderler böyle en beklenmedik zamanlarda.”</st></p>
		<p><st c="7627">Sarıldık, ağladım incecik. </st><st c="7655">Sümüklerimi sildi elbisesinin ucuyla. </st><st c="7693">Bozulmuş saçlarımı düzeltti eliyle. </st><st c="7729">Sırtımı patpatladı. </st><st c="7749">Dünyanın bütün merhameti onun zayıf ellerinde, siyah kalemle iyice belirginleştirdiği gözlerinde toplanmıştı sanki. </st><st c="7865">Annem gibi bakıyordu bana, babam gibi, kocam gibi. </st><st c="7916">Hiçbirinin bir gün olsun bakmadığı gibi. </st><st c="7957">Hayatımda eksilen ne varsa, parıltılı varlığıyla topuklarını tıkırdata tıkırdata gelmiş doldurmuştu sanki. </st><st c="8064">Aylardır sızlayan yarama anasonlu nefesiyle üflemiş, o üfleyince geçivermişti sızım.</st></p>
		<p><st c="8148">“Ebru,” dedim, “sen ne güzel kadınsın. </st><st c="8188">İçin başka güzel, dışın başka güzel.”</st></p>
		<p><st c="8225">“Ne o kız, iş mi atıyorsun bana! </st><st c="8259">Bak ben erkeklerden başkasına elletmem, ona göre. </st><st c="8309">Hem bende senin işine yarayacak </st><span epub:type="pagebreak" title="126" id="page126"></span><st c="8341">şey yok. </st><st c="8350">Boşuna mı yattık onca neşterin altına, anam bellendi benim anam!” deyip bastı kahkahayı.</st></p>
		<p><st c="8438">Güldüm ben de. </st><st c="8454">Gerçekten güldüm. </st><st c="8472">Kontrolsüz bir kahkaha çıkıverdi boğazımdan. </st><st c="8517">Kendi neşeme şaştım, kendi hapşırmasına şaşıran kedi yavruları gibi.</st></p>
		<p><st c="8585">Sonra eğildi, bir tek benim duyacağım şekilde, “Bana bak. </st><st c="8644">Çıkıyorsun acilen bu moddan. </st><st c="8673">Kemiklerini kırarım. </st><st c="8694">Sana adam mı yok? </st><st c="8712">Böyle düşürüp durma kendini artık. </st><st c="8747">Şu haline bir bak. </st><st c="8766">Hadi bakalım. </st><st c="8780">Kaldır şu kadehi masadan. </st><st c="8806">Neşemiz yerine gelsin.”</st></p>
		<p><st c="8829">Rakısını dikip kafaya, ayaklandı. </st><st c="8864">Çantasından küçük bir ayna çıkarıp rujunu tazeledi. </st><st c="8916">Saçlarını kabarttı.</st></p>
		<p><st c="8935">“Benim mesai saati geldi dostlar. </st><st c="8970">Gideyim de ekmeğimi kazanayım” dedi.</st></p>
		<p><st c="9006">Koridorda topuklarının tıkırtısı uzaklaşırken seslendi:</st></p>
		<p><st c="9062">“Dönüşte bira kapıp gelirim. </st><st c="9092">Cila olur. </st><st c="9103">Canan! </st><st c="9110">Bir yere ayrılma, gebertirim. </st><st c="9140">Bu gece buradasın hayatım!”</st></p>
		<p><st c="9167">Ne zamandır ilk kez birisi bana “Kal” demişti, “sakın gitme.”</st></p>
	</section>
	<div id="charCountTotal" value="9229"></div></body>
</html>
