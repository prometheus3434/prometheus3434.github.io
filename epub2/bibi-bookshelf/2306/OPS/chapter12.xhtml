<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
		<section>
		<h1><span epub:type="pagebreak" title="81" id="page81"></span><st c="0">Sirk</st></h1>
		<p><st c="5">Sirkleri oldum olası sevmedim. </st><st c="37">Parlak ışıkların altında kocaman gülümseyen palyaçoları, yüzlerindeki beyaz boyayla tezat sarı dişlerini, küçük kımızı yelekler giydirilmiş üzgün gözlü maymunları, elindeki kırbacı şaklatıp duran aslan terbiyecisini, iki ayağının üzerinde durmayı öğrenmiş yaşlı filleri, ayaklarını kafalarına değdiren akrobatları, göz kapaklarını masmavi simle boyamış trapezci kadınları ve onların takma kirpiklerini, tek tekerlekli bisikletleri, havada dönen renk renk topları...</st></p>
		<p><st c="502">Çocukluğumun geçtiği kasabaya arada sirk gelir, müzikli bir araba daracık sokakları gündüzden dolanır, akşamki eğlenceyi haber verirdi. </st><st c="639">Arabanın melodisi daha aşağı mahalleden duyulur duyulmaz, çocuklar sesin geldiği yöne koşar, anneler ocakta yemeği bırakır, cama çıkar, esnaf dükkânda müşteriyi unutur, kapının önüne fırlardı. </st><st c="832">Fareli köyün kavalcısı... </st><st c="858">Bir ben sevmezdim o kendini beğenmiş arabayı. </st><st c="904">Keyfim kaçardı görünce. </st><st c="928">Merak da etmezdim o dev çadırın içinde olan biteni hiç, istemezdim gidip göreyim. </st><st c="1010">Televizyonda izlemişim kaç kere, biliyorum, şu kadar özenmez</st><span epub:type="pagebreak" title="82" id="page82"></span><st c="1070">dim o şaşaalı gösterilere. </st><st c="1098">Hayvanların başına gelenlerden bihaberim o vakit, yoksa bildiğimden değil. </st><st c="1173">İzahı zor bir şey yüzünden üzülürdüm ben sirklere. </st><st c="1224">İnanmazdım neşesine. </st><st c="1245">Kalbi kırık, kederli bir şeydi benim oraya baktığımda gördüğüm. </st><st c="1309">Yoksa olan biteni bildiğimden değil.</st></p>
		<p><st c="1345">Bir gün yine sirk gelmiş kasabaya. </st><st c="1381">Evlerin bittiği yerde bir arsa var, tam oraya kurmuşlar dev çadırı. </st><st c="1449">Kurban bayramında hayvanların kesildiği, diğer zamanlarda insanların artık evlerinde istemedikleri buzdolabı, çamaşır makinesi ne varsa kaderlerine terk ettikleri, annemin asla yanlarına yaklaşmamıza izin vermediği çingene çocuklarının çöpleri karıştırdığı kocaman bir çayır.</st></p>
		<p><st c="1724">Evde kardeşim kendini yerlere atıyor, “Gidecem işte” diye tutturmuş. </st><st c="1794">Annemin beni bırakacak kimsesi yok. </st><st c="1830">Biçare giyindik, çıktık. </st><st c="1855">Bizimkinin neşesine diyecek yok. </st><st c="1888">Bense bugüne dek uzaktan bakmakla yetindiğim çadırın içine ilk kez gireceğim, huzursuzum.</st></p>
		<p><st c="1977">Yerimize oturduk. </st><st c="1996">Önden üçüncü sıra. </st><st c="2015">İçerisi mahşer yeri. </st><st c="2036">Anneler, babalar, çocuklar. </st><st c="2064">Herkes heyecandan ne yapacağını şaşırmış. </st><st c="2106">Tarifsiz bir neşe fırtınası. </st><st c="2135">Mahalledeki en ciddi, insanın gözünün içine baktı mı illaki bir kabahatini bulacak babalar bile, bıyık altından gülümserken yakalanıyor bana. </st><st c="2277">Derken borazanlar ötüyor, ışıklar kararıyor, annemin elini sıkıyorum farkında olmadan, kulağıma eğilip “Korkma, her şey yolunda” diyor.</st></p>
		<p><st c="2412">Ortada tek bir yeri aydınlatıyor bir ışık. </st><st c="2456">Karanlığın merkezinde ışığın boyadığı dairede, siyah beyaz pantolonlu, mavi atlas ceketli, kırmızı fularlı, kapkara sakallı bir adam, elindeki değneği bana doğru sallıyor gibi geliyor, “Hoş geldiniz” diye bağırıyor. </st><st c="2672">Alkış kıyamet. </st><st c="2687">Çocuklar çığlık çığlığa. </st><st c="2712">Mahallede ne kadar nemrut anne baba varsa, hepsinin ağzı kulaklarında. </st><st c="2783">Eve gitmek istiyorum. </st><st c="2805">En azından kapının önüne çıkmak. </st><st c="2838">Orada kalmak istemiyorum.</st></p>
		<p><span epub:type="pagebreak" title="83" id="page83"></span><st c="2863">Sahneye fino köpekler fırlıyor bir anda, kafalarına yaldızlı huni şapkalar takmışlar. </st><st c="2950">Bizim mahallenin uyuz ama dost gözlü köpeklerine hiç benzemiyorlar. </st><st c="3018">Karmaşayı fırsat bilip anneme “Çişim geldi” diyorum, “Tamam hemen geri gel, kaybolma sakın” diyor, anında unutuyor beni.</st></p>
		<p><st c="3138">Dışarısı bomboş, içerinin gürültüsü dışarıya taşmış, kahkahalar geliyor, alkışlar peşine ama yine de daha iyiyim dışarıda. </st><st c="3262">Seyretmiyorum işte o aptal gösterilerini, oh olsun. </st><st c="3314">Burada bekleyebilirim annemleri hem, bitmeye yakın giderim yanlarına. </st><st c="3384">Kimse anlamaz. </st><st c="3399">Derken arkada birkaç karavan çarpıyor gözüme. </st><st c="3445">Çadırı yere sabitleyen halatların üstünden atlayıp bir bir, kimseye görünmeden arkaya geçiyorum, karavanların oraya. </st><st c="3562">Dev kutular var, dışları brandayla kaplı. </st><st c="3604">İçlerinde ne var göremiyorum. </st><st c="3634">Hem korkuyorum, hem meraktan öleceğim. </st><st c="3673">Geri dönsem diyorum, annem gebertir duysa. </st><st c="3716">Bir dolanıp geri dönerim, ikna ediyorum kendimi kalmaya. </st><st c="3773">Kutulardan birine yanaşıyorum, kaldırıyorum kenarından azıcık örtüsünü, içerisi karanlık. </st><st c="3863">Yine de bir hareket var, bir şey var içeride, bir aslan belki, korkup geri çekiliyorum. </st><st c="3951">Derken bir inilti duyuyorum, kocaman bir göz bitiyor yüzümün önünde. </st><st c="4020">Ödüm kopuyor. </st><st c="4034">Hortumunu görüyorum sonra, yüreğim ağzımda, yarın mahalledeki çocuklara anlatacağım hikâyeyi tasarlıyorum kafamda. </st><st c="4149">Keyfim yerine geliyor.</st></p>
		<p><st c="4171">Parmağımı uzatıp parmaklığın arasından, delirmiş olmalıyım, pütürlü yüzüne dokunuyorum. </st><st c="4260">İyice yaslıyor kendini parmaklığa. </st><st c="4295">Gözüm karanlığa alışınca kafesin içine bakıyorum, bir de yavrusu var. </st><st c="4365">Leş gibi içerisi. </st><st c="4383">Kırık dökük eşyalarla dolu, çerçöp her yer. </st><st c="4427">Feci kokuyor. </st><st c="4441">Bir insan sesi duyuyorum sonra, az ileride bir fener ışığı parlıyor, kaçıp karavanlardan birinin arkasına saklanıyorum.</st></p>
		<p><st c="4560">Kalbim sanki kafamın içinde atıyor. </st><st c="4597">Hayatımın macerası. </st><st c="4617">Hem korkudan aklımı yitirmek üzereyim, hem mahalledeki havamı düşündükçe koltuklarım kabarıyor. </st><st c="4713">Bakıyorum, ar</st><span epub:type="pagebreak" title="84" id="page84"></span><st c="4726">kasına saklandığım karavanın minik penceresinde sarı ışık var, içeride de birileri. </st><st c="4811">Bir kadın, bir erkek. </st><st c="4833">Bilmediğim bir dilde konuşuyorlar. </st><st c="4868">İngilizce belki, bilmem. </st><st c="4893">Parmak uçlarımda yükselip, içeri bakıyorum pencereden. </st><st c="4948">Net göremiyorum ama ikisi de ayaktalar, bir hareketlilik var içerde, ellerini kollarını sallıyorlar birbirlerine. </st><st c="5062">Hiç gülmüyorlar. </st><st c="5079">Sanki kötü bir şey oluyor gibi. </st><st c="5111">Kızgınlar. </st><st c="5122">Babamın daha evden gitmediği, annemle yatak odasına kapanıp bizi odamıza yolladıkları zamanlar geliyor aklıma. </st><st c="5233">Kapının öfkeyle çarpışı. </st><st c="5258">Kardeşimle odamızdan gizlice karanlık koridora çıkıp, buzlu camın ardındaki siluetlerini seyrettiğimiz zamanlar. </st><st c="5371">Bağırıyorlar, itişiyorlar. </st><st c="5398">Havada bir şeyler uçuyor. </st><st c="5424">Devrilen eşya sesleri. </st><st c="5447">Kırılan bir şeyler. </st><st c="5467">Annemin hıçkırıkları. </st><st c="5489">Bir kol kalkıyor, anında siluetlerden birisi eksiliyor buzlu camın turuncu kadrajından. </st><st c="5577">Sessizlik. </st><st c="5588">Bir süre sonra hiçbir şey olmamış gibi çıkıyor annemle babam odadan. </st><st c="5657">Annem bizi görünce azarlayıveriyor ayaküstü, “Yatmadınız mı siz hâlâ!”, yine de gülümsüyor, gözleri ıslak.</st></p>
		<p><st c="5763">Karavanın içindeki adam öfkeli. </st><st c="5796">Bağırıyor kadına. </st><st c="5814">Kadın ağlıyor. </st><st c="5829">Adam omuzlarından tutmuş sımsıkı, sarsıyor kadını. </st><st c="5880">Kadın kurtulmaya çalışıyor, adamı itiyor. </st><st c="5922">Adamın eli havada. </st><st c="5941">Kadına vuruyor. </st><st c="5957">Kadın yere düşüyor. </st><st c="5977">Sessizlik.</st></p>
		<p><st c="5987">Karavanın kapısı gıcırdayarak aralanıyor sonra, ben korkudan kaskatı kesilmişim, bir parça ışık düşüyor yere, bir an aklım yerine geliyor, yakalanırsam biterim, arkama bakmadan koşmaya başlıyorum. </st><st c="6185">Dev kafeslerin, bidonların, hortumların, çerinçöpün arasından nefes nefese kaçıyorum oradan. </st><st c="6278">Çadırın halatlarının üstünden atlıyorum panikle tek tek, girişi buluyorum.</st></p>
		<p><st c="6352">İçeride eğlence devam ediyor. </st><st c="6383">Sahnede tek tekerlekli bisikletin tepesinde bir palyaço rengarenk topları havaya atıp tutuyor. </st><st c="6478">Herkesin mutluluktan yüzü ışıl ışıl. </st><st c="6515">Annemle kardeşimi buluyorum. </st><st c="6544">Kalbim deli gibi atıyor. </st><st c="6569">Terlemişim na</st><span epub:type="pagebreak" title="85" id="page85"></span><st c="6582">sıl. </st><st c="6588">Annem heyecanla “Neredeydin? </st><st c="6617">Merak ettim çok” diyor. </st><st c="6641">Kızgın değil ama. </st><st c="6659">“Hiiiiç. </st><st c="6668">Tuvalette sıra vardı” diyorum. </st><st c="6699">Kardeşim kendinden geçmiş, küçük elleriyle canhıraş palyaçoyu alkışlıyor.</st></p>
		<p><st c="6772">Ne zaman sonra bitiyor palyaçonun gösterisi. </st><st c="6818">Işıklar sönüyor, yine o borazanlı müzik, bir kadınla bir erkek çıkıyor bu sefer sahneye. </st><st c="6907">Bir merdivenden yukarı tırmanıyorlar. </st><st c="6945">Önde kadın, arkada adam. </st><st c="6970">Oradan çadırın tepesinden sahnenin ortasına sallandırılmış bir salıncağa atlıyorlar el ele. </st><st c="7062">Havada dans etmeye başlıyorlar. </st><st c="7094">Ha düştü, ha düşecekler, kalabalık çığlık çığlığa. </st><st c="7145">Annem ayağa fırlayıp ayakta alkışlıyor ikisini. </st><st c="7193">Gösteri bitince aşağı inip selamlıyorlar bizi el ele. </st><st c="7247">Tanıyorum onları. </st><st c="7265">Adam kadını dudağından öpüyor. </st><st c="7296">Sarılıyorlar. </st><st c="7310">Kadın gülümsüyor. </st><st c="7328">Gözlerini uzaktan pek seçemiyorum. </st><st c="7363">Ama kesin ağlıyor.</st></p>
	</section>
	<div id="charCountTotal" value="7381"></div></body>
</html>
