<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
		<section>
		<h1><span epub:type="pagebreak" title="141" id="page141"></span><st c="0">Ceyda’nın Dizleri</st></h1>
		<p><st c="18">Okulun bahçesinde törenlerin yapıldığı alanla toprak futbol sahasını birbirinden ayıran duvarda oturuyoruz. </st><st c="127">Memet’le. </st><st c="137">Memet hem mahalleden, hem sınıftan arkadaşım. </st><st c="183">Bizim sınıfla karşı sınıf arasında kıran kırana bir maç yapılıyor sahada. </st><st c="257">Bizi almamışlar oyuna. </st><st c="280">Ben yaşıtlarıma kıyasla epey kısa ve zayıfım. </st><st c="326">Nasılsa kazanamam diye erkek dünyasının “Kim daha güçlü” oyunlarından uzak duruyorum zaten. </st><st c="418">Memet de ziyadesiyle miyop. </st><st c="446">Kavanoz diplerinin arkasından bakıyor dünyaya. </st><st c="493">Bugüne dek maçta ya da kavgada tek düğmesi kopmamış gömleklerimizin. </st><st c="562">Sahada toz toprak içinde sergilenen terli ergen mücadelesine dışarıdan bakıyoruz. </st><st c="644">Her zamanki gibi. </st><st c="662">Bize düşen, velev ki maçı kazandık, hep birlikte sevinmek. </st><st c="721">O kadar.</st></p>
		<p><st c="729">Okulun son haftası. </st><st c="750">Dersler boş geçiyor. </st><st c="771">Müfredat tamamlanmış, son yazılılar bitmiş. </st><st c="815">Matematik dahil hepsinden süper notlar alıp tamamlamışım bu yılı da. </st><st c="884">Çoğunluk bahçedeyiz artık. </st><st c="911">Yaz tatili için günleri sayıyoruz. </st><st c="946">Lacivert ceketler çıkmış, gömleklerin kolları kıvrılmış, kravat takmamak müdür yardımcısının kusur listesinden silinmiş çoktan. </st><st c="1074">Kızla</st><span epub:type="pagebreak" title="142" id="page142"></span><st c="1079">rın bacakları kalın, lacivert külotlu çorapların hâkimiyetinden kurtulmuş, ya diz altı ya da bileğe kadar kıvrık beyaz çoraplarıyla, kelebekler gibi dolanıyorlar ortalıkta. </st><st c="1253">Süveterleri rafa kalkmış, beyaz gömleklerinin içinden sutyen askılarını tespit ediyoruz gizliden. </st><st c="1351">Herkes çok mutlu tatil meselesine. </st><st c="1386">Sonunda özgürlük. </st><st c="1404">Bense buruğum biraz. </st><st c="1425">Seviyorum okula gelmeyi. </st><st c="1450">Buradan üç ay ayrı kalacak olmak canımı sıkıyor. </st><st c="1499">Okul açıkken kendimi derslerle meşgul etmeyi, sabah uyandığımda yapmam gereken bir şey olduğunu bilmek iyi geliyor. </st><st c="1615">Yazın sonsuz özgürlüğü korkutuyor beni. </st><st c="1655">Uzun yaz günlerinin tenhalığını düşündükçe içime hafakanlar basıyor. </st><st c="1724">Bir de onu, Ceyda’yı her gün uzaktan da olsa göremeyeceğimi bilmek. </st><st c="1792">Her gün acaba şimdi ne yapıyor diye düşünüp kederlenip durmak.</st></p>
		<p><st c="1854">Bizimle aynı duvarın üzerinde, az ötemizde oturuyor Ceyda ve diğer kızlar... </st><st c="1932">Onun yanında başka bir kızın ismi cismi yok, diğer kızları bir bütün olarak algılıyor gözüm. </st><st c="2025">Bizim sınıfın başkanı Ceyda. </st><st c="2054">Okulun favori kız grubunun ilan edilmemiş lideri. </st><st c="2104">Bir kızda yan yana bulunması harikalar yaratacak iki özelliği gururla taşıyor; hem güzel, hem de zeki. </st><st c="2207">Her Pazartesi sabahı ve her Cuma okul çıkışı, İstiklal Marşı sırasında bayrak direğinin altında yan yana dikilmekle görevlendirildiğim kişi de o. </st><st c="2353">Herhangi bir törende sunucu mu lazım, öğretmenlerin aklına ilk gelen yine ikimiz. </st><st c="2435">Okulun resmî olarak bizi yan yana koyduğu anlar dışında, Ceyda kilometrelerce uzağımda. </st><st c="2523">Bense görünmez adamım.</st></p>
		<p><st c="2545">Duvarda otururken ona bakıyorum uzaktan. </st><st c="2587">Maç umurumda değil. </st><st c="2607">Yanakları Mayıs güneşinden al al olmuş, bizim oğlanlar bastırdıkça neşeli çığlıklar atıyor. </st><st c="2699">Pilili eteğiyle diz altı çoraplarının arasından azıcık görünen beyaz bacaklarını sallandırmış duvardan, ayağında minicik iskarpinler, yerinde zıpladıkça okuldaki son haftanın rahatlığıyla açık bıraktığı kestane saçları sallanıyor. </st><st c="2930">Sahnedeki tek eksik rüzgâr </st><span epub:type="pagebreak" title="143" id="page143"></span><st c="2957">diye geçirirken hain 13 yaş aklımdan, bir bahar esintisi önce sahanın kenarındaki ağaçları çırpıyor, peşinden sahadaki tozları kaldırıyor, derken Ceyda’nın eteğine uğruyor, iki saniyelik şölen, Ceyda ani bir refleksle eteğini havada yakalıyor, bacaklarının üzerine indiriyor. </st><st c="3233">Hayatın daha sonra defalarca ispatlayacağı üzere, güzel şeyler kısa, çok kısa sürüyor. </st><st c="3320">Dirsek atıyorum Memet’e, “Gördün mü!” Memet tanıdığım en saftirik oğlan, dünyadan haberi yok, sırf bu yüzden her terk edildiğimde ona ağlayacağım, beni başka başka masalardan toplayıp evine götürdüğünde onun yatağına kusacağım bir ömür.</st></p>
		<p><st c="3556">Ben Ceyda’nın süt dizlerine dalıp gitmişken, bizim takımın favorisi Cenk’in son saniyede vurduğu top, karşı takımın filesiz kale demirlerinin arkasındaki duvarda patlayınca, ortalık şölene dönüyor. </st><st c="3755">Maçı kazanıyoruz. </st><st c="3773">Cenk omuzlara alınıyor. </st><st c="3797">Ceyda “Yaşa Cenk!” diye bağırıyor, atlıyor duvardan, sahanın kenarında alkış tutuyor hunharca. </st><st c="3892">Benim rüzgârla işbirliğim sonucu kazandığım, en yakın arkadaşımla dahi paylaşamadığım mini zaferim gölgeleniyor. </st><st c="4005">Cenk, Amerikan tıraşı terli saçlarını eliyle geriye atıp gamzeli bir gülümsemeyle seyircisine bakıyor. </st><st c="4108">Alkışlamak istemiyorum onu. </st><st c="4136">Sevinmek istemiyorum. </st><st c="4158">Ceyda tezahürat tutuyor, “Domatesin çekirdeği kırmızı kırmızı, 7/A bu okulun yıldızı yıldızı.” Memet oralı değil, gözlüğünü siliyor kravatının ucuyla o sırada, uzağı göremiyor zaten baksa da. </st><st c="4350">Bir şeylerle meşgulmüşüm, takımın zaferi falan umurumda değilmiş, daha önemli işlerim varmış gibi görünmek için cebimden not defterimi çıkarıyorum, boş bir sayfa açıp “Ceyda’nın dizleri” yazıyorum, bir daire çiziyorum sonra çevresine. </st><st c="4585">Cenk omuzlarda sahayı dolanıyor.</st></p>
		<p><st c="4617">Ceyda serviste Cenk’in yanına oturuyor o gün okul çıkışı. </st><st c="4676">Bense en arka sol köşeyi kapmışım herkesten önce koşup. </st><st c="4732">Konuştuklarını duymamak için walkman’in sesini kök</st><span epub:type="pagebreak" title="144" id="page144"></span><st c="4782">lemişim, başa sarıp sarıp aynı şarkıyı dinliyorum, </st><em><st c="4834">Oh papatya, son bir defa bana bak, seninle kim kalacak, ışıklar kapanınca, benden çok uzakta</st></em><st c="4926">. Pencereyi açıyorum sonuna kadar, tek dostum rüzgârın yüzümü yalamasına izin veriyorum.</st></p>
	</section>
	<div id="charCountTotal" value="5014"></div></body>
</html>
