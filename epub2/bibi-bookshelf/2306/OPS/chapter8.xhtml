<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
		<section>
		<h1><span epub:type="pagebreak" title="53" id="page53"></span><st c="0">Şiirsiz</st></h1>
		<p><st c="8">Her şeyi baştan anlatmalı. </st><st c="36">En baştan. </st><st c="47">Sakarya’da kalabalık bir masada denk geldik onunla o gün. </st><st c="105">Uzun rakı sofraları ne içindir ki zaten? </st><st c="146">Hayatın curcunası içinde bir türlü denk gelemediklerimizle denk gelmekten başka. </st><st c="227">Toplaşma sebebimiz şimdi hatırımda değil ama bir kutlama vesilesi mümkün. </st><st c="301">Kalabalık kısmen tanıdığım, kısmen adını bile bilmediğim birtakım neşeli insanlardan oluşuyor. </st><st c="396">Bir gürültü bulutu sarmış masayı, hep bir ağızdan konuşarak anlaşabilmenin mümkün olduğunu kanıtlıyorduk. </st><st c="502">Gecenin başında söz konusu masaya birlikte oturduğum adam, ki bu adam iki ay sonra evleneceğim adamdan başkası değil, “Ben biraz bizim çocukların yanına gideyim” deyip yanımdan kalkmış, varlığımı sandalyesini ayaklanmak için geriye ittiği saniyeden itibaren unutmuştu. </st><st c="771">Masanın benden uzak ucunda sıkıcı arkadaşlarıyla muhtemelen dünkü maçtan, doğalgaz zammından, havaların bir türlü ısınmadığından konuşuyor. </st><st c="911">“Türkiye’nin üzerinde büyük oyunlar oynanıyor üstat, bunlar hep dış mihrakların işi”, “Geçen hafta pis yenildik ama önümüzdeki maçlara bakacağız artık”, “Yine kar geliyormuş”... </st><span epub:type="pagebreak" title="54" id="page54"></span><st c="1089">Ağızlarından kendilerine ait bir şey duymak zor, her sözleri alıntı.</st></p>
		<p><st c="1157">Karşımdaki erkek güruhunun arasına sığışmış, ne yapsam göz göze gelemediğim, ki göz göze gelmek yeter bazen, iki ay sonra evleneceğim adamı seyrediyorum. </st><st c="1312">Uzaktan... </st><st c="1323">Yakın da dursam aşamayacağım bir mesafe bu bahsettiğim. </st><st c="1379">Yani gerçekten uzaktan. </st><st c="1403">Mimikleri can sıkıcı. </st><st c="1425">Kaşını şöyle bir kaldırışına bile bir vakitler ölüp biten ben değilim sanki. </st><st c="1502">Sesi masanın bu tarafına erişmiyor. </st><st c="1538">Meyhanenin uğultusu sesini yutmuş. </st><st c="1573">Meyhanenin uğultusu, sağ olsun, neyi yutacağını iyi biliyor. </st><st c="1634">Hiç özlemiyorum sesini, epeydir özlemiyorum. </st><st c="1679">Karşımda oynayan evlenilecek erkekler tiyatrosundan kulağıma ulaşan bir repliği olmamasından şikâyetçi değilim bu yüzden. </st><st c="1801">Yeniyetmeyken de muhtemelen aynı gündelik, aynı dişe dokunmayan şeyleri anlatıp güldüğünü düşünüyorum. </st><st c="1904">Böyle diş diş, gıdısını çıkara çıkara, gömleğinin düğmelerini çekiştiren göbeğini hoplata hoplata. </st><st c="2003">Kimi adamın sırtında nasıl yürek yakar gömlek, yazık ki bazı erkeklere ne kadar da yakışmıyor. </st><st c="2098">Bir vakitler ne giyse beğenen ben değilim sanki.</st></p>
		<p><st c="2146">Yanındakilere bakıyorum. </st><st c="2172">Arkadaşlarına yani. </st><st c="2192">Ömürlerinin kayda değer bir bölümünü birtakım ofislerde geçirecek, Pazar sabahı takım eşofmanlarıyla </st><em><st c="2293">Hürriyet</st></em><st c="2301"> almaya gidip, dönüşte “Karıcığım, simit yeni çıkmıştı, dayanamadım” diyerek hayatlarının ne kadar muhteşem, ne kadar kusursuz, ne kadar hep hayal ettikleri gibi olduğunu muştulayacak erkeklerdi hepsi. </st><st c="2503">Ya da bana öyle gelmişti masanın diğer ucundan bakıverince. </st><st c="2563">Ülkenin iyi okullarından topladıkları diplomalarının ve biricik annelerinin umutlarını boşa çıkarmamak için ant içmişler sanki. </st><st c="2691">Şiirsiz adamlardı. </st><st c="2710">Evet, şiirsiz!</st></p>
		<p><st c="2724">Uzun zamandır düşünüyordum bu gürbüz, bu al yanaklı, bu başarıyı asla ıskalamayan halleriyle insanın şurasına şurasına basan erkekleri nasıl anlatmalı diye. </st><st c="2882">Ta ki geçen akşam evde “Ben bu adamla ne yapıyorum allasen!” cinnetle</st><span epub:type="pagebreak" title="55" id="page55"></span><st c="2951">rimden biri sırasında kendimi bulaşığa vermişken, hırsımı bardaklardan, çatallardan, müstakbel kayınvalidemin hediyesi dondurma kaselerinden çıkartırken, bir anda aklıma gelene kadar. </st><st c="3136">Ellerim köpüklü suyun içinde, “Bir matkabın kullanma kılavuzundaki metinlerden farksız! </st><st c="3224">Şiiri yok bu adamın! </st><st c="3245">Düz! </st><st c="3250">Dümdüz!” diye haykırmıştım boş evde.</st></p>
		<p><st c="3286">Ne zaman sevmiştim onu? </st><st c="3311">Hangi şartlar altında? </st><st c="3334">Neye denk gelmişti bende? </st><st c="3360">Onca zaman nasıl olmuş da fark etmemiştim aramızdaki kilometrelerce uzaklıktaki mesafeyi? </st><st c="3450">Neyle oyalamıştım kendimi bugüne kadar da, onca zaman sonra çat diye, düz bir adam olduğuna kanaat getirmiş ve artık yetinmiyordum ondaki şeyle?</st></p>
		<p><st c="3594">Masanın öbür yakasında ellerinde rakı kadehleri, sırtlarında tek çizgi sektirmeden titizlikle ütülenmiş gömlekleri, akıllarında aşktan başka her şeyleri, şu adamlara bakıp da bunları düşünüyordum işte.</st></p>
		<p><st c="3796">Biraz olsun uzaklaşmak için tekinsiz düşüncelerden, masadaki sohbetten payıma düşen kız arkadaşlarla, ki kesinlikle evlenilecek kızlardı bunlar, birkaç iletişim denemesine giriştim. </st><st c="3979">Hepsi hüsranla sonlandı. </st><st c="4004">Onların kuru sohbetlerinde aradığım şey yoktu. </st><st c="4051">Kurulu bebek gibi arka arkaya aynı soruları sorup, neredeyse aynı tonda aynı tepkileri verdiler. </st><st c="4148">Düğün hazırlıkları ne aşamadaymış? </st><st c="4183">Ah, ne kadar yakışıyormuşuz birbirimize! </st><st c="4224">O, ne harika bir adammış. </st><st c="4250">Ben çok şanslıymışım. </st><st c="4272">Saçlarımı düğüne kadar uzatmalıymışım ki, böylece duvağımı süsleyecek şık bir topuz yapmak mümkün olacakmış. </st><st c="4381">Gelinliğimi almış mıyım? </st><st c="4406">Aralarındaki tek tombik kadın olduğumu anında tespit ettiler etrafı didikleyen tavuk gözleriyle; düğün öncesi biraz şekle şemale girmek için bildikleri çok iyi bir diyetisyen varmış, hemen telefonunu verebilirlermiş. </st><st c="4623">Ağzımdan zorla dökmeye çalıştığım birkaç kırık cümle, birkaç gülümseme denemesi işe yaramadı, açılan sohbetlerin hepsi çıkmaz bir sokakta son buldu. </st><st c="4772">Onlardan </st><span epub:type="pagebreak" title="56" id="page56"></span><st c="4781">biri olmadığımı tez elden fark edip beni kendi halime bıraktılar da biraz nefes aldım. </st><st c="4868">Masanın bir ucunda hayatlarında hiç kaybetmemiş, aslında sırf bu yüzden hiç kazanmamış erkekler, diğer ucunda onları hak eden kadınları. </st><st c="5005">Tek taşsız parmağım ve fönsüz saçlarımla resmin kusursuzluğunu bozuyorum gibi geldi, hoşuma gitti. </st><st c="5104">Tehlikeli sularda olduğunu bilip de, bundan tuhaf bir haz duyduğun ve hiçbir önlem almaya tenezzül etmediğin, içinde bulunduğun duruma ters düşecek bir şeyin yaklaştığını gördüğün halde kılını kıpırdatmadığın anlar vardır ya.</st></p>
		<p><st c="5329">Bakıyorum, rakım bitmiş, kapının önüne sigara içmeye mi çıksam, yoksa kalıp bir kadeh daha doldurup, en azından içinde bulunduğum durumu eğlenceli bulmaya başlayacağım bir sarhoşluk mertebesine mi erişsem, karar veremedim. </st><st c="5553">Mesela dedim, elimde kadehimle erkeklerin yanında bitiverip dün akşamki derbiye ilgili birkaç enteresan yorum yapsam da, o gece başucu lambaları söndürülmeden yapılacak yatak dedikodularına malzeme mi olsam? </st><st c="5761">Yoksa konuyu çoktan yaz öncesi bikini diyetine getirmiş hepsi birbirinden sıska kadınlara mı sarsam?</st></p>
		<p><st c="5861">Ayağa kalktım. </st><st c="5877">Masadaki paketlerin birinden bir sigara aşırıp kapının önüne çıktım. </st><st c="5946">Orada ne kadar kaldığım meçhul. </st><st c="5978">İki ay sonra evleneceğim adam gittiğimi fark etmedi, döndüğümü de. </st><st c="6045">On dakika da yok olmuş olabilirim, iki saat de. </st><st c="6093">Masadaki hayat benden eksilen boşluğu saniyesinde görmezden gelmiş, ne harem ne de selamlık sandalyemden kalkıp ortadan kaybolmama kafa yormuş.</st></p>
		<p><st c="6236">Yerime oturmak için masaya geri yürüdüm. </st><st c="6278">Sendelediğimi fark ettim. </st><st c="6304">Demek ki, rakı amacına ulaştı. </st><st c="6335">Sevindim.</st></p>
		<p><st c="6344">Sandalyeme yanaştığımda, sigaraya çıkmadan önce boş olduğuna emin olduğum yanımdaki sandalyenin arkasına bir erkek ceketi asılmış olduğunu gördüm. </st><st c="6492">İki ay sonra evleneceğim adamdan boşalan sandalye anlaşılan başkasına yar ol</st><span epub:type="pagebreak" title="57" id="page57"></span><st c="6568">muştu yokluğumda. </st><st c="6587">Masada henüz doldurulmuş bir kadeh, içinde buzlar çıtırdıyordu. </st><st c="6651">Bembeyaz tabakta yalnız ve beyaz bir peynir dilimi. </st><st c="6703">Cemiyete taze bir konuk katılmıştı belli ki. </st><st c="6748">Birden masadaki kitap dikkatimi çekti, kapağındaki toplu konutları hatırladım önce, </st><em><st c="6832">Sinek Isırıklarının Müellifi.</st></em><st c="6861"> Pazarda annesini kaybetmiş de bulmuş çocuk gibi sevindim. </st><st c="6920">İçime gecenin başından beri ilk kez hissettiğim bir duygu peyda oldu, yalnız değildim.</st></p>
		<p><st c="7006">Sonra o geldi. </st><st c="7022">Yanıma oturdu. </st><st c="7037">Bir şey demeden rakısından bir yudum aldı. </st><st c="7080">Bir şeyler hücum etti beynime, tanıyordum onu. </st><st c="7127">Hiç görmemiştim evvelden ama biliyordum kim olduğunu. </st><st c="7181">Cemil’di bu! </st><st c="7194">Kim bilir kaç kere dönüp dönüp baştan okuduğum şu romanın kahramanından başkası değil. </st><st c="7281">Kafam kadehin içindeki buzlardan farksızdı, içinde ne var ne yok eriyip gidiyordu son sürat. </st><st c="7374">Anbean pelteleşiyordu dünya etrafımda.</st></p>
		<p><st c="7412">Bir şey demedi önce. </st><st c="7434">Ama sanki hep oradaymış, sanki kaç zamandır biliyormuşuz gibi birbirimizi, öyle rahatsız ikimiz de. </st><st c="7534">Tanışmamıza falan gerek yok, “Ee, n’aptın?” diye girdi lafa.</st></p>
		<p><st c="7594">Saatlerce konuştuk. </st><st c="7615">Cemil anlattı, ben dinledim; Ankara’dan, karısı Nazlı’dan, yayınevindeki editör kadından, toplu konutlardan, kitaplardan bahsetti. </st><st c="7746">Ben sanki kimseye bir şey anlatmamışım yüzyıllardır, susturamadım kendimi, biteviye konuştum, o dinledi; evlenmek üzere olduğum adamı, onu artık ne kadar sevmediğimi... </st><st c="7915">Uzay boşluğunda iki sandalye, üzerlerinde bir kadın ve bir erkek, yani biz, bir yere doğru sürükleniyorduk döne döne. </st><st c="8033">“Başım dönüyor. </st><st c="8049">Cemil, ben galiba sarhoş oluyorum” dedim. </st><st c="8091">“</st><em><st c="8092">Her şey bir şeyin etrafında durmadan döner, insanın payına düşen sarhoşluktur</st></em><st c="8169">” diye cevap verdi. </st><st c="8190">Ben mi konuşuyordum, o mu? </st><st c="8217">Bir türlü bilemiyordum. </st><st c="8241">Saçma çıkışlar yapasım vardı. </st><st c="8271">Benden hiç beklenmeyen haller içine giresim.</st></p>
		<p><span epub:type="pagebreak" title="58" id="page58"></span><st c="8315">Birkaç kadeh sonra masanın altında dizlerimiz birbirine çarptı. </st><st c="8380">Konu konuyu açmış, gündelik repliklerin alt metinlerinde kadınlığımızı ve erkekliğimizi, yani iki karşı cins olarak olasılıklarımızı tartmaya başlamışız çoktan. </st><st c="8541">Kelime kelime, kadeh kadeh duvarları tırmanıp, birbirimizin bahçesindeki eriklere dalmışız. </st><st c="8633">Bu yüzden bir kaza olarak algılamadı kimse bu çarpışmayı. </st><st c="8691">Ne o bacağını milim oynattı, ne de ben. </st><st c="8731">Çarptığımızla kalakaldık. </st><st c="8757">Durduk öyle, diz dize.</st></p>
		<hr />
		<p><st c="8779">Gecenin ilerlemiş başka bir saatinde sokak lambasının tungsten ışığının tül perdede süzülüp yumuşacık düştüğü yüzüne bakıyorum. </st><st c="8908">Başka bir zaman, başka bir mekân varyasyonundayız. </st><st c="8959">Çoktan ortak bir tarih yaratmışız. </st><st c="8994">O kalabalık masadan kalkmış, iki hayalet gibi kapıdan dışarı sızıp sokağa atmışız kendimizi, kimse görmemiş. </st><st c="9103">Kaçmışız hikâyenin aslından. </st><st c="9132">Kendi hikâyemizi inşa etmeye koyulmuşuz iki korsan roman kahramanı gibi. </st><st c="9205">“Bu yol nereye çıkar ki?” dediğimiz bir sapağa sapmışız. </st><st c="9262">Sonunda bizi ne bekler, aklımıza bile getirmemişiz. </st><st c="9314">Bir taksi hatırlıyorum arada. </st><st c="9344">Şehrin ışıkları akıp gidiyor camın ardında. </st><st c="9388">Kaldırımlar ıslak.</st></p>
		<p><st c="9406">Karanlıkta iki kara parıltı bana bakıyor bir odanın içinde. </st><st c="9467">Öylece yan yana yatarken, giysisiz, bir nefes alıyor sigarasından, üflüyor, “</st><em><st c="9544">Kadınlardan ne çok şey istiyoruz. </st><st c="9579">Bizi affetsinler, bize memelerini göstersinler ve ölümsüzlük versinler</st></em><st c="9649">” deyip, susuyor. </st><st c="9668">Bu cümleyi okuduğum anı hatırlıyorum, Konur’da bir kafede güldüğümü kendi kendime.</st></p>
		<p><st c="9750">Sabah sokakta bütün yön duygumu yitirmiş, fırtınalı gecenin sabahında okyanusun ortasında bir adanın kıyısına vurmuş kadar yorgun, lakin içimde saadete yakın bir duyguyla, “</st><em><st c="9924">Her şeyi sadeleştiren bir sevinç</st></em><st c="9957">” derdi Cemil olsa buna, yürüyordum. </st><st c="9995">Bir dükkânın camındaki yansımada, kendimi gördüm. </st><st c="10045">Önce başkası sandım, sonra tanıdığım birine ben</st><span epub:type="pagebreak" title="59" id="page59"></span><st c="10092">zettim, derken, benmişim, tanıdım kendimi. </st><st c="10136">Arkamda toplu konutların silueti, yüzüm akşamdan kalma. </st><st c="10192">Elimde bir kitap, bıraksam düşecekmişim gibi sıkı sıkı tutmuşum. </st><st c="10257">Dünyada kahramanı tarafından imzalanmış ilk roman: “</st><em><st c="10309">Çünkü kader hep en olmadık yere gizlenir... </st><st c="10354">Cemil.</st></em><st c="10360">” Acaba dün gece Nazlı neredeydi diye geçirdim içimden.</st></p>
	</section>
	<div id="charCountTotal" value="10416"></div></body>
</html>
