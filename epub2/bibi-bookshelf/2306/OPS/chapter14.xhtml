<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
		<section>
		<h1><span epub:type="pagebreak" title="93" id="page93"></span><st c="0">Süslü Annem</st></h1>
		<p><st c="12">Saçlarımdan sular damlıyor sıcak kuma. </st><st c="52">Cıs. </st><st c="57">Cıs. </st><st c="62">Su düşer düşmez buharlaşıyor. </st><st c="92">“Hadi annem, kalk kurulan, bak bu mevsimde buranın rüzgârı leke yapar. </st><st c="163">Benek benek olursun valla.” Annem üzerinde dev harflerle KUŞADASI yazan, tuzdan katur kutur olmuş havluyu uzatıyor. </st><st c="279">Gözüm, dün dondurma yemeye çıktığımızda gerdanına yaptırdığı Hint kınası gül dövmesine kayıyor. </st><st c="375">Kırmızı ojeli, güneşten kızarmış 60 yaşındaki ayaklarına, parmak arası simli terliklerine sonra.</st></p>
		<p><st c="471">Annem hep süslü bir kadın oldu. </st><st c="504">Bakkala giderken bile ruj süren bir kadın. </st><st c="547">Kapı ne zaman çalsa, açmazdan evvel sarı saçlarını kabartırdı holdeki aynada. </st><st c="625">Gelenin kim olduğu mühim değil. </st><st c="657">Buzdolabının kapağında yumurtaların hemen altındaki rafta, kırmızının türlü tonunda oje şişesi dururdu. </st><st c="761">Oturma odasında, ortadaki sehpanın üzerindeki çanağın içinde illa bir cımbız. </st><st c="839">Çenesinde eline gelen tüyü anında ortadan kaldırması gerekirdi. </st><st c="903">Gece kazara su içmeye kalktıysak aynı anda, annem kafasında bigudiler, uykulu bir termik santral, suyunu içer, nadiren maskarasız gördüğüm gözleriyle bana şöyle bir bakar, gülümser, zarif bedeniyle </st><span epub:type="pagebreak" title="94" id="page94"></span><st c="1101">sallana sallana koridorda kaybolurdu, üzerinde takım pijama, tek paçası sıyrılmış yukarı, incecik bilekleri. </st><st c="1210">Yazsa mevsim, derin dekolteli, ince askılı gecelik. </st><st c="1262">Yıllardır yalnız uyuduğu uykulara inat.</st></p>
		<p><st c="1301">Veli toplantısında çoğunluk kahverengi, bilemedin siyah paltolu orta sınıf anne-baba kalabalığının içinde, altın rengi sallantılı küpeleri, yakası kürklü vişne çürüğü kabanıyla oturan kadındı benim annem. </st><st c="1507">İyi bir öğrencinin annesi olduğundan emin, muhakkak en ön sıraya oturur, öğretmenler beni övdükçe koltukları kabarır, gözlerinin içinde “İşte benim kızım!” yıldızları parlardı. </st><st c="1684">Altın rengi saçlarını sarmış yine geceden, hareket ettikçe zıplıyor dalgaları, okulun boş koridorlarında bir tek onun topukları tıkırdardı. </st><st c="1824">Kuaför nedir bilmezdi yine de. </st><st c="1855">Kendi güzelliğinden kendisi sorumluydu. </st><st c="1895">Terziydi annem, kazandığı üç kuruşla kendine bu kadar bakabiliyor olmasına şaşırırdı herkes. </st><st c="1988">Saçlarını kendi boyar, keser, en şahane modelleri bulur dergilerden, aynısını yapardı. </st><st c="2075">Yüzüne mutfaktaki türlü malzemeden yaptığı bulamaçlar sürer, limonu salatanın üzerine sıktıktan sonra çöpe atmadan dirseklerine sürüverir, salatalık kabuklarını alnına falan yapıştırırdı. </st><st c="2263">“Kırışıklıklara iyi geliyor” derdi, her şey bir şeye iyi gelirdi onun güzellik salonu dünyasında. </st><st c="2361">Eski kazaklarının üstüne her sezon başka desende pullar işler, uzun etekleri kısaltır, kısaların uçlarına püsküller, şeritler ekler, eski ceketleri bozar, o yılın modasına uydururdu. </st><st c="2544">Güzel kadındı annem, hiçbir şey yapmasa, hasta düşse bile güzeldi. </st><st c="2611">İki gün burnunu çeke çeke salondaki koltukta griple savaşırken bile. </st><st c="2680">Genç yaşta, ben hatırlamıyorum babamı, kocasını toprağa vermiş bir kadın için fazla güzeldi.</st></p>
		<p><st c="2772">Çocukken kolaydı hayat. </st><st c="2797">Fırfırlı elbiselerim, renk renk kurdeleyle tutturulmuş saçlarım, rugan pabuçlarımla onun kızıydım. </st><st c="2896">Ergenliğimse epey sancılı geçti. </st><st c="2929">Siyah tişörtlerin, bol kotların, lastik ayakkabıların içinde, her geçen gün şiş</st><span epub:type="pagebreak" title="95" id="page95"></span><st c="3008">manlayan bir ergen olmam, annemin evde bir kız çocuğu yetiştirmek üzere kurduğu bütün dengeleri alt üst etti. </st><st c="3119">Yine de hiç kırıcı olmadı, anlamaya çalıştı ama bir yandan da kendince yol göstermeye devam etti. </st><st c="3217">Arkadaşlarımın doğum günlerinden önceki gece sabahlayıp bana diktiği, “Hadi bir git giy, kırma beni” diye zorla denettiği, fermuarı zar zor kapanan, içinde nefes alamadığım, “Çek karnını içeri”, “Dik dur” komutlarıyla bir şeye benzesin diye uğraştığı elbiseler, dantelli çoraplar, gizlice odama bırakılan göz kalemleri, yüz tonikleri, allıklar. </st><st c="3562">Baktı hiç oralı değilim, ortada bir yerde buluşmayı denedi bu sefer. </st><st c="3631">Sağına soluna özenle delikler açtığım kotlarıma rengarenk yamalar dikti ben okuldayken, kirden feleği şaşmış converse’lerimi yıkadı makinede, pırıl pırıl yaptı. </st><st c="3792">Asker postallarımı boyadı. </st><st c="3819">Paçavraya dönmüş asker yeşili sırt çantamı onardı çiçekli kumaşlarla. </st><st c="3889">Bir gece “Poison Ivy”yi seyredip kestiğim yamuk yumuk saçlarım ertesi gün acilen yetiştirildiğim kuaförde iyice kısalınca, annem pes etti. </st><st c="4028">“Tamam,” dedi, “seni kendi haline bırakıyorum.” Yine de kuaförden eve dönerken dönüp dönüp bakmadan edemedi. </st><st c="4137">“Haftaya toparlar kendini, yeni kesilen saç hızlı uzar” derken su serptiği iç benimkinden çok kendisininkiydi.</st></p>
		<p><st c="4247">Erkekleri keşfetmem geç oldu. </st><st c="4278">Başka işlerim vardı benim. </st><st c="4305">Onlara sıra gelmedi. </st><st c="4326">Bir sürü erkek arkadaşım oldu, romantik hiçbir bağ kurmadığım, sadece kitap, kaset falan değiş tokuş ettiğim birtakım gözlüklü çocuklar. </st><st c="4463">Ne zaman bize gelseler, annemle tanıştıklarında gözlerinin içinde dolanan o şeyi hiç ıskalamadım. </st><st c="4561">İnsanların bir bana, bir anneme bakıp gizlice, nasıl şaşırdıklarını görmek bir süre sonra sıradanlaştı. </st><st c="4665">Herkes duruma alıştı. </st><st c="4687">Annem bile. </st><st c="4699">Benim 75 kilo bedenim ve ense tıraşlı kafam, hayatımızın içindeki bilindik şeylerden biri haline geldi. </st><st c="4803">Çamaşır ipindeki dantel donların yanında, onların neredeyse iki katı, pamuklu babaanne </st><span epub:type="pagebreak" title="96" id="page96"></span><st c="4890">donları, ayakkabılıktaki narin topukluların yanındaki eskimiş postallar bir süre sonra annemin de benim de ilgi alanımızın dışına çıktı. </st><st c="5027">Kavgalar azalarak son buldu. </st><st c="5056">Üniversiteyi şehir dışında kazanınca, annem ayakkabılıktaki leş botlarımı bile çok özleyince, her şey unutuldu gitti.</st></p>
		<p><st c="5173">Annem yaşlandı, ben büyüdüm. </st><st c="5203">O hiç değişmedi. </st><st c="5220">Ben, eh biraz. </st><st c="5235">Ne saçında bir beyaz tel gördük bir gün, ne elbise dikmekten yorgun ellerinde bir nasır. </st><st c="5324">Kırışıklarına iyi gelmedi salatalık kabukları kabul ama gülümsemesi hiç eskimedi annemin, erkeksiz geçen ömründe kadınlığı şu kadar törpülenmedi. </st><st c="5470">O hep güzel, hep ışıl ışıl kaldı.</st></p>
		<p><st c="5503">Geçen ay aradı, telefonun ucunda aynı şenlikli ses. </st><st c="5556">Dünya yıkılsa o yine saçlarını düzelterek, çiçekli elbisesinin üzerindeki tozları silkeleyerek çıkardı enkazın altından. </st><st c="5677">Hayatla öylesine dolu bir kadındı annem.</st></p>
		<p><st c="5717">“Kuzum birlikte tatile gidelim mi bu yaz? </st><st c="5760">Bir gelinlik işi aldım, bitince elime güzel para geçecek. </st><st c="5818">Ne dersin?”</st></p>
		<p><st c="5829">Hiç beklemediğim bir teklifti, şaşırdım. </st><st c="5871">Annemle, onun evindeki balkonda iki tek atmak dışında baş başa bir şey yapmıyorduk yıllardır. </st><st c="5965">En son ne zaman birlikte tatile çıktığımızı hatırlamaya çalıştım. </st><st c="6031">Galiba annemin kuzeninin Erdek’teki yazlığına gitmiştik. </st><st c="6088">Üniversite sınavına girdiğim yaz. </st><st c="6122">Benim iskeleden balıklama atlayacağım diye dizimi dipteki kayaya çarparak paraladığım, soluğu acilde aldığımız, bütün tatili dizim sargılı şekilde gölgede pişerek, uzaktan suya atlayıp çıkan, gülüşüp duran kızları, oğlanları seyrederek, anneminse bana soğuk karpuz, dondurma, naneli limonata taşıyarak geçirdiği tatil.</st></p>
		<p><st c="6440">“Tamam, gidelim. </st><st c="6458">Nereye?”</st></p>
		<p><st c="6466">“Eski Foça’ya.”</st></p>
		<p><st c="6482">“Anlaştık. </st><st c="6494">Patronla konuşup haber vereceğim sana.”</st></p>
		<hr />
		<p><span epub:type="pagebreak" title="97" id="page97"></span><st c="6533">Uzattığı havluyu aldım annemin. </st><st c="6566">Kurulandım.</st></p>
		<p><st c="6577">“Ha şöyle. </st><st c="6589">Azıcık uzansana kızım güneşe. </st><st c="6619">Yüzüne gözüne renk gelsin. </st><st c="6646">Gel, krem süreyim sırtına.”</st></p>
		<p><st c="6673">“Yok anne, iyiyim ben böyle.”</st></p>
		<p><st c="6703">Siyah yüzücü mayomun içinde, beyaz bir balina yavrusu gibi kıvrıldım şemsiyenin altına. </st><st c="6792">Annem kafasını kaldırıp güneşin yerini tespit ederek şezlongunu doğru açıya göre ayarladı, kenarları eflatun çiçekli, hasır çantasından sudokusunu çıkardı, mor renk kemik çerçeveli okuma gözlüklerini buldu, en son pembe mayosuyla takım şapkasını takıp sırt üstü uzandı. </st><st c="7062">Bana baktı, gülümsedi, “Güzel kızım benim” dedi. </st><st c="7111">Az ötede, erkek reyonundan aldığım 40 numara lacivert speedo terliklerimin biri ilişti gözüme, yarısı kuma gömülmüş, ucu görünüyordu.</st></p>
	</section>
	<div id="charCountTotal" value="7244"></div></body>
</html>
