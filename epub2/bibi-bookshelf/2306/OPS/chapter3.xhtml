<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atları Bağlayın Geceyi Burada Geçireceğiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
		<section>
		<h1><span epub:type="pagebreak" title="27" id="page27"></span><st c="0">Şubat</st></h1>
		<p><st c="6">“Korkarım biz de herkes gibi birbirimizin hayatından bir tuhaflık olarak geçip gideceğiz” dedi.</st></p>
		<p><st c="102">Üzdü beni böyle demesi, belli etmedim.</st></p>
		<p><st c="141">Vapurun en arkasında yere çökmüş, iki esmer kadın sırtımızı duvara yaslamış, sigara tüttürüyorduk köpüklere karşı. </st><st c="257">Serbestti o vakitler vapurda sigara içmek. </st><st c="300">“Arkadaşlar, sigaraları söndürelim yalnız!” diye yanımızda bitiveren görevliler yoktu henüz ortalıkta. </st><st c="403">32 yıllık ömrümde görüp görebileceğim en soğuk, en rüzgârlı kışıydı İstanbul’un. </st><st c="484">Ayların en asık suratlısı, en huysuzu, en gudubeti Şubat, birkaç gün önce gelip çatmış, içimize döndürmüştü hepimizi. </st><st c="602">Kalın, koyu renk paltolu, başı öne eğik, ayaklarına bakarak yürüyen, az konuşan insanlar basmıştı ortalığı. </st><st c="710">Günlerdir ne taraftan yağdığı muamma, pis bir yağmur çamurluyordu sokakları sarı sarı. </st><st c="797">Beraberinde merhametsiz bir poyraz, lime lime ediyordu etlerimizi. </st><st c="864">İstanbul poyrazıydı bahsettiğim, şakası yoktu. </st><st c="911">O kara kışın avcunda, vapurun kuytusuna sığınmış iki ölümlü, boynumuz kıldan inceydi.</st></p>
		<p><st c="996">Yine de bir cesaret “Dışarıda oturalım mı?” demiştim, is</st><span epub:type="pagebreak" title="28" id="page28"></span><st c="1053">keleyle vapur arasından azıcık görünen denizin üzerinden atlarken. </st><st c="1121">Mantolarının altından sadece tombul bilekleri görünen teyzelerin, gazetelerine dalıp gitmiş sakalı ağarmış amcaların, ağlayan sümüklü çocukların, sınava yarım saat kala ellerindeki fotokopilerden medet uman üniversitelilerin tıka basa doldurduğu içeriler basıyordu ruhumu. </st><st c="1394">Kar da yağsa, Boğaz’ın insana hâlâ hayatta olduğunu hissettiren serinliğini yüzümde hissetmeden olmuyordu. </st><st c="1501">Sanki içeride oturunca, ziyan ediyorduk Boğaz’ı. </st><st c="1550">“Tamam,” dedi, “en arkasına gidelim vapurun ama...”</st></p>
		<p><st c="1601">İncecik eliyle elimi tutuvermişti vapura atlarken, bir anlık cennet, sonra bırakıvermişti iki ayağı da vapurun ahşap zeminine deyince. </st><st c="1737">Gri bir İstanbul vardı karşıda. </st><st c="1769">Binalar birbirinden çamur renklere boyanmış. </st><st c="1814">Gökyüzü desen, tatsız tuzsuz, maviden eser yok. </st><st c="1862">Deniz grilikte onunla yarışıyor. </st><st c="1895">Vapur yüzüyor gibi değil de, boşlukta süzülüyor gibi görünüyordu şehrin yer gök tek ton grisinde. </st><st c="1993">Güzel yüzüne baktım. </st><st c="2014">Gördü gözünün kıyısından ona baktığımı, yine de çevirmedi başını. </st><st c="2080">İçim buruldu. </st><st c="2094">Umut yoktu sanki.</st></p>
		<p><st c="2111">Birkaç gün önce açılmış, “Biz,” demiştim, “sevgili mi olsak?”, sonra susmuştum. </st><st c="2192">Daha saçma bir şekilde giremezdim konuya. </st><st c="2234">Kalkıp pencereyi açmıştı beni duyunca, “Oda çok havasız” diyerek. </st><st c="2300">Sonra alakasız bir şeylerden bahsetmişti, gülmüştü kendi kendine. </st><st c="2366">Savmıştı beni başından. </st><st c="2390">Basbayağı buydu yaptığı. </st><st c="2415">Kalakalmıştım öylece. </st><st c="2437">“İstemiyorum” da dememişti ama. </st><st c="2469">O kelimeyi ağzından çıkarmayışına mı güvenmiştim nedir, hâlâ kurcalayıp duruyordum aklımın içinde olasılıklarımızı.</st></p>
		<p><st c="2584">Vapurun rüzgârında uçuşan kapkara saçlarıyla arada gölgelenen yüzünü seyrettim profilden. </st><st c="2675">Hayatımda gördüğüm en güzel şeydi. </st><st c="2710">Zeynep. </st><st c="2718">“Bu kadın gerçek mi?” diye geçirdim içimden, “Gerçekten beni seçmiş olabilir mi?” Bir martının çığlığı onaylamadı iç sesimi, kafamı kaldırdım, kuş muş yok </st><span epub:type="pagebreak" title="29" id="page29"></span><st c="2873">ortada. </st><st c="2881">Dalgasını geçip, uçup gitmişti. </st><st c="2913">Şubat ya aylardan, martıların bile acıması yoktu.</st></p>
		<p><st c="2962">“Neden öyle diyorsun?” dedim. </st><st c="2993">“Neden geçip gidelim?”</st></p>
		<p><st c="3015">“Hiç,” dedi, “düşünsene ne bitmemiş, ne geçip gitmemiş ki bugüne dek, biz kalalım böyle?”</st></p>
		<p><st c="3105">“Biz” demişti. </st><st c="3121">Demek bir “biz” vardı onun için de. </st><st c="3157">Yine de görünmez bir çizgi çizmişti aramıza daha ilk tanıştığımız gün. </st><st c="3228">İki ay kadar önceydi.</st></p>
		<p><st c="3249">Onu Beyoğlu’nda bir barda, yoğun bir sigara dumanının arasından seçmişti gözlerim. </st><st c="3333">Sarhoş kahkahalar atıyordu. </st><st c="3361">Bir torba dolusu bilye yere dökülüp de, sağa sola yuvarlanır gibiydi kahkahası. </st><st c="3441">İlk kapkara saçlarını görmüştüm. </st><st c="3474">Mekândaki bütün ışığı emen bir karanlık. </st><st c="3515">Bazen öyle bir insanla kesişiyor ki yolun, ömrünün yarısını onsuz geçirdiğin için öfkeleniyorsun kendine. </st><st c="3621">Öyle biriydi. </st><st c="3635">Beraber çıkmıştık bardan. </st><st c="3661">Göğüs kafesimin içinde telaşlı bir kuş, inmiştik Cihangir’den Fındıklı’ya giden merdivenleri, karanlık bir yokuşa sapmış, daracık bir apartmanın önünde durmuştuk. </st><st c="3824">O anahtarlarını ararken çantasında, sokak lambasının ışığındaki halini seyretmiştim arkadan, içimde bandolu bir sevinç. </st><st c="3944">Ne güzel kadındı Zeynep.</st></p>
		<p><st c="3968">Evine götürmüştü beni. </st><st c="3992">Aşık mı olmuştum? </st><st c="4010">Var mıydı öyle ilk bakıştası aşkın dedikleri gibi? </st><st c="4061">Yine de çizmişti ya çizgisini aramıza. </st><st c="4100">İnce, beyaz elleriyle, aşılması güç, kalın, siyah bir çizgi. </st><st c="4161">O çizginin arkasından konuşmuştu benimle o gece. </st><st c="4210">Neler konuştuğumuzu şimdi hatırlamaya çalışıyorum da, bir söz bulutundan başkası değil aklımda kalan. </st><st c="4312">Yine de bir derdi vardı, bilmiştim, soramamıştım çekinip, o da anlatmamıştı. </st><st c="4389">Sonra evin içinde kaybolmuş bir ara, sabah ezanına dayandırmıştık geceyi, bir battaniyeyle bir yastık getirip bırakmıştı üçlü koltuğun üzerine. </st><st c="4533">“Uyuyalım artık” demiş, geldiği gibi yok olmuştu koridorda. </st><st c="4593">O gün bugündür hayatımdaydı. </st><st c="4622">Buluşuyor, içiyor, konuşuyorduk. </st><st c="4655">Hepsi bu.</st></p>
		<p><span epub:type="pagebreak" title="30" id="page30"></span><st c="4664">Bir adım atsam o aramıza incelikle ördüğü duvarına tosluyordum. </st><st c="4729">Cama çarpıp duran bir karasinek gibiydim onun yanında. </st><st c="4784">Koltukta otururken yan yana, elimi dizine değdiriveriyordum, hemen toparlanıyordu. </st><st c="4867">Peşine sehpanın üzerindeki sigara paketine uzanıyor, mermer gerdanını seriyordu gözümün önüne. </st><st c="4962">Bulamıyordum ona giden yolu. </st><st c="4991">Geçemiyordum ondan tarafa. </st><st c="5018">Gel de demiyordu, git de, ben tam ortada, arafta, peşinden sürüklenip duruyordum haftalardır.</st></p>
		<p><st c="5111">“Seni seviyorum” desem şuracıkta, şu eski İstanbul vapurunda, belki tam zamanıydı, illaki bir yere denk gelirdi, illaki döndürürdü içinde bir yerde ne zamandır kıpırdamadığını sandığım minik bir çarkı. </st><st c="5314">Cevap vermeme ihtimalinden ürktüm, tuttum kendimi.</st></p>
		<p><st c="5364">Vapur Boğaz’ı ortalamıştı. </st><st c="5392">İkinci sigaraları yaktık.</st></p>
		<p><st c="5417">“Leyla” dedi.</st></p>
		<p><st c="5431">Adımı onun sesinden duymak garipti. </st><st c="5468">Hiç seslenmemiş gibi daha önce. </st><st c="5500">Bir depremin öncü sarsıntısı, bir uyarı atışıydı bu ama. </st><st c="5557">Peşinden bir şey geliyordu. </st><st c="5585">Hazır mıydım? </st><st c="5599">Zaman yavaşlamıştı sanki. </st><st c="5625">İçim titredi, ya soğuktan, ya telaştan. </st><st c="5665">Gövdemi ondan yana çevirdim, dinlemeye hazır, bekledim.</st></p>
		<p><st c="5720">“Aslında,” diye başladı, eliyle saçlarını ensesinde döndürüp beyaz boynunu açtı önüme, dudaklarını ıslattı, bunu bana neden yapıyordu, “Neyse boş ver, kafanı şişirmeyeyim şimdi” dedi ve yüzünü tarihî yarımadaya döndü, sırtını bana.</st></p>
		<p><st c="5952">“Konuş, n’olursun. </st><st c="5972">Delirmek üzereyim artık, bu sessizliğinin sebebi ne Zeynep?” dedim. </st><st c="6040">Konuşmadım da son nefesimi verdim sanki.</st></p>
		<p><st c="6080">Ağzını açmadı. </st><st c="6096">Kısacık bakıp yüzüme, gözlerini geri çevirdi denizden yana. </st><st c="6156">İndik vapurdan tek kelime etmeden. </st><st c="6191">Üstüne gitmek istedim, elimden kayıp gider gibi geldi o zaman, gidemedim. </st><st c="6265">Kalabalığın içine karıştık sonra.</st></p>
		<p><span epub:type="pagebreak" title="31" id="page31"></span><st c="6298">“Bir çay içelim mi şurada? </st><st c="6326">İyi gelir hem” dedim, belki biraz rahatlar, anlatırdı içini yiyip bitiren her neyse.</st></p>
		<p><st c="6410">Durdu, “Ben gideyim, yarın ararım seni” deyip, bir şey söylememe izin vermeden bir taksiye atlayıp kayboldu.</st></p>
		<p><st c="6519">Günlerce ulaşamadım ona. </st><st c="6545">Telefonu kapalıydı. </st><st c="6565">Her gün evine gittim, kapı duvar. </st><st c="6599">Geç saatlere kadar bekledim, o sokak lambasının altında sigara üstüne sigara içtim ayazda. </st><st c="6690">Gelen giden olmadı, ışıkları da yanmadı evin hiç. </st><st c="6740">Yok olmuştu. </st><st c="6753">Aklımı yitirmek üzereydim. </st><st c="6780">Bir ortak tanıdığımızın olmamasına şaşırdım sonra. </st><st c="6831">Sorup soruşturacak tek bir insanla tanıştırmamıştı beni. </st><st c="6888">Tek başına girmiş hayatıma, ortalığını birbirine katmış, tek başına çıkıp gitmişti.</st></p>
		<p><st c="6971">Bir hafta kadar deli gibi dolandım mahallesinde. </st><st c="7021">Bakkala sordum, çiçekçiye, taksi durağına. </st><st c="7064">Kimsenin haberi yoktu. </st><st c="7087">Kapıcıyı gördüm bir gün. </st><st c="7112">“Ne zamandır uğramıyor eve, ses yok seda yok, çöp neyin de çıkarmıyor kapıya, valla biz de bilmiyoruz” dedi.</st></p>
		<p><st c="7220">Gözüm hep onu aradı sokaklarda. </st><st c="7253">Gittiğimiz mekânlarda, yürüdüğümüz kaldırımlarda, belki bir ihtimal kesişir yolumuz diye. </st><st c="7343">Yoktu. </st><st c="7350">Yok olmuştu. </st><st c="7363">Neredeyse inanacağım onu yitirdiğime. </st><st c="7401">Bir akşam yine bekliyorum kapısında, bir gürültü koptu binanın dışında, polis arabasının mavi ışığı yansıdı camlardan. </st><st c="7520">Peşinden ambulansın sesi inletti mahalleyi. </st><st c="7564">Komşular birikti pencerelere. </st><st c="7594">Kadınlar, çocuklar bir “N’olmuş, n’olmuş” uğultusu bastı ortalığı. </st><st c="7661">Bayılacak gibi oldum. </st><st c="7683">Koştum, daldım kalabalığın arasına. </st><st c="7719">İzin vermediler içeri girmeme.</st></p>
		<p><st c="7749">Ne kadar bekledim apartmanın girişinde bilmiyorum, aklımı yitirmiştim. </st><st c="7821">Kapıcıyı gördüm sonra, kederli, çökmüş mermer basamağa, elinde izmaritine kadar içilmiş sigarası, yüzü kireç gibi.</st></p>
		<p><st c="7935">“N’oldu?!” dedim, sesim titriyordu.</st></p>
		<p><st c="7971">“Sorma kızım,” dedi, “beşinci kattakiler ne zamandır apartmanda dolanan kokudan şüphelenip polisi çağırmış</st><span epub:type="pagebreak" title="32" id="page32"></span><st c="8078">lar. </st><st c="8084">Kapıyı kırıp girdiler Zeynep Hanım’ın evine. </st><st c="8129">Banyoda yerde bulmuşlar. </st><st c="8154">Bileklerini mi kesmiş, neymiş, öyle dediler. </st><st c="8199">Gidip bakamadım ben, soru da soramadım başka. </st><st c="8245">Bilmiyorum gerisini. </st><st c="8266">Hay allahım, gencecik kızdı. </st><st c="8295">Ne yapmış böyle kendine!”</st></p>
		<p><st c="8320">O sırada siyah bir torbanın içinde, iki sağlık görevlisinin kollarında indi Zeynep merdivenlerden aşağı. </st><st c="8426">Ben günlerdir kapının önünde beklerken, sokaklarda dolanırken aklımı yitirmiş vaziyette, o buz gibi yatıyordu demek yerde. </st><st c="8549">Kanı kuruyordu demek soğuk fayansın üzerinde. </st><st c="8595">Yere yığıldım. </st><st c="8610">Kendime geldiğimde kapıcı dairesindeydim. </st><st c="8652">İki kadın kolonyalar sürüyorlardı bileklerime, tavana yakın pencerelerde insan adımları, kesif bir rutubet kokusu. </st><st c="8767">Önce anlamadım ne olduğunu, sonra acı bir çığlık attım:</st></p>
		<p><st c="8822">“Nerede o, nereye götürdüler?”</st></p>
		<p><st c="8853">Kalktım hışımla, kadınlar girdi koluma, “Dur kızım, hele bi kendine gel önce.”</st></p>
		<p><st c="8932">Kurtuldum kollarından, Zeynep’in katında aldım soluğu.</st></p>
		<p><st c="8987">Polisler durdurdu kapının girişinde, “Hanfendi, nereye böyle, inceleme var içeride” dediler omuzumdan sıkıca yakalayıp beni.</st></p>
		<p><st c="9112">Kapı açıktı. </st><st c="9126">Karşımda Zeynep’in evi. </st><st c="9150">Yalvardım, yakardım, almadılar içeri. </st><st c="9188">Kalakaldım sahanlıkta. </st><st c="9211">Özenle toplanmış ev, sanki mutfakta çay koyuyor Zeynep bize, elinde tepsiyle birazdan çıkıp gelecek koridordan. </st><st c="9323">Bembeyaz halının üzerinde dolaşan siyah polis ayakkabıları, portmantodaki sütlü kahve kaşe paltosu, telsiz sesleri, kapının girişinde kırmızı botları, bağcıklarını çözmeden çıkarmış, apartmanda erkek bağırtıları, aynaya el yazısıyla yazılıp yapıştırılmış bir kâğıt: “Çöpü çıkarmayı unutma!”, merdivenleri telaşla pat pat inip çıkan adımlar...</st></p>
		<p><st c="9665">Bir boşluk yakaladım kalabalıktan, uzattım kafamı içeri, banyonun girişinde terliğinin tekini gördüm, kana bulanmış.</st></p>
		<p><span epub:type="pagebreak" title="33" id="page33"></span><st c="9782">Babasıyla tanıştım o akşam. </st><st c="9811">Ayaküstü konuştuk morga inen merdivenlerin başında. </st><st c="9863">Küslermiş ne zamandır, aramıyorlarmış birbirlerini. </st><st c="9915">Zihnim zorla verdikleri ilaçlardan çamur gibi. </st><st c="9962">Bata çıka düşünmeye, parçaları bir araya getirmeye çalışıyorum, beceremiyorum. </st><st c="10041">Zeynep nasıl yapar bunu kendine? </st><st c="10074">Şimdi ne yapacağım ben? </st><st c="10098">İlk değilmiş bu, öyle dedi babası.</st></p>
	</section>
	<div id="charCountTotal" value="10132"></div></body>
</html>
