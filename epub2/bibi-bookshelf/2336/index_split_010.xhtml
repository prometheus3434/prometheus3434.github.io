<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre7" id="calibre_pb_11"><span id="anchor13" class="s-govde_20_metni_20__28_4_29_"></span><span class="s-govde_20_metni_20__28_4_29_">II. BOŞ ZAMAN OLANAĞI </span><span class="s-govde_20_metni_20__28_4_29_"><sup class="calibre8"><a class="citation" id="citation-5" href="index_split_031.xhtml#footnote-5">5</a>
</sup>
</span><a id="anchor47" class="s-govde_20_metni_20__28_4_29_"></a><a class="s-govde_20_metni_20__28_4_29_"></a></h2>
<p class="p-p29"><span class="calibre2">İnsan ırkının akla yakın bir rahatlık ölçüsü içinde yaşamasını sağlayabilmek için bugün makinaların verimlilikleri sayesinde, eskisine oranla çok daha az bir çalışma gerekmektedir. Konularım inceden inceye araştıran bazı yazarlar günde bir saatlik çalışmanın yeteceğini ileri sürüyorlar, ama belki de bu tahminlerde Asya'yı hesaba katmıyorlardır. Ben bir yanlışlığa düşmediğimden iyice emin bulunabilmek için, yetişkinlerin günde dört saat çalışmasının, insanlara makul ölçüler içinde isteyebilecekleri kadar maddi rahatlık sağlamaya yeteceğini varsayacağım.</span> </p>
<p class="p-p29"><span class="calibre2">Bununla birlikte, şimdiki halde, kâr güdüsünün işlemekte oluşu dolayısıyla, boş zaman eşit olarak dağılama maktadır: bazıları gerektiğinden çok çalışırlarken, bazıları da tamamiyle aylak kalmaktadır. Bu şundan doğmaktadır: işçinin, işveren için taşıdığı değer, işçinin çıkardığı iş miktarına dayanır, bu iş miktarı da, çalışma saatleri yedi ya da sekizi aşmadığı sürece, işveren tarafından bir çalışma gününün uzunluğuyla orantılı kabul edilir, öbür yandan işçi, iyi bir ücret alacağı uzun çalışma gününü, düşük ücret alacağı kısa çalışma gününe tercih eder. Bundan ötürü, uzun çalışma günü uygulamak her iki tarafın da işine gelir ve bu sistem dolayısıyla işsiz kalanlara, aç kalanlara, masrafı kamunun sırtından çıkmak üzere bakmak da hükümet makamlarına düşer.</span> </p>
<p class="p-p29"><span class="calibre2">Bugünkü durumda insanlığın çoğunluğu akla yakın bir maddi rahatlık düzeyine ulaşamadığına göre, ortalama günde dört saatten az bir çalışma, akıllıca yön verildiği takdirde, şimdi zorunlu ihtiyaç maddeleri ve basit rahatlıkları sağlama yolunda üretilmekte olan şeyleri üretmeye yeterdi. Bu şu demektir ki, iş sahipleri için çalışma günü ortalaması eğer sekiz saat kabul edilse, bazı randımansızlıklar ve gereksiz üretim dolayısıyla daha fazla sayıda işçiye ihtiyaç duyulmasa, işçilerin yarısından fazlası işsiz kalırdı. Önce randımansızlığı ele alalım: rekabet dolayısıyla yapılan ziyanları daha önce görmüştük, ama buna, reklam ve büyük bir hüner isteyen piyasa çalışmalarına harcananların tümünü de eklememiz gerekmektedir. Milliyetçilik ise başka türlü bir ziyana yol açmaktadır: örneğin, Amerikan otomobil fabrikatörleri, ithalatihracat tarifeleri yüzünden, bellibaşlı Avrupa ülkelerinde fabrika kurmayı gerekli görmektedirler, halbuki bütün otomobillerini Amerika Birleşik Devletlerinde, </span><span class="calibre2">bir tek büyük fabrikada üretebilselerdi, hiç kuşkusuz insan emeğinden büyük çapta kazanılmış olurdu. Buna ek olarak, silahlanmanın ve askerlik zorunluğu olan ülkelerdeki bütün erkek nüfusu çerçevesi içine alan askeri eğitimin sebep olduğu ziyanı da belirtmeliyiz. İşte bu ve buna benzer başka hovardalıklar, bir de zenginlerin lüksleri sayesinde, nüfusun yarısından fazlası hâlâ iş bulabilmektedir. Ne var ki, bugünkü sistemimiz devam ettiği sürece, ziyandan kurtulma yolunda atılacak her adım işçilerin güvenliğini ister istemez bugünkünden de beter hale getirecektir.</span> </p>
</body>
</html>
