<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-16
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-16" class="BASLIK01 bizsmart">
        EŞEK İLE KATIR
      </p>
      <p class="govde-metin bizsmart">
        Bir çiftlikte bir eşekle katır varmış. Çiftçi onları yük taşımakta kullanıyormuş. Karınlarını doyuruyor, tımarlarını aksatmadan yapıyormuş. En güzel yiyeceklerle onları besliyormuş. Onlara da yük taşımak kalıyormuş.
      </p>
      <p class="govde-metin bizsmart">
        Çiftçi, bir gün eşeği ve katırı alıp tarlaya gitmiş, onlara buğday sapı yüklemiş. İkisinin yükü de eşit miktardaymış fakat tarla çok uzakmış. İkisine de eşit miktarda yük yükledikleri için eşek bu olaya fena hâlde kızmış:
      </p>
      <div class="frame-5">
        <img class="frame-4" src="image/24_Cinar_agaci_fmt.jpeg" alt="24_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        – Katıra bana yedirdiklerinin iki katını yediriyorlar, ikimize de aynı ağırlıkta yük yüklüyorlar. Katır benim iki katımı yiyorsa ona da benim iki katım kadar yük yüklemeleri gerekir. Bu hiç adil bir davranış değil, demiş.
      </p>
      <p class="govde-metin bizsmart">
        Eşeğin sözleri katırın kalbini kırmış ama o anda hiçbir şey söylememiş. Yol uzak, yük ağır olunca eşek zorlanmaya başlamış. Daha yol yarı olmadan yorulmuş ve olduğu yerde kalmış. Çiftçi ne yapacağını şaşırmış. Eşeğin sırtındaki yükün bir kısmını alıp katıra yüklemiş.
      </p>
      <p class="govde-metin bizsmart">
        Yükü hafifleyen eşek yavaş yavaş yürümeye başlamış fakat bir süre sonra yine yorulmuş. Ayakta duracak hâli yokmuş ve sonunda yere yıkılmış. Çiftçi, eşeğin sırtındaki yükün tamamını alıp katıra yüklemiş.
      </p>
      <p class="govde-metin bizsmart">
        Eşek, yattığı yerden güçlükle kalkmış, yolda zor yürüyormuş. Çiftçi ne yapsın, eşeği de katırın sırtına saramaz ya! Yavaş yavaş eve doğru yol almaya başlamışlar. Katır, bir ara başını kaldırıp eşeğe bakmış:
      </p>
      <p class="govde-metin bizsmart">
        – Şimdi, bana niçin fazla yedirdiklerini anladın mı? Benim çok yediğime bakmadan önce yaptığım işi düşünmeliydin! Böyle davransaydın boş yere konuşup kalbimi kırmazdın, demiş.
      </p>
      <p class="govde-metin bizsmart">
        &#160;
      </p>
    </div>
  </body>
</html>
