<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-7
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-7" class="BASLIK01 bizsmart">
        YARASA, DİKEN, MARTI
      </p>
      <p class="govde-metin bizsmart">
        Yarasa, diken ve martı birleşmişler ticaret yapacaklarmış. Yarasa gitmiş, borç para bulmuş. Borç para ile işe ortak olmuş. Diken, yıllardır biriktirdiği yünlerden kumaş dokutmuş. Onun da elinde kumaş topları varmış. Martı da biraz bakır almış, onları güzelce kalaylatmış. Bakır kaplar parıl parıl parlıyormuş.
      </p>
      <p class="govde-metin bizsmart">
        Üç ortak parayı ve malları yanlarına alıp bir gemiye binmişler. Önceleri keyiflerine diyecek yokmuş. Ticarete başlayanların çoğunda olduğu gibi hayaller kurmaya başlamışlar. Hayal kurmanın ücreti yok ya!
      </p>
      <p class="govde-metin bizsmart">
        Yarasa:
      </p>
      <p class="govde-metin bizsmart">
        – Ben, gündüzleri rahat rahat uyumak için bir saray yaptıracağım. Ağaç kovuklarında, mağaralarda yaşamak çok sıkıntılı oluyor, demiş.
      </p>
      <div class="frame-5">
        <img class="frame-4" src="image/11_Cinar_agaci_fmt.jpeg" alt="11_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Martı:
      </p>
      <p class="govde-metin bizsmart">
        – Ben de büyük bir gemi alıp denizlerde gezeceğim. Güvertesinde martıların barınması için de yerler olacak, demiş.
      </p>
      <p class="govde-metin bizsmart">
        Diken:
      </p>
      <p class="govde-metin bizsmart">
        – Ben de topladığım yünlerden kumaş elde etmek için iplik ve kumaş fabrikası kuracağım, demiş. Bunlar, üç arkadaşın hayal ettiklerinden bazılarıymış. Daha neler neler hayal ediyorlarmış. Sonra da konuştuklarına kendileri de gülüyormuş. Bu sırada martı demiş ki:
      </p>
      <p class="govde-metin bizsmart">
        – Tamam arkadaşlar, hayal kurmak güzel, bunun için ücret de istemiyorlar. Fakat hayallerle ticaret yapılmaz. Çalışmalıyız, birlikte ve mantıklı olarak kararlar almalıyız. Hesabımızı, kitabımızı iyi yapmalıyız. Kendimizi en kötü günlere göre hazırlamalıyız. Ticarete atılır atılmaz zengin olan, katlar yatlar alanlar nerede görülmüş, demiş. Diğer arkadaşları da martıya hak vermişler.
      </p>
      <div class="frame-5">
        <img class="frame-4" src="image/12_Cinar_agaci_fmt.jpeg" alt="12_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Deniz yolculuğu iyi başlamış, güzel bir hava varmış. Saatlerce yol almışlar, iki yaz bir güz gitmişler fakat ancak metrelerce yol alabilmişler. Tam denizin ortasına geldiklerinde hava bozmaya başlamış. Biraz sonra rüzgâr çıkmış, dalgalar artmış. Rüzgâr gittikçe şiddetini artırmış. Fırtına kendini belli etmeye başlamış. Gemi, fırtınalı denizde beşik gibi sallanıyormuş.
      </p>
      <p class="govde-metin bizsmart">
        Gemi su almaya başlamış. Bir süre sonra gıcır gıcır gıcırdayıp batmış. Gemiyle birlikte mallar da suya gömülmüş. Önce herkes kendi derdine düşmüş. Üç ortak canlarını zor kurtarmışlar. Daha sonra bir araya gelmişler. Yarasa, martının arkasına tutunmuş; martı, dikeni iki gagası arasına almış. Birlikte geldikleri yere doğru uçmaya başlamışlar.
      </p>
      <p class="govde-metin bizsmart">
        Bu beklenmedik olay ortakları epeyce üzmüş fakat en kötü şartlara göre hazırlandıkları için kısa sürede kendilerine gelmişler.
      </p>
      <p class="govde-metin bizsmart">
        O günden sonra martı hep denizin kenarında dolaşmış. Bakırın karaya vurmasını bekleyip durmuş. Yarasa, alacaklılarından korktuğu için gündüzleri dışarı çıkamaz olmuş, ortalıkta görünmemiş. Diken de her gelen geçenin eline ayağına sarılıyor:
      </p>
      <p class="govde-metin bizsmart">
        – Giydiğiniz elbiseler sakın benim kumaşlarımdan olmasın, diyormuş.
      </p>
    </div>
  </body>
</html>
