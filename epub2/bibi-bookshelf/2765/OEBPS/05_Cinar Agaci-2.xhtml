<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-2
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-2" class="BASLIK01 bizsmart">
        ODUNCUNUN BALTASI
      </p>
      <div class="frame-5">
        <img class="frame-4" src="image/01_Cinar_agaci_fmt.jpeg" alt="01_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Adamın biri, ırmak kenarında kuru dal kesiyormuş. Odunları şehre götürüp satıyor, böylece ailesinin geçimini sağlıyormuş.
      </p>
      <p class="govde-metin bizsmart">
        Oduncu bir gün, yine kuru dal kesmeye gitmiş. Gün boyu çalışmaktan yorulmuş ve ırmağın kenarına uzanarak dinlenmek istemiş. Bir süre sonra uykuya dalmış, uyurken elindeki baltayı suya düşürmüş.
      </p>
      <p class="govde-metin bizsmart">
        Rüyasında, sudan kocaman bir devin çıktığını görmüş. Bu, iyi kalpli bir devmiş. Suyun içinde, uzaktan köylüye gülümsemiş. Kendisinden korkmamasını söylemiş.
      </p>
      <p class="govde-metin bizsmart">
        Oduncu yarı korkulu, yarı sevinçli bir şekilde uyanmış, ırmağın serin sularıyla yüzünü yıkamış. O sırada baltanın elinde olmadığını fark etmiş. Bir oduncunun en önemli aracı baltasıyla ipiymiş. Balta olmayınca ipi ne yapsın? Oduncu sinirinden ağlamaya başlamış.
      </p>
      <p class="govde-metin bizsmart">
        Oduncu ağlarken suyun içinden rüyada gördüğü dev çıkmasın mı? Oduncu korku içinde kaçmaya başlamış. Dev peşinden bağırmış:
      </p>
      <p class="govde-metin bizsmart">
        – Oduncu kaçma! Benden sana zarar gelmez! Bana niçin ağladığını anlatırsan sana yardımcı olabilirim, demiş.
      </p>
      <p class="govde-metin bizsmart">
        Bu sözleri duyan oduncu bir an duraklamış. İçinden:
      </p>
      <p class="govde-metin bizsmart">
        – Belki de bu dev adam, suya düşen baltamı bulabilir! Denemekte yarar var, demiş. Geri dönmüş ve ırmağın kenarına kadar gelmiş.
      </p>
      <p class="govde-metin bizsmart">
        – Ben bu ırmağın kıyısındaki ağaçlardan kuru dal toplarım. Onları şehirde satar, geçimimi sağlarım. Fakat uyurken elimdeki baltayı suya düşürmüşüm. Onun için ağlıyorum, baltayı bulup bana verirsen çok sevinirim, demiş.
      </p>
      <p class="govde-metin bizsmart">
        Dev adam:
      </p>
      <p class="govde-metin bizsmart">
        – Ondan kolay ne var? Şimdi baltayı bulup sana getireceğim, demiş. Devin böyle söylemesi ile suya dalması bir olmuş. Bir süre sonra sudan, altından yapılmış bir balta çıkarmış.
      </p>
      <p class="govde-metin bizsmart">
        – Ey oduncu, senin kaybettiğin balta bu mu, diye sormuş.
      </p>
      <p class="govde-metin bizsmart">
        Oduncu:
      </p>
      <p class="govde-metin bizsmart">
        – Hayır, benim baltam altından değildi, demiş. Dev, tekrar suya dalmış, bir süre sonra bir balta daha çıkarmış. Bu balta da gümüştenmiş. Tekrar oduncuya sormuş.
      </p>
      <p class="govde-metin bizsmart">
        – Oduncu kardeş, senin kaybettiğin balta, bu balta mı, demiş.
      </p>
      <p class="govde-metin bizsmart">
        Oduncu yine:
      </p>
      <p class="govde-metin bizsmart">
        – Hayır, bu benim baltam değil. Bu gümüş bir balta, demiş. Dev adam tekrar suya dalmış. Bir süre sonra yine elinde demir bir baltayla sudan çıkmış.
      </p>
      <p class="govde-metin bizsmart">
        Oduncu:
      </p>
      <p class="govde-metin bizsmart">
        – Evet, işte bu, benim baltam, demiş. Baltayı bulduğu için yüzü gülmüş. Dev adama:
      </p>
      <p class="govde-metin bizsmart">
        – Baltamı bulduğun için sana çok teşekkür ederim! Sen çok iyi kalpli bir devsin, demiş.
      </p>
      <p class="govde-metin bizsmart">
        Oduncu baltasını alıp oradan ayrılıyormuş. Altın ve gümüş baltaları da ırmağın kıyısına bırakmış. Çünkü o baltalar, oduncunun değilmiş. Onları haksız bir şekilde sahiplenemezmiş.
      </p>
      <p class="govde-metin bizsmart">
        Dev:
      </p>
      <p class="govde-metin bizsmart">
        – Sen çok iyi kalpli ve doğru sözlü bir insansın! Hakkın olmayan şeyi almıyorsun. İstesen bu baltaların sahibi olduğunu iddia edebilirdin. Doğru söylediğin için mükâfat olarak bu altın ve gümüş baltayı da sana hediye ediyorum, demiş.
      </p>
      <p class="govde-metin bizsmart">
        Oduncu:
      </p>
      <p class="govde-metin bizsmart">
        – Ama benim olmayan şeyleri nasıl alabilirim? Ben onları hak edecek bir şey yapmadım! Hayır, onları alamam, demiş. Dev, ısrar etmiş:
      </p>
      <p class="govde-metin bizsmart">
        – Bunlar, doğru sözlü olmanın karşılığıdır. Üstelik bunları ben sana armağan ediyorum. Aslında bunları seni denemek için vermiştim, sen açgözlülük göstermedin. Hakkın olmayan şeyleri almak istemedin. Lütfen, giderken bunları da yanına al, demiş.
      </p>
      <p class="govde-metin bizsmart">
        Oduncu, odunlarla birlikte altın ve gümüş baltayı da sırtına sarmış. Güneş vurunca baltalar, odunlar arasında parıl parıl parlıyormuş. Yolda oduncuyu görenler bu işe akıl sır erdirememişler. Odunların parladığını da ilk defa görüyorlarmış.
      </p>
      <p class="govde-metin bizsmart">
        Adamcağız evine dönmüş. Akşamleyin arkadaşlarını da evine toplamış. Onlara başından geçenleri anlatmış. Anlattıkları, arkadaşlarının çok ilgisini çekmiş. Bu sırada bazı arkadaşlarında kıskançlık duyguları belirmeye başlamış. Kıskanç arkadaşlarından biri, içinden:
      </p>
      <div class="frame-5">
        <img class="frame-4" src="image/02_Cinar_agaci_fmt.jpeg" alt="02_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        – Hımm, yarın ben de gidip baltayı suya düşüreyim. Bakalım ne ile karşılaşacağım? Kim bilir, belki de bir altın balta alıp gelirim, demiş.
      </p>
      <p class="govde-metin bizsmart">
        Çaylar içilmiş, konuşmalar bitmiş ve oduncunun arkadaşları evlerine dönmüşler.
      </p>
      <p class="govde-metin bizsmart">
        Ertesi gün kıskanç olan kişi ırmağın kenarına gitmiş. Uyur numarası yaparak kıyıya uzanmış, elindeki baltayı suya düşürmüş. Bir süre sonra da ağlamaya başlamış. Dev, hemen suyun içinde belirmiş:
      </p>
      <p class="govde-metin bizsmart">
        – Oduncu kardeş, niye ağlıyorsun? Bir derdin mi var? Derdini söyle de derman olmaya çalışalım, demiş.
      </p>
      <p class="govde-metin bizsmart">
        Oduncu:
      </p>
      <p class="govde-metin bizsmart">
        – Az önce dinlenmek için şuraya uzanmıştım. Uyurken elimdeki baltayı suya düşürmüşüm. Ben şimdi ne yapacağım? Odunları satarak ekmek parası kazanıyordum, demiş.
      </p>
      <p class="govde-metin bizsmart">
        Dev:
      </p>
      <p class="govde-metin bizsmart">
        – Üzülme, ben şimdi senin baltanı sudan alıp gelirim, demiş. Dev, hemen suya dalmış, dalmasıyla çıkması bir olmuş. Elinde altından bir balta varmış:
      </p>
      <p class="govde-metin bizsmart">
        – Oduncu kardeş, bu balta senin baltan mı, diye sormuş.
      </p>
      <p class="govde-metin bizsmart">
        Oduncu, çok sevinmiş:
      </p>
      <p class="govde-metin bizsmart">
        – Hah işte, bu benim baltam, demiş. Aslında dev oduncuyu denemek için altın baltayı sudan çıkarmış. Oduncu, onu hemen sahiplenince sahtekârlığı ortaya çıkmış.
      </p>
      <p class="govde-metin bizsmart">
        Dev:
      </p>
      <p class="govde-metin bizsmart">
        – Senin yaptığın davranış doğru değil, sen sahtekâr bir adamsın! Diğer oduncuyu kıskandığın ve bu şekilde zengin olmaya çalıştığın için yalan söyledin. Ben, doğru sözlü adamları severim, yalancılardan hiç hoşlanmam. Şimdi hemen burayı terk et! Bir daha gözüme görünme, demiş. Altın baltayı ona vermemiş, diğer baltayı da sudan çıkarmamış.
      </p>
      <p class="govde-metin bizsmart">
        Adam, yaptığından çok utanmış. Arkadaşını kıskanmakla hatalı davrandığını anlamış. Arkasına bakmadan ırmağın kıyısından uzaklaşmış. Kaybettiği baltanın değeri önemli değilmiş fakat arkadaşını kıskanıp böyle bir ders alması çok önemliymiş.
      </p>
      <div class="frame-5">
        <img class="frame-4" src="image/03_Cinar_agaci_fmt.jpeg" alt="03_Cinar_agaci.tif"/>
      </div>
      <p class="govde-metin bizsmart">
        &#160;
      </p>
    </div>
  </body>
</html>
