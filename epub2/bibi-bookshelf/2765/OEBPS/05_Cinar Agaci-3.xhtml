<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-3
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-3" class="BASLIK01 bizsmart">
        KURT İLE ATLAR
      </p>
      <p class="govde-metin bizsmart">
        Kurdun birinin yolu bir köye düşmüş, köyün etrafında dolanmış fakat yiyecek bir hayvan bulamamış. Bir ekin tarlasından geçmiş. Tarla boydan boya arpa doluymuş. Kurt ne yapsın arpayı, yiyemez ki… Bırakıp gitmiş. Tarladan çıktıktan kısa bir süre sonra bir at sürüsüne rastlamış.
      </p>
      <p class="govde-metin bizsmart">
        Önce atlardan birine saldırmaya çalışmış fakat kurdun niyetini sezen atlar, kurda tekme savurmaya başlamışlar. Eğer tekmelerden biri isabet etse kurt yere serilirmiş. Zorla güzellik olmayacağını anlayan kurt, atları konuşarak ikna etmeyi düşünmüş:
      </p>
      <p class="govde-metin bizsmart">
        – At kardeşler, bırakın tekme atmayı! Benden size zarar gelmez. Ben de sizi arıyordum, elbette size söyleyeceklerim var. Şurada bir arpa tarlası buldum ama arpaları yemedim. Size sakladım, sizin dişlerinizin gıcırtısına bayılırım. Haydi, siz yiyin, ben de seyredeyim. Daha sonra ormana doğru birlikte yürüyüş yaparız, sizi ailemle tanıştırırım, demiş.
      </p>
      <div class="frame-5">
        <img class="frame-4" src="image/04_Cinar_agaci_fmt.jpeg" alt="04_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Atlar bu sözlere kanmamışlar. İçlerinden tecrübeli olanı:
      </p>
      <p class="govde-metin bizsmart">
        – Daha önce de böyle tatlı dilli kurtlarla karşılaştık, canlarımızı zor kurtardık. Bizi yakalayıp yemek için ellerinden geleni yaptılar. Birlik olalım, yoksa bu kurtlar çoğalır ve bizi yemeye kalkışırlar, demiş.
      </p>
      <p class="govde-metin bizsmart">
        Atlar, hep birlikte köye doğru yürümeye başlamışlar. Kurt da arkalarından geliyormuş.
      </p>
      <p class="govde-metin bizsmart">
        – Nereye gidiyorsunuz arkadaşlar? Daha tam olarak tanışmadık bile! Konuşup dertleşelim, tanışalım. Atlarla biz kurtlar akraba sayılırız, demiş.
      </p>
      <p class="govde-metin bizsmart">
        Atlar, hem ilerliyor hem de kurda cevap vermeye çalışıyorlarmış. İçlerinden biri:
      </p>
      <p class="govde-metin bizsmart">
        – Yahu, siz kurtları bilmez miyiz? Sen arpa yiyebilseydin karnını doyurmadan durur muydun? Arpayı yiyemiyorsun fakat gözün bizde. Tatlı dilinle bizi kandırıp yemeyi planlıyorsun. Ama sen şimdiye kadar nal da yememişsin, iyi bir nal yeseydin bir daha hiçbir zaman acıkmazdın. İyilik etme süsü vererek bizi aldatmaya çalışıyorsun. Biz senin huyunu biliriz, demiş.
      </p>
      <p class="govde-metin bizsmart">
        Kurt, atları diliyle aldatamayacağını anlamış ve atlara saldırmaya çalışmış. Fakat nereden geldiğini anlayamadığı nallı ayak darbesiyle kendini yerde bulmuş. Uzun süre baygın vaziyette yatmış, kendine gelince ormana doğru yavaş yavaş gitmiş. Atlar da köyün yolunu tutmuş.
      </p>
    </div>
  </body>
</html>
