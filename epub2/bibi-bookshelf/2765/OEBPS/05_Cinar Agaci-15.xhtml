<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-15
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-15" class="BASLIK01 bizsmart">
        EŞEK, TİLKİ VE ASLAN
      </p>
      <p class="govde-metin bizsmart">
        Ormanda tek başına dolaşan eşek, tilki ile karşılaşmış. Tilki:
      </p>
      <p class="govde-metin bizsmart">
        – Merhaba eşek kardeş! Bakıyorum da çok cesaretlisin, ormanda tek başına dolaşıyorsun! Ama zor durumda kalınca benim kurnazlıklarımdan yararlanmalısın. Bunun için seninle dost olalım, demiş.
      </p>
      <p class="govde-metin bizsmart">
        Eşek de tilkinin dostluğunu kabul etmiş. Birlikte avlanmak için ormana doğru gitmişler. Önce karşılarına bir aslan çıkmış, onu avlamaları gerekiyormuş. Aslan bu, kolay kolay eşeğe ve tilkiye yem olacak değil ya!
      </p>
      <div class="frame-5">
        <img class="frame-4" src="image/22_Cinar_agaci_fmt.jpeg" alt="22_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Tilki, başlarına gelecek tehlikeyi hissetmeye başlamış. Usulca eşeği terk edip aslanın yanına gitmiş:
      </p>
      <p class="govde-metin bizsmart">
        – Efendim, lütfen bana dokunmayınız! Bana dokunmazsanız eşeği alıp size getiririm, demiş. Aslan, tilkinin önerisini kabul etmiş.
      </p>
      <p class="govde-metin bizsmart">
        Tabi, tilkinin öncelikli olarak eşeği ikna etmesi gerekiyormuş.
      </p>
      <p class="govde-metin bizsmart">
        – Eşek kardeş, ormanların kralı aslan sarayında bizi misafir olarak bekliyor. Sarayda bugün büyük bir şenlik yapılacakmış. Bu gece herkes orada olacakmış. Hava kararmadan saraya ulaşmalıyız, demiş. Saray diyerek gidecekleri inin önüne de bir tuzak kurmuş.
      </p>
      <div class="frame-5">
        <img class="frame-4" src="image/23_Cinar_agaci_fmt.jpeg" alt="23_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Eşek:
      </p>
      <p class="govde-metin bizsmart">
        – Ne sarayı, ne eğlencesi tilki kardeş? Karnımız zil çalıyor, hani avlanıp da karnımızı doyuracaktık, demiş.
      </p>
      <p class="govde-metin bizsmart">
        Tilki:
      </p>
      <p class="govde-metin bizsmart">
        – Ne avlanması eşek kardeş! Kral eğlencenin yanında ziyafet de verecek, orada karnımızı güzelce doyururuz, demiş.
      </p>
      <p class="govde-metin bizsmart">
        Eşek bakmış, olacak gibi değil! Tilkinin önerisini kabul etmek zorunda kalmış. Birlikte yürümeye başlamışlar. Az gitmişler, uz gitmişler fakat bir türlü saraya ulaşamamışlar. Aslında saray yerine, aslanın inine gidiyorlarmış. İne iyice yaklaştıkları sırada eşek tuzağa düşmüş ve hareket edemez hâle gelmiş. Uzaktan olanları gören aslan çok sevinmiş. Koşup eşeğin bulunduğu yere gelmiş. Bakmış ki eşeğin tuzaktan kurtulacağı yok! Aslan:
      </p>
      <p class="govde-metin bizsmart">
        – Nasıl olsa eşek tuzakta kalacak, ben önce tilkiyi yiyeyim demiş. Koşmuş ve tilkiyi yakalamış.
      </p>
      <p class="govde-metin bizsmart">
        Tilki kendi kendine söylenmiş:
      </p>
      <p class="govde-metin bizsmart">
        – Benim gibi dostuna tuzak kurmaya kalkışanlar kendileri de tuzağa düşer. Aslan şimdi ikimizi de yiyecek! Ne güzel eşekle birlikte geçinip gidiyorduk. Birlikte karşı koysak belki de aslanı başımızdan uzaklaştırırdık! Fakat son pişmanlık fayda vermiyor.
      </p>
      <p class="govde-metin bizsmart">
        &#160;
      </p>
    </div>
  </body>
</html>
