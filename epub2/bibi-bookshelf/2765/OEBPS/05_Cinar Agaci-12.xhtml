<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      05_Cinar Agaci-12
    </title>
    <link href="css/05_Cinar%20Agaci.css" rel="stylesheet" type="text/css"/>
  </head>
  <body id="x05_Cinar-Agaci" xml:lang="tr-TR">
    <div>
      <p id="toc_marker-12" class="BASLIK01 bizsmart">
        YABAN EŞEĞİ İLE EV EŞEĞİ
      </p>
      <p class="govde-metin bizsmart">
        Yaban eşeği, karnını doyurmak için gün boyu dolaşıyormuş. İlkbaharda karnını doyurması kolaymış ama yaz mevsimi gelince otlar kuruyup gidiyormuş. Can korkusundan öyle her yere de gidemiyormuş. Hele kışın soğuğunda hayat yaban eşeği için çekilmez bir hâl alıyormuş.
      </p>
      <p class="govde-metin bizsmart">
        Günler ayları kovalamış, yine yaz mevsimi gelmiş. Yaban eşeği de karnını doyurmakta güçlük çekiyormuş. Su içmeye rahat rahat gidemiyormuş, suyun başında timsahlar, aslanlar bulunuyormuş.
      </p>
      <p class="govde-metin bizsmart">
        Yaban eşeği, bir an ormandan ayrılmış, bir köyün kenarına gelmiş. Bakmış ki ev eşeğini bir çayıra bağlamışlar; eşek rahat rahat, güneşlene güneşlene otluyormuş. Hâline imrenmiş. Üstelik ev eşeği çok besiliymiş. Biraz daha yaklaşmış:
      </p>
      <div class="frame-5">
        <img class="frame-4" src="image/17_Cinar_agaci_fmt.jpeg" alt="17_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        – Merhaba eşek kardeş! Ne mutlu sana, şu tertemiz çayırda gönlünce karnını doyuruyorsun. Yiyeceğin tükense sahibin bulup buluşturup getiriyor. Eminim sıcak bir de ahırın vardır. Yağmurda karda dışarıda kalmıyorsun ya ne güzel! Üstelik can korkusu da yaşamıyorsun, demiş.
      </p>
      <p class="govde-metin bizsmart">
        Ev eşeği:
      </p>
      <p class="govde-metin bizsmart">
        – Benim hâlime çok imreniyorsun galiba! İstersen bir iki gün yer değiştirelim. Hangimizin hayatının daha rahat olduğunu görürüz. Ben de ormanda özgürce dolaşırım, demiş. İki eşek anlaşmışlar, bir süreliğine yer değiştirmişler. Yaban eşeği, ev eşeğinin yularını başına geçirmiş, çayırda taze otları yemeye başlamış. Ev eşeği de ormana doğru yol almış.
      </p>
      <p class="govde-metin bizsmart">
        Ev eşeği o geceyi ormanda geçirmek zorunda kalmış. Ormanda daha önce hiç duymadığı sesler işitmeye başlamış, doğrusu bu sesler onu tedirgin etmiş. O gece sabahı zor etmiş. Sabah olunca meydana çıkıp yeşil ot aramaya başlamış fakat istediğini bir türlü bulamıyormuş.
      </p>
      <p class="govde-metin bizsmart">
        Ev eşeği meydanda olunca vahşi hayvanların hedefi hâline gelmiş. Önce bir kurt peşine düşmüş. Kurt, bir süre eşeği kovalamış ve kuyruğundan yapışmış. Eşek bir çifte atmış, tekmeler tam da kurdun çenesine gelmiş ve hayvan yere serilmiş. Eşek, bakmış ki pabuç pahalı, ortalıktan bir süre kaybolmuş. Artık karnını doyurmayı bir tarafa bırakıp can derdine düşmüş.
      </p>
      <p class="govde-metin bizsmart">
        Sonraki gün ev eşeği, yine karnını doyurmaya çıkmış. Bu sefer de peşine bir aslan düşmüş. Kaçar mısın, kaçmaz mısın? Aslan, eşeği arka bacağından yakalamış fakat bir çifte darbesiyle yere serilmiş. Yaralı eşek daha ormanda durur mu? Köyün yolunu tutmuş.
      </p>
      <p class="govde-metin bizsmart">
        Yaban eşeğinin karnı tok, sırtı pekmiş ama çok rahat değilmiş. Sahibi onu değirmene götürmüş, sırtına en ağır buğday çuvallarını yüklemiş. Değirmene giderken yol inişmiş, eşek için kolay sayılırmış.
      </p>
      <p class="govde-metin bizsmart">
        Dönüşte, ağır yük altında yokuşu tırmanmak eşeği canından bezdirmiş. Üstelik çabuk gitmiyorsun diye arada sopa da yiyormuş. Tatlı talı yemenin, acı acı çekmesi varmış.
      </p>
      <div class="frame-5">
        <img class="frame-4" src="image/18_Cinar_agaci_fmt.jpeg" alt="18_Cinar_agaci.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Ev sahibi bir gün yaban eşeğini ormana oduna götürmüş. Sırtına ağır bir yük sarmış. Neredeyse eşeğin beli kırılacakmış. Hayvancağız, güç bela odunları eve kadar getirebilmiş. Eğere alışık olmayan sırtı yara bere içinde kalmış. Yaban eşeği artık evi terk etmeye karar vermiş.
      </p>
      <p class="govde-metin bizsmart">
        Akşama doğru iki eşek, daha önce karşılaştıkları yerde buluşmuşlar. Yaban eşeği:
      </p>
      <p class="govde-metin bizsmart">
        – Dostum, kuyruğundaki ve bacağındaki yara da neyin nesi? Yoksa bir yerden mi yuvarlandın, demiş.
      </p>
      <p class="govde-metin bizsmart">
        Ev eşeği:
      </p>
      <p class="govde-metin bizsmart">
        – Sorma kardeş, az kalsın aslanlara, kurtlara yem oluyordum. Canımı zor kurtardım. Orman hayatı bana göre değilmiş. Peki senin sırtındaki yaralar ne, diye sormuş.
      </p>
      <p class="govde-metin bizsmart">
        Yaban eşeği:
      </p>
      <p class="govde-metin bizsmart">
        – Biliyorsun, sırtım eğere alışık değil. Senin sahibin de taşıyamayacağım kadar yük yükledi. Sırtımda yaralar oluştu, üstelik gitmediğim zaman çubukla bana vurdu. Meğer senin bol bol yiyip içmen, çektiğin cefalara karşılıkmış. Senin hayatın, hiç imrenilecek bir hayat değilmiş. Ben bu hayatı kaldıramam, bugünden itibaren burayı terk ediyorum, demiş.
      </p>
      <p class="govde-metin bizsmart">
        İki arkadaş vedalaşıp oradan ayrılmışlar. Herkes kendi yoluna gitmiş.
      </p>
    </div>
  </body>
</html>
