<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_11">KÜTAHYA-BALIKESİR-ESKİŞEHİR-BALIKESİR-KORE</h1>


<p class="calibre5">Alayımız iki Tabur, dört Bölüktü, bölüklerimiz İngiliz yapısı,
savaşta Almanlara karşı ün yapmış SPIT-FIRE tipi av uçaklarıyla
donatılmıştı, uçaklar üstün manevra kabiliyetine sahip ve süratli idi.
Merzifon’da uçtuğum Hurricane’lere benzediği için kolay uyum sağladım.
Alay Komutanımız Albay Rahmi Uçarı, çelebi yapılı, iyi bir zat idi.
Tabur Komutanı Kur. Binbaşı Bedii Kireçtepe’yi, 4 yıl önce Merzifon’da
tanımıştım, Akademiyi de benden bir yıl evvel bitirmişti. Diğer bölüğün
Komutanı Yzb. Remzi İlter de Merzifon’ dan arkadaşımdı. Çok iyi bir
geçim ve çalışma hayatımız vardı. Yegâne üzüntüm ben bölüğe katılmak
üzere yolda iken, iki şehit ve iki uçak kaybı vermiş olmaktı. Akademide
iken üç yıl süre ile geri hizmet uçucusu olarak asgari uçuşla yetinmiş
ve kıtadaki arkadaşlarımdan geri kalmıştım, herkes bir saat uçarken,
ben iki saat uçup arayı kapatmaya çalışırken, bölgeyi beklemediğimiz
ağır bir kış bastırdı... devamlı temizleme gayretlerine karşın pisti
kar ve buz kapladı, uçuşlar durdu. Uğraşımız ders ve spordu. Kar ve buza rağmen parlak güneşli günler<sup class="calibre12">1</sup>
oluyordu, soyunuyor ve yalnız bir şortla voleybol oynuyorduk... hepimiz
simsiyah olmuştuk. Radyodan meteoroloji raporlarmı izler, soğuk
rekorunu bazen bir iki derece ile Kars veya Erzurum’a kaptırdığımızda
üzülürdük.</p>
<p class="calibre5">1950 yılı şubatında Alayımız lağvedildi, pisti büyük bir gayretle
temizledik, bölüğümle son defa topluca kalkıp Merzifon’a indik,
uçaklarımızı teslim ettik. Yeni tayin yerim Balıkesir’deki 9 uncu
Tayyare Üssü, 2nci Filo Komutan Vekilliği idi.</p>
<p class="calibre5">Alay, TUNDERBOLT tipi Amerikan yapısı Av-Av Bombardıman uçakları ile
donatılmıştı. Uçaklar biraz ağır yapılı idi, fakat bomba, roket taşır,
makinelitüfek-leri vardı; ilâve yakıt depoları ile menzili çok uzardı.
Alay Komutanımız Kur. Albay Ragıp Öniz (sonra şehit oldu), muavini
Yarbay Muhittin Turagay (sonra General), diğer Filo Komutanı Bnb. Lemi
Tüzün (sonra General - Akademide aynı sınıfta idik, 2nci sınıfta
refüze olmuştu) idi.</p>

<p class="calibre5">Önceleri, Alb. Öniz’le pek uyum sağlayamadım, iyi geçinemedim...
Sonraları beni tanıyınca çok itimat etti. Geçinememek o sıralarda
önemsiz bir konu değil... Çünkü kurmay subaylığa uygun olup olmadığımın
ilk yazılı değerlendirme notunu Albay Öniz verecekti... ters bir sonuç
benim üç yıllık ilâve tahsilimi boşa çıkarabilirdi. En çok
sürtüştüğümüz nokta... Alayın, Kara ve Deniz Kuvvetleri ile yaptığı
bütün müşterek tatbikatlara beni, Hava İrtibat subayı olarak göndermesi
idi. Kendi açısından haklı idi, bütün birlikte benden başka Kurmay
yoktu. Ben de kendi açımdan haklı idim... birliğim tatbikata
katılırken, ben başında Öulunamıyordum. Ayrıca çok uçabilme fırsatını
da kaçırıyordum. Ama katıldığım tatbikatların çok faydalı tarafları da oluyordu... Deniz Kuvvetleri’nde iyi dostlar
ediniyordum... Örneğin sonraları Komutan olan Oramiral Necdet Uran, o
zamanlar Kurmay Yarbaydı... Şanlı Yavuz gemimizde ve çeşitli gemilerde
bulundum. Kara tatbikatlarında Tümen Komutanı General Rüştü Erdelhun’u
(sonra Genelkurmay Başkanı) ve Alay Komutanı Albay Muhittin Onur’u
(sonra Orgeneral, Kara Kuv. Komutanı) yakından tanıdım... görgüm ve
bilgim artıyordu.</p>


<p class="calibre5">Bütün gayretimle uçuyordum... 1950 yılı ortalarına doğru aklım bir
şeye takılmağa başladı... sekiz yıldır hiç uçak kazası geçirmemiştim,
bu ne biçim tehlikeli meslekti... acaba kaza geçirsem... itibarım
—bilhassa aile ve dost çevremde— artar mıydı?... Böyle şakacıktan
düşünürken, 18 Ağustos günü, havanm çok sıcak olduğu saatlerde atış
görevine kalmak üzere; bomba, roket ve makinelitüfekli yükle pist başma
geldim, motor kontrolü yaptıktan sonra tam gaz verdim ve ilerlemeye
başladım... Pistin dörtte üçüne geldiğimde, uçak kalkış hızına
yaklaşamamıştı... fakat gaz kesip kalkıştan vazgeçmek için de geç
kalmıştım. O andan sonra gaz kessem uçağı durduramayacağım -için
araziye çıkacağım ve uçak kırılacaktı. Bunlar, tabii bir iki saniyede
düşünülen şeyler... kalkışa devam kararı ile pistin sonuna gelirken
levyeyi zorlayarak kendime doğru çektim... uçak güçlükle yerden
kesildi... bir iki metre yüksekten havayı göğüsleyerek uçmağa
başladı... tekerlekleri içeri alamadan da yere vurdu... toz toprak
içinde biraz ilerledikten sonra durdu... kapağı açtım, bağları çözdüm,
yavaşça dışarı çıktım... sigaramı, çakmağımı çıkardım, fakat ellerim
titrediği için alev sigaramın ucunu bulamıyordu... o esnada bir bayan elimi tuttu ve sigaram yandı. Baktım... Halalca köyünün
öğretmeni Zekiye Gülsüm, (sonraları 2. devre AP Çanakkale
milletvekili) ve öğrenciler yardımıma gelmişlerdi. Bende pek bir şey
yoktu... yalnız sol kaşım, boks maçlarındaki gibi patlamıştı... fakat
uçak perişandı... tesadüf eseri bomba ve roketler patlamamış ve ben
ölümden dönmüştüm.</p>
<p class="calibre5">Eh... itibarımız biraz arttı... geçmiş olsunlar filân... fakat
yeterli değilmiş ki, bir ay sonra 20 Eylül’ de bir kaza daha geçirdim.
Benim liderliğimde 4 uçak, İzmir’deki Radar Merkezi ile müşterek
çalışma yapmak üzere hazırlandık... Menemen üzerine geldiğimizde birden
motorum duraladı, sağımda ve solumda bulunan uçaklar ileri
fırladılar... denedim... motor çalışmadı... döne döne süzülmeye
başladım. Yapılacak iki şey vardı... birincisi, paraşütle atlamak
(doğru hal tarzı)... İkincisi, tekerlekler çıkarılmadan uygun bir yere
gövde üzerine inmek (az doğru hal tarzı). Paraşütle atlamada uçak yok
olur, mecburi inişte ise iniş ve arazi uygun olursa uçak tamir edilerek
kurtarılabilir. Ben, belki hata ama... pilotluğum boyunca uçtuğum
uçağı kendi hayatımdan değerli tuttum. Kaldı ki o dönemlerde paraşütle
atlamak bugünkü kadar kolay değildi. Bembeyaz bir pamuk tarlasına gövde
üzerine indim... Kabotaj (yerde uçağın takla atarak ters dönmesi) da
olmadım. (Uçak sonra oradan taşındı ve kısa sürede tamir edildi).</p>
<p class="calibre5">Paraşütümü aldım, uçaktan çıktım, kaza yerine gelen jandarma
komutanına talimat verdim, uçağın başına nöbetçi diktirdim, yanımda
para yoktu... kendisinden borç aldım... sivil bir vasıta ile
Karşıyaka’ya oradan Güzelyalı’daki Eğitim Komutanlığı’na geldim, geceyi
orada geçirdim.</p>

<p class="calibre5">Telefon kolaylıkları bugünkü gibi değildi... pilot eve dönmeden
ailesi, yaşayıp yaşamadığını bilmezdi... Ertesi gün eve dönünce
itibarımın arttığını (!) gördüm.</p>
<p class="calibre5">O arada kurmaylığım da tasdik olmuştu... artık evrakın altma imza
atarken... Hava Kurmay Kıdemli Yüzbaşı unvanım kullanabiliyordum.</p>

<p class="calibre5">1951 yılı başlarında, bir yıl içinde Türkiye’ye ilk jet uçaklarının
verileceği belli olmuş, bazı pilotlarımız da Amerika’ya eğitim görmeye
gitmişlerdi.</p>

<p class="calibre5">Ben de, jetlere hazırlık olarak Âlet Tekâmül Uçuş Kursu’na
başlamıştım... eğitimi bitirdiğimde "Beyaz Uçuş Kartı"na sahip olacak ve
limitleri belirlenmiş kötü hava şartlarında uçabilecektim. Elektronik
yer istasyonları kurulmuş, uçaklara da mukabil cihazlar konulmağa
başlanmıştı. Eğitimi T-2 tipi 2 motorlu, 2 pilotlu bir uçakta yapıyor... fakat üç kişi havalanıyorduk.
Öğretmen Üsteğmen Osman Coşkun, kursiyer olarak ben ve Üsteğmen Haldun
Tongal (sonra General).</p>

<p class="calibre5">Kursun ortalarına doğru bir gün, uçağın fren sistemi ârızalandı,
uçağı Kayseri Tayyare Fahrikası’na tamire götürecek... gidiş gelişte de
âlet uçuşu yapacaktık. Hava şartları kötü idi... yolun ortalarına doğru
kesif bir bulut içinde uçarken... uçağın telsiz ve diğer elektronik
âlet uçuş sistemlerinin hepsi birden bozuldu. Yerle temasımız kesildiği
gibi, nerede olduğumuzu da bilmiyorduk. Gene yapılacak iki şey vardı...
paraşütle atlamak, süzülerek buluttan çıkmağa çalışmak. Bilinmeyen bir
arazi üzerinde süzülürken en büyük tehlike bir dağa veya tepeye
çarparak ölmekti... böyle kazalar havacılıkta çok olmuştur... gelişen
tekniğe rağmen bugün de hâlâ olmaktadır. Bizim şansımız varmış... yere
13 metre kala önce araziyi, sonra altımızdaki tren yolunu gördük... ilk istasyona doğru uçup ismi
okuyunca... Afyon civarında olduğumuzu anladık ve Afyon meydanını bulup
indik.</p>

<p class="calibre5">Ağustos 1951’de Binbaşılığa terfi ettim ve 191nci Filo
Komutanlığına asaleten atandım. Kısa bir süre sonra yeni bir atama
listesi geldi. İlk jet uçaklarını alacak filonun komutanlığına Kur.
Binbaşı Vedat Hondor, Harekât ve Eğitim Subaylığına ben atanmıştım. Bir
yanlışlık vardı... tenzili makam gibi bir şey. O esnada bir emir daha
geldi... Eskişehir’de, ilk defa açılan Hava Harp Okulu’nda eğitim
başlıyordu... artık Hava subayları... Kara Harp Okulu’na gitmeyecekler,
burada eğitim göreceklerdi. Ben de, Hava Tabiye öğretmenliğine
atanmıştım. Meğerse... ders vermek ne zor şeymiş... Karşımdaki gençler
(bugün Tümgeneral oldular)... hiç havacılık bilmedikleri halde ve ben
de hem kurmay, hem de pilot olduğum halde... onlara bir saat ders
verebilmek için ben üç saat çalışıyordum. Bu çalışmalarım boşa gitmesin
diye «Hava Tabiyesi» adlı bir kitap hazırladım ve Komutanlığa sundum,
kabul edildi ve basıldı. Hem öğrenciler, hem de Akademi’ye girmek
isteyen subaylar için uzun süre faydalı oldu sanırım. Bana da 1350 lira
telif ücreti ödediler... dört maaş tutarında bir para... hiç de fena
sayılmazdı.</p>

<p class="calibre5">1952 başlarında ilk jetler Balıkesir’e gelmeye başlamıştı ve benim
aklım, oraya gitmekte idi. Bu arzumu bir vasıta ile Hava Kuvvetleri
Komutanı Orgeneral Muzaffer Göksenin’e ilettim. Jet devrinin başlaması
Hava Kuvvetlerimiz için büyük bir yenilik ve değişiklik idi. Gönülden
uçmak isteyenler ve çekinip uçmak istemeyenler vardı. Muzaffer Paşa,
bana haber göndermiş... «Mektup yazıp isteğini bildirsin... uçmak istemeyenlere
göstereceğim» diye. Haziran 1952 sonunda tekrar Balıkesir’deki
191’nci Filo Komutanlığına atandım.</p>
<p class="calibre5">Balıkesir’e gitmeden biraz önce 28 Haziran’da ikinci çocuğum Enis
dünyaya geldi. Bu da ilginç bir anı... çocuk meydana getirmek kolay
da... onu iyi yetiştirmek zor... ayrıca gezginci bir mesleğim var, bu
sebeple başka çocuk istemiyorduk... dünya bazen tersine döner.
Kayınvalidem (11 çocuk dünyaya getirmiş... altısı hayatta idi) tek
çocuğun sakıncaları üzerinde o kadar çok durdu ve bizi etkiledi ki...
eminim yerine getirmeye mecbur olduk... şimdi oğlumla iftihar
ediyorum... Kayınvalidemi de rahmetle anıyorum.</p>


<p class="calibre5">Ben Balıkesir’e katıldığımda filomun uçakları yeni gelmeye
başlamıştı. 9uncu Ana Jet Üssü (Tugay seviyesinde) destek birlikleri
hariç 25’er uçaklı 3 Filo’dan oluşuyordu. Üs Komutanı Albay Enver
Akoğlu (o yıl general oldu), Hava Kuvvetlerimizin dünya çapında tanınan
medarı iftiharı pilotlarından biri idi. Çok iyi Fransızca ve yeteri
kadar İngilizce bilirdi... erkeğe güzel denmez, ama o güzel bir
insandı... havacılığın şövalyelik dönemindeki bir sürü öykünün
kahramanı idi... Kendisini sayar, sever, çekinirdik, fakat gene de çok
toleranslı idi. Uçuş Grup Komutanımız Kur. Albay Bedii Kireçtepe (sonra
General), filonun birinin komutanı Kur. Bnb. Süleyman Tulgan, diğerinin
Kur. Bnb. Muzaffer Sonal’dı. Üssün bütün subayları Hava Kuvvetleri’nin
çeşitli birliklerinden seçilmişlerdi. Resimlere baktığımda üs’tekı bu
subaylardan, sonraki senelerde 19’unun, benim Filomdan da 8 kişinin generalliğe yükseldiğini bu anıları yazarken saptadım.</p>
<p class="calibre5">Jet eğitimine başlamanın formaliteleri çok uzundu. Eskiden olduğu
gibi, biri sana yirmi dakika uçağı anlatsın, sonra uçağı al... uç. Öyle
şey yoktu. Çeşitli dershaneler kurulmuş... Amerika’da kurs görmüş
as-subaylarımız... maketler üzerinde... gövde, motor, yakıt, hidrolik,
elektronik ve silâh sistemlerini uzun uzun anlatıyorlar... sınav
veriyor, sertifika alıyorsunuz ve uçuşa hazır hale geliyorsunuz,
eskiden yirmi dakika olan süre şimdi yirmi gün.</p>
<p class="calibre5">Önce iki kişilik T-33 tipi jet eğitim uçağında öğretmen nezaretinde
2-3 sorti intiba ve intibak uçuşu... sonra F - 84 G tipi tek kişilik
av uçağı ile uçuşa başlıyorsunuz... benim öğretmenim Amerika’da
yetişmiş Yüzbaşı Tarık Gökeri (sonra general) idi.</p>
<p class="calibre5">Üs’ce çok sıkı bir çalışma dönemine girmiş... gece-gündüz
uçuyorduk. Hatırlarım... 1952 yılı 29 Ekim törenlerine, başta; General
Akoğlu olmak üzere 60 uçakla' katılmıştık... yeteri kadar uçuş kaskı
olmadığı için bazı pilotlar riski göze alarak eski bez başlıklarla
uçmuşlardı.</p>
<p class="calibre5">Eğitimin yanımda birliğimiz ayrıca bir gösteri ünitesi haline
gelmişti. Hava Kuvvetlerimizi, hattâ Türkiye’yi ziyarete gelen
asker-sivil yabancı devlet ricali için uçuş, atış ve yeni teşkil edilen
akro-timle akrobasi gösteri uçuşları yapıyorduk, arada da İtalya’daki
Brindizi şehrine gidiyor, yeni teslim edilen uçakları alıp Türkiye’ye
getiriyorduk.</p>


<p class="calibre5">1953 yılı Haziran ayında, Hava Kuvvetlerimizin çeşitli
birliklerinden seçilmiş 10 snbay, savaş alanlarında incelemelerde
bulunmak üzere iki ay süre ile Kore’ye gönderildik. O zamanlar jet yolcu uçakları henüz servise
girmemişti... bu yüzden yalnız Hong-Kong’a varmamız iki gün iki gece
sürdü. Japonya’daki askeri birlik ve fabrikaları inceledikten sonra
Kore’ye geçtik ve 45 gün süre ile çeşitli karargâh ve birlikleri
inceledik, fiili uçuş yapmadık, fakat savaş yaşantılarım, yeni savaş
usullerini gözlerimizle gördük ve çok şeyler öğrendik. Bu arada savaş
hattında bulunan Kore Tugayımızı da ziyaret ettik ve gece hakiki bir
savaşı izledik... izli mermilerle semâ âdeta aydınlanıyordu...
yaralılarımızı da ziyaret edip iyi dileklerimizi sunduk. Tokyo’da,
Ortaasya’dan göç ederek Japonya’da yerleşmiş ufak bir Türk kolonisi
bulunuyordu, en yaşlı olanın evinde ağırlandık ve lehçe farkı çok da
olsa Türkçe anlaşabildik.</p>

<p class="calibre5">Gezimizin bir de özel yönü vardı elbet... bir defa Leman bu göreve
gidişime pek memnun olmamıştı... zira, eksik olmasın gazetecilerimiz
gerçeklerle pek ilgisi olmayan tarzda Japonya ve Kore’yi bize
tanıtmışlardı: Eğlence yerleri... Geyşa evleri... Türk Hamamları gibi
yerlerdeki yaşantı tarzı pek abartılarak yazılmıştı. Biz de, bir grup
arkadaş topluca Türk Hamamının birine gitmeye karar verdik... isminden
başka bizim hamamlarla bir ilişkisi yok. Önce binanın dışından resmini
çektim... sonra içeri girdik. Sizi yıkayacak bayanlar... topluca
oturuyorlar... şortlu ve göğüsleri kapalı... siz birini
çağırıyorsunuz... o sizi bir kabine götürüyor... kapı yarım ve içerisi
görünüyor... soyunuyorsunuz ve yalnız başınızın dışarıda kaldığı bir
sauna kutusunun içine oturup istediğiniz sürece terliyorsunuz... sonra
bayan sizi banyoya oturtuyor ve yıkıyor... nedense saçınız hariç... onu
kendiniz yıkıyorsunuz. Banyodan çıkınca, el ve ayak tırnaklarınız
kesiliyor ve çok teknik bir masaj uygulaması yapılıyor...bizde iş bitince tellâklar genellikle sırta bir şaplak atarlar...
orada bu usul yok... giyinip çıkıyorsunuz. Her ne kadar pilot ve
cesaretli isek de, tabii bizim gazetecilerimizin yazdıklarına inanmış
olan Leman hanıma bu olayı dönüşte anlatmak imkânsızdı... on seneden
fazla bir süre bunu bir sır olarak tuttum. General olduktan sonra
Eskişehir’de İsmail Kanatlı dostumuzun evinde toplanmıştık...
misafirler arasında emekli General İhsan Aras da vardı ve Kütahya’da
Vali idi, hamama da beraber gitmiştik... eski anıları dile getirirken
hanımlar da duydular... «Vay, demek bunca yıl bizden sakladınız»
dediler... fakat artık olgunlaşmışlardı... kızmadılar. Şimdi, artık
Japon hamammm ne olduğunu bilmeyenlere, hanımın yanında rahatça
anlatabiliyorum. Kore dönüşü eve büyük bir yenilik girdi... bir miktar
para tasarruf etmiştim... buzdolabı aldık ve tabii salonun en iyi
yerine koyduk, (o zaman âdetti... herkesin görmesi lâzımdı).</p>

<p class="calibre5">Balıkesir’e dönünce beni heyecanla beklediklerini gördüm. Hava
Kuvvetleri Komutanlığı’na Org. Fevzi Uçaner gelmiş... bizim Üs’ten Grup
Komutanı Alb. Kireçtepe Ankara’ya, Bnb. Tulgan Bandırma’ya atanmışlar,
tecrübeli birlik komutanı olarak yalnız ben kalmışım... Atatürk
döneminde Rusya’ya giden bir hava birliğimizden yıllarca sonra ik defa
16 uçaklı bir Filo, Yunanistan’a tatbikata gidecekmiş... beni onun için
beklerlermiş.</p>
<p class="calibre5">Üs’teki pilotlardan karma bir filo kurduk ve 10 gün süre ile beraber çalıştık, uçtuk, atış denemeleri yaptık.</p>

<p class="calibre5">Komutan General Akoğlu, ben uçağıma binerken sarılıp öptü, (onun
sarılması demek... felâket... çok kuvvetli olduğu için elinizi
sıktığında parmaklarınız birkaç dakika
felce uğrar), başarılar diledi. Ben motoru çalıştırırken de merdiveni
tırmandı... çıkardı bana bir miktar para verdi ve «lâzım olur» dedi.
Tecrübeli insandı... nitekim Atina’daki Meçhul Asker Anıtı’na çelenk
koyarken bu parayı kullandım.</p>
<p class="calibre5">Yer personelimiz bizden önce nakliye uçakları ile Elevsis Meydanı’na
gönderilmişlerdi. Yunanlıların... bizi ne kadar sıcak karşıladıklarını,
ne kadar sevgi gösterisinde bulunduklarım, yardımcı olmak için nasıl
yarış ettiklerini anlatsam... bugün içinde bulunduğumuz anlaşılmaz
durum dolayısıyla bana inanmazsınız. Akropol ve Atina’nın çeşitli
yerleri üzerinden 16 uçakla alçaktan uçmamızı istediler ve bu uçuşları
renkli film ve fotoğraflarla belgelediler.</p>
<p class="calibre5">Tatbikata Yunan hava filoları ile bir Amerikan,, bir İtalyan filosu
ve benim filom katılıyordu. Çeşitli görevler alıyor ve yerine
getiriyorduk. Bu görevlerden biri de Atina’nm doğusundaki Maraton
Körfezi denilen bir bölgede denizdeki 3x3 metre ebadındaki bir
şamandıraya Pike Bombardıman taktiği ile taarruzdu. Duyduğumuza göre bu
şamandıra yıllardan beri orada durur, batmazmış. Uçaklarımıza ikişer
adet 500 librelik hakiki bomba taktık. Gerekli brifingi yaptık. Ben,
uygulayacağımız taktiği, atış subayı Yüzbaşı Samih Alaybeyoğlu (sonra
Korgeneral) da bomba atış tekniğini izah ettik.</p>

<p class="calibre5">Verdiğim emre göre... 4’lü kollar halinde havalanacağız... Kollar
arasmda 500 metre mesafe olacak... her kol, hedef üzerine geldiğinde
sağa kademeye geçecek... hafif bir dalıştan sola dönüşle tırmanışa
geçerken uçaklar gerekli aralıkları alacaklar ve büyük bir daire teşkil
edeceğiz... her uçak tek dalış yapacak... iki bomba aynı anda
bırakılacak... ama ayrıca ilâve ettim... her uçak bombasını attıktan sonra telsizde özel bir
kanala geçerek bombalarının düşüp düşmediğini bana rapor edecek... eğer
4 uçaktan fazlasında bomba kalmışsa... tura devam edip, tekrar birer
dalış yapacağız ve bombalar atılacak...</p>
<p class="calibre5">İlk dalışı ben yaptım, zamanı gelince bomba bırakma düğmesine
bastım... tırmanışla sola dönüşe başladım... fışkıran sudan tek
bombanın düştüğünü anladım... bomba şamandıranın yakınma düşmüştü...
«İyi» dedim. Telsizle bana verilen raporları dinlerken, öbür uçakların
atışlarını da izliyordum... bombalar şamandıranın çok yakınma
düşüyor... köpükler saçılıyor... şamandıra battı derken... yalpalayarak
su üstüne çıkıyordu. 8 uçakta bomba kalmıştı... ben ikinci dalışa
geçerken, içimden... «Sen, şu Alaybeyoğlu’nun anlattığı Amerikan
usulünden biraz ayrıl da kendinden bir şeyler kat» dedim... biraz daha
dik daldım... biraz daha alçaldım ve bombayı bıraktım... biraz sonra
öbür uçakların telsiz konuşmalarını duydum... «Yaş-şa Binbaşım... hedef
gitti»... «Komutanım... biz bombayı nereye atalım?»... «Denize» dedim.</p>
<p class="calibre5">Büyük bir sevinçle meydana dönüp indik... bütün NATO komutanları
kıyıdan bizi izliyorlardı. Ertesi günü, atış alanındaki hedeflere roket
ve makinelitüfek atışları yapacaktık... duyduk ki müşahitler kendi
aralarında hangi filo iyi atış yapacak diye müşterek bahse girmişler...
çoğunluk bizim üzerimize oynamış... kendilerini mahçup etmedik.</p>

<p class="calibre5">Görev bitti... Balıkesir’e döndük... karşılayanlar arasında Hava
Kuvvetleri Komutanı Orgeneral Fevzi Uçaner de vardı. Filo’ya geldi...
brifing esnasında, Yunanistan’da yaptığımız bütün çalışmaları kendisine
izah ettim... memnun kaldı, teşekkür etti... cebinden bir defter
çıkardı... bir şeyler not etti, (bunun bir manâsı varmış... sonra
öğrendik) ve bana; «Seni ilk defa görüyorum» dedi... «Ben de sizi
efendim» diye cevap verdim.</p>

<p class="calibre5">O yıl, Paris’te görevli olan Kur. Albay İrfan Tansel (sonra
Orgeneral - Hava Kuvvetleri K.) bizim Üsse Uçuş Grup Komutanı olarak
atandı, çok tecrübeli bir pilottu, jetlere kolaylıkla intibak etti.
Akademi’de kendisi üçüncü sınıfta iken, ben birinci sınıfta idim,
tanışıyorduk, Balıkesir’de uyum içinde çalışmağa başladık... bana
lisanımı ilerletmem için devamlı telkinde bulunurdu... bu arada fırsat
çıktı ve Ankara’da yalnız Silâhlı Kuvvetler mensupları için açılan özel
6 aylık İngilizce tekâmül kursuna beni âdeta zorla gönderdi.</p>
<p class="calibre5">Kurs, sabahlan erken saatlerde başlıyor, öğleden sonra dörtte
bitiyordu, öğretmenlerin hepsi Amerikalı uzmanlardı. Kursun bitiminden
sonra boş zamanımızda birkaç kişi Türkiye Büyük Millet Meclisi
oturumlarım izleme merakına kapıldık... çok hararetli müzakereler
oluyor... biz de balkondan merakla izliyorduk. Meclis’te DP
büyük bir çoğunluğa sahipti, Halk Partililer ise azınlıkta idiler,
fakat iyi hatipleri vardı... örneğin Faik Ahmet Barutçu, Suphi Baykam
gibi. Akademi’den sonra amatörce politika ile ilgilendiğim ikinci
dönemdir bu... O sıralarda... Silâhlı Kuvvetlerde... DP
iktidarı ile ilgili ufak tefek soru işaretleri belirmeye başlamıştı.
Meselâ... Milli Savunma Bakanlığına getirilmiş olan Emekli Kurmay Albay
Seyfi Kurtbek’in tutumları dillere destan olmağa başlamıştı.</p>

<p class="calibre5">Kurs bitince tekrar birliğimin başına döndüm... Ağustos gelince
Orgeneral Fevzi Uçaner’in, Yunanistan dönüşümde ufak defterine aldığı
notun sebebi hikmeti anlaşıldı... Napoli’deki Güney Avrupa Müttefik Hava Kuvvetleri Komutanlığına tayinim çıkmıştı.</p>
</body></html>
