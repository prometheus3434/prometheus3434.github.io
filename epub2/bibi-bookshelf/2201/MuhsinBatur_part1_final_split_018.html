<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_18">HAVA KUVVETLERİNDE CEREYAN EDEN HAZİRAN OLAYLARI VE 1nci TAKTİK HAVA KUVVET KOMUTANLIĞINA ATANMAM</h1>

<p class="calibre5">Silâhlı Kuvvetler Birliği ortaya çıktıktan sonra sık sık Ankara ve
İstanbul’da toplantılar yapılmaya başlandı, ben de toplantıların çoğuna
katılıyordum. Çeşitli konular ele alınıyordu... toplantıların ateşli
simaları... İstanbul’da, Faruk Güventürk... Ankara’da Talât Aydemir,
Emin Arat, Necati Ünsalan, General Abdurrahman Doruk’tu.
Konuşuluyor... konuşuluyor... karar safhasma gelince... duraksama
oluyordu... Yalnız düşünce ayrılıklarının arttığını da
saptayabiliyordum. Hava Kuvvetleri Karargâhındaki arkadaşlarımızdan
Komutan Tansel hakkında bazı şikâyetler duyuyor fakat bir bölünmeye
doğru hızlanış olduğunu hissetmiyordum... aradan yıllar geçti...
bölünen tarafların düşüncelerini dinledim... hâlâ da kimin haklı
olduğuna tam karar verebilmiş değilim.</p>

<p class="calibre5">Mayıs ayında General Tulgan, birkaç defa Ankara’ya gidip geldikten
sonra biraz içine kapanık hale dönüştü, halbuki resmi-özel her şeyimizi
birbirimize açıklardık... o zamana kadar. Sonunda dayanamayıp durumu
bana açıkladı... Orgeneral Sunay ve Orgeneral Gürsel; kendisi ile
görüşmüşler... General Tansel’i başka bir göreve atayıp... «seni
Komutan yapmak istiyoruz... kendine güveniyor musun?» diye sormuşlar.
«Amerika Cumhurbaşkanı Kennedy benden genç, neden yapmayayım» diye
cevap vermiş. Bunları bana anlattığı gün zaten her şey olup bitmişti.
General Tansel Washington’a, General Tulgan da Hava Kuvvetleri Komutan
Vekilliğine atanmıştı, ertesi gün General Tulgan görevi teslim almaya
Ankara’ya giderken ben de 1nci Hava Kuvveti Komutanlığına Vekâlet
etmeye başladım.</p>
<p class="calibre5">* * *<br class="calibre3"/>
</p>
<p class="calibre5">Yaptığım temaslar sonunda öğrendim ki... Karargâh’taki kilit
personelin bir bölümü General Tansel’le ters düşmeye başlamışlar... bu
anlaşmazlık General Tansel’in Amerika’ya yaptığı gezide daha da
büyümüş... ters düşen grup Hava Kuvvetleri içinde General Tulgan ve
General Azaklı ile ve Hava Kuvvetleri dışında Başyaver Hv. Kur. Alb.
Agasi Şen ile temas kurmuşlar... Agasi Şen vasıtası ile Org. Cemal
Gürsel etki altına alınmış ve sonuçta General Tansel görevden alınmış.</p>
<p class="calibre5">İlke olarak... sebep ne olursa olsun... astlarının isteği ile bir
Komutanın değiştirilmesini doğru bulmadım ve ast birliklerimin
Komutanlarını Eskişehir’e toplantıya çağırdım. Bu toplantıya 6ncı Üs
Komutanı Kur. Alb. Emin Alpkaya (sonra Orgeneral Hv. K.K.), 9ncu Üs
Komutanı Kur. Alb. Ahmet Dural (sonra Orgeneral), 1nci Üs Komutan
Vekili Kur. Yarbay Hulusi Kaymaklı (sonra Korgeneral) ve Kurmay
Başkanım olan sınıf arkadaşım Kur. Alb. Hüsnü Özkan (sonra Tuğgeneral)
katıldılar. Konuyu tartıştık... ve durumu hepimizin onayladığı meydana
çıktı.</p>

<p class="calibre5">Yeni Komutan General Tulgan’ı Eskişehir’e davet ederek topluca
görüşme kararı aldık, uçakla geldi, ben karşıladım... kendi eski
odasına götürdüm. Sıra ile hepimiz görüşlerimizi açıkladık... genelde
söylediklerimiz şöyle özetlenebilir... «kendisi; sevdiğimiz, takdir
ettiğimiz, güvendiğimiz bir komutanımızdır... elbette, Hava Kuvvetleri
Komutanlığına da lâyıktır... ama bu göreve getiriliş şeklini
onaylayamayız... bizler burada görevimiz ve eğitimle uğraş verir ve
esas vurucu kuvvetlere komuta ederken, Karargâhtaki bir kısım subayların ikilik
yaratmasını kabul etmeyiz... bu iş nasıl düzelecek?... Siz, bu işe
önayak olan subaylara karşı ne önlem alacaksınız?».</p>
<p class="calibre5">General Tulgan cevaben... «bundan sonra herkesin görevi ile
uğraşmasını, bu işe karışan subaylara hiçbir şey yapmayacağını ve
statükoyu koruyacağını» söyledi.</p>
<p class="calibre5">Bizler için (hele benim için) acı olmakla beraber şu cevabı verdik... «Sizi, artık Komutan olarak tanıyamayacağız».</p>
<p class="calibre5">Silâhlı Kuvvetler Birliğinin İstanbul ve Ankara’daki ve Milli Birlik
Komitesinin havacı üyeleri ile temas ve işbirliği halinde eylem ve
baskıya (Ankara üzerinde gösteri uçuşları dahil) geçildi... General
Tansel tekrar Komutanlığa getirilirken... General Tulgan, General
Azaklı ve bir kısım Kurmay Albaylar emekliye sevk edildiler.</p>
<p class="calibre5">Geçmişle ilgili okuduğumuz olayların benzerini kendi hayatımızda
yaşamaya başlamıştık... Silâhlı Kuvvetlerde bölünmeler ve meslekten
uzaklaştırmalar gündeme geliyordu... üzülmemek elde değildi... ayrıca
normal yasal mercilerce bir üst göreve atanan General Tulgan... niçin
kendisini bu göreve getirenler tarafından (Genelkurmay Başkanı ve
Devlet Başkanı) korunmamış... en azından başka bir göreve atanma yerine
emekliye sevk edilmişti?... bu soruların bugün de cevabını bulamıyorum.</p>
<p class="calibre5">Bu olay sonunda, henüz Albay olmama rağmen kadrosu Tümgeneral (kısa
bir süre sonra Korgeneral) olan 1nci Hava Kuvvet Komutan Vekilliğine
13 Haziran 1961'te resmen atandım... bir basamak daha çıkmıştım ama
içim biraz buruktu.</p>
<p class="calibre5">Silâhlı Kuvvetler içindeki bu sallantılar yalnız Hava Kuvvetlerinde
mi oluyordu?... hayır... Kara ve Deniz Kuvvetlerinde de benzeri olaylar
cereyan ediyordu maalesef.</p>* * *<p class="calibre5">O tarihlerde, Türkiye’de yaşanan olayları şöylece özetleyebiliriz...</p>
<p class="calibre5">*    DP mensupları hariç, hemen hemen
Türkiye’deki her kesimi kapsayan ve çoğunluğunu değerli üyelerin
oluşturduğu Kurucu Meclis yeni anayasayı hazırlamıştı. Taslaklar
bizlere de gönderilmiş ve görüş istenmişti... doğrusu bu konuların o
zamanlar oldukça yabancısı idik... Başkomutanlık ve Genelkurmay
Başkanlığı ile Milli Güvenlik Kurulu’nu açıklayan 113 ve 111nci
maddelerle, atama yolu ile gelecek senatörlerle ilgili maddeler dışında
bir görüş bildirmedik. Yeni Anayasa... Silâhlı Kuvvetlerin... Türk
Ulusuna bir hediyesi olarak lânse ediliyordu... bizler de bu sözlerden
gurur duyuyorduk.</p>
<p class="calibre5">*    Eski partilere yenileri de ilâve edilmiş ve
askeri rejimden beklenmeyecek hoşgörü içinde faaliyetlerini
sürdürüyorlardı, bazen dozajı da kaçırıyorlardı. Bilhassa yeni
anayasanın halk oylaması öncesi yapılan aleyhteki propaganda yöntemleri
ve kullanılan sözcükler, Silâhlı Kuvvetlerde yavaş yavaş huzursuzluk
uyandırıyordu. Halk oylaması yapılmış ve % 38.3 ret oyuna karşılık %
61.7 lik olumlu oyla kabul edilmişti.</p>

<p class="calibre5">*    İstanbul Üniversitesince hazırlanmış Türkiye’nin
çeşitli problemlerini ve çözümlerini içeren dokümanlar resmi
kanallardan Silâhlı Kuvvetler kilit personeline gönderiliyordu...
bunları okudukça insan ne kadar çok şey bilmediğini anlıyor... ve acaba
yeni Meclisler bu konuları çözebilecek mi? sorusu zihinlerde uyanıyordu.</p>
<p class="calibre5">*    Oldukça sert geçen bir seçim propaganda dönemi
yaşanıyordu... çoğunluk sisteminin sakıncaları görülmüş... nisbi temsil
sistemine ümit bağlanmıştı... bakalım nasıl bir sonuç alınacaktı?</p>
<p class="calibre5">*    Yassıada davalarının açılması kamuoyunda genelde
olumlu karşılanmıştı. Fakat davaların uzaması ve anayasa ihlâli
dışındaki konuların ciddiyetsizliği bir taraftan kamuoyunda olumsuz
tepkiler ve acıma hisleri uyandırmağa başlamıştı. Kararlar açıklanmadan
ve açıklandıktan sonra Silâhlı Kuvvetler Birliği’nin İstanbul ve
Ankara’daki bazı toplantılarına ben de katıldım. Bir defasında
Genelkurmay alt katında yapılan toplantıya Genelkurmay Başkanı Org.
Sunay ve Kuvvet Komutanları da katıldı... toplantıda Generaller ve bol
sayıda Albay da vardı.</p>
<p class="calibre5">Yassıada kararlarının onaylanması, Geçici Anayasa’ya göre, Milli
Birlik Komitesine aitti. Fakat hakikatte Milli Birlik Komitesi büyük
miktarda fonksiyonunu yitirmiş... güç; Silâhlı Kuvvetlere geçmişti.
Toplantıdaki tartışmalarda iki ana görüş ortaya çıktı. Birincisi...
mademki Yüksek Adalet Divanı bağımsız bir mahkemedir... kararlarını
değiştirmek kimseye düşmez. İkincisi... çok sayıda idam kararı
verilmiştir... bunların infazı dış dünyada olumsuz tepkiler yaratır...
yalnız ittifakla verilen kararlar yerine getirilsin... Tartışmalar
sonuca varamadan toplantı bitti, zamanı gelince Milli Birlik Komitesi
kararını açıkladı.</p>
</body></html>
