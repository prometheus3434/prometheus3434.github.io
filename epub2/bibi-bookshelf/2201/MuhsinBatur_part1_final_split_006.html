<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_6">İSTANBUL’A DÖNÜŞ</h1>

<p class="calibre5">İstanbul’a döndüğümüzde babam artık emekli olmuştu. Önceleri
Üsküdar’daki konağa yerleştik. Konak... 17 oda, 3 salon, alttan yanan
dört kumalı bir mermer hamam, haremlik - selâmlık bölümlerini içeren
koskoca ahşap bir bina idi, havagazı ile ışıklandırılır, gaz lambası
yakılmazdı.</p>
<p class="calibre5">Babam, hem genç olduğu ve hem de az olan emekli maaşı ile geçinemeyeceği için iş buldu ve çalışmaya başladı.</p>
<p class="calibre5">Önce, şimdiki Hilton Oteli’nin karşısındaki bir sokaktaki
apartmandan bir daire kiraladık ve oraya yerleştik. Daha sonra da
bugünkü Divan Oteli’nin o zamanki Surp Agop Ermeni Mezarlığı’nm
karşısında (bugünkü Şan Sineması) yanında bir eve taşındık. Arada bir
Üsküdar’a konağa da gider, orada kalırdık. Bu sıralarda kardeşim Cahit
bir kuş tarafından eve getirildi, yani doğdu.</p>

<p class="calibre5">Üsküdar’da kaldığımız bir gün büyük dayım ve yengem bir gün beni de
yanlarına alarak Karaköy’e dişçiye götürdüler. Dönüşte vapura binmek
üzere Köp-rü’ye
geldiğimizde Üsküdar’da bizim civarlarda çok büyük bir yangının
sürdüğünü gördük, ilk vapurla karşıya geçtik, bir faytona bindik ve
Toptaşı yokuşunu tırmandık... Konağa yaklaştığımızda alevler içinde
olan konağm ön cephesinin haşmetle ve büyük bir gürültü ile devrilişini
izledik ve sokakta büyükannem, annem ve kucağmda Cahit ile babamla
ailemin diğer fertleri ile buluştuk. Ayaklarında ayakkabı bile yoktu...
Meğerse yangm önce bizim çok uzağımızda çıkmış... bunlar da bir
taraftan yangını seyrediyor, diğer taraftan Cahid’i yıkıyorlarmış...
Sonra sert bir rüzgâr çıkmış ve kızgın alevli parçalar havada uçuşmağa
başlamış ve sonunda bizim sokaktaki binalar çatılarından tutuşmağa
başlamışlar... evdekiler aşırı telâşa kapılmışlar... çeşitli değerli
şeyleri ellerine alıp bıraktıktan sonra hiçbir şey kurtaramadan dışarı
çıkmışlar. Konaktaki avizeler havagazı ile yandığı ve gazın ana vanası
kapatılamadığı için yangm her tarafı süratle sarmış. Caddede yalnızca
Sarraf Ahmet beyin konağı yangından kurtulmuştu. Konağın arkası bostan
ve bostanda çalışan insanlar olduğu için, Ahmet bey kuyudan itibaren bu
insanları sıraya dizmiş, ellerine geçen kovalardaki su ile çatı ve
binayı ıslak tuttuğu için binasını kurtarmış.</p>
<p class="calibre5">Geceyi tüm sokak sakinleri o binada geçirdik, ertesi günü ailemin
bütünü Beyoğlu’na bizim yanımıza gelerek geçici olarak yerleştiler.</p>
<p class="calibre5">Yanan binanın, bilhassa selâmlık kısmında binlerce kitaptan oluşan
kütüphaneyi, salonları ısıtan çok çok büyük çini sobaları ve tertemiz
mermer kaplı hamamı hâlâ hatırlarım.</p>
<p class="calibre5">İlkokula Galatasaray Lisesi’nin hemen arkasındaki İtalyan
İlkokulu’nda başladım. Yazma - okumayı çabuk öğrendim, tabii lâtince
harflerle. Esas alfabemiz olan eski harflerle yürütülen Türkçe
derslerimizin ders saatleri çok az olduğu için eski yazıyı daha
öğrenemeden 2’nei sınıfa geçtim, bugün Muhsin Salim (o zamanlar soyadı
yoktu) yazmanın dışında eski Türkçeyi bilmiyordum, yenisini de ufak
farkları öğrenince ilk günden okuyup yazmağa başladım.</p>
<p class="calibre5">Üçüncü sınıf m sonuna kadar bu okulda okudum. Üçüncü smıfta
İtalyancam herhalde iyi olacaktı ki ismini unutamadığım öğretmenim
Sinyorina Fortini beni, öğrenci velileri geldiğinde tercüman olarak
kullanırdı.</p>

<p class="calibre5">Okulda geçirdiğim üç yılın bende bıraktığı izlenimleri şöyle
özetleyebilirim... Okulda öğrenci olarak biz Türkler ve azınlık
vatandaşlarımız olan Yahudiler, Rumlar, Ermeniler vardı, fakat biz bu
ayrımın pek farkmda değildik, hepimiz çocuk ve arkadaştık. Okula, evden
verilen hasır yiyecek sepeti ile gelirdim, fakat bazen para verirler,
yemeği okuldan almamı söylerlerdi. İtalyan usulü makarnayı o zaman
tanıdım ve çok sevdim, hâlâ da severim. İlk ve son dayağı babamdan o
sıralarda yedim. Çok küçük olduğum için sabahları genellikle
Galatasaray’a kadar benimle gelirdi, akşamları da annem gelir alırdı.
Bazen okul bitiminde herkes gider ben yalnız kalırdım ve annemi
beklerdim, yalnız başıma tuvalete gitmem de evce yasaklandığı için çok
sıkışırdım. Sonraları yalnız dönmeme izin çıktı, ben de tramvaya biner
eve gelirdim, biraz palazlanınca tramvaydan atlamak merakına kapıldım,
bazen başarılı olur, bazen olamazdım. Bir elimde okul, diğer elimde hasır yemek çantası ile -boyum kısa olduğu için iki
çanta da yere değerdi- bir gün gene tramvaydan atladım ve beceremeyerek
düştüm, çantalar sağa sola savruldu, ben ayağa kalkıp bir otomobil
onları ezmeden kurtarayım derken... yüzümde bir şamar patladığını ve
atanın da babam olduğunu gördüm... meğerse okuldan itibaren beni
izlemeye başlamış.</p>
<p class="calibre5">Bir diğer anım da şimdi Taksim’de bulunan anıtla ilgili... meydanın
ortası tahtaperdelerle kapandı ve aylarca öyle kaldı... bir gün okula
giderken tahtaper-delerin kaldırılmış olduğunu, çok büyük bir şeyin
bayraklarla örtülü olduğunu gördüm... dönüşte bayraklar kalkmış, anıt
açılmış ve herkes seyre dalmıştı, ben de insan kalabalığına karıştım ve
büyüklerin bacakları arasından anıtı seyrettim.</p>
<p class="calibre5">Büyük Atatürk’ü gene bu yıllarda ilk kez gördüm... bana bir
bahriyeli elbisesi giydirmişlerdi... Hürriyet-i Abide’ye giderek
Atatürk’le Afgan Kralı Emanullah Han’ın otomobille geçişlerini
seyrettik.</p>

<p class="calibre5">Okulda, İtalyanları çok sevmiş olacağım... o zamanlar böyle bir his
taşıdığımı bilmiyordum... yıllar sonra Harp Okulu’nda okurken, Harp
Tarihi derslerinde İtalyanların döğüşken bir millet olmadığını...
siperden bölüğünü hücuma kaldırmak • için emir veren Yüzbaşının
yerinden fırladığında erlerin siperde kalarak, «Bravo Kapitane» diye
alkışladıklarım öğretmenimiz anlatınca, içimde bir yerin sızladığını ve
üzüldüğümü hayretle gördüm ve o zamanlar şu sonuca vardım... yabancı
okulda okuyan çocuklar okutuldukları lisanın sahibi olan ulusların
kültüründen etkilenirler. O halde bunu yapmamak lâzım dedim, ama...
kızımı Amerikan Kolej i’nde, oğlumu Saint Joseph Fransız Lisesi’nde
okutmaktan geri duramadım. Bugün, her ikisinin de vatanlarını ve
uluslarını çok sever olduklarını gördükçe yanıldığımı anlıyorum.</p>
<p class="calibre5">* * *</p>
<p class="calibre5">1929 yılında, babam 38 yaşında öldüğünde ben üçüncü sınıfa devam
ediyordum, ekonomik zorluklarla karşılaşmıştık, ona rağmen o yılı
İtalyan okulunda tamamladım. Aile toplantısında, annemin aylık geliri
ile . iki erkek çocuğu büyütmesinin çok zor olacağı ve bu sebeple
benim, Selimiye (Üsküdar)’de yaşayan büyükbabam emekli Albay İsmail
Hakkı beyin yanma gönderilmem kararlaştırıldı.</p>
<p class="calibre5">Yeni evimde; büyükbabam, babaannem, o yıl üniversiteyi bitirmiş
yüksek mühendis olan küçük amcam Sami, babaannemin kardeşi Huriye teyze
ve oğlu Enver ağabey ile evin kızı gibi olan İkbal abla vardı. Beni,
çok sevdikleri büyük oğullarının bir yadigârı olarak gördüler ve bütün
ev halkı bana büyük sevgi ve yakınlık gösterdiler, o zaman dokuz
yaşımdaydım.</p>
<p class="calibre5">Bütün iyi davranışıma rağmen onlara uyumda önceleri çok sıkıntı
çektim. Bir defa eski çevremde çok şımartılmıştım, ayrıca biz Beyoğlu
tarafında zamanın modern hayatım (!) yaşıyorduk. Kardeşime ecnebi dadı
tutulmuştu, fakat ben geceleri anne ve babamla sık sık gezmeye
giderdim. Hatırladığım kadar; ile No-votni (ilk fırın sandöviç yediğim
yer), Viyana Birahanesi (ilk bayan garson gördüğüm yer), Belvü,
Bomonti Bahçesi (cazda bulunan ve benim iki mislim boyunda bir bayanla
çarliston dansı yaptığım yer), haftada birkaç kez sinemaya gitmek
(sessiz film) gibi hızlı bir yaşantımız vardı.</p>

<p class="calibre5">Üsküdar’daki ev sakinleri ise gerici, tutucu değil,, fakat sakin ve
efendice eski İstanbul yaşantısını sürdürüyorlardı. Kışın pek nadir
sinemaya, yazm Bağlarbaşı’ndaki
açıkhava tiyatrolarına gidilir, usûl erkân dahilinde misafir kabul
edilir, evlerde semaver kaynardı. Yanlış hatırlamıyorsam mahalleye
elektrik 1931 yılında geldi. İlk radyoyu Doktor Talât bey isminde bir
komşumuz aldı, yazları pencerelerini açmasını ve radyoyu bağırtmasını
civardaki evler rica etmişlerdi. Bulunduğumuz sokağın uzunluğu 50
metreyi geçmiyordu... sonraları bu sokaktan iki Orgeneral çıktı, biri
ben... diğeri Ali Fethi Esener.</p>
<p class="calibre5">4’üncü sınıfa Selimi Salis (III. Selim) İlkokulu’nda başladım ve
önceleri çok sıkıntı çektim. İtalyan usûlü kaligrafimi öğretmenim hiç
beğenmedi... matematik terimlerini Türkçe olarak bilmiyordum (zaten çok
güçtü... örneğin müselles-üçgen, zaviye-açı, murabaa-kare vs.). Tabii
zamanla hepsine uyum sağladım, şımarıklığı bırakmış, fakat çok yaramaz
olmuştum, (belki anne ve kardeşten ayrılmanın verdiği hırçınlık veya
bugünkü moda terim ile «bunalım»). Bu yaramazlığımı arkadaşlarım da
teşvik ettiği için, olmayacak şeyler yapıyordum... örneğin bir gün
okuldan eve gelirken sırası ile, sokakları o zamanlar aydınlatan
havagazı lambalarının camını kırmıştım... eve memurlar gelip kırık
camların parasını isteyince büyükbabamdan çok utanmıştım.</p>

<p class="calibre5">Sınıfımızdaki öğrenciler arasında o zamanlar büyük yaş farkı vardı,
(belki savaştan yeni çıkıldığı için) nitekim büyük olanlardan bir kısmı
beşinci veya altıncı sınıfa geçtiğimizde okulda görünmediler... ama ben
onların çoğunu teker teker gördüm... erkekler tramvaylarda vatman,
biletçi, Boğaz vapurlarında memur olmuşlar... kızlar ise kucaklarında
çocukları ile pencerelerden bizlere el sallarken. Bu büyük yaş farkının
elbette ki kötü yönleri de vardı, bazı şeyleri yalan - yanlış erken öğreniyor, büyüklere özentiden, biz küçükler de sigara
içiyorduk... nitekim ben ilkokul dördüncü sınıfında günde bir iki,
fakat beşinci sınıfında yüz paraya (iki buçuk kuruş) 5 adet Birinci
alarak sigara içmeye başladım... başlayış o başlayış, hâlâ arttırarak
devam ediyorum.</p>
<p class="calibre5">Beşinci sınıfa geçtiğimizde okul binamız değişti, yapımı yeni biten
modem Üsküdar 19uncu İlkokulu’na taşındık ve ilk mezunlan da bizler
olduk. Okulun laboratuvannı hiç unutmam... çeşitli araçlar, gereçler
vardı..., motor, jeneratör, lokomotif... elektrik bağlan-tılan, her şey
tamamdı ve en önemlisi çoğu yerde olduğu gibi teftişlik ve göstermelik
değildi... derslerimizin bazılarım uygulamalı olarak burada yapardık...
ayrıca derslere paralel olarak bize Tıbbiyeyi, Baytar Okulu’nu,
müzeleri de gezdirirlerdi.</p>

<p class="calibre5">Çalışkan, disiplinli bir Müdürümüz vardı; Suat Bey. Bizlere görevler
verdi... bana da termometre yapımı düştü, beyaz karton üzerine
çinimürekkebi ile bir tarafa santigrat, diğer tarafa Reaumur skala
çizecek, kartonu bir tahta üzerine yerleştirecektim. Cıvalı veya
ispirtolu tüpü okul verecekti. Karton, siyah çini mürekkebi, tirling
aldık ve işe başladım... bir... iki... on... yirmi... bir türlü
olmuyor... beceremiyorum... ya mürekkep akıyor... ya cetvel
kayıyordu... Sene sonu yaklaştığında kendimin de beğenmediğim eserimi
Müdüre teslim ettim... o hiç beğenmedi... hattâ bitirme sınavlarında
kendisi de gelerek beni sorulan ile bunalttı ve o dersi «orta» ile
geçtim. Çok yaramaz olduğum için hal ve tavır notum da «orta» idi.</p>

<p class="calibre5">Eksik olmasınlar... Meraklı gazeteci arkadaşlarımız arşivden İlkokul
diplomanın örneğini bulmuşlar... Hürriyet ve Milliyet gazetelerimiz
yeri gelince kullanmakta ve iş bitiricilikte (!) gecikmediler. Halbuki bir noktayı bilmiyorlardı... Karne konusu, bunu da ben
açıklayayım... belki bundan sonra kullanırlar. Evde, çalıştığımı
görüyorlardı ve bu konuda bir diyecekleri yoktu... yaramazlığa gelince
toleranslı değillerdi... o halde benim önlem almam lâzımdı... 5 nci
sınıfta formülü bulduk. Smıf arkadaşım Kemal Er-soy’un (Emekli Kurmay
Albay) babası eczacı Albaydı, Kemal de ilaçları tanıyordu...- Karneyi
alınca onların evine gidiyor, cam çubuğu ilâca batırıyor, Karnedeki
«Hal ve Tavır» notunun «orta» yazısını silip «İyi» yazıyor, karne
imzalandıktan sonra tekrar «Orta» yapıyorduk... ne çare ki sonunda
karne delindi ve olay meydana çıktı.</p>
</body></html>
