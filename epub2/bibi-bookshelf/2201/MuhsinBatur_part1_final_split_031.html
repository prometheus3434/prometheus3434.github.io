<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_31">HAVA KUVVETLERİ KOMUTANI OLARAK FAALİYETLERİM VE EMEKLİLİK <small class="calibre9"><small class="calibre10">(1969 -1973)</small></small></h1>

<p class="calibre5">Yüz sayfayı aşkın bundan evvelki bölümde hep politik uğraşlarımı
dile getirdim. Bunları okurken, belki içinizden geçirmişsinizdir...
Muhsin Batur politikacı mı? Yoksa asker mi? diye. Cevap vereyim: Asker!</p>
<p class="calibre5">Dört yıllık komutanlık süremde politik uğraşılar, çalışma hayatımın
olsa olsa yüzde birini almıştır ve bu uğraşa da günün koşulları bizi
zorla itmişti.</p>
<p class="calibre5">12 Mart dönemi süresinde, Silâhlı Kuvvetler’in çok büyük bir kısmını
politika dışında tutmaya çalıştık, belirli konu ve hallerde yalnız üst
seviyedeki generaller; politik konularla ancak düzenlenen toplantılarda
ilgilendiler. Birlikler, tamamıyla kendi askeri görevleri içinde
kaldılar.</p>
<p class="calibre5">Görevi yüklenen her Kuvvet Komutanı gibi benim de amaçlarım vardı.
Örneğin, daha güçlü, daha eğitimli, daha inançlı ve yavaş yavaş dışa
bağımlılığı azalan bir Hava Kuvveti. Zannediyorum bu amaçlarımın çoğuna
ulaştım. Bakım ve onarım tesislerimiz geliştirilirken, dış yardımlardan
temin edilen savaş, nakliye ve eğitim tipi uçaklarla Hava Kuvvetlerimiz
oldukça güçlendi. Büyük uğraşlardan sonra temin edilen Transall nakliye
uçak birliğinin Kıbrıs Barış Harekâtındaki fonksiyonu unutulamaz.</p>
<p class="calibre5">Atatürk döneminden sonra ilk defa Milli bütçe olanakları ile Fantom
savaş uçaklarının alımına girdik ve anlaşmayı imzaladım. Vakıa bu
uçakların alımı kararı bir hayli polemik ve tenkide yol açtı.
Türk-Yunan silâhlanma yarışı konu edildi. Halbuki eğer bir yarış varsa
bunu biz başlatmamıştık. Tenkitler yapılırken asıl önemli olan nokta
unutuluyor veya tenkidi yapan-larca bilinmiyordu. Devlet ve Silâhlı
Kuvvetler’in, çeşitli alanlarda uzun vadeli tahminler ve bu tahminlere
dayalı planlara ihtiyacı vardır. Bu ihtiyacı zamanmda tespit
edemezseniz, konuların çok gerisinde kalırsınız. Parayı verince
Marlboro sigarası ithal eder gibi uçak satın alamazsınız, uçakların
yapılması uzun sürer, uçaklar geldikten sonra uçuş ve yer personelinin
yeni tip üzerinde eğitimini tamamlaması bir yıl alır. Biz, Yunanlı
dostlarımızın (!) siyasetlerini, Türkiye hakkındaki düşüncelerini ve
hedeflerini bildiğimiz için onlardan geri kalmamağa çalıştık. Şimdi,
Yunanistan’ın ne tür silâhlandığını görüyoruz, vaktiyle bizi tenkit
edenler, Yunanistan’la ilişkilerimiz kızışınca bu sefer de şunu
soruyorlar... «Aramızda bir savaş çıkarsa Yunan Hava Kuvvetleri mi daha
güçlü, yoksa Türk Hava Kuvvetleri mi?»</p>

<p class="calibre5">1970 yılında kurulan Türk Hava Kuvvetleri Güçlendirme Vakfı öncülüğünde ise bugün uçak sanayii kurma girişimine başlanmıştır.</p>
<p class="calibre5">Benim Komutanlık dönemimde her yıl bir ülkede' olmak üzere Amerikan,
İtalyan, Yunan ve Türk Hava Kuvvetleri timlerinin katılması ile NATO
Atış Müsabakaları düzenlenirdi. Seyrüsefer ve hedef bulma (profii
uçuşu), makinelitüfek, değişik bomba ve roket atışlarını kapsayan bu
müsabakaların şartları çok ağırdı,. Özellikle bir yabancı ülkede
yapılırken. 1973 yılma gelinceye kadar yapılan iki müsabakanın ilkinde
birinci, sonrakinde ikinci olmuştuk. 1973 yılı müsabakaları İtalya’da
yapılacaktı. Hava Kuvvetleri birlikleri içinden seçilen atış timi,
Balıkesir’de hazırlıklarını sürdürüyordu. Kendilerini teftişe gittim,
yaptıkları atışları izledim ve iyi durumda olduklarını gördüm. Subay,
assubay tim personelini toplayarak bir konuşma yaptım ve dedim ki;</p>
<p class="calibre5">«Yüksek bir eğitim düzeyine erişmemiz için sizlere,. Hava
Kuvvetlerinin bütün imkânlarım sağladım. Bu bir yarıştır, elbette her
yarışta olduğu gibi birinci ve sonuncu olmak da ihtimal dahilindedir.
Dostça yarışın.»</p>
<p class="calibre5">Sonra cebimden bir yazı çıkardım. Bu yazı 6 Haziran 1973 tarihli
Ellinikos Varros adlı Yunan gazetesinde yayınlanmış bir makale idi ve
beni dinleyen havacılarıma okudum... <br class="calibre3"/>
</p>
<p class="calibre5">«Batır-Batur ve Hava Kuvvetleri»</p>

<p class="calibre5">6.6.1973: — «Türk Hava Kuvvetleri Bayramı
münasebetiyle “Milliyet” gazetesi birinci sayfasının yarısını Kahraman
Jetleri ve Hava Orgenerali Batur veya Batır’ın resimleri ile doldurmuş.
Batur yapmış olduğu beyanatta Kahraman Türk Hava Kuvvetlerinin 62’ci
faaliyet yılını tamamladığını söylemiştir. 1974 yılı içerisinde Türkiye
Fantom uçakları da alacak. Amerika ona hediye ediyor — ve kısa süre
içerisinde uçak fabrikası da kurulacak. Hakikaten Türkler gülünecek
durumdadır. Çünkü, 1911 yılında Türklerin sadece develeri vardı. Savaş
zamanmda ilkönce onlar uçakları kullandılar. Ayrıca ilk denizaltı-ları
kullananlar ise, Balkan Savaşı sırasında Yunanlılardı. Türkler’in tek
hava faaliyeti, Küçük Asya savaşı sırasında, Yunan uçağı tarafından bir
Türk uçağının düşürülmesi ve Kıbrıs’ta kiliselerin, kadın ve çocukların
bombardıman edilmesidir. Bunun için bu masalları başkalarına
yuttursunlar, Türkiye’de hizmet gören bütün Amerikalı askerler,
Amerika'nın onlara verdiği uçaklara, Türk pilotları yağ koymayı
unutarak yakmaktadır.</p>

<p class="calibre5">Tanklara da aynı şey olmaktadır. 1964’te Mersin ve İskenderun’a
hareket eden tanklarla ilgili bir Amerikan raporunda, bu tankların üçte
birinin birbirine çarparak bozulduğu belirtilmektedir. Böylece Batur
-Batır’m söylediklerinden şunu çıkarıyoruz: Türkiye savaş sanayii
kurmak üzeredir. Tabii bu sanayii Rusya’ ya karşı savunmak için
hazırlanmıyor. Çünkü onun karşısında silâhlarını elinden bırakacaktır.
Ve ne de Bulgaristan için hazırlanıyor. Çünkü Bulgaristan üç zırhlı
tümeni ile ve her tümene düşen 90 tankı ile 8.400.000 nüfusu olmasına
rağmen, onu yokedecektir. Bunun aksine Yunanistan’a karşı
kullanacaktır. Yunanistan’a karşı savaş bakımından, Türkiye
hazırlanıyor. Yunan tümeninin bulunmadığı Kıbrıs ve Akdeniz
kıyılarındaki Adalar için hazırlıyor. Hakikatleri gizlemek için biz
diplomat değiliz. Gazeteciyiz ve Yunan milletinehakikati söyleyip onu haberdar ediyoruz.» (E.P. - D.A.-Atina Basın Ataşeliği) </p>
<p class="calibre5">Yazıyı okuyup bitirince karşımdaki personelin yüzlerine baktım,
hepsi sapsarı kesilmişlerdi... Konuşmamı şöyle tamamladım... «İşte
dostlarımız bizler için ne düşünüyorlar, dinlediniz. Eğer müsabakalarda
birinci gelirseniz kapanış törenine gelir sizleri kutlarım, aksi halde
ben gelmem, Kurmay Başkanımı gönderirim. Hepinize başarılar dilerim.»</p>
<p class="calibre5">Yarışmaları saati saatine telefonla izliyordum. Yarışlar bitti ve
Türk Hava Kuvvetleri timi bütün dallarda birinci olurken, tabi takım
birinciliğini de aldı. Kendilerine verdiğim sözü tutarak gururla
İtalya’ya gittim, tim elemanlarım kutladım, eşim de pilotların göğsüne
Ankara’dan aldığı ufak nazarlıkları taktı. Törende kupalar arka arkaya
bizim çocuklara verildikçe, yabancı davetliler şaşkınlıklarını, biraz
da sesli olarak ifade ettiler.</p>
<p class="calibre5">Ankara’ya dönüşümde Esenboğa’da basın mensuplarının sorularma cevap
verirken, «Emekli olmadan önce Hava Kuvvetlerinin bana verdiği en büyük
hediye» sözleriyle hislerimi ifade ettim.</p>
<p class="calibre5">Ama insan hep sevindirici olaylarla karşılaşmaz ki... 1974 yılı
Kasım ayında CHP’ye katıldığım zaman 23.11.1974 tarihli Son Havadis
gazetesinde Tahir Kutsi adlı bir sayın gazetecimiz, beni partiye
girmemden dolayı suçlayan yazısında ne şekilde bir başlık kullandı
dersiniz?</p><h3 class="calibre13">BATIR DEMEDİK</h3>

<p class="calibre5">Evet, bundan sonra Muhsin Batur, «fikirli» ve «tutarlı»dır. Şimdiye
kadar «fikirsiz» ve «tutarsız» olan Muhsin Batur, CHP’nin «fikri»ne
«angaje» olmuştur ve kendi deyimi ile «tutarlı» duruma gelmiştir.</p>
<p class="calibre5">Ne diyor «Kontenjan Senatörü» Muhsin Batur:</p>
<p class="calibre5">«— Eğer bir kişi tarafsızım diyorsa fikirsiz ve tutarsızdır...»</p>
<p class="calibre5">Şimdi «taraflı» olmuştur ve ancak şimdi «fikir» sahibi, «tutulacak yanı olan kişi» durumuna gelmiştir.</p>
<p class="calibre5">Yazı uzun suçlamalardan sonra şöyle sona eriyordu.</p>
<p class="calibre5">Halkın ağzmda şu söz vardır şimdi:</p>
<p class="calibre5">«— Muhsin bey, biz sana Batur dedik, batır demedik...»</p>
<p class="calibre5">Sayın Tahir Kutsi, zannediyorum Yunan basınını çok iyi izliyor ve beğeniyordu herhalde.</p>
<p class="calibre5">* * * * *</p>
<p class="calibre5">26 Ağustos 1973 günü, Senato Başkanı Tekin Arıburun, Başbakan Naim
Talu, Genelkurmay Başkanı Org. Sancar, Komutanlar, generaller, subaylar
ve assubayların katıldığı unutulmaz bir törenle görevimi Org. Emin
Alpkaya’ya devrettim.</p>
<p class="calibre5">Törende bir konuşma yapacaktım ve bunun için hazırlıklıydım, daha doğrusu konuşmayı ezberlemiştim.</p>
<p class="calibre5">Tören başladı, önce İstiklâl Marşı çalındı, boğazımda hıçkırıklar
peydah olmağa başladı, sonra uçaklar kollar halinde alçaktan
üzerimizden geçmeğe başladı, bu sefer gözlerim de yaşardı. Kürsüye
doğru yürürken, uyur-gezer gibiydim ve konuşacaklarımdan tek kelimeyi
hatırlamıyordum.</p>
<p class="calibre5">Bir süre davetlilere baktım ve sonra üniformalı son konuşmamı yaptım...</p>
<p class="calibre5">Sayın Davetliler...</p>
<p class="calibre5">Hava Kuvvetlerimizin Değerli Mensupları...</p>

<p class="calibre5">Ben, Havacı olmak arzu ve hevesi ile 1937 yılında Kuleli Askerî Lisesine girdim.</p>
<p class="calibre5">Arzum gerçekleşti, mesleğe olan sevgi ve bağlılığım her geçen gün ve yıl daha da artarak şu ana kadar geldim.</p>
<p class="calibre5">Kanunlara göre değil, fakat geleneklere göre bir hava subayının
Silâhlı Kuvvetlerimizde ulaşabileceği en yüksek mevkie, yani Hava
Kuvvetleri Komutanlığina erişerek, 36 yıllık üniformalı hayattan sonra,
hizmetimi tamamlayarak, bu şerefli yuvadan ayrılıyor ve Komutayı
Orgeneral Emin Alpkaya’ya devrediyorum. Kendisine üstün başarılar
dilerim.</p>
<p class="calibre5">Arkadaşlar...</p>
<p class="calibre5">Havacı olduğunuz için yaşadığımız çağda Hava Kuvvetlerinin önemini
hepiniz bilirsiniz. İstiklâl Sava-şimızdan bu yana, milletimize büyük
faydalar sağlayan uzun bir barış devresi yaşadık, bu devrenin çok
uzamasını temenni ederiz. Ancak havacılık aynı dönemde gelişti ve biz
millet olarak modem bir Hava Kuvvetinin kullanıldığı bir savaşı
görmedik.</p>
<p class="calibre5">İşte bu sebeple, Hava Kuvvetlerinin önemini anlamayanlar ve daha
kötüsü anlar görünüp de anlamayanları acı bir sonuç beklediğinden, 4
yıllık Komutanlık süremde benden evvelki Komutanların yaptığı ve benden
sonraki Komutanların yapacakları gibi, birinci Öncelikle Hava
Kuvvetlerimizin güçlenmesi ve nisbî de olsa kendi kendine yeterli hale
gelmesi için çalıştım.</p>

<p class="calibre5">Hava Kuvvetlerimizi güçlendirmek için önümüzde 3 yol vardı.
Yıllardan beri bunlardan yalnız biri, yani «müttefik askerî
yardımlarından faydalanmak» yolu kullanılıyordu.</p>
<p class="calibre5">Her yol gibi bu yolun da fayda ve sakıncaları vardı, halen de
vardır. İmkân oldukça faydalanmak başka, yegâne yol olarak kabul etmek
farklı şeylerdir.</p>
<p class="calibre5">Bu sebeple biz, diğer iki yolu da kullanmağa çalıştık.</p>
<p class="calibre5">Bu yollar; savaş uçağı satın almak ve uçak endüstrisi kurarak uçak imal etmekti.</p>
<p class="calibre5">Böylece; yapılan çalışmalar sonunda, dünyanın en modem ve güçlü
savaş uçaklarından biri olan Fantom-larm satm alınmasına karar verildi.
Halen yapılmakta olan uçaklar gelecek yıl teslim alındığında, Hava
Kuvvetlerimize önemli bir güç katacaktır.</p>
<p class="calibre5">Bu kararm almışında katkı ve hizmetleri olan zamanın Genelkurmay
Başkanı Sayın Orgeneral Tağmaç’a ve Hükümet Başkanı Sayın Erim'e vefa
hislerimle teşekkür ederim.</p>
<p class="calibre5">Ayrıca, bu uçakların alınmasına imkân sağlayan 1601 sayılı kanunu
kabulleri dolayısıyla Yüce Meclislerimize teşekkürlerimi sunarım.</p>
<p class="calibre5">Değerli Arkadaşlarım...</p>
<p class="calibre5">Çok önemli bir jeopolitik duruma sahip Türkiye’ miz, ekonomik ve
teknik güç ve imkânlarına paralel bağımsız bir dış politika
yürütebilmek ve icabmda vatanı, asgari risk ile savunabilmek için,
kendi kendine yeterli, kâfi bir askerî güce sahip olmalıdır.</p>
<p class="calibre5">Bu da, ancak mevcut ve gelişmekte olan endüstriye askerî alanları
açmak veya bazı alanlarda direkt askerî endüstriye yönelmekle mümkün
olabilir.</p>
<p class="calibre5">Bu ana görüşten hareketle 3ncü yol olan, Türkiye’ de bir uçak
endüstrisi kurulması zorunluluğunu ortaya attık ve milletimize 1
Haziran 1970’de çağrıda bulunarak ilgi ve yardım rica ettik.</p>
<p class="calibre5">Çağrımız, umduğumuzdan da olumlu karşılanınca, Hava Kuvvetleri Güçlendirme Vakfı’nı kurduk.</p>
<p class="calibre5">Davanın doğruluğunu ve kamuoyunun isteğini dikkate alan
Meclislerimiz, 1971 yılında vakıfa süresiz devamlı gelir sağlayan
kanunu kabul etti.</p>
<p class="calibre5">Vakfın bundan sonraki çalışmaları, 3ncü 5 yıllık plânda uçak
endüstrisi kurulmasını temine ve hükümetlerimizi bu zarurete
inandırmağa teksif edildi.</p>
<p class="calibre5">Gayretler başarı ile sonuçlandı ve Sayın Melen hükümeti döneminde,
Türkiye’de uçak endüstrisi kurulması ile ilgili kanım tasarısı
hazırlanarak Meclise sevkedildi. Sayın Talu Hükümeti’nce benimsenen
tasarı, Temmuz 1973’te kanunlaştı.</p>
<p class="calibre5">Arkadaşlar...</p>
<p class="calibre5">Takdir ve tenkit halikı kamuoyunun olmakla beraber, zannımca vakıf 3
yıllık kısa ömrü zarfmda büyük ve faydalı işler başarclı. Topladığı 485
milyon Türk lirasına ilâveten, milletimizin bir özlemini «Kendi uçağını
kendin yap» cümlesi ile dile getirdi ve bu özlemin realize edilmesini
safha safha oluşturdu.</p>
<p class="calibre5">Bu oluşumda maddî manevî ve fikrî yardımları ile büyük rolü olan
aziz milletime, Meclislerimize ve Hükümetlerimize, değerli basınımıza,
Vakıf Genel Kurul ve Yönetim Kurulu üyelerine şükran ve teşekkürlerimi
sunarım.</p>
<p class="calibre5">Bu proje realize edildiğinde yurda kazandıracağı teknik ve ekonomik
faydalar yanında ilk 8 yıl içinde Hava Kuvvetlerimize vereceği 200 modem
savaş uçağı ile yurdun hava savunmasını teminat altına alacaktır.</p>
<p class="calibre5">Sayın davetliler, arkadaşlar...</p>
<p class="calibre5">Şu anda uçak endüstrisi kurulması çalışmalarının en önemli safhalarından biri üzerindeyiz.</p>
<p class="calibre5">Endüstri için «yer seçimi» ve «yapılacak uçağın seçimi» üzerinde hassasiyetle durulacak konulardır.</p>

<p class="calibre5">Yer seçiminde politik ve hissi etkenler rol oynarsa, tip seçiminde
ise askerî istekler, teknolojik devir nispeti, imalatta yüksek Türk
katkısı ve maliyet faktörleri üzerinde çeşitli etkenler veya
tecrübesizlik dolayısıile hata yaparsak, bunun çok geç telâfi edilebileceği hususuna dikkatlerinizi çekmek isterim. </p>
<p class="calibre5">Bu sebeple bilhassa yeni kurulacak olan endüstrinin yönetici ve
teknisyen kadrosunun büyük bir dikkatle seçilmesini tavsiye ederim.</p>
<p class="calibre5">Yurdunu ve Silâhlı Kuvvetlerini seven her Türk gibi, benim de en
büyük arzularımdan biri, Türk yapısı, Ay-yıldız sembollü uçakların
semalarımızda uçtuğunu görmek olduğuna göre, bu son önerilerimi
lüzumsuz görmezsiniz sanırım.</p>
<p class="calibre5">Değerli arkadaşlarım...</p>
<p class="calibre5">4 yıllık Komutanlığım esnasında Hava Kuvvetlerimizi, Eğitim.
Harekât, Lojistik ve Îdarî alanlarda ileriye götürmek için yapılan
bütün hamleler ve iyi işler, sizlerin gayret ve inançlı çalışmalarınız
ve beni desteklemenizle mümkün olmuştur. Bundan dolayı her rütbe ve
görevdeki meslektaşlarıma teşekkür ederim.</p>
<p class="calibre5">Halledilemeyen veya hatalı neticeler veren işler olmuşsa bunlardan Komutan olarak yalnız ben sorumluyum.</p>
<p class="calibre5">Aziz davetliler, arkadaşlar...</p>
<p class="calibre5">Sözlerime son vermeden, yurdumuzun geride bıraktığımız 3 yıl içinde geçirdiği olağanüstü durumundan bahsetmek istiyorum.</p>
<p class="calibre5">Hatırlarsınız, 1969 sonlarından itibaren Türkiye’ miz bazı
sosyo-ekonomik problemlerle karşı karşıya kaldı. Görüşüme göre, normal
demokratik düzen içinde problemlerin halline çare aranmasında hem geç
kaimdi hem de yetkililer teşhis ve çarelerde görüş birliğine
varamadılar. Diğer taraftan, problemleri Anayasa dışı görüş ve anarşik
yollarla çözme heves ve eylemleri belirdi.</p>
<p class="calibre5">Böylece Türkiye’mizin milli güvenliği ve geleceği tehlikeye girdi.</p>
<p class="calibre5">Bu tehlikeyi önlemek için gerekenlerin yapılması gayesiyle 12 Mart Muhtırası verildi.</p>
<p class="calibre5">Geniş anlam ve sebepleri ile 12 Mart Muhtırası niçin, neden ve nasıl verildi?</p>
<p class="calibre5">Gayesine ne derece ulaştı veya ulaşamadı?</p>
<p class="calibre5">İstenilen gayeye ulaşamadıysa sebepleri nelerdir?</p>
<p class="calibre5">12 Mart Muhtırasını imzalayanlar ve muhatap olanlar .taraf oldukları için bu sorulara bitaraf cevap vermeleri beklenemez.</p>
<p class="calibre5">Bu sebeple kıymetlendirmeyi zamana ve tarafsız siyasî tarihçilere bırakmakta fayda görmekteyim.</p>
<p class="calibre5">Bu arada, yapılmış, yapılmakta ve yapılacak olan düşük seviyeli ve
haksız polemikler karşısında şu hususu açıklıkla belirtmeyi lüzumlu
addediyorum.</p>
<p class="calibre5">12 Mart Muhtırası, hepimizin varlığının dayanağı olan Türkiye’mize hizmet gayesiyle askerî hiyerarşik düzen içinde verilmiştir.</p>
<p class="calibre5">Muhtıraya sahip çıktığı müddetçe varsa şerefi Silâhlı Kuvvetler’e
aittir ve eğer gene varsa kendime düşen siyasî sorumluluğu şerefle
yüklenmeğe ve hesabını açık olarak vermeğe hazırım.</p>
<p class="calibre5">Değerli arkadaşlarım...</p>
<p class="calibre5">Biraz sonra Komutanlıktan, Vakıf Başkanlığından ve bana göre en önemlisi sizlerden ve bu şerefli üniformadan ayrılacağım.</p>
<p class="calibre5">Fakat yaşadığım müddetçe, sizlerle uzaktan da olsa manevî bağlantımı muhafaza edeceğim.</p>
<p class="calibre5">Sizlerin her başarısı beni sevindirecek, olmasını hiç istemediğim sıkıntılarınız beni üzecektir.</p>

<p class="calibre5">Sizlere veda ederken, şimdiye kadar olduğu gibi hakiki Atatürkçülük yolunda, birlik, beraberlik ve disiplin içinde hareket etmenizi rica eder, hepinize büyük başarılar ve sonsuz mutluluklar dilerim.</p>
<p class="calibre5">* * * * *</p>
<p class="calibre5">Temmuz başlarında tesadüf eseri eski Başbakan Erim’in apartmanında
bir daire kiralamıştık, bir taraftan ufak tefek tamirler yaptırırken,
bir taraftan da yavaş yavaş taşınıyorduk. 30 Ağustos günü kendi Renault
otomobilime bindim, Köşk personeline veda ederek yeni evimize gittik.</p>
<p class="calibre5">Üzüntü ve sevinç bir arada yaşanır bazen, ben de o karmaşık hisler
içindeydim. Çok sevdiğim, onurlu mesleğimden ayrılmıştım ve
üzülüyordum. Ama bu hizmeti şerefle bitirmenin ve sorumluluklardan
sıyrılmanın sevincini yaşıyordum.</p>
<p class="calibre5">Emekli Sandığı’ndan gelen yazıda... fiili ve itibari hizmetlerimin
tutarı 56 yıl 11 ay 29 gün olarak belirtiliyor (o tarihte 52 yaşımı
doldurmamıştım) ve bunun karşılığında 4452 lira emekli maaşı ve yaş
haddi olan 65 yaşına kadar 1113 lira tazminat bağlandığı bildiriliyordu.</p>
<p class="calibre5">Emekli olurken, eğer istersem Büyükelçilik verileceği söylendi,
teşekkür ettim, yurtta kalmayı tercih ediyordum. .. Bakalım gelecek
neler gösterecekti?</p>

</body></html>
