<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_23">HAVA KUVVETLERİ KOMUTANLIĞINA ATANMAM <small class="calibre9"><small class="calibre10">(1969)</small></small></h1>

<p class="calibre5">Böylece Ağustos 1969’a geldik. Hava Kuvvetleri Komutanı olacağımı,
Genelkurmay Başkanı Org. Tağmaç’tan önce Milli Savunma Bakanı Ahmet
Topaloğlu bana söyledi. Tabii bu ön almanın bir amacı vardı, üzerinde
durmadım, kendisine teşekkür ettim.</p>

<p class="calibre5">Bu hava içinde terfi ve emeklilik konularının görüşüleceği Şura
toplantısı başladı, görüşme sırası Korgenerallikten Orgeneralliğe terfi
edeceklere geldiğinde... Memduh Paşa bana... «Muhsin Paşa, siz dışarı
çıkar mısınız?» dedi. Elbette benim durumum görüşülürken, içeride
bulunmam uygun değildi. Biraz sonra tekrar içeriye çağırıldım... yerime
geçip oturdum, Şura üyelerinin yüzlerine teker teker baktım,
lehte-aleyhte bir işaret göremedim ve bir gün öğle ajansında
Komutanlığa atandığım anons edildi... Memduh Paşa da tayin listesini
hazırlamamı bildirdi ve «Niçin gidip görevi teslim almıyorsun?» dedi.
«30 Ağustos’u bekliyorum» dedim. «Hemen devir al» emrini verdi.</p>
<p class="calibre5">Hava Kuvvetleri’ne telefon ettim... devir teslim töreni
yapılmayacağını, Org. Reşat Mater’in Genelkurmay’a odama gelerek devir
ve teslim yapacaklarını söylediler, 25 Ağustos’ta geldiler... Bölük
Komutanım ve akademiden sınıf arkadaşımdı, kendisine kahve ikram ettim,
odamı da teslim ettikten sonra kapıda beni bekleyen Hava Kuvvetleri
Komutanı’na ait 33 no'lu kırmızı plakalı makam arabasına binerek Hava
Kuvvetleri’ne gittim. Kurmay Başkanı Korgeneral Nahit Özgür (sonradan
Orgeneral, sınıf arkadaşım) beni askerî törenle karşıladı ve göreve
başladım. Bir basamak daha çıkmış ve "Şahika"ya ulaşmıştım.</p>
<p class="calibre5">Biz, uçucu ve kurmay olan havacılar; o dönemlerde muhtelif
rütbelerde kıdem alırdık (şimdi kaldırıldı); ben de... aldığım
kıdemlerle kendimden 8 yıl önce Harp Okulu’ndan mezun olmuş kurmay kara
sınıfına ve 12 yıl önce mezun olmuş kurmay olmayanların sınıfına
yetişmiştim... ama hızlı giden çabuk yorulur derler... bunun sonucunda
da 52 yaşında emekli oldum. Benden iki yıl evvel Harp Okulu’nu bitiren
ve Akademi’ye benimle birlikte aynı yıl Yüzbaşı olarak başlayan bugünkü
Cumhurbaşkanı Sayın Kenan Evren ise, Kore kıdemine ve terfilerini
zamanında yapmasına rağmen, ben emekli olduktan bir yıl sonra (yani 5
yıl farkla) Orgeneral oldu ve benden çok daha fazla Silâhlı
Kuvvetler’de hizmet fırsatını buldu. Tabii biz havacıların ön alması,
biraz haset uyandırıyordu ama... biz havacılığa gönülle ve hevesle
girerken «yaşayabilenler için —çünkü çok şehit verdik» böyle
avantajlarımız olduğunu bilmiyorduk... Kaldı ki şartları haiz olmak
kaydı ile havacılık mesleği herkese açıktı.</p>


</body></html>
