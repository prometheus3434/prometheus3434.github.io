<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_8">HARP OKULU STAJI - HARP OKULU VE PİYADE ATIŞ OKULU</h1>


<p class="calibre5">19ncu Piyade Alayında bize uygulanan metod şöyle idi... piyade
bölüklerine mangalara birer kişi düşecek tarzda dağıtıldık ve tam bir
acemi er eğitimine tabi tutulmağa başlandık, erlerden ayrı koğuşlarda
yatıyor, bizim için ayrı karavana çıkarılıyordu. Bölük Komutanımız
Yüzbaşı Tevfik bey, Kurtuluş Savaşında bulunmuş deneyimli ve baba
tavırlı efendi bir insandı.. (çok seneler sonra Albay olarak
Eskişehir’e geldi, ben Generaldim, kendisine eskisinden daha fazla
saygı gösterdim). Bölükte üç kategori er vardı... normal süreye tâbi
olanlar, 6 ay süreli bedelli askerlik yapanlar ve bizler... Erler bizi,
«Okur efendi» diye çağırırlar fakat bütün açıklamalarımıza karşın
ileride bizim subay olacağımıza bir türlü inanamazlardı: Manga
Komutanım olan çavuşun adını hatırlamıyorum ama çakı gibi bir vücuda
sahip, sert mizaçlı çerkez asıllı bir gençti. Talim süresince benim
yavaş hareketlerim karşısında, beğenmez tavırlarını belli eder, belki
de içinden... «İstanbullu muhallebi çocuğu» derdi. Kısa bir süre sonra
Alay günü yapılacaktı... çadırlar ve tenteler kuruldu, şehirden
misafirler çağırıldı ve spor gösterileri düzenlendi. Ben, bölüğüm adına 100 metre sürat ve uzun
atlama yarışlarına katılacaktım, Manga Komutanım da katılıyor ve beni
geçeceğinden emin olarak alaycı bakışlarla beni süzüyordu, tabii benim
bu branşlarda Askerî Liseler arasında yapılan yarışmalarda madalyalı
atlet olduğumu bilmiyordu.:, yarışlarda açık farkla birinci olunca
çavuşun ve bölük Komutanım nazarında itibara kavuştum.</p>
<p class="calibre5">Günlerden bir gün Alayımıza emir geldi... tren yolu ile Elazığ’a
intikal edilecek, bir süre orada eğitim gördükten sonra o zamanlar
Dersim denilen bölgeye gideceğiz. Tren yolculuğumuz 40 kişinin
paylaştığı kapalı yük vagonlarında pek ilkel ve zor koşullar altında
gerçekleşti, Elazığ’ın biraz uzağında Harput’un eteklerinde çadırlı
ordugâh kurduk ve bir müddet sonra ilk durak Pertek olmak üzere
harekete geçtik ve iki ayı aşkın bir süre özel görev yaptık.
Okuyucularımdan özür diliyor ve yaşantımın bu bölümünü anlatmaktan
kaçınıyorum.</p>
<p class="calibre5">Alaya verilen özel görev, Elazığ bölgesinde büyük bir manevra ve
resmi geçit ile bitti... subaylara ve biz-lere Atatürk imzalı birer
madalya dağıttılar.</p>

<p class="calibre5">Alaya verilen bu görev bittikten sonra tekrar yük vagonlarına
binerek Gaziantep’e doğru yola çıktık, Narlı istasyonunda indik, iki
günlük bir yürüyüşten sonra bir manevraya katıldık. Rahmetli Mareşal
Fevzi Çakmak’ın da manevrayı izlediğini, yapılan taarruzu beğendiği için
tekrarını istediğini duyduk ve tekrarladık. Ateş altında olduğumuz
varsayımı ile hedef göstermeden sürünerek ilerliyor ve kısa sıçrayışlar
yapıyorduk, bize böyle öğretmişlerdi... ancak tatbikat üzüm bağları
içinde yapılıyordu... önümüzde daha iyi bir üzüm salkımı gördükçe öne
doğru sıçrıyorduk...uzaktan dürbünle seyreden komutanların işin iç yüzünü anlamaları olanaksızdı.</p>
<p class="calibre5">Antep’te halkla kaynaştık, onlarm savaş kahramanlıklarını dinlerdik.
Çadırlı ordugâh kurduğumuz bölgede hâlâ siper kalıntıları ve mermi
kovanları vardı. Dört ay sonra evden ilk mektubumu aldım, içinden
ayrıca hiç kullanılmamış iki on liralık çıktı, üç aylık birikmiş Harp
Okulu öğrenci aylığımı da alınca zamanın ölçüsüne göre zengin oldum.
Lahmacunu ilk orada tanıdım ve sevdim (o zamanlar İstanbul’da et
lokantaları açümamıştı), kilo ile dondurma satıldığını da orada gördüm.</p>
<p class="calibre5">Alayımızın Antep’e gelme sebebi, gerekirse Hatay’ın askerî
operasyonla ele geçirilmesiydi, nitekim bir gün güney sınırına doğru
yürüyüşe geçtik fakat hududa yaklaşırken durdurulduk, konu barış yolu
ile halledilmişti. O esnalarda büyük Atatürk hastaydı ve komaya
girmişti... komadan çıktığı haberi gelince Alayda, sabahlara kadar
süren eğlenceler tertip edildi.</p>
<p class="calibre5">Antep’teki görev bitince üç günlük bir yürüyüşle Fevzipaşa
İstasyonuna geldik... artık alıştığımız kara yük vagonlarına binerek
Kayseri’ye döndük. Kayseri’-de fırsat buldukça hemen karşımızda bulunan
Tayyare fabrikasına gider, uçakları ve uçuşları yakından izlerdik.</p>
<p class="calibre5">Nihayet staj bitti ve bu defa normal yolcu vagonlarına binerek akşam
alaca karanlıkta Ankara’ya indik ve muntazam bir yürüyüşle Harp Okulu
nizami-yesinden içeri girdik.</p>
<p class="calibre5">Harp Okulu binası daha üç yasındaydı. Dershaneler, yatakhane,
gazino, yemekhane, duşlar çok mükemmeldi, etkilendik ve eğitime
başladık.</p>
<p class="calibre5">Kısa bir süre sonra Atatürk vefat etti ve hepimizi mateme
büründürdü. Cenazenin Ankara’ya getirilip katafalka konuşunda ve sonra
Etnoğrafya müzesine götürülüşünde bütün Harp Okulu öğrencileri görev
aldık.</p>
<p class="calibre5">Hepimiz Atatürk çocuğu idik... kendimizi bildiğimizden beri onu
görmüş... sevmiş... içimize sindirmiştik... ona adeta tapıyorduk. Münip
Gökmen adlı Harp Okulu öğrencisi arkadaşımız, cenaze töreninde «Süngü
tak» komutunu yerine getirirken süngü gözünü çıkarmış, fakat törenin
sonuna kadar Atatürk’e karşı son görevini yapabilmek için tören
yerinden ayrılmamış ve «hazır ol» durumunu bozmamıştı.</p>
<p class="calibre5">İsmet İnönü... Cumhurbaşkanı olmadan önce bazen at’la Okul civarında
gezinti yapardı... Kendisini selâmlar hatta bazen alkışlardık.
Cumhurbaşkanlığına seçildikten hemen sonra Okula geldi, bizi sinema
salonuna toplamışlardı... sahneden bizlere uzun bir konuşma yaptı...
hatırladığım kadarı ile Atatürk’ün hizmetlerini ve büyüklüğünü,
dünyanın ağır bir bunalıma doğru gittiğini, bizlerin artık Harp Okulu
öğrencileri olarak sorumluluk taşıdığımızı, ileride alacağımız önemli
görevlere hazırlanmamız gerektiğini anlattı.</p>


<p class="calibre5">Eğitim yılı ortalarına doğru biz havacılar beklemediğimiz bir olayla
karşılaştık. Bizleri muayene için, Eskişehir Hava Hastahanesinden özel
yetiştirilmiş uçuş doktorları geleceği haberi yayıldı, diğer
arkadaşlarımı bilmem ama beni bir korku aldı, ya sağlıklı çıkmaz ve
beni havacılıktan ayırırlarsa ben ne yapardım?... Evet... heyet geldi
ve muayeneye başladılar. Sonraları bu değerli doktorları... gözcü Dr.
Kemal, da-hiliyeci Dr. Fahrettin Yakal, asabiyeci Dr. İzzet bey
gibileri yakından tanıdık... sevdik, dost olduk ama hep uçuculuktan
çıkarırlar diye kendilerinden korktuk... zaten korkumuz boşuna
değildi... sonuç felâketti... 130 havacı namzeti öğrenciden yalnız 24’ü (ben dahil) sağlam
çıkmıştık... meğerse ne hastalıklar varmış... örneğin Daltonizm’i (renk
körlüğü) o zaman öğrendik. Çürük çıkanlar diğer sınıflara
dağıtıldılar... okulda propoganda yapılarak havacılığın cazip tarafları
anlatıldı (biz de o arada öğrendik) ve istekliler muayeneye tabi
tutularak eksik tamamlandı... ama 78 uçucu, 20 de hava makine subay namzedi olarak.</p>
<p class="calibre5">Havacı olarak ders bakımından diğer sınıflarla yegâne farkımız
haftada bir defa Türkkuşuna gidip planörle uçmaktı. Diğer bütün
derslerimiz kara sınıfına ait çeşitli derslerdi. Türkkuşuna giderken
kumanyalarımızı alır, otobüslere biner... sevinçle alana giderdik...
baş öğretmenler Sabiha Gökçen ve Ali Yıldız’dı. Onar kişilik gruplara
ayrılır... bir planörün başına geçerdik... bir kişi planöre biner
lâstik halatı çekerek gererdik, zamanı gelince «Start» denilir...
planör yerde biraz gittikten sonra havalanır, irtifa alır, süzülüşe
geçer ve inerdi... bütün bu uçuş ancak bir dakika sürerdi. İkinci
sınıftaki arkadaşlarımızın deneyimlerinden (!) hemen yararlanma yoluna
saptık... lâstik halatı gererken 10 adım atıp «bir» diye, 20 admı atıp
«2» diye bağırırdık... 100 adım çekip «on» diye bağırınca planör
harekete geçerdi... yeni ve gizlice uyguladığımız (!) ‘çünkü bu
yaptığımızı biliyor ve kanmıyorlardı’ metod ise 12 adım atıp «1» diye
bağırmak sureti ile sonuçta halatı 20 adım daha fazla geriyor ve
planörün daha fazla uçmasını sağlıyorduk... bu metodu bir arkadaşımız
planörü yönetemeyip yere çakılınca,-ya ve bel kemiğini zedeleyip
Levazım sınıfına geçinceye kadar uyguladık.</p>

<p class="calibre5">İlk yılın sonunda sınıf geçiş notlarımız okundu... ben 22 nci
durumda idim... o esnada öğrendik ki mezuniyet senemizin yanma
mezuniyet derecemiz yazılacak ve ömür boyu bu numara kıdem sıramızı gösterecek... sonradan
ağzmla kuş tutsan bu sıra değişmeyecek... yıllar sonra biz komutanken
bu usulü değiştirdik ve her rütbe terfisinde başarıya göre bu sırayı
değişir hale getirdik... nitekim bugünkü Cumhurbaşkanı Sayın Kenan
Evren 1970 yılında Korgeneralliğe terfi ederken, 10 general arasında
sonlarda iken... 1974 yılında Orgeneralliğe terfi ederken birinci
duruma yükselmiş ve koyduğumuz yeni uygulamanın faydasını görmüştü.</p>

<p class="calibre5">İkinci sınıfa geçince ben de kendimi zorlayıp daha iyi derece elde
etmek için uğraştım. Ancak işler çok değişti... 1.Eylül. 1939’da
Almanların Polonya’ya saldırısı ile II nci Dünya Savaşı başladı. Her
halde Silâhlı Kuvvetlerin subay’a ivedi ihtiyacı vardı ki bizi
kısaltılmış değil... hızlandırılmış eğitime tabi tuttular... sabahları
erkenden kalkıyor... akşam geç vakitlere kadar ders görüyor... ve sona
süratle yaklaşıyorduk... 1940 başlarında terziler geldi, ölçülerimizi
aldılar... Şubat başında yeni üniformalarımız ve kılıçlarımız
dağıtıldı. O yıl ilk defa... havacı olarak mezun olacaklara mavi
üniforma dağıtıldı... her gece yatakhanelerde elbiselerimizi giyiyor,
kılıçları takıyor... prova yapıyorduk. Bu arada yeni subay çıktığımız
belli olmasın diye bir iki santim saçımızı uzatmağa çalışıyorduk...
bölük Komutanımız törenden iki gün evvel saçlarımızı sıfır numara
makine ile traş ettirerek son zevkini yerine getirdi... bazı şeyler
vardır ki... askerlikte sebebi sorulamaz... sorulabilse de kimse
cevaplaya-maz... örneğin... Askerî Lisede sigara içmek katiyetle
yasaktı... oldukça sadist sınıf subayları da vardı... he-lâlara
gizlenirler... sigara içenleri yakalayıp... burunlarında
söndürürlerdi... Harp Okulunda ise sigara serbest ve kantinde
satılırdı... Harp Okulunda bir gün önce saçlar sıfır numara traş... ertesi gün serbest zamanla bunların hepsi düzeldi tabii...</p>
<p class="calibre5">Mezuniyet numaralarımız okundu... ben 98 kişilik sınıfta 8 nci
olmuştum, 15.Şubat.1940 günü çok güzel bir törenle subay elbiselerimizi
giydik ve kılıçlarımızı kuşandık... 1 Mart günü İstanbul, Kartal
Maltepe’sindeki Piyade Atış Okuluna katılmak üzere izinli sayıldık.</p>
<p class="calibre5">Eve kavuştum... aile Mareşal olmuşum gibi sevinçli... tabii ben de
sevinçliyim... eski çevremizde dolaşıyor... subay oluşumu ilan
ediyordum ama daha maaş almamıştık... ilk maaşımızı Piyade Atış Okuluna
katıldığımızda verdiler... 49 lira küsur kuruş... büyük, hem de çok
büyük para o günler için... okul leyli... yalnız Cumartesi öğleden
sonra çıkıp Pazar akşamları dönüyoruz... okul bizden kahvaltı ve iki
öğün yemek için maaşımızdan 7 lira kesiyor... 42 lira bize kalıyor. O
dönemde Türkiye... zannederim subaylar ve memurlar için bir cennetti...
hele bizim gibi bekârlar için... düşünsenize en iyi ayakkabı 5 lira,
İngiliz kumaşı sivil elbise 30 lira... dönemin Türk müziği yapan ve
meşhurların şarkı söylediği Kristal gazinosu içki-li-yemekli 5 lira
idi. Ben de giyinip kuşanmağa... şıklaşmağa başlamıştım.</p>

<p class="calibre5">Tek sıkıntım vardı... annem arada bir beni yanına alıyor... Hayriye
halasına götürüyordu. Hayriye hala bir eski büyük elçi eşi idi... lisan
biliyor ve kültürlü idi... fakat iki gözü de sonradan görmez olmuştu.
Benimle çok yumuşak bir hava içinde konuşuyor fakat nedense
tayyareciliği bırakmam için söz vermemi istiyordu. Tabii öyle olmasını
istemezdim ama ben söz veremeden bir süre önce vefat etti... evine son
defa annemle miras paylaşılması ve müzayedeyi izlemek üzere gittim ve
Hüseyin Haki Efendi ahfadının büyük çoğunluğu ile ilk ve son defa karşılaştım. Örneğin... Askeri Lisede
İngilizce öğretmenim olan Hüseyin Öztop-rak’ın annemin yeğeni olduğunu
orada öğrendim... annem tanıştırınca sarılıp öpüştüm... bilseydim
derslerinde haşarılık etmezdim.</p>
<p class="calibre5">Annem o müzayededen çok değerli eşyalar ve onlara ilâveten 30.000
lira kadar miras aldı... o zaman bir Reşat altmı 8 lira idi demek ki
bugünkü para ile 100 milyonun üzerinde hisse aldı... eksik olmasın ve
Allah rahmet eylesin... bana da bir ipek resmî gömlek ve lastikotin
dediğimiz resmi elbiselik bir kumaş hediye etti ve de 5 yıl sonra bütün
parasını bitirerek Merzifon’a yanıma geldi. Ama... bugün de kendisini
hiç kınamıyorum... öyle yetiştirilmişti... iyi piyano çalar, nakış ve
İtalyanca bilir fakat para ve ev idaresini bilmezdi. 28 yaşmda çok
sevdiği kocasından dul kalmış ve bunalım içinde idi... parasının büyük
bölümünü tedavi bahanesiyle bugün bazıları hâlâ sağ olan meşhur
Ordinaryüs Profesörlerimiz yediler. Kaldı ki bugünkü gibi yatır parayı
bankaya, köprüye, baraja,, al faizi usulleri de Türkiye’de bilinmiyordu.</p>
<p class="calibre5">Üç ay çabuk geçti, bir havacı için hiç gereği olmayan bu dönemde arkada kaldı ve Eskişehir’deki Hava Okuluna katıldık.</p>


<p class="calibre5">Ancak hiç beklemediğimiz bir durumla karşılaştık... Okulda, 1938 ve
1939 Harp Okulu mezunları eğitimlerini bitirmemişlerdi, bizi de eğitime
başlatacak imkân yoktu... bu sebeple kura ile bizleri çeşitli hava
birliklerine stajyer olarak dağıttılar. Ben, 1nci LYZEN-DER Keşif
Bölüğüne düştüm, uçaklar İngiliz yapısı olup yeni idi, iki kişilikti,
pilot önde uçar biz gözetle-yici olarak görev yapardık. Bölük şimdi
Yeşilköy havaalanı içinde kaybolan SAFRAKÖY toprak alanında bulunuyordu...
ikişer kişilik çadırlarda yatardık... biz 5 arkadaş beraberdik ve Hava
Kuvvetleri bünyesi içinde olmak ve o atmosferde yaşamaktan memnunduk.
Büyüklerimiz olan pilotlar bazen havada kumandaları bize verirler, biz
de yalpalayarak uçmağa çalışırdık. 15 Ağustos’ta Teğmen olduk, uçuş
tazminatı da almağa başlamıştık... yalnız hafta sonları şehre iniyorduk.</p>
<p class="calibre5">İlk uçak kazasını burada gördüm... Yeşilköy’de bulunan diğer keşif
bölüğüne ait uçaklar bizim alana inerler, uçuş yaparlar, akşam
dönerlerdi. Bir gün 4’lü bir kol iniş için kademeye geçerlerken iki
uçak havada çarpıştı... bir tanesi dikine dalışa geçti ve büyük bir
gürültü ile yere çarptı. Koşucu olduğum için olay yerine ilk ben
yetiştim... yardım etmek istiyor fakat enkaz arasında kimseyi
göremiyordum... arkadan yetişen tecrübeliler elleri ile koymuş gibi iki
pilotu çıkardılar... birinin kafa tası açılmış beyni görünüyor...
diğeri hırıltılar çıkararak nefes almağa çalışıyordu... ikisi de şehit
oldular. Pilotlardan biri Hava Akademisinde öğretmenlik yapan bir
İngiliz Yarbayı idi.</p>

<p class="calibre5">Ekim başında Hava Harp Okuluna katıldık. Okul yaşantımız çok iyi
idi... halâ öğrencilikten ve yatılı olmaktan kurtulamamıştık ama
havacılık mesleğinin uzun ve yüksek merdivenlerinin ilk basamağına
ayağımızı atmıştık ve sevinçliydik.</p>
<p class="calibre5">Dershane, laboratuarlar; yattığımız yerler, spor olanakları
mükemmeldi; Komutanımız Kurmay Albay İhsan Orgun (sonraları Korgeneral
ve 27 Mayısta Hava Kuvvetleri Komutanı) tarif edilemeyecek kadar sert
bir disiplin anlayışına sahipti, sayesinde Maliye</p>
<p class="calibre5">Bakanlığını zengin ederdik... en ufak cezası 1/8 maaşımızı kesmesi
idi. Çok yıllar sonra dost olduk... o günleri konuşur, tartışır
gülerdik. Teorik dersler öğretmenlerimizin çoğu dış ülkelerde eğitim
görmüş yetenekli subaylardı. Hava Tabiye öğretmenimiz İngiliz Yarbayı
Hudlestone’du, genellikle sivil ve çok zarif giyinirdi... kendisini
dikkatle dinler, not alır... fırsat buldukça da giyimine bakardık.
Tercümanlığını, şair ve filozof Rıza Tevfik beyin oğlu Nazif Bölükbaşı
yapardı... çok olgun bir insandı... sonunda pilotluk hariç bizim kadar
havacılık öğrendi.</p>
<p class="calibre5">Pilotaj öğretmenlerimizin hepsi deneyimli Hava Assubayları idi.
Benim esas uçuş öğretmenim Fethi hoca (Bakanoğlu) idi... Hakkı hoca,
Zekeriya hoca ve bana akrobasiyi öğreten Şakir hocayı unutamam... hepsi
subay - assubay, öğretmen - öğrenci ilişkilerini çok iyi yürütecek
terbiye - disiplin anlayışına sahiptiler.</p>
<p class="calibre5">Bir süre teorik dersler gördükten sonra teori ve uçuş eğitimini
beraberce yürütmeye başladık. İlk uçağımız Harriot adlı, fransız yapısı
2 kişilik bir uçaktı. Programa göre öğretmenle yapılacak ilk 10-12 saat
uçuş sonrasında ilk yalnız uçuşa bırakılacak duruma erişmek
gerekiyordu... bunu başaramazsanız ufak bir ilâve eğitim görüyor ve
başaramazsanız uçuculuk hayatınız bitiyordu... bu usul eğitimin diğer
bölümleri için de... örneğin kol uçuşu, akrobasi gibi... geçerli idi.
On saati doldurduğunda Fethi hoca beni l.nci Dünya Savaşı pilotlarmdan
Halim Canko’ya teslim etti... beni kontrol etti... indik ve uçağı
durdurdum... pervane çalışıyordu, kendi uçaktan inerken... git yalnız
uç...yalnız, inişte dikkat et, istikameti pek iyi tutamıyorsun
dedi... uçtum... indim... dediği de çıktı... ama hatam pek azdı.</p>

<p class="calibre5">Yalnız uçuştan sonra pilotluğun timsali olan uçuş brövesini
taktılar. Uçuş’lara devam ederken teorik dersler azalmıştı, boş
zamanımız çoktu, akşamları voleybol oynuyorduk... elime geçen veya
satın aldığım çeşitli kitapları okuyordum... bunların içinde tarihî
önemli kişilerin hayatı... Atatürk’ün büyük nutku (defalarca)... şiir
hariç dünya klasikleri ve romanlar vardı... harp tarihine de çok merak
sarmıştım.</p>
<p class="calibre5">Sosyal hayatımız zamanın ölçülerine göre biraz hızlı, havacılara
göre normaldi. Cumartesi geceleri Eskişehir’in iyi lokantalarına
gider... içki içmeye özenir-dik... ne kadar içebileceğimizi
bilmediğimiz için genellikle falso yapardık... bir gece Mucip Ataklı
(General-Milli Birlik Komitesi Üyesi) fenalaştı... masadan kaldırdım,
başını lavaboya eğdim ve musluğu açtım... biraz sonra inlemeye
başladı... ne oluyor diye baktım... meğerse musluktan Eskişehirin doğal
kaynar sıcak suyu akıyormuş. Bir gün ben de ölçüyü kaçırmıştım... hem
temiz hava almak hem de Okul otobüsüne binmek üzere dışarı çıktım...
beklemeye başladım... uykum geldi... okul bahçe duvarının üstüne
oturdum ve sabahleyin kendi yatağımda uyandım... odadakilere sordum...
faytoncu getirdi dediler Eskişehir’de o zamanlar çok iyi faytoncular
vardı, bizleri de tanırlardı... bunlardan biri beni uyuklarken görünce
arabasına bindirmiş, nasıl izin alabilmişse Garnizonun kapısından içeri
girmiş... yattığımız binayı ve odamı bulmuş, beni yatırmış...
cüzdanımdan da hakkı olan parayı alıp gitmiş.</p>

<p class="calibre5">Pazar sabahları çoğumuzun eğlencesi o zamanlar yepyeni olan ve tabii
sıcak suyu bulunan «Yeni Hamam»a gitmekti. Benim bir kaç sivil elbisem
ve iki pardesüm vardı... arkadaşlar arasında değiş-tokuş adeti vardı. O
pazar, sonraları Orgeneral olan bir arkadaşım pardesümü istedi... verdim. Ben Yeni Hamama gidip bir
kabinde soyundum ve içeri girdim... Benden sonra arkadaşım gelmiş...
fakat her yer dolu... soyunacak kabin yok... oranın görevlisi
kendisine... ama isterseniz giydiğiniz pardesünün sahibi burada, onun
kabininde soyunabilirsiniz» demiş. Akşam, olayı bana gülerek anlattı.</p>

<p class="calibre5">Gelelim... çok çok özel yaşantıma... Cumartesi, Pazar günleri iyi
havalarda yegâne gezilecek yer olan İstasyon caddesinde bir kaç tur
atardık... eh!., genç olduğumuz için de terbiye dahilinde genç kızlara
bakmaktan geri kalmazdık. Bir ara zamana göre modern giyinen... (çizme,
kürk kalpak) uzun boylu bir hanım kızı arada sırada görür oldum...
sonraları kayboldu (Erenköy Kız Lisesinde okuduğunu sonradan öğrendim).
Bir süre sonra tekrar sinemada gördüm... «zaten Eskişehir’in bütün
kızları bizleri görmek için (!) Cumartesi günleri sinemaya
gelirlerdi»... fazla boylu gözüküyordu... çıkışta yanında belli etmeden
yürüdüm... ben dört parmak yüksektim. Basit bir tesadüfle tanıştık ve
bir süre sonra nişanlanmağa karar verdik. Anneme gidip durumu
anlattım... Eskişehir’e geldi ve Tanrının izni ile evin kızını...
oğluna istedi... bir süre sonra olumlu cevabı aldık.</p>

<p class="calibre5">Böylece ben Teğmen Muhsin Batur... Eskişehir’de ilk Türk eczanesini
açan merhum Ömer Lütfü beyin ortanca kızı Leman Kantörün ile 21 Mart
1942’de Or-duevine arkadaşlarımın çattığı kılıçlar arasmda girerek
güzel bir törenle nişanlandım. Leyli öğreniciliğimiz sürdüğü için
Leman'la hafta sonları ve genellikle evde buluşuyorduk. Kısa sürede
kayınvaldem Hidayet hanım beni evlâdı, Leman’m kardeşleri de beni bir
küçük kardeş ve ağabey olarak kabullendiler ve sevdiler... hâlâ da
öyle. Rahmetli olan kayınvaldem, Rumelili olduğu için yemeklerine doyum
olmazdı.</p>

<p class="calibre5">Bundan sonraki günler yoğun bir eğitimle çarçabuk geçti ve 2 Temmuz
1942’de pilot Teğmen olarak Hava Okulundan mezun oldum, 78 kişi eğitime
başlamış, stajda iki arkadaşımızı şehit vermiş ve 47 kişi olarak mezun
olmuştuk. Kura’da o esnada Kütahya’da bulunan fakat Merzifon’a intikal
edecek olan 4 ncü Tayyare Alayı 58 nci Bölüğüne çekmiştim.</p>
<p class="calibre5">Yeni ailem topluca İstasyonda beni uğurladılar ve Merzifon’a hareket ettim, ikinci basamağa tırmanmıştım...</p>
</body></html>
