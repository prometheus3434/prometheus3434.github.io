<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_34">CHP’YE GİRİŞ <small class="calibre9"><small class="calibre10">(1974)</small></small></h1>


<p class="calibre5">Bu sıralarda CHP-MSP koalisyonu dağıldı ve Başbakan Ecevit istifa
etti. Cumhurbaşkanı uzun müşaverelerden sonra Prof. Sadi Irmak’ı
Başbakanlığa atadı. Sayın Irmak, güvenoyu alması mümkün olmayan bir
hükümeti kurma çabası ve hevesi içinde iken, CHP’ den kendi saflarına
katılmam için teklif aldım. Muayyen aralıklarla Selâhattin Babüroğlu ve
emekli olan Amiral Kemal Kayacan da partiye katılacaklardı. Sayın
Babüroğlu, yeni kurulacak hükümette Bakanlık teklifi aldığı için o
tarihlerde partiye girmedi, önce ben, sonra, Amiral Kayacan partiye
katıldık.</p>
<p class="calibre5">Partiden aldığım teklifi olumlu karşılayınca Cumhurbaşkanlığı Genel
Sekreteri sayın Bayramoğlu’na telefon ederek durumu bildirdim ve Sayın
Cumhurbaşka-m’nın bu husustaki düşüncelerini öğrenip bana iletmesini
rica ettim. Birkaç gün sonra da sorumun cevabını aldım. Sayın
Cumhurbaşkanı... «Ben kendisini senatör seçtim, görevim bitti. Bundan
sonrasına karışmam, partiye girmesinin de sakıncası yoktur» demiş. Bu
cevabı alınca rahatladım, çünkü izin vermeseydi ya partiye giremezdim
veya kendisine saygısızlık etmiş olurdum. Konu benim açımdan olumlu bir
yola girmişti, ama bu kararım duyulunca sağlı-sollu basının beklenmedik
bir duyarlıkla bana karşı hücuma geçtiğini gördüm. Tabii bir hükümeti
kurma çabası ve hevesi içinde iken, CHP’ liyordu. Politikada yeni
olduğum için biraz tedirgin oldum, ama vicdanen rahattım, çünkü yapılan
hücumların çoğu mesnetsizdi; beni seçen şahsiyetin, yani seçmenin
iznini almıştım ve herhalde iradem de kimsenin ipoteği altında değildi.</p>
<p class="calibre5">Sade bir törenle partiye katıldığım gün şunları söyledim:</p>
<p class="calibre5">«CHP’ye katılma kararımın çeşitli nedenleri vardır. Bunlardan
ikisine kısaca değinmek istiyorum. Bunlardan birincisi CHP’nin tarihi
misyonu, gelişimi ve bugünkü durumunun kıymetlendirilmesine
dayanmaktadır. Kişisel görüşüm odur ki, Atatürk tarafından kurulan bu
parti, siyasi yaşantı süresi içinde kısa sayılabilecek dönemler dışında
daima çağ içi veya çağın önünde giden bir parti hüviyetinde görülmüş,
son yıllarda da gittikçe bilinçlenen halkla bütünleşerek Türkiye’ye en
faydalı hizmetler yapabilecek, Türkiye’yi çağdaş uygarlık düzeyine
ulaştırabilecek yegâne parti özellik ve niteliğini muhafaza etmiştir.</p>
<p class="calibre5">Bugün Türkiye’de bazı terimler bilerek veya bilinmeyerek birbirine karıştırılmaktadır. Bunlar, rejim ve düzen terimleridir.</p>
<p class="calibre5">Rejim hususunda, Cumhuriyet ve Demokrasi anlayışı üzerinde birleşim
var. Fakat özgürlükçü demokrasi ve düzen değişikliği deyimleri
kullanılmaya başlandığı an bazı çevrelerde bu deyimler alerji
uyandırıyor. Ve bu fikirlerin sahip ve savunucuları rejim düşmanlığı
ile suçlanmak isteniyorlar. Fakat görünüm odur ki, milletimiz artık
hakikatleri ve gerçekleri görmeye başladı.. İşte 1973 seçimleri
anlayışı oylan ile göstermeye başladı. Ve bu görüşü yeri de CHP’nin
gösterdiği başarının sırrını burada görüyorum.</p>
<p class="calibre5">O halde, Türkiye’yi çağdaş uygarlık düzeyine ulaştıracak fikir ve
eyleme sahip olarak yegâne parti olarak CHP’yi görmüş olmam, bu partiye
girişimin birinci sebebini teşkil etmektedir.</p>
<p class="calibre5">Türkiye’de kavram karışıklığı üzerinde diğer bir Örnek vermek
isterim. Tarafsızlık ve bağımsızlık mefhumlandır. Tarafsızlık
fikirlerde bana göre olamaz. Eğer bir kişi (tarafsızım) diyorsa, o kişi
fikirsiz ve tutarsız demektir.</p>
<p class="calibre5">Bağımsızlık olabilir ve bazı hallerde de kişiye insiyatif verebilir.
Ancak, Anayasamızda da açıkça belirtildiği gibi partiler demokratik
siyasi hayatın vazgeçilmez unsurları olarak kabul edildiğine göre,
parlamento hayatmda bağımsız kalarak memlekete hizmet yapılamayacağı
kararma vardım.</p>
<p class="calibre5">Ve program itibariyle kendime en yakın gördüğüm: CHP’ye girme kararımın ikinci etkeni de bu oldu.</p>
<p class="calibre5">Biliyorsunuz, ben askeri kariyerden siyasi hayata geçmiş bir
insanım. Askerliği çok severek mesleğimde çalıştım. Ve zannederim ki,
biraz başarı göstermiş olabileceğim için mesleğimin doruğuna varabildim.</p>
<p class="calibre5">Parti içindeki gayem biraz değişik olacaktır. Parti-içi mücadelelere
katılmama, parti kademelerinde yükselmek iddiası gütmeden, partinin bir
ferdi olarak partiye ve her şeyden çok sevdiğim yurduma ve milletime
faydalı olmaya çalışacağım.»</p>
<p class="calibre5">Konuşmamda... parti saflarında «bir er gibi» veya «bir nefer gibi»
çalışacağım sözlerini sarfetmedirru, başka bir arkadaşımız tarafından
kullanılan bu sözcükler bana maledilmeğe çalışıldı ve ağır eleştiriler
yapıldı. Er veya neferlik onurlu bir görevdir, şerefsizlik de değildir
ve küçümsenmemesi gerekir. Ama ben kendi rütbemin, emekli de olsam
Orgeneral olduğunu unutmamıştım.</p>
</body></html>
