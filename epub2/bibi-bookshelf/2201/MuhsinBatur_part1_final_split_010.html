<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_10">HAVA HARP AKADEMİSİ <small class="calibre9"><small class="calibre10">(1946-1949)</small></small></h1>

<p class="calibre5">1946 yılında Türkiye’nin ekonomik durumu anladığım kadarı ile pek
iyi değildi. Biz havacılar uçuş tazminatı almamıza rağmen sıkıntı
çekiyorduk... Subayların ve memurların geçim şartları gün geçtikçe
zorlaşıyordu. Kiralar, maaşımıza göre çok yüksekti, ayrıca ev sahipleri
en azından 6 aylık peşin kira veya hava parası istiyorlardı. Büyük
zorluklarla, mutfağını müşterek kullanacağımız bir evi Deniz Hakim
Üsteğmen Numan Özdalga’larla (sonra Amiral) beraber kiraladık.</p>

<p class="calibre5">Akademide toleranssız bir disiplin anlayışı vardı. Kara, Deniz ve
Hava Akademileri Yıldız Sarayı’nda idi. Havacılıkla ilgili bütün
öğretmenlerimiz, cephelerde savaş deneyimleri geçirmiş ve çeşitli
birliklere Komutanlık etmiş İngiliz subayları idi. Kara ve Deniz
dersleri öğretmenlerimiz de deneyimli asker ve asker emeklisi subay ve
generallerdi. Örneğin, Tevfik Bıyık-oğlu. Kurtuluş Savaşı’nı Atatürk’ün
yanında geçirmiş, sonra da onun Genel Sekreteri olmuştu. Kültür
derslerine yetenekli üniversite öğretim üyeleri gelirdi... Örneğin
Prof. Cemil Bilsel, Prof. Fmdıkoğlu, Ord. Prof. Reşat Kaynar gibi. Kara
ile ilgili bazı dersleri müşterek sınıflarda okur, gezi ve tatbikatlara
beraber çıkardık. Sonraları Orgeneralliğe kadar yükselen Kenan Evren,
Vecihi Akın, Mithat Kopsavaş’la aynı sınıfta idik. Karacı
öğretmenlerle, İngilizlere yardımcılık eden Türk havacı öğretmenleri
aşırı derecede ev ödevi verirlerdi. Bu sebeple günlük derslerin dışında, evde bazen sabahlara
kadar çalışır ve bu ödevleri yetiştirmeye çalışırdık. Gene de özel
yaşantımız Merzifon’a nazaran çok iyi idi. Üsküdar'daki yadigâr evi
satıp hissemi almca maddi durumum da düzelmişti. Ayda bir Leman’ la
Kristal gazinosuna gider, alaturka müzik dinlerdik. Selâhattin Pmar,
bir gün masamıza geldi... sizleri hep görüyorum... kimsiniz, diye
sordu. Kendimizi tanıttık... hemşeri idik aynı zamanda... sonraları
gelir bir kadeh içkimizi içer, giderdi. Üç yıllık Akademi öğrenimi
sırasında iyi-kötü günlerimiz ve unutulmayacak anılarımız oldu.</p>

<p class="calibre5">Biz, sınıfta 12 havacı subaydık ve hepimiz Yüzbaşı idik. (5 tanesi
Harp Okulu 1933 mezunu, 2 tanesi 1939 ve 5 tanesi (ben dahil) 1940
mezunu). 1933 mezunları eski Türkçe yazar-okurlar ve steno yazar gibi
rahat not alırlardı. Bir gün Kara Tabiye hocamız Kur. Alb. Şeref
Konuralp (sonra Korgeneral), meseleyi yazdırırken, sürat temposunu
gittikçe arttırmağa başladı... biz arka sıradakiler... «yetişemiyoruz
efendim» deyince bizlere baktı... «eski Türkçe bilmiyorsunuz da nasıl
Yüzbaşı oldunuz?» dedi ve sonra yavaşladı. Haklı idi... biz nasıl
olmuşsa 6,5 yılda Yüzbaşı oluvermiştik. Kendisini çok severdik.</p>

<p class="calibre5">Türk Harp Tarihi öğretmenimiz Kadri Paşa emekli ve oldukça yaşlı bir
emekli Tümgeneraldi... çok muhterem bir insandı. Kendisi 1. Dünya
Savaşı’nda Mısır üzerine yapılan kanal harekâtmda Kurmay Başkanlığı
yapmıştı... biz de o yıl 1inci Dünya Savaşı’ndaki Türk Cephelerini
okuyorduk. Yazım, kroki ve haritalarımla hal tarzlarım herhalde uygundu
ki, sı nav kâğıtlarımda hep «iyi», «çok iyi» paraflan bulunurdu. Kendisi Başkomutan Enver Paşa’yı çok sever ve methederdi...
tabii Atatürk’ü de. Ama hissederdik ki Enver Paşa daha ağır basıyor...
ve methederken de kendisinden... «vatanperver, dürüst, mazbut, cesur»
sözcüklerini işitirdik. Bir gün dayanamadım, söz istedim... (zira ben
Atatürk has tasıydım... hâlâ da öyleyim) . «Sayın generalim... Enver
Paşa için bu saydığınız meziyetlerin her subayda bulunması gerekir...
Ancak Enver Paşa bir imparatorluğu istemeyerek de olsa batırmış...
Atatürk ise yepyeni bir devlet kurmuştur... o halde hangisi büyüktür?»
diye sordum. «Tabii... Atatürk» diye cevap verdi ama... bundan sonraki
bütün görev kâğıtlarım: «yanlış...» «böyle olmaz» diye menfi notlarla
doldu. Akademi Komutanımız Kur. Alb. Nijat Orkuş, bir gün beni
çağırdı... ve kulağımı büktü.</p>
<p class="calibre5">1946 seçimleri büyük gürültülerle yapılmış., sonuçlara itiraz
edilmişti... biz de sınıfça parti çekişmelerini izlemeye başlamıştık...
iç politika ile ilk ilişkimiz böyle başladı. Sınıf... yumuşakça ikiye
bölündü... bir bölüm, yeni kurulan Demokrat Parti (DP) liderlerini, bir
bölüm ise CHP’yi ve liderlerini tutmağa başladı. İkinci grubun elindeki
en büyük koz... yeni parti kurucularının hemen hepsinin Halk Partili
olmaları ve düşünce farkından ziyade bu atılıma kişisel sebeplerden ve
anlaşmazlıklardan dolayı giriştiklerini öne sürmekti... ben de bu
gruba dahildim.</p>
<p class="calibre5">* *</p>

<p class="calibre5">Birinci yılı fire vermeden geçtik, ikinci yıl 3 arkadaşımız refüze
oldu, çok üzüldük. 1949 yılı Ağus-tos’unda Kurmay stajyer subay olarak
diplomalarımızı aldık. Piyade Yüzbaşı Mithat Kopsavaş (sonra Orgeneral) Akademiler
Birincisi, Hava Yüzbaşı Nahit Özgür (sonra Orgeneral - Büyükelçi) Hava
Akademisi Birincisi, ben de İkincisi olarak mezun olmuş ve törende bana
Cemil Bilsel’in Lozan Kitabı hediye edilmişti. Kurmay stajı için
karargâhlara atanmamız gerekirken, ileriki terfide gecikmeyelim diye
staj ve kıt’a hizmetim bir arada yapmamız düşünülmüştü. Ben, Kütahya’da
bulunan 7 nci Tayyare Alayı 1 nci Bölük Komutanlığına atanmıştım. Ne
eşyamız varsa... derme çatma ambalaj yaptık ve Kütahya’ya göç ettik.</p>
</body></html>
