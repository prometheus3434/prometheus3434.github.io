<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_5">ANTALYA</h1>
<p class="calibre5">Babamın Harp Okulu’nu bitiriş tarihi 1910, sınıfı İstihkâm... 1911
yılında Harbiye Nezareti (Milli Savunma Bakanlığı) ve Erkânı Harbiye
Reisliği (Genelkurmay); orduda, bir havacılık bölümü kurulması kararı
alarak bir bölüm subayı İngiltere’ye, bir bölümünü de Fransa’ya
pilotluk eğitimine göndermiş. Babam, Fransa’ya giden grupta yer almış
ve pilot olarak (6 no. lu bröveye sahipti) Türkiye’ye dönmüş. Balkan
Savaşı’na ünlü Fethi beyle (şehit havacı) birlikte katılmış ve sonra
sebebini tam olarak bilmiyorum... pilotluktan ayrılarak tekrar istihkâm
sınıfına dönmüş. I. Dünya Savaşı’nda Çanakkale’de Atatürk’ün birliğinde
savaşırken İngilizlerin kullandığı Dum-dum kurşunu ile (vücuda
girdikten sonra açılarak büyük tahribat yapan bir mermi türü) ağır
yaralanmış, tedavi için Almanya’ya gönderilmişse de kol sinirlerinin
kesilmiş olması yüzünden eski haline dönememiş. Ben kendisini
bildiğimde sol elinin parmaklan kapalı idi ve bu elini kullanamazdı,
malûl gazi bir subaydı. Ama herhalde içindeki vatan sevgisi tükenmemiş
olacak ki, Kurtuluş Savaşı başında gizlice Anadolu’ya geçmiş, sakat
olması sebebi ile Antalya’da bir geri hizmet görevine atanmıştı.
Sonradan annemi, büyükannemi ve beni yanma aldırmış... Büyük Taarruz
sonrası İzmir’e görevle gidilip dönülmüşse de ben bu olayları, o arada
dünyaya gelen ve bebekken ölen kardeşim Nejat’ı hatırlamıyorum.</p>


<p class="calibre5">Antalya anılarım son derece bulanık... evin arkasındaki bahçelerde
yere düşmüş portakal, mandalina ve turunçlarla arkadaşlar arasında
savaşlar yaptığımızı, palabıyıklı, iri yarı Abdullah adında bir
emirerimiz, Meryem adında bir ev işi görenimiz olduğunu, büyük yılanlar gördüğümü ve çok korktuğumu, şelâleler gördüğümü,
büyükannemin tepside çok güzel mısır ekmeği yaptığını, annemin hiç
kimsenin olmadığı bir koyda denize girdiğini hatırlıyorum.</p>
<p class="calibre5">İstanbul’a dönüşümüzde geminin Rodos limanına girdiğini, orada büyük
bir heykel gördüğümü, İzmir’e .girişte geciktiğimiz için aktarma
yapacağımız geminin hareketle yanımızdan geçtiğini, herkesin üzüntü ile
bağırdığını anımsıyorum. İstanbul’a varışımızda bizi karşılayanların
kucağından kucağma kapışılarak alındığım da gözlerimin önünde.</p>
</body></html>
