<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_13">HAVA KUVVETLERİ KARARGÂHI <small class="calibre9"><small class="calibre10">(1956-1959)</small></small></h1>

<p class="calibre5">Eylül 1956’da gene Ankara vapuru ile yurda döndüm... gümrükte bazı
ilginç ve çirkin olaylarla karşılaştıktan sonra Bahçelievler’de kiralık
bir eve taşındık. Şartlar zorlaşmıştı... subaylara kimse ev vermek
istemiyordu... Hava parası veya peşin kira miktarı çok artmıştı...
Neyseki artık para derdimiz bir müddet için yoktu.</p>

<p class="calibre5">Karargâh’ta Harekât Başkanlığı, Eğitim Grubu Birlik Eğitim Şube
Müdürlüğü’ne atanmıştım... Kısa bir süre sonra Eğitim Grubu Başkanı
oldum. Çalıştığım yer, Karargâhın iş hacmi bakımından en yüklü
bölümlerinden biri idi. Bütün birlik, okul ve kursların eğitim
programlarının hazırlanması, birlik ve pilotların uçuşlarının takibi, personelle işbirliği halinde albaya kadar
olan tayin planlamaları, komutanla birlikte teftişlere katılmak ve
raporları hazırlamak işlerimizin bir kısmı idi.</p>
<p class="calibre5">Sırası ile, Komutan olan Org. Uçaner, Korg. H. Suphi Göker ve Org.
Tekin Arıburnu ile yakınen çalıştım... kendime göre iyi ve hatalı
yönlerimi değerlendirir... beynimdeki teyp’e kaydederdim... bunun ileri
yıllarda ve görevlerde faydasını gördüm. Bu arada Paris’e Halkla
İlişkiler Kursu’na, İngiltere’ye CENTO incelemesine (ilk nükleer
santralı o zaman gördüm) ve Irak’taki büyük manevraya müşahit olarak
katıldım.</p>
<p class="calibre5">Irak gezimiz oldukça ilginç idi. Başbakan Menderes Uzak Doğu
ziyaretinden dönerken Bağdat’a indiğinde... Başbakan Nuri Sait Paşa...
büyük bir manevra yapacağız... Subaylarınızı gönderin de izlesinler...
teklifinde bulunmuş. Bir gün içinde biz ilgilenmeden pasaport ve
harcırahlarımızı verdiler... bir Kara Tuğgenerali, 3 Kara, 3 Hava ve
bir deniz subayından oluşan kafilemiz askeri C - 47 uçağı ile Bağdat’a
gittik ve Semiramis Oteli’ne misafir edildik. Benim o sıralarda evde
vukua gelen oldukça büyük ve tehlikeli bir havagazı patlaması
sonucunda yüzüm ve ellerim fena halde yanmış, uzun bir tedavi görmüştüm
ve yakışıklılığım (!) oldukça kaybolmuştu. Bu gezi, bana bir hava
değişimi gibi geldi... halbuki nerede ise dünyayı değiştirecektik...
tabii giderken böyle bir olayla karşılaşacağımızı bilmiyorduk.</p>

<p class="calibre5">Manevrayı, bizlere tahsis edilmiş olan özel araçlarla izliyorduk...
Zırhlı ve motorlu birlikler... hava kuvvetlerinin desteğinde çölde
İsrail sınırına doğru yaklaşıyorduk. Manevranın bitiminden bir gün
evvel Kralın bizi akşam yemeğine davet ettiğini... Kral hitap etmeden
kendisi ile konuşmamamızı... hitap ederken... «Your Majesty» dememizi
sıkı sıkıya tembihlediler. Gece, yemeğin yeneceği Otağ-ı Hümayun'a
girdik. Kral Faysal, amcası Prens Abdülillâh ve birkaç Iraklı general
vardı... yemek, biz yedi Türk subayı onuruna veriliyordu. Masaların
üzerinde yüzlerce kişiyi doyuracak envai türlü yiyecek vardı. Kral’a
kendimizi teker teker takdim ettik... genç, ufak tefek, mahçup bir
insan görünümünde idi, biraz Türkçe anlıyor, konuşamıyordu. Prens olan
amcası ise Galatasaray mezunu ve tabii bizim gibi Türkçe konuşan,
yakışıklı, fakat çok içki içen bir insandı. Bizler yavaş yavaş bize
tenbih edilenleri unutmaya başladık... herhalde Kral da bu tenbihleri
bilmiyordu ki, sohbet giderek koyulaştı... Kral, yaza İstanbul’a gelip
nişanlısı olan Türk kızı ile beraber olacağını ve daha başka şeyler
anlatıyor... arada gülüyor... kızarıyordu. İçimizde tek denizci Albay
Samurkaş... oldukça yaşlı, babacan tipli bir zat idi... bir ara
dayanamadı... Kralın yanağını okşadı ve sevgisini belli etti... ve
böylece biz, tenbih edilen protokola uyum sağlamış olduk.</p>

<p class="calibre5">Ertesi gün, bir tepeye çıktık... tenteler gerilmiş... koltuklar
yerleştirilmiş... gözetleme dürbünleri konulmuştu. Kral ve amcası gelip
oturdular... hemen arkalarındaki koltuklara da bizler oturduk. Atışlı
tatbikat başladı... iki kilometre önümüzde bulunan bir tepeye önce
uçaklar hakiki bomba ve roketlerle taarruz ettiler... topçu ateşi
başlarken tanklar da taarruza geçtiler. Birkaç batarya tepenin
eteklerine baskı ateşi yapıyordu... biraz sonra 4 toplu bir bataryanın
mermileri kısa düşmeğe ve biraz sonra da tepemizden vınlayarak geçmeye
ve biraz önümüze düşmeye başladılar... herkes yerinden fırladı...
emirler verildi... ateş kesildi... öğrendik ki maksat Kral ve amcasını öldürmekmiş... yoksa bizi değil.</p>
<p class="calibre5">Bağdat’a dönüşte bizi Başbakan Nuri Sait Paşa kabul etti. Türk
kahvesi ısmarladı... Osmanlı İmparatorluğu döneminde İstanbul’daki Harp
Okulu’nu bitirdiği için güzel Türkçesi vardı... Başbakan Menderes’i de
bize şikâyet etti... tarihî Harp Okulu binasının ön cephesindeki
merdivenleri yıktırdığı için...</p>
<p class="calibre5">Dönüş için alana geldiğimizde, uçağımızın bir hayli tahrip edildiğini
gördük... onarım için iki gün bekledik. Zaten biz ayrıldıktan sonra da
Irak’ta çok kanlı bir ihtilâl oldu.</p>
<p class="calibre5">* * *<br class="calibre3"/>
</p>
<p class="calibre5">Dönüş yolunda bize hediye verilen paketleri açtık... benim paketimin
üzerinde «Tayyaran Erkânıharp Kaymakamı Muhsin Batur» yazıyordu,
hediyeler içinde en makbul olanı bir kilo çekilmiş mis gibi kahve
idi... uçağın kapısı açılınca, etrafa bu koku yayıldı... gümrükçüler ne
yapacaklarını şaşırdılar... fakat devlet hediyesi idi, ses
çıkarmadılar. Türkiye’de kahve bulunmaz olmaya başlamıştı.</p>
<p class="calibre5">Türkiye’de, kahve bir yana... ekonomik sıkıntılar başlamış... o
zaman da iktisadi tedbirler (şimdi ekonomik önlemler oldu) alınmaya
başlanmıştı. 1957 seçimleri çok sert bir ortamda cereyan etmiş,
muhalefet Meclis’teki sayısını 186 milletvekiline çıkarmıştı. O
zamanlar seçimlerde çoğunluk sistemi uygulanıyordu... bir ilde bir oy
fazla alan parti bütün milletvekilerini kendi çıkarıyordu... böyle bir
sistemde... Ankara’daki seçimi CHP’nin kazanması büyük önem taşıyordu.</p>

<p class="calibre5">Silâhlı Kuvvetler’de yavaş yavaş huzursuzluklar... söylentiler...
başbaşa verip konuşmalar başlamıştı. Menderes’in... «Gerekirse orduyu
yedek subaylarla idare ederim» (doğru mu, değil mi bugün de bilmiyorum) sözleri,
Üst Komuta mevkilerine atamalarda dış ve iç siyasî etkiler... örneğin
Org. Rüştü Erdelhun’un Genelkurmay Başkanlığına Amerikalılarım etkisi
ile, Org. Tekin Arıburnu’nun Hava Kuvvetleri Komutanlığı’na eşinin
etkisi ile (Sayın eşleri DP Milletvekili idi) atandığı gibi konular
yaşanıyor, görülüyordu. Bu komutanlar, normal yollarla aynı mevkilere
gelebilecek yetenekte idiler elbette... ama oluş şekilleri bizleri
üzüyordu. Subayların maddi yaşantısı çok kötüleşmiş... kendilerine
tekrar «gazozcu» denilmeye başlanılmıştı.</p>
<p class="calibre5">Yarbayken yazdığım tez onaylanmış, bir yıl daha kıdem alarak... bir
basamak daha çıkmış ve 30 Ağustos 1958’de Albay olmuştum. Karargâhta
bir yıl daha çalıştıktan sonra kıt’aya çıkma sıram gelmişti.
Eskişehir’de bulunan 1nci Ana Jet Üs Uçuş Grup Komutanlığına Ağustos
1959’da atandım.</p>
</body></html>
