<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_35">SENATO VE PARTİDEKİ ÇALIŞMALARIM <small class="calibre9"><small class="calibre10">(1974 - 1980)</small></small></h1>


<p class="calibre5">CHP adına ilk konuşmamı 1975 yılı Milli Savunma bütçesi üzerinde
Senato’da yaptım. Çok uzun ve oldukça teknik ve mali konuları kapsayan
bu konuşmamda iki amaç güdüyordum. Birincisi; askerlikten yeni ayrılmış
bir kişi olarak... modern ve yeterli bir Silâhlı Kuvvetlere sahip
olabilmek için ne miktar para kaynağına ihtiyaç vardır, İkincisi; o
güne kadar yanlış an-laşılagelmiş bulunan gizlilik tabularım yıkarak bu
konuları Meclis’te konuşulabilir hale getirmekti. Batı âlemindeki dış
ülkelere yaptığım resmi ziyaretlerde, Silâhlı Kuvvetlere ait konuların
rahatlıkla konuşulup yazılabildiğini, Enstitülerde inceleme ve
araştırmalar yayınlandığını saptamıştım. Halkın da bu konulara ilgisi
fazlaydı, çünkü Silâhlı Kuvvetlere yapılan harcamalar kendisinin
verdiği vergilerle realize ediliyordu. Bugün dış ülktelerde yayınlanan
askeri mecmualara baktığımızda yüzde bir yanılma ile Türkiye’nin
elindeki birlik ve silâhların ne olduğunu öğrenebilirsiniz. Birliklerin
nerede bulundukları ise uzay çağım yaşadığımız bir dönemde hiç gizli
değildir. Gizli olan bu birliklerin muhtemel savaş durumlarında
uygulayacakları planlardır. Zannederim yaptığım bu konuşma ile amacıma
ulaştım. Nitekim bu konuşmam 4 gün süre ile Günaydın gazetesinde
yayınlandı ve bir müdahaleye uğramadı.</p>
<p class="calibre5">Öncelikle askeri konular olmak üzere sırası geldikçe genel ve özel
konular üzerinde de kürsüye çıkıp görüşlerimi açıklıyordum ve hatta hiç
alışık olmadığım' ve beğenmediğim halde karşılıklı sataşmalarla yapılan
konuşmalara da istemeyerek de olsa girmeğe başlamıştım. Senato
zabıtlarından alıntılar da bulunarak bu konuşmaların bazılarını buraya
aktarıyorum.</p>
<p class="calibre5">23 Haziran 1976 günü Senato’da Türk Silâhlı Kuvvetlerinin yeniden
teşkilâtlanması, silâh, araç ve gereçlerinin yenüeştirilmesi amacı ile
gelecek yıllara da mali yüklenmeleri amaçlayan Hükümet tasarısının
müzakeresine geçilmişti. Tasarıda eksiklikler vardı ve parti sözcüleri
ile Senatörler kendi kişisel görüşlerini dile getiriyorlardı, ben de
söz aldım ve konuştum.</p>
<p class="calibre5">Başkan — Konuşma sırası Sayın Muhsin Batur’ da. Buyurun Sayın Batur.</p>
<p class="calibre5">Muhsin Batur — (Cumhurbaşkanınca Seçilen Üye) — Sayın Başkan, değerli Senatörler;</p>

<p class="calibre5">Hakikaten çok nazik bir konu üzerinde tartışıyoruz; fakat konunun
nazik olması, tartışmama sebebi de olmaması gerekir. Halbuki bu
konuşmalarla, Silâhlı Kuvvetlerimize ait bazı gizli problemler
deşiliyor, bunu dünya kamuoyu öğreniyor ve dolayısıyla Parlanmento’ da
yapılan bu konuşmalar «faydadan ziyade, Silâhlı Kuvvetlerimize zarar
getiriyor» havası sezinleniyor. Ben, o kanıda değilim. O kanıda
olmadığımı da, Milli Savunma Bütçesi konuşulurken CHP adma iki defa huzurunuzda açıklama fırsatını buldum. Bugün
gizlilik dünyada bambaşka anlamlarda anlaşılmaktadır ve bugün şurada
konuştuğumuz meselelerin gizlilikle yakından ve uzaktan en ufak bir
ilişkisi yoktur.</p>
<p class="calibre5">Değerli arkadaşlar;</p>
<p class="calibre5">İki yıldır aranızda bulunuyorum. Bu iki yıl zarfında Milli Savunma
konuları üzerinde benim üzerimde kalan intibaı şöyle özetleyebilirim:</p>
<p class="calibre5">Birincisi: Hükümet genellikle bu konulan açıklıkla Meclis önüne getirmekten kaçınıyor.</p>
<p class="calibre5">İkincisi: Biz Senatörler veya milletvekilleri olarak Hükümeti
zorlayarak bu konuları önümüze getirmekten kaçınıyoruz ve Milli Savunma
ile ilgili gelen kanun tasarı ve tekliflerini çok çok ivedilikle ve hiç
derinliğine inmeden alelacele çıkarıp geçiriyoruz. Halbuki yine bu iki
sene zarfında gördüm; gayet küçük menfaat gruplarını da ilgilendirse,
diğer kanun tasarı ve tekliflerinde hakikaten derinlemesine faydalı
birçok tenkitler yapılıyor ve kanunların daha iyi bir şekilde
geçirilmesine çalışılıyor. Milli Savunma’da maalesef bunu
görememekteyiz.</p>
<p class="calibre5">Zannımca bu iki sebepten ileri geliyor. Birincisi; sözümün başmda
değindiğim gibi, gizlilik mefhumunu bilmemiz lâzım mı, değil mi?. Bu
mevzua ne kadar aşinayız, ne kadar öğrenmek istiyoruz? Bunu
kestirememişiz.</p>
<p class="calibre5">İkincisi de; eskiden beri gelen bir alışkanlığın sonucu.</p>
<p class="calibre5">Halbuki, benim kişisel görüşüme göre, ulusal savunma problemleri
konuşulur, tartışılır, kararlaştırılır ve planlanırken âdeta kaziye
haline gelen bir ifade var (hepimiz bunu kullanıyoruz) kalkınma ile
dengeli bir savunma harcaması. Bu sistem üzerine devletimizi bina
etmişiz ve bu sistem üzerine yürümek istiyoruz. Nereye kadar?.. Her
zaman için; ama bizim görüşümüze göre, benim şahsî görüşüme göre, bu
görüş her zaman için doğru olmaz ve olmayabilir.</p>
<p class="calibre5">Bugünkü şartlara göre, ki şartlar çok çok çabuk değişmez, ani
değişebilir; fakat değişen şartlar gene uzun süre sürer. İşte Kıbrıs
hadisesinden bugüne kadar ani olarak şartlar değişti; fakat aynı
şartlar hâlâ devam ediyor. Kaç yıl da devam edeceğini bilmiyoruz. O
halde değişen şartlara ve koşullara göre bazı hallerde kalkınmadan bir
süre feragat etıiıek suretiyle bilinçli olarak, savunmaya daha fazla
bir güç ayırmak ihtimali karşımıza çıkabilir. Bunun aksi de varittir.
Balanslı ve çok taraflı bir dış politika uygulamasının bize verdiği
güvenç şemsiyesi altmda ve biraz da riski göze alarak Millî Savunma
paylarını azaltmak ve kalkınmayı hızlandırmak imkânları da her zaman
bulunabilir.</p>

<p class="calibre5">Bugün görüştüğümüz esas mesele, 37 küsur zaid 50 küsur milyara kadar
varan bir ödenektir. Ana konu bu, ama esas konunun derinliği var; yani
mesele yalnız şu kadar milyar para vermek değil. Esas konunun derinliği
var. Değişen dünya koşullan ve Türkiye’nin bugün karşılaştığı durumlar
karşısında esas mesele; Silâhlı Kuvvetlerimizin yeniden teşkilâtlanması
ve silâhlanması nedir, bunu Meclis olarak bilecek miyiz, bilmeyecek
miyiz? Bilmeden mi bu paralara «Evet» diyeceğiz? Bunu önce kararlaştırılıp aramızda konuşmamız lâzım.</p>
<p class="calibre5">Şimdi biz biliyorsunuz NATO üyesiyiz. NATO’nun bize verdiği bazı
vecibeler, mükellefiyetler var. Biz uzun yıllar bu vecibeleri Birinci
Plana koymuşuz. Demişiz ki, bizim millî savunma paylarımızın amacı NATO
içinde kendi savunmamızı temin etmektir ve buna göre bir teşkilât, buna
göre de bir para ayırmışız. Şimdi aynı önemi bizim için NATO muhafaza
ediyor mu, Kıbrıs olaylarından sonra. Yani, karşımıza çıkan durum
karşısmda, Türkiye için birinci öncelik NATO vecibelerini yerine
getirmek midir veya NATO vecibelerini yerine getirirken yeni durumlar
karşımıza çıktığına göre NATO vecibeleri zaid, bu yeni şartları
karşılayacak silâhlı kuvvetler kurma ve idame etmek midir? Eğer bu
şekil doğru ise, Ordunun daha da büyümesini icap ettirir, Silâhlı
Kuvvetlerimizin daha da büyümesini icap ettirir. Veya koşullar
değiştiğine göre NATO’nun bizim için güvenirliği biraz azaldığına,
bizim ambargo karşısında düştüğümüz sıkışık durumdan NATO devletlerinin
tedirgin olmayıp bize hiçbir yardımda bulunmadığını gördükten sonra,
NATO vecibelerini ikinci plana atıp, bunları azaltmak ve millî hedefler
için uygun bir silâhlı kuvvetler teşkilâtı ve silâhlanma programı mı
uygulayacağız? Bunu biliyor muyuz arkadaşlar? Yani, Hükümet ne istiyor
şu dakikada; bilmiyoruz. Neyi biliyoruz, istenen parayı biliyoruz
yalnız. Pekiyi bunları tartışmayacak mıyız Mecliste, kamuoyu önünde?
Bunları tartışırken hangi gizliliği, yani neyi ihlâl ediyoruz?</p>

<p class="calibre5">Diğer bir konu, Türk - Amerikan Savunma Anlaşması meselesidir. Yine savunmamızı iştiyakla oraya bağlıyoruz,
çünkü bunaldık ambargo karşısmda. Dünyanın çeşitli memleketlerine
müracaat ettik, gazetelerden okuyoruz tabiî. Olumlu cevap alamadık
herhalde, oraya bağlanıyoruz. Şimdi bu anlaşma imzalanırsa ne olur,
imzalanmazsa ne olur? İmzalanırsa bu paralar sarf edilecek mi? Biliyor
muyuz arkadaşlar bunları? Yine bilmiyoruz; pekiyi bilmediğimize göre
tartışmayacak mıyız burada? Mesele Amerikan Türk Savunma Anlaşması
imzalanırsa üsleri açarız, imzalanmazsa üsleri açmayız meselesi midir?
Mesele bu değil ki; denizde bir damla bu mesele. Savunmanı nasıl idame
edeceksin, esas mesele burada, imzalasm imzalamasın; o ayrı.</p>
<p class="calibre5">O halde bizim Meclis olarak bilmemiz lâzım gelen (Affedersiniz,
biraz aşıyorum; Hükümetin bilmesi lâzım gelen; ama bildiğine kani
değilim) mesele Türkiye’nin yeni koşullar karşısındaki yeni ulusal
savunma konsepti ne olacaktır? Bunu tayin edip karşımıza getirmesidir.
CHP olarak ayrı görüşe sahip olabiliriz, ayrı
beyanlarda bulunabiliriz; o ayrı mesele. Ama, bu millî bir davadır,
burada Senatoda bu meseleler tartışılırken herbirimiz ne kadar bilgiyle
mücehheziz, vicdanımızı ne kadar tatmin edip, böyle tasarılara oy
veriyoruz, bunu bilmemiz lâzımdır.</p>

<p class="calibre5">Yine izah ettiğim gibi uzun seneler NATO içinde yalnız Kuzeye
müteveccih bir savunma ve silâhlanma sistemi içinde kaldık. Bugün yeni
durumlar çıktı karşımıza, ana tehlike ne Türkiye için? Yunanistan, ana
sürtüşme konusu ne? Yunanistan’la aramızda olan mevzular. O halde eski
bildiğimiz statüdeki Silâhlı Kuvvetlerin teşkilâtı ve silâhlanması
devam edip bunu; yani bu verdiğimiz paralarla silâh gücünü aynı sistem
içinde mi artıracağız, yoksa başka türlü bir silâhlanma sistemine,
hasmımızm silâhlanma sistemineuygun (yarış demiyorum) tarzda bir silâhlanma sistemine mi gireceğiz? </p>
<p class="calibre5">Bugünkü gündem dışı konuşmada Sayın İnan Yunanlıların silâhlanmasına
değindi. Onlar maalesef bizden daha bilinçli olarak, Türkiye ile
aralarında bir harp çıkarsa (Hiçbirimiz istemiyoruz çıkmasını) hangi
kuvvetlerin nasıl kullanılacağını daha bilinçli olarak bildiklerinden,
işte o söylediği A-7 tipi tayyareden 60 taneyi ısmarladılar. Yeni bir
haber değil bu, birbuçuk senelik haber, hepimiz biliyoruz. Hükümet
olarak ne tedbir aldık bunun karşısında. Bütçe konuşulurken «Fantom
alınacak» dendi. Hükümet bu arada, (Evvelki gün gazetelerde haber
çıktı) «Vazgeçtik F-104 alacağız» dedi. Yani daha ne alacağımıza karar
vermemişiz. Bırakm, silâhlanmanın esas konsepti nedir, şudur; ne
alacağımızı daha bilmiyoruz.</p>
<p class="calibre5">Diğer bir konu: Bütün arkadaşlar değindi, hiçbirimiz eminim, bu
paraların verilmesi karşısında değiliz, bu paraları vereceğiz; ama bu
paraları Türk parası olarak vereceğiz, kâğıt üzerinde Türk parası;
dı-şarda geçmiyor, hepimiz biliyoruz.</p>
<p class="calibre5">Ben bundan on sene evvel Genelkurmay Lojistik Başkanlığı yaptım. O
zaman Alman-Türk yardımında (Yine de var bugün) çok cüzî bir Türk katkı
payı vardı, onun düşen taksitlerini ödemek için ne sıkıntılar
çektiğimizi gayet iyi biliyorum, hatırlıyorum. Bu meblâğların yüzde
biri kadardı o paralar.</p>


<p class="calibre5">Şimdi hepimiz matbuattan, basmdan, Merkez Bankası yayınlarından,
diğer ekonomik yayınlardan takip ediyoruz, Türkiye’nin ne kadar büyük
bir döviz sıkıntısı içinde olduğunu. İthalât ve ihracat arasındaki
büyük uçurumu da biliyoruz. Devletin bu yıl için 5 milyar dolarlık
Türkiye için genel bir ithalât rejimi planladığını da biliyoruz. Bunun
büyük açık vereceğini de biliyoruz. Zaid olarak bunlar karşımıza
çıkıyor. E, bizim sormak hakkımız değil mi? Kredi ile mi, borçlanacak
mısm, borcun faizi nedir, ne kadar ödeyebileceksin, bütçeye ne kadar
para koyuyorsun, nazarî olarak, Türk parası olarak koyduğun
kısımlardan, döviz karşılığı nedir; bunları burada sorup öğrenmeden mi
tasarıya oy vereceğiz?</p>
<p class="calibre5">Arz etmek istediğim noktalar bunlar. Arkadaşlar bunları bilirsek,
daha bilinçli olarak, daha inançlı olarak Hükümet tasarısını
destekleriz, oyumuzu öyle veririz. Bilmezsek, burada bir robot gibi
işte Silâhlı Kuvvetler, bunu istiyor herhalde bizden iyi bilir, o halde
verelim diye parmak kaldırıveririz.</p>
<p class="calibre5">Ben bunları sizlere izah için söz aldım, sabırla dinlediğiniz için teşekkürler sunarım. (Alkışlar) <br class="calibre3"/>
</p>


<p class="calibre5">Başkan — Teşekkür ederiz Sayın Tuğrul. Efendim, Cumhurbaşkanlığınca
Seçilen Üyeler Grubu adına görüşmek isteyen Sayın Üye var mı? Yok.
Olmadığına göre, diğer konuşan gruplar ikinci konuşma haklarını
kullanacaklar mı efendim?.</p>
<p class="calibre5">Muhsin Batur  — CHP Grubu adına ikinci konuşma hakkını ben kullanacağım efendim.</p>
<p class="calibre5">Başkan — CHP Grubu adına Sayın Muhsin Batur, 15
dakika süreyle kısıtlı olarak size söz veriyorum; buyurun efendim.</p>
<p class="calibre5">CHP GRUBU ADINA Muhsin Batur  — Sayın Başkan, değerli senatörler;</p>

<p class="calibre5">Benim böyle bir söz alıp, kürsüye gelmek için hiçbir önyargım yoktu; fakat bundan bir saat evvel Senatonun
çok acıklı halini gördükten sonra ve Başbakanlık Bütçesi gibi önemli
bir konunun burada tartışılma sırası geldiğinde, iktidarın ancak altı
senatörünün ve Hükümetin sıfır temsilcisinin burada olduğunu gördükten
ve İktidarın, Türkiye’de demokratik rejimin uygulayıcısı önderliğini
yapma tutumu karşısında, bunun ne kadar geçersiz olduğunu sizlere izah
edebilmek için bu sözü almak mecburiyetinde kaldım.</p>
<p class="calibre5">BELİĞ BELER (İzmir) — Muhalefetten kaç tane vardı?</p>
<p class="calibre5">Başkan — Müdahale etmeyin Sayın Beler.</p>

<p class="calibre5">CHP GRUBU ADINA Muhsin Batur (Devamla) — Evet, biz kendi adedimize
göre sizden çok fazlayız burada. Rakam biliyorsan say, ondan sonra
konuş.</p>
<p class="calibre5">Başkan — Efendim, karşılıklı konuşmayın, çok rica ediyorum efendim. Müdahale etmeyin efendim.</p>

<p class="calibre5">CHP GRUBU ADINA Muhsin Batur (Devamla) — Sayın senatörler;</p>



<p class="calibre5">Sözlerime, kronolojik bir sıra takip ederek devam etmek istiyorum.
Sözümün başlangıcı, Türkiye’de demokratik rejimin gelişimi ve
Atatürk'ün bize verdiği direktiftir. Türkiye Büyük Millet Meclisinin
ilk defa23 Nisan 1920’den evvelki kuruluşunda, Türkiye’deki  demokratik
gelişimlerden bahsetmek istemiyorum; fakat o tarihten bu yana, Türkiye
demokrasiyle idare edilmeye yönelmiş bir ülkedir ve Atatürk bunun
öncülüğünü yapmıştır ve söylediği söz, bugün arkamızda asılıdır:
«Egemenlik kayıtsız şartsız milletindir». Bunu bize, bir hedef olarak
vermiştir. Verdiği gün biz bu hedefte değildik elbet. Hepiniz tarihi
biliyorsunuz. O Atatürk ki, bazı meseleler konuşulurken, komisyonda
iskemlenin üstüne çıkmış ve «Değerli arkadaşlar, bu sorun çözülecektir;
ama bazı kelleler uçacaktır.» demiştir; ama adım adım, bizi bu rejime
getirme çabasına girmiştir. Yani, o zaman için Türk toplumu demokratik
bir rejime uygun değildi; ama bunu kademe kademe size sağlamaya çalıştı
Atatürk.</p>
<p class="calibre5">Şimdi, bir toplum demokrasiye uygun mudur değil midir?.. Bunu kısaca
özetlersek, dünyadaki tatbikatlarından elde edilen neticeler şöyle
ifade edilir: Bir toplum demokrasiye, demokratik rejime uygun değildir;
fakat toplumu idare etmek şansına malik olanlar, eğer toplumun üstünde
bir seviyede ise, elini o altta olan topluma uzatırlar ve kendi
seviyelerine çekerler ve onu demokratik rejime uygun hale getirmeye
çalışırlar. Aksi varitse, yani toplum demokratik rejime uygun, onu
idare edenler buna lâyik değilse, zaten toplum onu idare edenlere
tekmeyi seçimle atıp göndermek hakkına sahiptir ve bunu uygulamıştır.</p>
<p class="calibre5">Bizde çok partili demokratik rejime geçiş 1946 sonrasında
başlamıştır. Bu da bizim hâlâ aradan 31 yıl geçmesine rağmen, Türk
kamuoyunda tartışılan bir konudur, yani Sayın rahmetli İnönü bunu dış
dünyanın zoruyla mı buraya getirdi Türkiye’ye uyguladı, yoksa
hakikaten, içtenlikle Türk toplumunun çoğulcu, demokratik partili
düzene geçmesini mi istiyordu?.. Bunu içtenlikle istiyor muydu?.. Benim
kişisel kanıma göre, bunu içtenlikle isteyerek İsmet Paşa Türkiye’yi bu
hale getirdi. Çünkü şu günkü dünyanın ortamına bakın:</p>

<p class="calibre5">Franko daha yeni öldü. Franko ölmeden evvel, dünyanın en katı
rejimlerinden birine sahip İspanya’yı NATO kendi içine çekmek için
yülarca çalıştı. İçinde tartışma oldu, alındı, alınmadı o başka. Yani
dünyada bazı rejimler, demokratik olmamasına rağmen hâlâ revaç
bulabilmektedirler. Demek ki, dış dünyanın baskısıyla Türkiye’ye
demokratik rejim gelmedi. Türk tarihinde yer almış bir büyük şahsın
hoşgörüsüyle, inancıyla bu rejim Türkiye’ye yerleştirilmeye çalışıldı.</p>
<p class="calibre5">Uydu mu bu rejim bize?.. Uydurulmaya çalışıldı. On sene bocalandı,
1950 ile 1963 arasında uymadığı görüldü. Eğer görülmeseydi 27 Mayıs
1960 eylemi olmazdı. O eylem, Türkiye’yi battırmak için mi yapıldı?..
Hayır. Soysuzlaşmaya doğru giden demokratik rejimi rayına oturtmak için
yapıldı ve bugünkü Anayasanın kabul edilmesinin ve bugünkü rejimin
mebdei oldu.</p>
<p class="calibre5">1960’dan sonra Türkiye gene bocalamalar devri geçirdi. 22 Şubatlar
oldu, 21 Mayıslar oldu. Rejim, daha çok genç olmasma rağmen, bu
eylemlere karşı direndi, Parlamentoya itimat gösterdi. Türkiye’de en
iyi usul demokratik' sistemle idaredir inancı içinde aynı kanı, aynı
üniformayı taşıyan insanlar birbirle-riyle karşı karşıya geldi ve bu
müesseseleri korumak uğrunda kendi arkadaşlarını ifna ederek bu
müesseseleri yerleştirmeye çalıştılar Türkiye’de. Yine, yıllar geçti
«Tarih tekerrürden ibaret değildir» derler, öyledir; ama bundan ders
alanlar içindir bu tabiî. Yine ders alınmadı, Türkiye öyle bir ortama
getirildi ki, hiç istenilmediği halde 12 Mart müdahalesi oldu. 12 Mart
müdahalesini yapanlar, ki içinde bir tanesi benim, ne kendimize bir
mansıp (daha yukan bir rütbe yoktur çünkü) ne bir mevki, ne de bir
menfaat elde etmek için yapmadık. Yolundan çıkan demokratik hareketi
bir ikazla tekrar yoluna oturtmak için çalıştık ve sizin Parlamentonuzu
tamamen hür irade ile açık bıraktık.</p>

<p class="calibre5">Bir dönem daha geçti, Türkiye 1973 seçimlerine geldi ve hakikaten
hiçbir telkin olmadan, hiçbir şey olmadan normal bir seçim yapıldı ve
bunun hâsılası çıktı. Bu hâsılada 12 Mart'ı yapanlar haksız olsaydı,
siz AP'liler eski adedinizle bu Meclise gelirdiniz. Demek ki,
millet sizi hatalı buldu ve oyu vermedi; ikinci parti haline getirdi
sizi.</p>
<p class="calibre5">ADNAN KARAKÜÇÜK (Kahramanmaraş) — Daha çok gelirdik.</p>
<p class="calibre5">ALÂEDDİN YILMAZTÜRK (Bolu) — Bu ne demek Sayın Başkan.</p>


<p class="calibre5">FİKRET GÜNDOĞAN (İstanbul) — Müdahale etme.</p>
<p class="calibre5">MEHMET FEYYAT (İstanbul) — Ders alın ders.</p>
<p class="calibre5">Başkan — Sayın Feyyat lütfen efendim.</p>

<p class="calibre5">CHP GRUPU ADINA Muhsin Batur (Devamla) — Öylesiniz, öylesiniz...
Getirdi ne oldu?.. Önce üç ay bir hükümetsizlik dönemi oldu, sonra
normal parlamenter usullerle iki parti bir araya geldi bir hükümet
kurdu. Bir süre devam etti anlaşamadılar, olabilir, parlamenter hayat
bu, anlaşamadılar, dağıldılar. Dağıldıktan sonra Parlamento
aritmetiğine göre, eğer hakikaten benimsemişsek demokratik rejimi,
halkın iradesini kabul etmişsek, o çerçeve altında yeni bir hükümet
teşekkül etmesi lâzımdı bu Parlamento içinden; öyle mi oldu arkadaşlar,
öyle mi oldu?..</p>
<p class="calibre5">Nasıl ki, 1971’den önce AP içinde bir dağılma oldu,
sonradan bazı yöntemlerle, bazı partililer dağıtılarak mebus pazarlan
açılarak yeniden bir iktidar oluşturulduysa, bu, bugünkü Millî Cephe
Hükümeti de Ankara Oteli’nde bazı paralar dönerek, bazı rakamlar elde
edilerek Meclis içinde inançsız insanlardan mürekkep, birbirinin
kuyusunu kazan dört, partiden ibaret, dört başlı bir Hükümet oldu. Oldu
da ne oldu?.. İşte bugünkü hale geldik. Hani demokrasi?.. 130 tane genç
öldü. 1960 İhtilâli, iki tane insan öldü diye oldu. 12 Mart, 5 kişi
öldü diye oldu. Bugün, 130 kişi öldü. Kanıksıyoruz, kanıksıyoruz; ama
her gün bu Parlamento Türk kamuoyunda itibannı kaybediyor. Bu neden
oluyor?.. Bir kişinin, Silâhlı Kuvvetlerin müdahalesi ile yerinden
inmesinden dolayı itibarını sağlayabilmek için, 40 milyon insana ben
Başbakanım diyebilmek, bunu yürütebilmek sevdasından ileri geliyor.
(CHP sıralarından alkışlar)</p>

<p class="calibre5">Böyle efendim, böyle; her gün Koalisyonun dört partisi, dört ayn
Başbakan olarak, çok ayrı ayrı fikirleri, muhalefetin iktidara karşı
ileri süremediği fikirleri ileri sürerek, birbirini mahvetmek için her
türlü çareye başvuruyorlar; fakat siz bu kanadı sanki Türkiye’nin
düşmanı, Türkiye’yi batırmak isteyen bir kanat olarak gördüğünüzden
dolayı, bir türlü bunu dağıtıp, hakikaten Millet ne istiyor, onu
göremiyorsunuz. Huzur istiyor millet. Millet ne istiyor?.. Kuvvetli bir hükümetle idare edilmek istiyor.</p>
<p class="calibre5">Bugün Başbakanlık Bütçesini konuşuyoruz, Sayın Başbakan burada yok.
Çünkü, gelse tenkitlere cevap verecek hali yok; ama burada gezer,
konuşur, cevap verir onlar ayrı hikâye. Bunları açık konuşalım
arkadaşlar. Bugün memleket, tekrar demokratik rejimin sarsılması
noktasına geliyor. Ben 12 Mart müdahalecisi olarak muhtıraya imza
attığım zaman...</p>
<p class="calibre5">Beliğ Beler (İzmir) — Şimdi senatörsün, senatör.</p>
<p class="calibre5">Abdullah Köseoğlu (Kocaeli) — Şüphen mi var?</p>
<p class="calibre5">Fikret Gündoğan (İstanbul) — Müdahale etme.</p>
<p class="calibre5">Başkan — Efendim müdahale etmeyin sayın üyeler, müdahale etmeyin efendim.</p>
<p class="calibre5">CHP GRUBU ADINA Muhsin Batur (Devamla) — Evet, evet biliyorum. Ben
sana söyleyeyim bugün bir askerî müdahale olursa içinizden en evvel
istifa edecek insan benim. Çünkü, bu kürsüde öyle yemin ettim.
Kumandanken ettiğim yemine uygun olarak o muhtırayı imzaladım; ama
bugün senatörüm. Bugün bir askerî müdahale olsa, ben kabul etmem istifa
ederim, sen eder misin Sayın Beler?.. Maaşını alır burada oturursun.
(AP sıralarından gürültüler)</p>
<p class="calibre5">Beliğ Beler (İzmir) — Ben milletin reyi ile geldim, sen gelmedin.</p>
<p class="calibre5">Abdullah Köseoğlu (Kocaeli) — Otomobillerin bagajına girersiniz.</p>
<p class="calibre5">İmadettin Elmas (Çanakkale) — Bir gün şu kürsüden laf ettin mi?.. Hep yerinden müdahale edersin.</p>
<p class="calibre5">CHP GRUBU ADINA Muhsin Batur (Devamla) — Edemezsin, maaşını alır burada oturursun. (Gürültüler)</p>
<p class="calibre5">Hüseyin Öztürk (Sivas) — Senin gibileri çok gördük.</p>
<p class="calibre5">Başkan — Sayın Beler, Sayın Öztürk oturun efendim.</p>
<p class="calibre5">CHP GRUBU ADINA Muhsin Batur (Devamla) — Edemezsin, edemezsin; ben
açık bono vermiyorum. Bugün bir askerî müdahale olsun, % 100 haklı
olsun ben Senatodan istifa ederim. Mesele, Türkiye’yi o duruma
getirmemektir. Getirmemek için her bir kişi, Senatoda ayda 16 bin lira
alan her kişi, kendi iradesini kullanarak, liderlerin hempası olmaktan
vazgeçip, bu memleketin doğruluk yolunda gitmesini sağlayacak bir
hükümetin kurulması meselesidir. (CHP sıralarından alkışlar.) Evet,
burada Başbakanlık Bütçesi konuşuluyor. Konuşulmaya başlandığı zaman,
siz Sayın AP'liler altı kişiydiniz. Burada Sayın Millî Birlik
Komitesi 10 kişi idi; hani demokrasi?... Hani kontrol, Hükümeti?...
Hani söz söylemek, hani düşürmek Hükümeti?...</p>
<p class="calibre5">Alaeddin Yılmaztürk (Bolu) — Beş dakikayla mı değerlendirme yapıyorsunuz?...</p>
<p class="calibre5">Başkan — Efendim müdahale etmeyin, sayın üyeler rica ederim.</p>
<p class="calibre5">CHP GRUBU ADINA Muhsin Batur (Devamla) — Hadi efendim, hadi; bunları
açık konuşalım. Koridorda başka türlü, burada başka türlü konuşmayalım.
Bu memleketi kurtarmak hepimizin mesuliyeti, hepimizin vazifesidir.</p>
<p class="calibre5">Saygılar sunarım. (CHP sıralarından alkışlar.)</p>
<p class="calibre5">Başkan — Teşekkür ederiz Sayın Batur.</p>
<p class="calibre5">Bu konuşmayı ve içindeki düşünceleri beğenip beğenmemek doğal
hakkınız. Ama ben bu konuşmanın neresinde yeni bir muhtıraya davetiye
çıkarttım?. Şimdi bu konuşma halka nasıl intikal ediyor... salon
dinleyici locasında halktan kimse yoktu, yalnızca birkaç basın mensubu
vardı ve onlar aracılığı ile konuşma basına intikal etti, bu normal ve
böyle olmak gerekli. Evet ama nasıl intikal etti? Aşağıdaki manşete
baktığımızda göreceksiniz. İşte bizim basınımızın bir bölümünün görev
anlayışı (!).</p>


<p class="calibre5">Muhsin Batur, SENATODA YENİ BİR 12 MART MUHTIRASI'NDAN BAHSETTİ... CUMHURBAŞKANI KONTENJAN SENATÖRÜ, ESKİ HAVA KUVVETLERİ KOMUTANI
CHP’Lİ Batur, SENATO KÜRSÜSÜNDEN, YENİ DARBE ÖZLEMİNİ DİLE GETİRDİ...</p>
<p class="calibre5">CHP Senatörü Muhsin Batur, Cumhuriyet Senatosu genel kurulunda
başbakanlık bütçesi görüşülürken yaptığı konuşmada, kanlı olayların
çığırından çıktığını söylemiş, «12 Mart 5 kişi öldü diye oldu, bugün
132 kişi ölmüştür.» demiştir.</p>
<p class="calibre5">Milliyetçi Cephenin kuruluşu ile ülkede çeşitli sorunların baş
gösterdiğini ifade eden Batur, bugünkü hükümetin kuruluşunu da
eleştirmiş «Ankara Otellerinde paralar döndü, pazarlar kuruldu.»
şeklinde konuşmuştur.</p>
<p class="calibre5">AP’li üyelerin sataşmaları nedeniyle zaman zaman konuşmasını kesen
Muhsin Batur, 12 Mart muhtırasında kendisinin de imzasının bulunduğunu
hatırlatmış, şunları söylemiştir:</p>

<p class="calibre5">«Bugünkü durum, 12 Mart öncesinden çok daha endişe vericidir. Bugün
memleket tekrar demokrasinin sarsılacağı hale gelmiştir. Her gün
sokaklarda, gençler birbirlerini Öldürüyorlar. 12 Mart muhtırasının
altına imzamı koyarken asker yeminimin gereğini yaptım. Bugün bir
müdahale karşısında bu kürsüden ettiğim yeminin gereğini yaparım.»</p>
<p class="calibre5">Türkiye’de 1976 yılı başlarında üzücü bir olay cereyan etti.
«Lockheed» olayından dolayı Org. Emin Alpkaya, Hava Kuvvetleri Komutanı
Genelkurmay Başkanı Org. S. Sancar ile anlaşmazlığa düştü ve
emekliliğini istemek zorunda kaldı. Daha sonra verildiği mahkemede
aklandı ama göreve geri dönmesi mümkün değildi. Hava Kuvvetlerinde iki
Orgeneral vardı... Org. İrfan Özaydmlı ve Org. Ethem Ayan. Buna rağmen
Hükümet her iki Orgenerali de Hava Kuvvetleri Komutanlığına atamadı.
Genelkurmayın teklifine karşı çıkaaı Başbakan Demirel, Hava Kuvvetleri
Komutan Vekilliğine Korg. Cemal Engis’i atadı. Bunun üzerine en kıdemli
Orgeneral olan İrfan Özay-dınlı, Yüksek Askeri İdare Mahkemesinde dava
açtı ve bu tayini iptal ettirdi. Bunun üzerine ben Kuşadası
postanesinden Başbakan’a aşağıdaki telgrafı çektim....</p>
<span class="calibre14">Sayın Süleyman Demirel
</span><p class="calibre15" style="margin:0pt; border:0pt; height:0pt"> </p><span class="calibre14">Başbakan, Ankara

</span><p class="calibre15" style="margin:0pt; border:0pt; height:0pt"> </p><span class="calibre14">«Söylediklerinizle, yaptıklarınız
arasındaki farkları yıllardan beri milletçe izlemekteyiz. Kışla, okul
ve camiye politika girmesin dersiniz, ama kendi açınızdan geçerli ve
sizi destekleyecek anlamda ise buralara politika bulaştırılmasında
sakınca görmezsiniz. Kısmen geçmişin hıncını almak ve galibiyetinizi
tescil ettirmek, kısmen de Silâhlı Kuvvetleri kendi paralelinde
kontrole almak üzere giriştiğiniz eylem, Yüksek Askerî İdare
Mahkemesinin ittifakla verdiği karar ile ağır ve acı bir darbe yedi.
Hak ve hukukun keyfiliğe üstünlüğü bir defa daha açıkça ortaya çıktı.
Şimdi sizin açınızdan izlenebilecek üç yol var.
</span><p class="calibre15" style="margin:0pt; border:0pt; height:0pt"> </p><span class="calibre14">Birincisi, hatanızı kabul edip
düzeltmek, ikincisi, istifa etmek. Her iki hal tarzı devlet adamlığına
yaraşır yollardır. Üçüncü yol ise, hiçbir şey olmamış gibi davranmak ve
birkaç gün geçince bir anarşik olaydan faydalanarak, ‘Türkiye bir hukuk
devletidir’, diye beyanat vermektir.
</span><p class="calibre15" style="margin:0pt; border:0pt; height:0pt"> </p><span class="calibre14">Saygılarımla, Muhsin Batur, Senatör, CHP.»</span>
<p class="calibre5">Mahkemenin verdiği bu karar’dan sonra Org. Ethem Ayan, Hava
Kuvvetleri Komutanlığı’na atandı. Üzerinden zaman geçmesine rağmen bu
konu Karma Bütçe Komisyonu’nda deşildi ve yapılan eleştirilere
deneyimli bir siyasetçi olan Milli Savunma Bakanı Sayın Melen tatmin
edici görüşler bir yana, kimsenin kabullenemeyeceği cevaplar verdi.
1977 Bütçesi Senato Genel Kuruluna gelince ben de söz alarak kişisel
görüşlerimi açıklamak zorunluluğunu duydum ve şu konuşmayı yaptım...</p>
<p class="calibre5">Başkan — Millî Savunma Bakanlığı 1977 Malî yılı Bütçe Kanun
tasarısının tümü üzerindeki parti grupları konuşmaları bitmiştir. Şimdi
şahısları adına söz alan sayın üyelere söz vereceğim.</p>
<p class="calibre5">Sayın Batur, buyurunuz efendim</p>
<p class="calibre5">Muhsin Batur — Sayın Başkan, sayın senatörler;</p>
<p class="calibre5">Çok elektrikli bir hava içinde söz almak şanssızlığına uğradım.
Benim konum da biraz elektrikli bir konu, müsamaha ile dinlemenizi rica
ederim.</p>
<p class="calibre5">İki önemli konu üzerinde kişisel/görüşlerimi açıklamak istiyorum. Bu
konulara eğilip eğilmemek hususunda, kendi kendimle bir mücadele yaptım
ve sonunda konuşmaya karar verdim.</p>
<p class="calibre5">Konulardan ilki, geçen yıl içinde Hava Kuvvetlerine Komutan tayini
üzerinde cereyan eden olaylardır. Bu kapanmış olay, Bütçe Karma
Komisyonunda yeniden deşilmese ve de Sayın Bakanın cevaplanmasına
katılabilseydik, biz de burada konuyu yeniden ele almamayı tercih
ederdik.</p>
<p class="calibre5">İkinci konu ise, hâlâ güncelliğini koruyan «Lockheed» olayıdır.</p>
<p class="calibre5">Sayın senatörler;</p>
<p class="calibre5">Şimdi, birinci konuyu ele alıyorum. Konuyu değerlendirirken ortamı
dikkate almakta yarar görüyorum. Ortam nedir?.. Türkiye’ye silâh
ambargosu uygulanmış, Kıbrıs ve Ege sorunları muallakta, Türk Silâhlı
Kuvvetlerinin emri komuta ve moral bakımlarından her zamankinden güçlü
olmasını gerektiren bir ortam. Zamanın Hava Kuvvetleri Komutam bir olay
dolayısıyla istifa ediyor veya ettiriliyor, Hava Kuvvetleri bazı
şaibelerle sarsılıyor; bu kuvveti derleyip toparlayıcı bir komutanın
atanması gerekli. Bu kritik ortamda neler cereyan ettiğini hepiniz
biliyorsunuz. Mevcut iki Orgenerali de iktidar istemedi. Olay, ancak
Yüksek Askerî İdare Mahkemesinin ibret verici kararından sonra
çözümlenebildi.</p>
<p class="calibre5">Sayın senatörler;</p>
<p class="calibre5">Konu, Bütçe Karma Komisyonunda ele almıyor ve bazı eleştiriler
yapılıyor ve Sayın Bakan, ileri sürülen görüşleri cevaplıyor; fakat
bakın nasıl cevaplıyor, pasajlar halinde tutanaklardan izleyelim:</p>
<p class="calibre5">Sayın Bakan, «Kuvvet komutanlarına yapılan tayin ayrı bir muameleyi
gerektirir, otomatik işlemez. En kıdemlisi gelir oturur; böyle bir şey
düşünmek yanlış olur.» diyor. Doğru bir görüş, ben de katılıyorum.
Çünkü, hiçbir orgeneral «Benim kuvvet komutanı olmak hakkımdır.»
diyemez.</p>
<p class="calibre5">Sayın Bakan devam ediyor: «Korgeneralin tayini de benim kanaatime
göre kanuna aykırı değildir. Çünkü, farzedin hiç orgeneral yok, öldü.»
Burada, «Vardı» diye müdahale ediliyor. Sayın Bakan devam ediyor;
«Varsa uygun değil, orgeneraldir; fakat o vazifeye uygun değildir diye
düşünülebilir. Binaenaleyh, mecbursunuz.» diyor.</p>
<p class="calibre5">Sayın senatörler;<br class="calibre3"/>
</p>
<p class="calibre5">İşte bu görüşlere katılmak olanaksız. Çünkü, hiç bir orgeneral
«Kuvvet komutanı olmaktır hakkım» diyemez; ama en az 30 hizmet yılından
sonra, içinde Başbakan ve Millî Savunma Bakanının da bulunduğu Yüksek
Askerî Şûranın titiz değerlendirmesi sonucunda orgeneralliğe
yükseltilen her subay, artık kuvvet komutanlığına lâyıktır. Bu liyakat
üzerinde tartışılamaz ve hele politikacılar bu liyakat üzerinde söz
söyleyemezler. (CHP sıralarından «Bravo» sesleri.)</p>

<p class="calibre5">_ Kuvvet komutanlarının atama usulü 926 sayılı Kanunla
gösterilmiştir. Seçim ve teklifi Genelkurmay Başkanı yapar. Elbette
üçlü kararnamede imza sahibi olanların da görüş ve yetkileri vardır;
fakat bu görüşler politika, geçmiş görüş ayrılıklarına ve kişisel
hınçlara dayanıyorsa, bu doğru bir yol olmaz. Sayın Bakan, olmayan
varsayımlara dayanıyor. Önce yaşayan orgeneralleri öldürüyor ve sonra
da bilmiyorum; bilerek mi, yoksa sürçü lisan sonucu mu, bugünkü Sayın
Hava Kuvvetleri Komutanını da göreve uygungörmediğini söyleyebiliyor.
Bunu bilerek söylemişse, hâlâ nasıl Bakanlık koltuğunda oturabiliyor,
hayret ediyorum. </p>
<p class="calibre5">Sayın senatörler;</p>
<p class="calibre5">Sayın Bakan devam ediyor; «Düşünün, bir muharebeye giriyorsunuz,
belli bir vasıfta bir insana ihtiyaç var; oraya sevk edeceksiniz. Daha
kıdemlisi varken sen filan adamı gönderdin... Eğer bu düşünüşte
olsaydı, Atatürk Çanakkale Savaşını kazanamazdı. Atatürk’ü Albay olarak
vazife başına getirmişlerdi» diyor. Bu görüşlere, tarihimizi bilmeden
söylenen bu sözlere; bir korgeneralin Hava Kuvvetleri Komutanlığına
yanlış yapılan bir tayinini savurmak için, sözü büyük Atatürk’e
getirmeye katılmaya ben hiç imkân göremiyorum ve bu görüşlere büyük bir
üzüntü içinde; fakat sükûnetle cevap vermek istiyorum.</p>
<p class="calibre5">Sayın Millî Savunma Bakanımız, kariyeri dolayısıyla Askerî
Tarihimizi bilmeyebilir, o zaman konuşmamalıdırlar; konuşmak
istiyorlarsa, önce doğruları öğrenmelidirler.</p>
<p class="calibre5">Sayın senatörler;</p>

<p class="calibre5">Türk Ordusu Birinci Dünya Harbine, Balkan Harbinde uğranılan
hezimetten sonra yapılan büyük bir tensikat ve reorganizasyonla girdi.
Bunun sonucunda, tümen komutanlarının rütbesi yarbay, kolordu
komutanları albay, (mirliva), ordu komutanları mirliva
rütbesindeydiler. Hatta Başkomutanvekili olan Enver Paşanın rütbesi
mirliva idi; yani bugünün anlamı ile tuğ veya tümgeneral
diyebilirsiniz. Dolayısıyla Atatürk de 19ncu Tümen Komutanı olarak
yarbay ve Anafartalar Grup Komutanı olarak albaydı. Ne hiç kimsenin
ayağını kaydırarak, ne de politikacıların tesir ve kararlarıyla o
görevlere gelmedi. Tersine, görüş ayrılıkları olmasına rağmen, askerî
yeteneğini bilen Başkomutan vekili tarafından atanması yapıldı.</p>
<p class="calibre5">Sayın senatörler;</p>
<p class="calibre5">Bir diğer değineceğim konu da şudur: Cumhuriyet kurulduğundan bu
yana ve sonsuzluğa dek sürüp gidecek Türkiye Cumhuriyetinde bundan
böyle hiçbir Türk generali kendisini büyük Atatürk’le mukayese
etmemiştir, etmeyecektir ve başkalarının etmesinden de hoşlanmayacaktır.</p>
<p class="calibre5">Sayın Başkan, sayın senatörler;</p>
<p class="calibre5">Hava Kuvvetlerinin komutanlık olayının gerçek sebeplerini elbette
biliyorum; ama buralarda açıklamalarda bulunmak şu sıralarda Türkiye’ye
hiçbir şey kazandırmaz. Sayın Millî Savunma Bakanı da Başbakanlığı
dönemindeki görevleri dolayısıyle iki orgeneralimizi yakından tann' ve
benim gibi bu konunun gerçeklerini bilir. Bu olayı bazı sebeplerle
yaratmış ve bir şeyler kazandım zannedenler de hiç şey
kazanamadıklarını ve Türk Silâhlı Kuvvetleri mensuplarım rencide
etmekten başka hiçbir şey yapamadıklarım anlayacaklardır.</p>
<p class="calibre5">Bu konuşmayı yapma sebebim, Başbakanlık ve defalarca Bakanlık etmiş
Sayın Millî Savunma Bakanımıza yeni bir fırsat vererek, Bütçe Karma
Komisyonunda yaptığı talihsiz konuşmasını düzeltmesini sağlamaktan
ibarettir.</p>
<p class="calibre5">«Sayın Başkan, sayın senatörler;</p>

<p class="calibre5">Şimdi ikinci konuya geçiyorum; yani Lockheed olayı. Bu olay, 1976
yılının dünya, çapında bir olayıdır ve adı; Lockheed rüşvet olayıdır.
Türkiye açısından kişisel bazı düşüncelerim var. Bunlar, lehte ve
aleyhte bazı varsayımlardan ibaret. Bu sebeple ben, Türkiye için
«Lockheed Rüşvet Olayı» sözünü kullanamıyorum. Çünkü, rüşvet alınıp
alınmadığına dair dökümanter bir bilgim yok.</p>
<p class="calibre5">Sayın senatörler;</p>
<p class="calibre5">Çok hassas ve önemli olan bu konu üzerende Genelkurmay, Millî
Savunma, Millet Meclisi, parti liderlerimiz, politikacılarımız ve
basınımız ilgi gösterdiler; ancak, olay ortaya çıktıktan sonra, ilgili
ve yetkililer konuyu incelemeden acele ve tabiî dolayısıyle yanlış
beyanlarda bulundular. Bu yanlışlar düzeltilmeye, tevil edilmeye
başlanınca ortalık daha da karıştı, şüpheler arttı, politikacılar
birbirlerini suçlamaya ve işin kötüsü, haksız ve hatalarla dolu
suçlamalara başladılar. Hükümet, Genelkurmay ve Millî Savunma Bakanlığı
da yanlış tutumlar içine girdi ve neticede iş çığırından çıktı. Durum
bugün dahi aynı karışıklıkta.</p>
<p class="calibre5">Sayın senatörler;</p>
<p class="calibre5">Konunun detayına inmeden ve kritiğini yapmaktan kaçınarak, çok kısa bir özetini yapmaya çalışacağım.</p>
<p class="calibre5">Başkan — İki dakikanız var efendim.</p>

<p class="calibre5">Muhsin Batur (Devamla) — Kıbrıs Barış Harekâtının hemen sonrasında,
Amerikan Lockheed firmasının Roma temsilcisi Altay firması kanalıyla
F-104 uçaklarını satmayı teklif etmiştir. Bu uçaklar, lisans ve
know-how ile İtalya’daki «Air İtaly» Uçak Fabrikasında yapılmıştı.
Royalti hakkı Amerika’daki Lockheed Firmasına aitti. Teklif, Hava
Kuvvetlerince Genelkurmaya ve Genelkurmayca Başbakanlığa ve ilgili
bakanlıklara bildirilmiş, gerekli incelemeler ayrı iki heyet tarafından
yapılmıştır. Genelkurmayın 18 uçaklık iki partinin alınmasına dair
isteğine, zamanın Başbakanı Sayın Ecevit’in 9.8.1974 günlü yazılarıyla
muvafakat edilmiştir. Teknik ve malî anlaşma, Millî Savunma
Bakanlığınca teşkil edilen bir heyet tarafından 16 Ekim 1974 tarihinde
imzalanmıştır.</p>
<p class="calibre5">22 uçaklık ikinci partinin alınma talebi, 7 Nisan 1975’de
Genelkurmay Başkanlığınca yapılmış, bu isteğe zamanın Başbakanı Sayın
Demirel 11 Nisan 1975 günü yazıyla olumlu cevap vermiştir; yani ikinci
anlaşma 6 Mayıs 1975’de imzalanmıştır.</p>
<p class="calibre5">Sayın senatörler;</p>
<p class="calibre5">Olay kısaca budur. Olay incelenmeli, rüşvet alan veya alanlar varsa,
bulunup meydana çıkarılmalıdır. Hükümet, Genelkurmay, Millet Meclisi
Araştırma Komisyonu, çalışmalarım gizli, süratli ve çok konuşmadan
yapmalı ve bu işi bir an evvel sonuçlandırmalı-dır. Çünkü, esasen
binbir güçlükle kısmen uygulanmaya çalışılan REMO projesi ve normal
ikmal yolları ve rüşvet söylentilerinin Silâhlı Kuvvetlerde ve Hava
Kuvvetlerimizde uyandırdığı çekingenlikle büsbütün zor işler hale
gelmiştir.</p>
<p class="calibre5">Sözlerimi bağlarken üzülerek ifade etmek istiyorum ki, gerek Hava
Kuvvetleri Komutanı ve gerekse Lockheed konularında hatalı, bilinçsiz
ve iç politikada basarı uğrunda izlenilen basiretsiz yolların, Silâhlı
Kuvvetlerimizde husule getirdiği tahribatı yabancı ve düşman ajanlar
Türkiye içinde yıllarca uğraşsalar ve milyonlarca lira para sarfetseler
elde edemezlerdi.</p>

<p class="calibre5">Bu sebeplerle, asgarî müştereklerde birleşilmesi gerekli konularda
ve korunulması gerekli millî kuruluşlar ve mensuplan üzerinde yapılacak
her türlü konuşma, tasarruf ve eylemlerde politikacılarımızı ve
basınımızı daha dikkatli davranmaya davet ediyor ve siz değerli
senatörlerin de bu görüşüme katılacağınızı ümit ediyorum. Eğer bana
cevabınız, «Efendim, bizim mü-esseselere karşı bir tutumumuz yok.
Onları karşı almıyoruz, kişiler ve müesseseler ayrı ayrı şeylerdir.»
olursa; ben de derim ki, «Müesseseler kişilerden oluşur ve müessese
mensuplarının tedirgin olmamasına imkân yoktur.»</p>
<p class="calibre5">Sayın senatörler;</p>
<p class="calibre5">Her konuda, yozlaştırır, iç politika meselesi yapar, aslı olmadığım
bildiğimiz halde veya inceleme yapmadan, her gün birbirimizi ve
müesseselerimizi ağır töhmetler altmda bulundurmaya devam eder ve bunu
politikanın bir gerçeği sayarsak ve sonunda Türkiye’de inanılacak ve
güvenilecek kişi ve müessese bırakmazsak, sonumuzun ne olacağını
kestiremiyorum. Gelin, bu kötü huy ve yöntemlerden hep beraber
vazgeçelim.</p>
<p class="calibre5">Saygılar sunarım. (CHP sıralarından alkışlar.)</p>
<p class="calibre5">Hava Kuvvetleri Komutanlığına tayin dolayısıyla bazı arkadaşlar, hatta biraz da sertçe bazı tenkitlerde bulundular.</p>

<p class="calibre5">Evvelâ olayı arz edeyim. Olay şu:</p>
<p class="calibre5">Hava Kuvvetleri Komutanının, bildiğiniz nedenlerle görevinden
ayrılması üzerine Genelkurmay Başkanlığı bir orgenerali, (ki, en
kıdemlisi) Hava Kuvvetleri Komutanlığına inha etmiş ve bunu ben de imza
ederek Başbakanlığa gönderdik; yani bu teklifi inha haline getirerek
Başbakanlığa gönderdim.</p>

<p class="calibre5">Kanuna göre bu otomatik cereyan etmiyor tabü; Kuvvet Komutanlığı
inha edildiği zaman, en kıdemli komutan ortaya gelir oturur... Böyle
bir şey yok tabiî, Kanun bunu da bir tayin muamelesine bağlamış ve
Kuvvet Komutanlığına tayin dört imzalı kararname ile çıkıyor.
Genelkurmay Başkanı teklif ediyor, Savunma Bakanı bu teklifi kabul
ederek imza ediyor. Hatta Kanunda bir hüküm daha var; Savunma Bakanı
buna katılmazsa, Savunma Bakanını aşabilir. Yani onu aradan çıkararak
doğrudan doğruya Başbakanlığa intikal ettirebilir Genelkurmay. Böyle
bir yetki de var; ama ben şahsen kabul ettim ve bu teklife katıldım,
uygun buldum. Fakat ondan sonraki seferde dört imza tamamlanmadı,
Başbakan ve Cumhurbaşkanı tarafından imza edilmedi, uzun süre bekledi,
muamele tekemmül etmedi.</p>
<p class="calibre5">Vehbi Ersü (Tabiî Üye) — Cumhurbaşkanı imzalamadı mı?...</p>
<p class="calibre5">MİLLÎ SAVUNMA BAKANI Ferit Melen (Devamla) — Cumhurbaşkanına gitmediği için tabiî.</p>

<p class="calibre5">Muamele tekemmül etmedi. Muamele tekemmül etmeyince, Genelkurmay
Başkanlığı uzun zaman vekâletle idaresini caiz görmediği için; ayrıca o
sırada İzmir’de bir CENTO Toplantısı, Devlet Başkanları Toplantısı,
resmigeçit vesaire olacaktı, acele bir komutan tayinine ihtiyaç görmüş
olacak ki, teklifini geri aldı. Çünkü uzun zaman kalacak, Başbakan imza
etmiyor. Tabiî bu onların takdiri; onları zorla biz imzaya sevk
edemezdik, öyle takdir etmiş ve Sayın Başbakan bana şunu ifade etti
görüştüğüm zaman; «Ben, inha edilen komutanm şahsına bir şeyim yok,
bilâkis takdir ederim, sayarım; ama Hükümetin de bir fikri olmak lâzım.
Nasıl ki valilerin tayininde Hükümet karar veriyorsa, Kuvvet
Komutanlığı da mühim bir yerdir. Binaenaleyh, Hükümetin fikri olmak
lâzım. Ben bu nedenle Hükümet arkadaşlarımla konuşmadan bunu
gerçekleştiremem.» dedi ve uzun zamanda bir neticeye varılmadı. Ondan sonra Genelkurmay geri alarak ikinci inhayı yaptı.</p>
<p class="calibre5">İkinci inhada, evet bir orgeneral daha vardı; fakat bir korgenerali
teklif etti. Çünkü o orgeneral Askerî Şûradaydı. Hatta ben Sayın
Genelkurmay Baş-kanına sordum, dedi ki, «Askerî Şûrada önemli
mev-zularmıız vardır, çalışan bir arkadaşımızdır, Askerî Şûrada ona
ihtiyacımız vardır, bu sebeple bunu yaptım.» Nihayet bu bir takdir
meselesi. O teklifi de tabiî Genelkurmaydan geldiği gibi kabul ederek
gönderdik ve nihayet bildiğiniz şekilde dava açıldı. İdarî mahkeme amaç
bakımından bu tasarrufu iptal etti ve biz tasarrufa uyarak o tayin
muamelesini ortadan kaldırarak yeni bir tayin yaptık. Muamele, olay
böyle cereyan etmiştir.</p>
<p class="calibre5">Bütçe Karma Komisyonundaki konuya gelince:</p>
<p class="calibre5">Değerli arkadaşlarım;</p>
<p class="calibre5">Burada olduğu gibi Bütçe Karma Komisyonunda da mevzuu ortaya attılar
ve ben şöyle ifade ettim. Aynen burada söylediklerimi hikâye ettikten
sonra dedim ki, «Terfi başkadır, rütbe katetme, ilerleme başkadır, bir
makama, bir komutanlığa tayin başka muameledir. Birisinden sadece
sicil, kıdem almabilir; ama ötekisinde nihayet tayin makamının
takdirleri rol oynar. Kanunda bir mecburiyet yok; illâ şunu
yapacaksınız diye bir mecburiyet yoktur. Nitekim, bilmem 4 tane
orgeneral arasında en kıdemsizi bilmem İstanbul'a verilebilir ordu
komutanı olarak, ötekisi Şûraya verilebilir ve bunlar da nihayet tayin
makamının takdiriyle halledilir meselelerdir. Kanunî bir mecburiyet yok.</p>

<p class="calibre5">«Bir orgeneral varken neden oldu?...» Arz ettiğim sebeple oldu ve
şunu söyledim, dedim ki; farz ediniz, ama daima farzedinize bağlı
olarak... Evvelâ şunu arz edeyim; bugün Hava Kuvvetlerine tayin edilmiş
olan orgeneral benim çok saygı duyduğum, hatta takdir ettiğim, bühassa
o hâdiselerdeki tutumu itibariyle gidip kendisine şükranlarımı sunduğum
değerli komutanımı zdır. Vakarım bozmamıştır, «hak benimdir» diye
ortaya çıkmamıştır, tam bir askerî disiplin içerisinde; böyle takdir
etmişlerdir diye kabul etmiştir, en ufak bir şikâyette bulunmamıştır.
Bütün bunlardan dolayı da, bilhassa o yönleriyle takdir ettiğim ve
şükran duyduğum bir arkadaştır ve bugün işgal ettiği mevkiyi de
liyâkatla yapmaktadır. O husus hakkında en ufak bir tereddüdüm yok ve
böyle düşünseydim zaten, öteki teklifi imza etmezdim, kaçınabilirdim.
Böyle düşünmediğim oraya imza koyduğumdan da anlaşılıyor.</p>

<p class="calibre5">Yalnız, arkadaşımın bir sualine karşı: efendim, farz edin ki öldü,
dedim. Yani illâ bu makama korgeneral değil, orgeneral tayin
edilebilir; farz edin ki, orgeneral yok o rütbede kimse... (CHP
sıralarından «Var, var» sesleri.) O makamı boş mü ^bırakacağız dedim?
Birisi vardı, farz edin ki, öldü, o makamı boş mu bırakacağız?... Farz
edin ki, uygun değil, dedim; ama şahsa muzaf olarak değil, farzedin ki,
mücerret olarak, afakî olarak... Söylediğim budur. Yani arkadaşıma;
efendim, bir orgenerali kötülemiş veyahut bir orgeneral hakkında şunu
söylemiş, bunu söylemiş şeklinde saz söylemesini Sayın Batur’a
yakıştıramadım. Batur beni yakinen bilir. En güç şartlar içerisinde
beraber çalıştık. Silâhlı Kuvvetler içindeki durumum, Silâhlı
Kuvvetlere hizmetim, Silâhlı Kuvvetlerdeki vazifelilerle olan
münasebetim, büyük bir saygı duydu-ğumu; hepsini bilir. Onun için
kendisine de aynı saygıyı göstermiştim. Benden böyle bir şey sadır
olmaz. Yani bunu kullanıp; efendim, sen falan komutana karşı şunu
söyledin... Hayır. O komutanı takdir ediyorum. Ben kanunî bir durum
üzerinde durdum. Sadece ondan ibarettir. Bunu arkadaşıma tavsiye
ediyorum; politikayı biz değil (bizi itham ediyor) kendisi politika
yapmaktadır bugün bu durumda. Ondan dolayı da üzüntülerimi arz
ediyorum. Kendisi ordu içinde politika yapmaya çalışmaktadır ve bunu
yakıştıramıyorum.</p>
<p class="calibre5">Başka senatörler de bu konuya değinmişlerdi. Sayın Melen hepsine ve bu arada bana da cevap verdi ve dedi kı...</p>
<p class="calibre5">Sayın Melen’in bu sözlerini üzüntüsüne verdim ve hiç alınmadım,
çünkü vicdanen rahatım, senatör olduktan sonra değil ordu içinde
politika yapmak, görevdeki eski arkadaşlarımla iç politika ve parti
işleri ile ilgili konuları açmamağa büyük özen gösterdiğini biliyordum.</p>
<p class="calibre5">* * * * *</p>
<p class="calibre5">Senatör olarak hep askeri konulara değinmekle yetiniyordum. 1978
Bütçesi kunuşulurken Turizm ve Tanıtma Bakanlığı üzerindeki görüşlerimi
şu şekilde açıkladım...</p>

<p class="calibre5">Muhsin Batur — Sayın Başkan, sayın senatörler;</p>
<p class="calibre5">Turizm ve Tanıtma benim uğraşı alanım değil; ama kişi olarak
gezmeyi, görmeyi ve öğrenmeyi çok seven bir insanım; bu görgülerimin
ışığı altında turizm ve tanıtıma konusunda birkaç öneride bulunmak
istiyorum, müsaadenizle.</p>
<p class="calibre5">Sayın senatörler;</p>

<p class="calibre5">Bilirsiniz insanlar gördüklerini ve amlarmı belgelemek ihtiyacını
duyarlar. Bunun sebebi, yıllar geçtikten sonra nereyi gördük, nasüdı?
Bunu hem kendileri görüp hatırlarlar, hem dostlarına gösterirler. Bu
ihtiyaç bugün fotoğraf çekmek ve film çekmek suretiyle yapılıyor.
İnsanların bu ihtiyacından ve bir açıdan da zaafmdan diyelim
faydalanmak isteyen ileri devletler, bunu aynı zamanda bir tanıtma
(Turizm açısından bir tanıtma) ve para sağlama mevzuu haline
getirmişlerdir.</p>

<p class="calibre5">Geçen yıl Portekiz’e gitmek fırsatım buldum, orada bir nokta var.
Avrupa'nın en batı noktası, yani hiçbir özelliği, tarihi hiçbir
özelliği yok, coğrafi bir nokta; fakat ufak bir kulübe kurmuşlar oraya,
binlerce turist geliyor, çay, kahve içiliyor. Zaten o iki memurun
parasını o çay kahve geliri karşılar. İnsanın eline şöyle bir belge
veriyorlar, gayet güzel yapılmış, buranın coğrafi yerini gösteriyorlar
ve buraya sizin isminizi yasıyorlar ve iki dolarınızı da alıyorlar. Hem
bu memleketi tanıtma bakımından bir şey oluyor, hem turizm geliri
bakımından büyük fayda sağlıyor. Bizim memleketimizde ben sayma lüzumu
görmüyorum turistik ve tarihi yerleri namütenahi var, dolar olarak
alınabilecek böyle bir tanıtma ve hatıra belgesiyle turizm
gelirlerimize büyük katkıları olabilir kanısındayım.</p>
<p class="calibre5">Gene başka bir noktaya değinmek istiyorum. Geçen yıl Amerika’ya
gitmek fırsatını bulduk. NATO Parlamenterleri olarak, ziyaret ettiğimiz
yerler arasında Los Angeles’in cenubunda, San Diego diye bir liman
şehri vardı. Kendisi haddizatında turistik bir yer otelleriyle,
plajlarıyla. Bize bir resepsiyon verdiler: Resepsiyona katılan
Amerikalıların hemen hemen hepsi Türkiye’yi görmüşler. İlgilendim,
nasıl görmüşler yani; en uzak yeri Amerika'nın. Yunan seyahat
acentalarımn tertiplediği gezilere katılmışlar, gezilerde hem
Yunanistan, Atina, hem Adalar, hem Türkiye kendilerine bol bol
gezdirilecek broşürleriyle karşılaşmışlar. Kalkmışlar 15 günlük bu Ege
turuna katılmışlar. On dört buçuk günü Yunanistan memalikinde
geçirmişler, yarım gün de bize uğramışlar, ya Efes’i, ya Meryem Ana’yı
görmüşler. Yani açıkçası Yunanlılara 500 dolar, bize de 5 dolar
bırakmışlar. Bunu tersine çevirip bizim yapmamamız için hiçbir sebep
yok.</p>
<p class="calibre5">Gene bir noktaya daha değinmek istiyorum. Türk parasının
istikrarsızlığından ve düşüklüğünden istifade eden bütün turistler
hemen hemen büyük çoğunlukla Türk parasmı ceplerine dışarıda koymak
suretiyle buraya geliyorlar ve burada çok az döviz bozduruyorlar.</p>
<p class="calibre5">Yine Kuşadası’ndan bir örnek verebilirim. Her gün üç dört tane
feribot veya gemi yanaşır, binlerce turist çıkar, kumanyaları
yanlanndaır. Bir otobüs parası verirler, bir de Meryem Ana’ya veya
Efes’e giriş parası iki lira verirler, dönerler. Halbuki, örneğin:
Meselâ, Macaristan’da huduttan girerken kaç gün kalacağınızı sorarlar,
kaç kişisiniz? îki kişi, bir de çocuğunuz var; kişi başına günde 20
dolar, çocuk başına da 10 dolan hudutta bozdurmaya, döviz olarak
mecbursunuz. Bütün bu öneriler dikkate alınırsa, gerek Türkiye’yi
tanıtma bakımından, gerek Türkiye’ye döviz getirme bakımından bazı
eylemlere Turizm ve Tanıtma Bakanlığı diğer bakanlıklarla koordine
etmek suretiyle girebilir.</p>
<p class="calibre5">Benim önerilerim bu kadar. Eğer faydalı bir katkı yapabildimse mutluluk duyarım.</p>
<p class="calibre5">Saygılar sunarım. (CHP ve MB Grubu sıralarından alkışlar).</p>
<p class="calibre5">Zamanm Turizm ve Tanıtma Bakanı Sayın Alev Coşkun, bana olumlu cevap verdi ve dedi ki...</p>
<p class="calibre5">«Sayın Muhsin Batur’un önerilerine, yaptığı çok ciddi ve ilginç
konuşmaya teşekkür ediyorum, getirdiği önerileri ayrıca zabıtlardan
çıkararak tek tek üzerinde duracağım.»</p>
<p class="calibre5">Şimdi düşünüyorum, aradan 7 yıl geçti, ama değindiğim bu konuların hiçbirine el atılmadı.</p>

<p class="calibre5">1977 Genel Seçimleri kampanya döneminde Genel Sekreter Mustafa
Üstündağ, Prof. Uğur Alacakaptan ve benden oluşan bir üçlü tim halinde
Konya ilinde 25 yerde halk önünde konuşmalar yaptık. İtiraf edeyim, ilk
önceleri ne konuşacağımı bile tam kestiremiyordum, fakat süratle uyum
sağlamakta gecikmedim. Hiç unutmam, bir köy kahvesinde konuşma
yaparken... ben komünizm konusunu dile getiriyor, komünizmin bazı
uygulamalarını anlatıyor, buna karşı partimin ne yapmak istediğinin
karşılaştırmasını yapıyor ve CHP’nin komünizmle yakın - uzak hiçbir
ilişkisi olmadığım, böyle olunca da bizlerin de komünist
olamayacağımızı söylerken... bir köylü vatandaşımızdan bir kâğıt geldi,
yazdıkları biraz zor okunuyordu, ama şöyle diyordu... (Paşam... Hava
Kuvvetleri Komutanı iken komünist değildin ki Demirel seni Komutan
yaptı... eh, şimdi mi komünist oldun, buna kimse inanmaz... ama sen
burada böyle konuşmayı sürdür, bu dediklerin tutar.»</p>
<p class="calibre5">Eve döndüğümde hiç sesim çıkmıyordu, fısıltı halinde
konuşabiliyordum, ama görev verilince Erzurum ve yörelerine giderek
çalışma ve konuşmalarda bulundum.</p>

<p class="calibre5">*    Durumlar gene kötüye gidiş sinyalleri vermeğe
başlamıştı. 8 Aralık 1978 günü Cumhurbaşkanı Koru-türk, Kontenjan
Senatörlerini Köşke davet etti. Metin Toker yurt dışında olduğundan
toplantıya katılamadı, Cumhurbaşkanı bizi Güvenlik Kurulu’nun
toplandığı salonda kabul etti ve Türkiye’nin içinde bulunduğu durum
hakkında bir durum değerlendirmesi yaptıktan soma bizlerin düşünce ve
daha ziyade önerilerini dinlemek istediğini söyledi. Senatör arkadaşlar
sıra ile görüşlerini ve önerilerini söylediler. Sıra bana geldiğinde
ben mazeret bildirdim... «Bir siyasi partiye mensubum, söylediklerim
yanlış anlaşılabilir» dedim. Israr edilince de özetle şunları
söyledim... «Vaktiyle dört yıl süre ile Milli Güvenlik Kurulu üyesi
olarak da tesadüfen aynı iskemlede oturmuştum. Biz, kendi dönemimizde
12 Mart Muhtırası’m vermeğe mecbur olmuştuk. İki dönemi
karşılaştırdığımda, içinde bulunduğumuz şartlarm çok daha vahim
olduğunu görüyorum. Cumhurbaşkanı olarak zatıâlinize büyük görevler
düşüyor» dedim ve önerilerimi sundum. Bu önerilerde özenle bir nokta
üzerinde durdum... Bu da Silâhlı Kuvvetlerin tutumu üzerinde idi.
Silâhlı Kuvvetlerdin aktif bir girişimde bulunmamalarını Önerirken...
iyi niyetle yaptıkları harekette başarılı olmamaları için herkes
elinden geleni yapıyor ve sonuçta kimseye yaranamıyorlar... onun için
size yalnız manevi destek verdiklerini ima etmekle yetinsinler, siz TRT
aracılığı ile milletle diyalog kurduktan sonra Parti liderleriyle
görüşmeler tertip edin, onlan asgari müşterelerde birleştirmeğe gayret
edin. Komutanlar toplantılarda bulunsunlar, sizi desteklediklerini
belli etsinler, fakat tartışmalara karışmasınlar. Yaptığınız her
teşebbüsün sonucunu da millete açıklayın, böylece arkanıza bir gücü
alarak, girişimlerinize tırmanarak devam edin» dedim.</p>
<p class="calibre5">Zannediyorum söylediklerim tasvip gördü ve Cumhurbaşkanı teşekkür etti.</p>

<p class="calibre5">Cumhurbaşkanı seçimleri esnasında Milli Birlik Grubu’nda bana karşı
bir soğukluk sezinledim, en yakın arkadaşım olan Mucip Ataklı'ya gittim
ve «Ne var? Ne oluyor?» diye sordum. Üzgün üzgün bana cevap verdi...
«Sen, Cumhur başkaninın Kontenjan Senatörleri ile yaptığı toplantıda
askerlerin müdahalede bulunmalarını istemişsin» dedi. «Kim söyledi
bunları?» dedim, bir isim verdi... Verdiği isim; 1960 yılından beri her
dönemin adamı olmayı, 1980’den sonra da gene devrin adamı olmayı
başarabilecek yetenek ve oynaklığa sahip biriydi. Neyse, konu
toplantıda bulunan diğer senatörlerce yalanlanınca kapandı.</p>
<p class="calibre5">* * * * *<br class="calibre3"/>
</p>

<p class="calibre5">Anarşi hızla tırmanıyor ve hangi hükümet iş basına gelirse gelsin
başarılı olamıyordu. 1978 yılı sonlarına doğru Kahraman Maraş olayları
patlak verince13 ilde Sıkıyönetim ilânı zorunluğu doğdu. Silâhlı Kuvvetler hiç istemediği halde gene devreye sokulmuştu. </p>
<p class="calibre5">Bu olaylar CHP müşterek grup toplantısında görüşülüp tartışılırken
26 Aralık 1978 günü söz aldım ve istemeyerek de olsa şu konuşmayı
yaptım:</p>


<p class="calibre5">«Çekirdekten yetişme bir politikacı ve partici değilim. Hasbelkader,
Türkiye’nin bunalımlı bir döneminde görevde bulunmuş, bu sebeple biraz
bilgi ve tecrübe edinmiş bir arkadaşınızım. Türkiyemiz 1957 - 1977
yıllan arasında çeşitli bunalımlara girdi ve çıktı. Ama 1978 yılındaki
kadar şiddetli ve tehlikeli bunalıma girmedi. Ne yazık ki, bu seferki
bunalımda bizim partimiz iktidarda. Benim kendime göre bir düsturum
vardır. Bir görevi yüklenen kişi veya heyet, başarı halinde, başarıya
lâyık olarak değerlendirilir ve mükâfat-landınlır. Başarısızlık halinde
de, başarısız olarak değerlendirilir ve cezalandırılır. Nasıl
mükâfatlandırılır veya cezalandırılır? Demokratik çok partili sistemde
bunu millet yapar. Nasıl yapar? Oyları ile yapar. Milletimize çok büyük
vaadler, çok iddialı vaadler ve çok çok umut vererek iktidara talip
olduk ve geldik. Ben de içtenlikle aynı umudu taşıyordum. Bırakın bizi,
beni, seçimlerde başka partilere oy vermiş vatandaşlarımız da bize umut
bağladılar ve yurdumuzun selâmeti bakımından başarılı olmamızı
istediler. Diğer konulara değinmiyorum. Fakat yurtta barış
sağlanmasında ve anarşinin önlenmesi konusunda bir yıl sonunda
hükümetimizin ulaştığı sonuç, kocaman bir sıfır ve fiyaskodur...</p>

<p class="calibre5">Türkiye’nin sosyal, ekonomik, etnik ve mezhep konularında asırlık
problemleri vardır. Bu problemler bazen duralar, bazen sert biçimde
patlak verir. Ayrıca, Türkiye’de uzun süreden beri Anayasa dışı
ideolojilerin eylemli faaliyetleri vardır. Siyasi partilerimiz bu iki
konuyu teşhis, değerlendirme ve önlem almada birleşmek bir yana, hatta
kutuplaşmayı körüklemekte ve hızlandırmaktadırlar. Buna bizim partimiz
de dahildir. CHP olarak biz ve bizim hükümetimiz de, teşhis ve önlem
almada yanılgı içinde bulunuyoruz. Değiliz dersek, kendimizi aldatırız.
Çünkü sonuçlar ortada ve her şey sonuçla değerlendirilir. Eğer bu
hatalı yollarda devam edersek, milletimize istemeyerek de olsa,
yapacağımız kötülük bir yana, çok uzun yıllar bir daha CHP'müm
Türkiye’nin en büyük partisi olmaktan çıktığını hep beraber üzülerek
görürüz. Hepimiz insanız, hata yapabiliriz, ama hatayı kabullenmek ve
düzeltmeye çalışmak insanı küçültmez, büyütür. Fanatik saplantıları
bırakalım. Önce hatalı olduğumuzu, bir defa prensip olarak kabul
edelim. Sonra bu hatalarımızın neler olduğunda görüşbirliğine varmaya
çalışalım. Ondan sonra çözüm ve başarı yolunu gene kendi aramızda
araştırır, bulabiliriz. Geç kalır, başka hal tarzları aranmasına sebep
olursak, istemeyerek de olsa devletimize, partimize ve demokrasimize
kötülük yapmış oluruz. Alacağımız önlemlerin, örneğin sıkıyönetimin,
yurdumuza, devletimize, hükümetimize ve partimize ne getirip ne
götüreceğini iyi bilmemiz, iyi değerlendirmemiz gerekir. Çünkü
bilinçlenmiş toplumlar devlet adamlarının dün ne, bugün ne
söylediklerini unutmazlar. İşinize gelmediği zaman olaylara dolu bir
dönemin sıkıyönetiminin kötülüklerinden, 12 Mart’taki yönetimin faşist
uygulamalarından söz ediyorsunuz. İşinize geldiği zaman, hiçbir iç
olayın olmadığı, milletin birlik içinde olduğu, Kıbrıs harekâtı
dönemindeki sıkıyönetimin faziletinden bahsediyorsunuz.</p>

<p class="calibre5">Bir önemli noktaya daha değinmek istiyorum. Çok partili demokratik sisteme ümitle girdik. Beceremedik,27
Mayıs oldu. Tekrar denemeye girdik, 12 Mart 1971’e geldik. Tekrar
denemeye girdik. MC hükümetleri çok başarısız bir dönem yaşattılar
Türkiye’ye. Büyük umut, vaad ve iddialarla biz işbaşma geldik.
İnandığımız ve vaadlerimiz doğrultusunda başarı sağlayamadık ve Silâhlı
Kuvvetlerimize yönelerek, devletin bekası için onun yardımmı istiyoruz.
Böyle bir karar alınırsa, eski bir mensubu olarak, Silâhlı
Kuvvetlerimize yürekten başarılar dilerim. Eğer başarılı olurlar ve
yurdumuzu huzura kavuştururlarsa, kendilerine minnettar olurum.</p>
<p class="calibre5">Ama sonunda kendime ve sizlere sormadan edemem. Milletimizin bundan
böyle partilerimize, yöneticilerine ve parlamenter demokratik sisteme
güven ve inançları kalacak mıdır?»</p>
<p class="calibre5">Bu vahim ortamda dahi, Sıkıyönetim; ilân edilsin, edilmesin,
uzatılsın, uzatılmasın tartışmaları yapılıyor, Anayasa ve yasalarda
değişiklik yapılması gerekli noktalar üzerinde partiler arasında görüş
birliği sağlanamıyordu. Bir parti lideri çıkıyor... «Sıkıyönetime evet, Hükümete hayır» diyordu. Bu bir siyasi görüştü ve
söylenebilirdi, ama kendisi de yönetimin başında iken anarşinin çözümü
konusunda bir başarı gösterememişti ki... sonraları da
gösteremeyeceğini milletçe görecektik.</p>

<p class="calibre5">Görüşlerimi basın yolu ile açıklamayı uygun gördüm ve yazdığım makale Hürriyet gazetesinde 10 Mayıs 1979 günü yayınlandı...
</p><span class="calibre14">NEDEN BÖYLEYİZ?</span><p class="calibre15" style="margin:0pt; border:0pt; height:0pt"> </p>

<span class="calibre14">Muhsin Batur, Senatör


</span><p class="calibre15" style="margin:0pt; border:0pt; height:0pt"> </p><span class="calibre14">*    Son 60 yıllık yakın tarihimize kronolojik sıra
ile bir göz atarsak çok bunalımlı ve istikrarsız dönemler geçirdiğimizi
ve teşhiste beraberlik içinde bulunmadığımız bir hastalığın mevcut
olduğunu görürüz.
</span><p class="calibre15" style="margin:0pt; border:0pt; height:0pt"> </p><span class="calibre14">*    Önce bir Kurtuluş Savaşı dönemi ve sonunda askeri ve siyasi zafer.
</span><p class="calibre15" style="margin:0pt; border:0pt; height:0pt"> </p><span class="calibre14">*    Bugünkü manada kullanmıyorum, vatan tam bir
enkaz halinde buna rağmen üzerinde yeni bir devlet ve kendine «Ne mutlu
Türk’üm» diyebilen bir toplum oluşturulma çalışmaları.
</span><p class="calibre15" style="margin:0pt; border:0pt; height:0pt"> </p><span class="calibre14">*    Başta laiklik olmak üzere toplumun şekil ve
içeriğini değiştirici Atatürk inkılâplarının biribirini kovalaması.
</span><p class="calibre15" style="margin:0pt; border:0pt; height:0pt"> </p><span class="calibre14">*    Bu değişmelere karşı koymalar, isyanlar, Takriri
Sükûn Kanunları, İstiklâl Mahkemeleri, idam sehpaları, tenkitler, örfi
idareler.
</span><p class="calibre15" style="margin:0pt; border:0pt; height:0pt"> </p><span class="calibre14">*    Siyasi hayatta çok partili döneme geçme
tecrübesi, Terakkiperver Cumhuriyet Fırkası’nın kurulması, sonuç
olumsuz.
</span><p class="calibre15" style="margin:0pt; border:0pt; height:0pt"> </p><span class="calibre14">*    İkinci deneme Serbest Fırka, hem bu seferki biraz danışıklı dövüş, sonuç gene olumsuz.
</span><p class="calibre15" style="margin:0pt; border:0pt; height:0pt"> </p><span class="calibre14">*    Bir deneyiş daha. 1945 -1946, bu sefer sonuç
olumlu gibi. Ama giderek partiler ve partililer arasında sertleşme ve
kutuplaşmalar, köylerde cami ve kahveler bile ayrılıyor, ekonomik kriz,
antidemokratik gelişmeler. Sonuç: 27 Mayıs 1963. Mahkemeler, idamlar,
yeni Anayasa ve tekrar çok partili rejime dönüş.
</span><p class="calibre15" style="margin:0pt; border:0pt; height:0pt"> </p><span class="calibre14">*    Dayanma süresi 10 yıl ve 12 Mart 1971. Daha modem bir askeri müdahale, uzun süreli Sıkıyönetim, şikâyetler.
</span><p class="calibre15" style="margin:0pt; border:0pt; height:0pt"> </p><span class="calibre14">*    1973’ten bugüne geliş, yeniden ekonomik kriz,
yeniden Anayasa dışı anarşik ve bölücü eylemler ve Türkiye’nin üçte
birinde yeniden sıkıyönetim.
</span><p class="calibre15" style="margin:0pt; border:0pt; height:0pt"> </p><span class="calibre14">* * * * *
</span><p class="calibre15" style="margin:0pt; border:0pt; height:0pt"> </p><span class="calibre14">*    O halde bu iniş çıkışların bazı sebepleri olması gerekir. Nedir bunlar?
</span><p class="calibre15" style="margin:0pt; border:0pt; height:0pt"> </p><span class="calibre14">*    Türkiye gittikçe büyüyen, gelişen, hızla nüfusu
artan bir ülke. Son 60 yılda büyük değişmeler, gelişmeler olmuş. Ama
geçmişin etkilerinden hâlâ tamamen kurtulamamış, sosyal, ekonomik,
eğitim, sanayileşme sorunlarını hâlâ çözememiş, hatta hatalı çözüm
yollarının seçilmiş olması bugünkü halin sebeplerinden biri.
</span><p class="calibre15" style="margin:0pt; border:0pt; height:0pt"> </p><span class="calibre14">*    Bir açıdan ve biraz karamsar olarak bakıldığında Türkiye bir tezatlar ülkesi...
</span><p class="calibre15" style="margin:0pt; border:0pt; height:0pt"> </p><span class="calibre14">*    Bir yerde 5-10 milyonluk lüks dairelerde oturan
insanlar, bir başka yerde insanların ve hayvanların beraberce yaşadığı
mağara köyler.
</span><p class="calibre15" style="margin:0pt; border:0pt; height:0pt"> </p><span class="calibre14">*    Bir tarafta nerede ise dilenerek temine
çalıştığımız Fuel-Oil ile terleyerek ısınan insanlar, diğer tarafta
tezek yakarak titrememeğe çalışan insanlar.

</span><p class="calibre15" style="margin:0pt; border:0pt; height:0pt"> </p><span class="calibre14">*    Bir bölgeye gidiyorsunuz fabrikalar
kilometrelerce yan yana sıralanmış, başka bir bölgede halk fabrikayı
resimde görmüş.
</span><p class="calibre15" style="margin:0pt; border:0pt; height:0pt"> </p><span class="calibre14">*    İş bulamayan insan, sevdiği yurdunu bırakıp göç
etmiş Almanya’da yollan süpürüyor, bulaşıkçılık yapıyor. Ankara’da
yüzbinlerce işsiz var. Almanya’dan dövizle getirttiğimiz makinelerle
yolları süpürüyoruz.
</span><p class="calibre15" style="margin:0pt; border:0pt; height:0pt"> </p><span class="calibre14">*    Hââ Türkiye’nin gereksinmelerini karşılayacak
bir eğitim sistemi kuramamışız. Gereksiz bir üniversite mezunu olma ve
imparatorluktan kalma devlet kapısında iş aramak eğilimi var. Araçsız,
gereçsiz okullar, bazı dallarda öğretmen yığılmaları, bazı dallarda
büyük boşluklar, fen derslerini okumadan lisenin fen kolundan mezun
olanlar var, bunlar üniversite sınavlarına hazırlanmak için özel
dershaneler önünde kuyruklar teşkil ediyorlar.
</span><p class="calibre15" style="margin:0pt; border:0pt; height:0pt"> </p><span class="calibre14">*    Çarpık bir işveren ve karşısında gene çarpık bir
sendika sistemi. İşvereni mecbur etmezsen boğaz tokluğuna bile
yetmeyecek bir ücretle işçi çalıştırmak eğiliminde. Sendika lâf
dinletmiyor, işveren iflasa gitse bile daha fazla ücret istiyor. Asgari
ücret var, fakat tavan yok. İşçi memur ayrımı her geçen yıl daha da
büyüyor.
</span><p class="calibre15" style="margin:0pt; border:0pt; height:0pt"> </p><span class="calibre14">*    Geri kalmışlıktan süratle kurtulmak, özel
sektörün yapamayacağı, yapmak istemediği endüstri alanlarına yönelik
KİT’ler fayda yerine ekonomiyi çökertir bir hale gelmişler, tedbir alma
cesareti partiler rekabeti dolayısıyla mümkün değil.
</span><p class="calibre15" style="margin:0pt; border:0pt; height:0pt"> </p><span class="calibre14">*    Vergi sisteminde adalet yok, vergi alınmayan
sahalara yönelme heves ve cesareti yok, sübvansiyonlu maddelerde devlet
ağır ekonomik fedakârlığa katlanıyor.

</span><p class="calibre15" style="margin:0pt; border:0pt; height:0pt"> </p><span class="calibre14">*    Yalnız doğuda değil, orta, hatta Batı Anadolu’da
dahi çok geri kalmış yöreler var, gelip geçmiş iktidarlar seçim
bildirgeleri ve parti programlarında vaat ettiklerinin onda birini dahi
gerçekleştirememişler.
</span><p class="calibre15" style="margin:0pt; border:0pt; height:0pt"> </p><span class="calibre14">*    Etnik ve mezhep ayrılıklarını bazen ağzımıza
almaktan çekinmiş, yok farzetmişiz. Bazen ise kişisel ve parti
çıkarları uğruna bu mazlum kütleleri tahrik yoluna giderek olaylar
çıkartmaktayız.
</span><p class="calibre15" style="margin:0pt; border:0pt; height:0pt"> </p><span class="calibre14">*    Geçmişin feodalite ve şıhlık müesseseler!,
devletin tam giremediği bölgelerde hâlâ etkinliğini sürdürebilmekte.
Bugün yurt sathında herkesçe tanınan sayın Ecevit veya sayın Demirel
adaylıklarını bağımsız olarak koysalar kazanıp Meclise girebilme
ihtimalleri pek zayıfken, kendi bölgeleri dışında hiç tanınmamış
vatandaşlarımız bağımsız olarak tek başlarına 20-30 bin oy alarak
Meclise girebilmektedirler.

</span><p class="calibre15" style="margin:0pt; border:0pt; height:0pt"> </p><span class="calibre14">*    Bazı aksaklıklarına rağmen çok partili
demokratik sistem, en iyi devlet yönetim sistemidir. Fakat demokratik
rejimin kati bir sistematiği yoktur, her ülkede farklılıklar gösteren
uygulama şekilleri vardır. Ancak, biz kişi hak ve özgürlüğünü devletin
üstünlüğüne tercih eden ütopik bir özgürlükçü sistemi kendimize slogan
etmişiz. Bundan yararlanarak Türkiye'de rejimi yıkmak, vatan bölmek
isteyen düşünceleri bir tarafa bırakalım, silâhlı ve örgütlü
eylemcilere karşı dahi yasal sert önlemler almayı, özgürlükçü
demokratik sisteme toz kondururuz, sonra Batı bizi ayıplar diye cesaret
edememişiz. Hangi Batı... Batı ne yapacağını bilir ve yapar.
Amerika’da, İngiltere’de, Almanya’da ve İtalya’da kanundışı
davrananlara polisin nasıl bir tutum gösterdiğini basın ve
televizyondan izlemiyor musunuz? Bu gibi hallerde Amerikan polisi
zannedersiniz bir sadistler örgütü, insanı hunharca yerde sürükler,
coplar, kan revan içinde bırakır. İtalya’da anarşistleri mahkemeye
demir kafesler içinde getirdiklerini görmediniz mi? Almanya’da Meinhof
çetesi mensuplarının safiyane (!) intiharlarım duymadınız mı?
</span><p class="calibre15" style="margin:0pt; border:0pt; height:0pt"> </p><span class="calibre14">*    Şimdi sonuca yaklaşmaya çalışalım. Tavuk mu
yumurtadan, yumurta mı tavuktan çıkıyor karşıt görüşlerine uygun
olarak, bunalımlar... Sosyal, ekonomik, mezhep ve etnik konulardaki
problemlerin çözülememiş olmasının sebep olduğu bir tepki ve
umutsuzluktan mı kaynaklanıyor?.. Yoksa... Bu konuları ana etken olarak
gösterip bu örtü gerisinde esas amaç rejimi değiştirmek veya devleti
yıkmak mı? Kanımızca bu sebeplerin her ikisi tek tek ve bazen her ikisi
beraberce geçerli olmakta ve sonunda silâhlı eyleme dönüşmektedirler.
</span><p class="calibre15" style="margin:0pt; border:0pt; height:0pt"> </p><span class="calibre14">* * * * *</span><p class="calibre15" style="margin:0pt; border:0pt; height:0pt"> </p>

<span class="calibre14">*    Kişi hak ve özgürlüklerine saygılı olmak, bu
haklan yasal güvenceye almak ne kadar önemliyse, toplumun oluşturduğu
devleti ve rejimi koruyucu yasal güvence önlemleri almak da en azmdan
aym derecede önemlidir. Son yıllarda siyasi partilerimiz kısmen görüş
farkları, kısmen de birbirlerinden çekindiklerinden bu iki unsur
üzerindeki önem derecesini saptamada bocalıyorlar. Bazen, kişi hak ve
özgürlüklerinden toplum ve devlet adına nisbi ve ölçülü bir feragati
dahi Faşizm’e veya Dikta’ya gidiş olarak görme hastalığına tutulduk.
Halbuki millet, vatan ve devlet olmazsa ve bu kavram-lar kuvvetle
korunmazsa, ikinci önem sırasında gelen partiler, rejim, hükümet vs.
gibi kavramların manası kalmaz. Bunu da bilmiyor değiliz, her tehlikeli
dönem ve bunalımda bir Anayasa müessesesi olmakla beraber Sıkıyönetimi
ve Silâhlı Kuvvetleri devreye sokuyor ve üzerinde çok hassas
göründüğümüz kişi özgürlük ve haklarını hemen askıya alıveriyoruz.
Böylece bir çelişkiler halkası üzerinde devamlı tur atıyoruz.
</span><p class="calibre15" style="margin:0pt; border:0pt; height:0pt"> </p><span class="calibre14">* Anayasa ve yasalar yalnızca teorik hukuk görüşleri ile
hazırlanmaz. Her toplumun kendine özgü özellikleri vardır. Durum böyle
olmasaydı dünyadaki bütün devletlerin Anayasa ve yasaları aynı olurdu.
Bizim Anayasa ve yasalarımızda devlet ve icra organı yeteri derecede
kuvetli değil. Hep kötü niyetli iktidarlar gelir ve demokratik hakları
kısıtlar endişesi hâkim olmuş, çeşitli Anayasal balanslar kurulmaya
çalışılmış ve icranın, yani hükümetlerin yetkileri sınırlanmış. Evet,
çok önemli ekonomik ve sosyal problemlerimiz var. Bu problemler geçmiş
ve şimdiki bunalımların sebepleri. Fakat anarşiye ve bölücülüğe yönelik
eylem ve bunalımlara çare bulmada hükümetler çaresiz ve yetkisiz
kalıyorlar. Anayasa ve yasalardaki bünyeye uymazlık ve eksiklikler
yüzünden bunalımlı dönemde ya askeri müdahale oluyor veya siyasi
iktidarlar Silâhlı Kuvvetleri sivil yönetim sorumluluğunu almaya davet
ediyorlar. Bu hal ise Silâhlı Küvetlerimizi yıpratıyor, etkinliğini
azaltıyor. O halde gerekli Anayasa ve yasa değişikliklerini yaparak
bilhassa banş döneminde sıkıyönetimle Silâhlı Kuvvetlerimize verdiğimiz
yetkileri niçin hükümetlere ve sivil yönetime vermiyoruz?
</span><p class="calibre15" style="margin:0pt; border:0pt; height:0pt"> </p><span class="calibre14">Anayasa değişikliği konusu üzerinde uğraş vermek üzere partiler özel
komisyonlar kurmuşlardı, fakat çalışmalarda bir anlaşma ve ilerleme
sağlanamıyordu. Bunu saptadıktan sonra Anka Ajansı muhabirine bir demeç
verdim ve dedim ki:
</span><p class="calibre15" style="margin:0pt; border:0pt; height:0pt"> </p><span class="calibre14">«1961 Anayasası bir tepki anayasasıydı. Sayın Demirel de, tepki
Anayasasına tepki duyuyor. Olabilir. Ancak benim savunduğum görüş bir
tepki değil, devleti işlerliğe kavuşturacak bir yaklaşımdır.»
</span><p class="calibre15" style="margin:0pt; border:0pt; height:0pt"> </p><span class="calibre14">«Anayasa değişiklik taslağı meclisler dışında bir kurul tarafmdan
hazırlanmalıdır. Bu kurul sosyolog, ekonomist, pedagog ve uzman
kişilerden oluşmalıdır.
</span><p class="calibre15" style="margin:0pt; border:0pt; height:0pt"> </p><span class="calibre14">Bu kurulun hazırlayacağı taslak, meclislere sunulmalı ve orada
görüşüldükten sonra yürürlüğe girmelidir. Bu örneği, Türkiye 1960’larda
yaşamıştır. Bugün için de bu gereklidir.»
</span><p class="calibre15" style="margin:0pt; border:0pt; height:0pt"> </p><span class="calibre14">Sorulan sorular üzerine şu cevapları verdim... «Ben partiler
demokrasisinden yanayım, elbette Meclisler de gerekli Anayasa
değişikliklerini yapabilir. Ancak partiler kendi politik katılıklarının
dışına çıkmalıdırlar.» dedikten sonra Sıkıyönetim hususunda...
</span><p class="calibre15" style="margin:0pt; border:0pt; height:0pt"> </p><span class="calibre14">«6 aya yaklaşan uygulamaya bakalım. Sivil yönetimin yapması gereken,
ama Anayasal dayanağı bulunmayan görev ve yetkilerini ordu yükleniyor
ve haksız şekilde yıpratılıyor. Bu sakıncalı ve tehlikeli bir durumdur.
Anayasa’nm 124’üncü maddesindeki yetki ve görevlerden savaş ihtimali ve
hali ile isyan hali dışındaki güvenlik sivil yönetimin görev ve
yetkisinde olmalıdır.» dedikten sonra Ankara muhabiri son sorusunu
sordu... «CHP üyesisiniz. Bu görüşleriniz CHP’nin ve CHP ağırlıklı
hükümetin görüşlerine uyuyor mu?» </span><p class="calibre15" style="margin:0pt; border:0pt; height:0pt"> </p>

<span class="calibre14">Cevap verdim:

</span><p class="calibre15" style="margin:0pt; border:0pt; height:0pt"> </p><span class="calibre14">«Oymuyor. Ama ben kişisel görüşlerimi açıklıyorum. Bu da bir
parlamenter olarak benim hakkım ve görevim. Kişisel görüşlerimi
açıklamam demek, benim partiler demokrasisine inanmadığım anlamına
gelmez. Ben demokrasiye inanıyorum. Demokrasinin yaşaması için onu
yaşatacak önlemlerin de alınması ve bir an önce yürürlüğe konulması
şarttır...»</span>
<p class="calibre5">* * * * *<br class="calibre3"/>
</p>

<p class="calibre5">6 yıllık Senatörlük dönemimde, diğer bir uğraş alanım da NATO ile
ilişkili konularda oldu. Kuzey Atlantik Asamblesi toplantılarına
Türkiye, milletvekili ve senatörlerden oluşan on kişilik bir heyetle
katılıyordu. Heyette partiler güçleri oranında temsil ediliyordu ve her
partiden parlamenter bulunuyordu. Beş yıl bu heyet içinde bulundum, iki
yıl üye ve üç yü Başkan olarak. Toplantılara gittiğimizde, partilerin
görüş farkları ortadan kalkıyor, tam bir anlaşma ve dayanışma içinde
bulunuyor, ayrıca kişisel ilişkilerimiz dostluk havası içinde
yürüyordu. Partilerimiz görüşlerini ortaya koyarken örneğin, AP
senatörü Erdoğan Adalı, MHP milletvekili Necati Gültekin, MSP
milletvekili Recai Kutan ve benim aramda hiçbir sert tartışma
olmuyordu. Bu duruma çok memnun oluyor, keşke bu centilmenlik meclis
içindeki ilişkilerde de bulunsa temennisinde bulunuyordum.</p>
</body></html>
