<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_28">12 MART DÖNEMİ<br class="calibre7"/>
</h1>

<p class="calibre5">Muhtıra, değişik kesimlerde olumlu-olumsuz çeşitli tepkiler yarattı.
İstifa eden Başbakan’dan sonra CHP Genel Başkanı İnönü de muhtıranın
karşısında cephe aldı. MİT Başkanı General Fuat Doğu’nun kendisi ile
görüşmesinden sonra fikir değiştirdi. Sol kesim ümitli, fakat ihtiyatlı
bir yaklaşım içindeydi. Bir bölüm ilerici ise Muhtırayı yetersiz
bulmuştu. Silâhlı Kuvvetler’de genel bir memnuniyet ve bekleyiş havası
vardı.</p>

<p class="calibre5">15 Mart günü, Memduh Paşa’nın daveti üzerine dört Komutan
Genelkurmayda toplandık. Memduh Paşa, bizlere hazırlanmış bir yazıyı
dağıttı ve okuduktan sonra imzalamamızı istedi.</p>
<p class="calibre5">Yazıda özetle; «Komuta Konseyinin 15 Mart 1971 ve daha önceki
tarihlerde yaptığı toplantılarda, çeşitli gizli istihbarat
kaynaklarından elde edilen bilgilerin değerlendirilmesi sonunda bazı
general ve subayların; 211 Sayılı İç Hizmet Kanunu’nun menetmesine
rağmen hiyerarşik mekanizmanın dışına çıktıkları, Silâhlı Kuvvetlerin
disiplin kuralları ile asla bağdaşamayacak siyasi eylemlerde
bulundukları gerekçesi ile re’sen emekliye sevk edildikleri»
yazılıyordu.</p>
<p class="calibre5">Ekli Listede de şu isimler bulunuyordu:</p>
<span class="calibre14">GENERAL VE AMİRALLER
</span><p class="calibre15" style="margin:0pt; border:0pt; height:0pt"> </p><span class="calibre14">KARA KUVVETLERİ

</span><p class="calibre15" style="margin:0pt; border:0pt; height:0pt"> </p><span class="calibre14">1.    Tümg. ŞÜKRÜ KÖSEOĞLU, Genelkurmay Merkez Daire Başkanı

</span><p class="calibre15" style="margin:0pt; border:0pt; height:0pt"> </p><span class="calibre14">2.    Tümg. CELİL GÜRKAN, Kara K. K. Plan ve Prensipler Başkanı

</span><p class="calibre15" style="margin:0pt; border:0pt; height:0pt"> </p><span class="calibre14">3.    Tuğg. ALİ AKAR, Milli Savunma Bakanlığı Teftiş D. Başkanı
</span><p class="calibre15" style="margin:0pt; border:0pt; height:0pt"> </p><span class="calibre14">KARA KUVVETLERİNE MENSUP SUBAYLAR
</span><p class="calibre15" style="margin:0pt; border:0pt; height:0pt"> </p><span class="calibre14">1.    Kur. Alb — BAHATTİN TANER
</span><p class="calibre15" style="margin:0pt; border:0pt; height:0pt"> </p><span class="calibre14">2.    Kur. Alb. — NEDİM ARAT
</span><p class="calibre15" style="margin:0pt; border:0pt; height:0pt"> </p><span class="calibre14">3.    P. Alb — ÖMER ŞANLI
</span><p class="calibre15" style="margin:0pt; border:0pt; height:0pt"> </p><span class="calibre14">4.    P. Alb. — KADRİ TANDO&amp;AN
</span><p class="calibre15" style="margin:0pt; border:0pt; height:0pt"> </p><span class="calibre14">5.    Tnk. Alb. — CAVİT BAYAR
</span><p class="calibre15" style="margin:0pt; border:0pt; height:0pt"> </p><span class="calibre14">6.    Tnk. Alb. — KADİR OK
</span><p class="calibre15" style="margin:0pt; border:0pt; height:0pt"> </p><span class="calibre14">7.    Top. Püot Alb. — HİDAYET ILGAR
</span><p class="calibre15" style="margin:0pt; border:0pt; height:0pt"> </p><span class="calibre14">8.    Mu. Alb. — MUAMMER NAMNIL</span>

<p class="calibre5">Ertesi gün tekrar toplandığımızda Memduh Paşa, kendi genel sekreteri
Tuğgeneral Tuğcu’yu emekli edeceğini söyledi ve bana dönerek... dördü
Kurmay, biri sınıf subayı olan 5 Hava subayının ismini verip, bunları
derhal emekli etmemi istedi. «Niçin?» diye sordum. «Bunlar ihtilâl
dosyası hazırlamışlar» dedi. «Ben bu hazırlıkları biliyordum, Faruk
Paşa da biliyordu, sizin de Korg. Erçıkan vasıtası ile bilmeniz
gerekir» dedim. Faruk Paşa... «ben bilmiyorum» diye cevap verdi...
«Aman Faruk Paşa, nasıl bilmezsiniz?» dememüzerine tekrar «bilmiyorum, haberim yok» cevabını verdi. </p>
<p class="calibre5">Ben Memduh Paşa’ya... «bu Albayları emekli edemem, hem çok yetenekli
subaylardır, hem de siz bunların rütbelerine bakmayın, hava kurmay
kıdemleri ile Albay olmuşlar, fakat henüz emeklilik hakları yok» dedim.
Konuyu, bu Albayları Ankara dışına atama ile kapattık. Sonradan
öğrendiğime göre, olayın ortaya çıkış şekli şöyle cereyan etmiş...
Muhtırada bir 3 üncü madde var... tabii bu maddenin işletilmesi
ihtimali de var, fakat Genelkurmay’da buna ait hiçbir hazırlık yok.
Kuvvetlerden temsilci isteyelim, komisyonlar kurulsun, hazırlıklar
yapılsın emri verilmiş. Komisyonların başına Korg. Atıf Erçıkan ve
Anayasa Komisyonu başına da Tümg. Rüştü Naipoğlu getirilmiş. Hava
Kuvvetlerinden toplantıya gidecek Albayların kıdemlisine... «toplantıda
düşüncelerinizi söyleyin, fakat ortaya dosya çıkarmayın» talimatını
vermiştim.</p>
<p class="calibre5">Anayasa Komisyonu toplanıp çalışmağa başlamış, saatler geçmiş,
Anayasa’nın birinci maddesinin yazılması hariç hiçbir ilerleme
kaydedilmemiş. Bunun üzerine bizim havacıların sabrı taşmış... Anayasa
taslağı dosyasını çıkarıp ortaya koymuşlar, herkes pek memnun kalmış,
yalnız çok önemli (!) bir değişiklik yapmışlar, taslakta ne kadar devrim sözü varsa değiştirip inkilap demişler.</p>
<p class="calibre5">Fakat sonradan ya General Naipoğlu veya General Erçıkan, Memduh
Paşa’ya gidip... havacıların toplantıya sol görüşlü bir Anayasa taslağı
ile geldiklerini söylemiş ve olay patlak vermiş.</p>

<p class="calibre5">12 Mart’tan sonra yapılan bu emeklilik ve atama işlemleri yıllarca
polemik konusu yapıldı... Gürler-Batur-Kayacan ekibinin başı çektiği
bir cunta ve bu cuntanın aşağıya doğru örgütlenmesinde yer alan asker -
asker emeklisi - sivil isimlerden bahsedildi. Bu örgütün yana doğru
açılmalarla başka sivil-emekli subay örgütleri ile de temasta oldukları
söylendi, yazıldı ve yapılan değerlendirmelerde biraz bilgiçlik ve
ukalalık ve tahrik ederek insanları birbirine düşürmek gibi yollara
sapılarak yanlış sonuçlara varıldı. Emekli olanları niçin
savunmadığımız ve yarı yolda bıraktığımız da çok söylendi.</p>
<p class="calibre5">Kendimden ve tutumumdan bahsedersem, Gürler ve Kayacan’ın durum ve tutumlarına da açıklık getirebilirim zannediyorum.</p>
<p class="calibre5">Eğer bir veya birkaç toplantıda bir araya gelip Türkiye’nin içinde
bulunduğu durumu görüşmüş, düşüncelerimizi dile getirmiş, çözüm yollan
aramışsak, buna hemen “Cunta oluştu” mu demek lâzım? Eğer cevap evet
ise o gün de, bugün de Türkiye’de binlerce cunta vardı ve var demek
gerekir. Bir Kuvvet Komutanının, hayatta hiç tanımadığı, görmediği,
konuşmadığı ve konuşma ihtiyacını da duymadığı (kimseyi küçümsemek için
söylemiyorum) kimselerle bir cunta içinde bulunmasına ne gerek var? Bir
ihtilâl veya müdahale yapılacaksa bir Komutanın kendi gücü yetmez mi?
Eğer etrafına insan toplayarak güçlenmek istiyorsa o Komutan zaten
zayıf demektir. Ve eğer bir Komutanın düşünceleri, Güvenlik Kurulu’nda
ve başka yerlerde yaptığı konuşmalar biliniyor ve ast’lar bu
düşünceleri paylaşıyorlarsa veya Komutan ast’larının doğru gördüğü
düşüncelerini kabul ediyorsa bu hatalı bir tutum mudur?</p>

<p class="calibre5">Hata ne zaman başlar... ast’lar ve sorumsuz kişilerce çengel
atılanlar... «Komutan bizdendir», bir güç oluşturup kendisine yardımcı
olalım (buraya kadar doğru), istediğimizi yaptırmz (işte buradan
itibarenyanlış) düşüncesine kendilerini kaptırırlarsa yanılırlar. </p>
<p class="calibre5">Ve sonradan öğrendim ki... bizlerle konuşan, dertleşen eski asker
arkadaşlarımız kendilerini güçlü göstermek ve taraftar toplamak için
bizlerle bir cunta içinde bulundukları izlemini etrafa yaymışlardır.</p>
<p class="calibre5">12 Mart olayında, iyi niyetli olduklarından asla şüphe etmediğim
bazı general ve subaylarımız da bu yanlış değerlendirmelerin içine
düşmüşlerdir zannediyorum.</p>
<p class="calibre5">En başta Genelkurmay Başkanı olmak üzere bizlerin hatası yok mu?...
elbette vardır. Ast kademelerdekilerin faaliyetleri hakkında çeşitli
kanallardan aldığı haberlerle, Genelkurmay Başkanı içimizde en fazla
bilgiye sahip olandı... ismen tek tek kimin ne yaptığını biliyordu.
Örneğin... Tümg. Celil Gürkan’ın, daha İzmit’te Kolordu Komutan Vekili
iken yaptığı temasları biliyor ve kendisini takip ettiriyordu ve bu
durumu bizlere söylemişti. O halde önleyici ve zecri önlemleri zamanmda
almamıştı?... Bu durum, Silâhlı Kuvvetler’de eskiden beri var olan bir
hastalıktı. Nitekim önceki dönemlerde de zamanında askerlik disiplinine
yakışır önlemler alınsaydı 22 Şubat ve 21 Mayıs olayları patlak
vermezdi.</p>
<p class="calibre5">* * * * *<br class="calibre3"/>
</p>


<p class="calibre5">Harp Akademisinden çok sevdiğim sınıf arkadaşım Tümgeneral İzzet
Atalay beklenmedik bir kalp krizi sonucu hayata gözlerini yummuştu.
Cenaze töreni için 17 Mart günü Maltepe Camiine gitmiştik. Biz dört
Komutan yan yana dururken, yanımıza NİHAT ERİM geldi ve bizlere yavaşça
Başbakanlığa atandığını söyledi. Zannediyorum Memduh Paşa hariç, biz
durumu orada kendisinden duyduk. Erim’in Başbakanlığa atanması resmen
19 Mart’ta gerçekleşti, neyse haberi biz halktan evvel duymuştuk. Bu
atamanın nasıl gerçekleştiği konusunu ne o zaman ne de sonradan kimseye
sormadım, bugün bu konunun doğrusunu bilen Cumhurbaşkanlığı Genel
Sekreteri General Cihat Alpan hayatta, eğer kendisi açıklarsa tarihe
hizmet etmiş olur kanısındayım.</p>
<p class="calibre5">Aradan yıllar geçti, Cumhurbaşkanı Sayın Korutürk tarafından
Kontenjan Senatörü seçildikten beş ay sonra CHP’ye katıldım, yer
yerinden oynadı ve basının sağlı-sollu hücumlarına uğradım. Bu
sıralarda Sayın Cüneyt Arcayürek benimle bir ropörtaj yaptı ve bu
ropörtaj 24 Kasım 1974 gününden başlayarak üç gün süre ile Hürriyet
gazetesinde yayımlandı. Söylediklerime hem Sayın Demirel ve hem de
Sayın Ecevit’ten tepki geldi.</p>
<p class="calibre5">Bu bölümde, yalnız Sayın Demirel'in tepkisinden bahsedeceğim.
Arcayürek’in sorularından biri şu idi... «12 Mart’tan sonra uygulama
başladı. Bu uygulamanın önemli bir bölümü, kamuoyunu rencide etti. Siz
ne yaptınız bu durum karşısında o vakitler? Muhtırayı imza amacıyla
olagelmiş olaylar arasındaki farklılıklar karşısında nasıl davrandınız?»</p>
<p class="calibre5">Kendisine şu cevabı vermiştim... «Kamuoyunda tamamen yanlış bilinen
hususlar var. Bunları kısaca açıklayayım. Biz dört Komutan olarak 12
Mart Muhtırasını verdik. Sonraki eylemler içinde ne hükümet teşkili, ne
Başbakanın seçilmesi, ne Bakanların seçimi, ne hükümet programının
hazırlanması, ne tatbikat, ne de Sıkıyönetim tatbikatı ile hiçbir
ilgimiz yok bizim. Fakat kamuoyu her şeyi bizden bilmektedir. Bilmekte
de haklıdır. Çünkü sorumluluk bizim üzerimizde idi. Devrenin
sorumluluğunu üzerimde taşıyorum.</p>
<p class="calibre5">Çünkü taşımıyorum diye inkâr edemezsin, taşıyorsun... içinde
bulunmuşum o dönemin. Ancak, meselâ herkesin bilmesi lâzımdır ki,
Sıkıyönetim Komutanları ait oldukları Kuvvet Komutanlarına değil, hatta
Genelkurmay Başkanı’na bile bağlı değillerdir. Herhangi bir Sıkıyönetim
bölgesinde fena bir şey cereyan etmişse, bundan sorumlu biz değiliz.
Ama mademki, 12 Mart Muhtırası’na imza attık, o dönemin idaresi
sürmüştür, endirekt olarak sorumluyuz. Bu cesareti gösteriyorum işte,
sorumluyuz demekle... Esas pek çok meselede sorumlu olan bazı kimseler,
neden sorumlu olmaktan kaçıyorlar, benim anlamadığım nokta işte bu...»</p>
<p class="calibre5">Arcayürek’in... «12 Mart’tan sonra Ordu ve küçük rütbesinden en
yüksek rütbesine kadar politikanın içinde miydi?» sorusuna da şu cevabı
vermiştim...</p>
<p class="calibre5">«Katiyen... biz Komutanlar olarak Silâhlı Kuvvetleri politikaya
sokmadık. Çünkü tarihimizde bunun acı örnekleri var. Sokmadık, bunun
ispatı da normal düzene geçildikten dokuz ay sonra yapılan Kıbrıs
harekâtında, ordunun ne kadar eğitimli, ne kadar birbirine bağlı olması
ile ortaya çıktı. 12 Mart’ın bütün eylemlerini, tarizlerini üzerimize
çekip aldık. Fakat orduda, altımızı talî meselelerle ilgilendirmedik ve
Orduyu politikaya sokmadık.»</p>
<p class="calibre5">Bu sözlerime Sayın Demirel, 3 Aralık 1974’den itibaren Hürriyet
gazetesinde cevap vermeğe başladı... ve bana söyleyeceği sözlerin
hiçbir şekilde Silâhlı Kuvvetleri ilzam etmeyeceğini dikkatle seçilmiş
sözcüklerle belirttikten sonra, benim «12 Mart müdahalesini yaptıktan
sonra biz işlere karışmadık» sözlerime karşılık olarak da...</p>

<p class="calibre5">«Buna inanmak mümkün değildir. Şayet bu doğru ise «Niçin muhtıra
verdiniz?» diye sorarlar. Muhtırada nasıl bir Hükümet istendiği, bunun
ne yapacağı yazılmıştır. Muhtıranın taleplerinin hükümete, onun
programına ve icraatına aksedip etmemesi şayet muhtırayı verenleri
alâkadar etmiyorsa kimi alâkadar edecekti? Ayrıca muhtıranın müeyyidesi
de vardır. İlk iki maddede söylenenler yapılmazsa Silâhlı Kuvvetler’in
idareyi üzerine alacağı hususu üçüncü maddeyi teşkil eder. Bu itibarla
da biz muhtırayı verdik, sonrası ile alâkadar olmadık demek bir anlam
taşımaz.»</p>

<p class="calibre5">Kendi söylediklerimi ve Sayın Demirel’in cevaplarını şimdi değerlendirdiğimde şu hususlar dikkatimi çekiyor...</p>
<p class="calibre5">*    Ben... doğruları söylemiştim. Bu doğrular; o
zamanlar hayatta olan Sayın Sunay, Erim, Tağmaç, Gürler, Eyiceoğlu
tarafından bilindiği halde, hiç biri, Sayın Demirel’in sözlerinden
sonra Batur’un dedikleri, doğrudur, yanlıştır veya kısmen doğrudur
demek zahmetine bile katlanmadılar.</p>
<p class="calibre5">*    İkinci ve daha önemli gördüğüm nokta... Sayın
Demirel’in görüşlerinde ve tenkitlerinde kendi açısından büyük doğruluk
payı vardır... itiraf etmek gerekir ki biz yanlış ve eksik bir müdahale
yapmış, siyasi partileri ve meclisleri açık bırakmış, yalnız hükümeti
istifa ettirmekle yetinmiştik.</p>

<p class="calibre5">«Tarih tekerrür etmez» derler, eder de etmez de, yalnız tarihten ve
yapılan hatalardan ders alınır. İşte bizim 12 Mart’taki hatamızı gören
12 Eylül’ ün Komutanları, aynı hatayı tekrarlamadılar ve ne garip
tesadüf (!) o tarihte gene Başbakan olan Sayın Demlrel’i ve bütün
parlamenterleri evlerine göndererek, sorumluluğu tam ve bölünmez
şekilde üzerlerine aldılar ve sonradan yapılacak polemikleri önlediler.</p>
<p class="calibre5">Her üç Kuvvet Komutanı ve Genelkurmay Başkanınca birlik ve
beraberliğin ve disiplin kurulmasını layan emirlere rağmen Silâhlı
Kuvvetler’de sükûnet hâlâ temin edilmemiş olmalı ki, aşağıdaki yazıyı
posta kanalı ile aldık.</p>
<span class="calibre14">ÇOK GİZLİ
</span><p class="calibre15" style="margin:0pt; border:0pt; height:0pt"> </p><span class="calibre14">T.C.
</span><p class="calibre15" style="margin:0pt; border:0pt; height:0pt"> </p><span class="calibre14">T. S. K.
</span><p class="calibre15" style="margin:0pt; border:0pt; height:0pt"> </p><span class="calibre14">DEVRİM KUVVETLERİ KOMUTANLIĞI KARARGÂHI
</span><p class="calibre15" style="margin:0pt; border:0pt; height:0pt"> </p><span class="calibre14">HRK. İSTİH : 1401 -1 - 71 Dev. Hrk.
</span><p class="calibre15" style="margin:0pt; border:0pt; height:0pt"> </p><span class="calibre14">23 MART 1971 KONU : MUHTIRASAL olaylar ve sonrası
</span><p class="calibre15" style="margin:0pt; border:0pt; height:0pt"> </p><span class="calibre14">Sayın Muhsin Batur ORGENERAL Hv. K. K. .
</span><p class="calibre15" style="margin:0pt; border:0pt; height:0pt"> </p><span class="calibre14">ANKARA
</span><p class="calibre15" style="margin:0pt; border:0pt; height:0pt"> </p><span class="calibre14">Türk Silâhlı Kuvvetlerinin, özellikle alt kademelerindeki devrimci
güçleri bünyesinde toplamış ve örgütlenmiş olan «DEVRİM KUVVETLERİ
KOMUTANLIĞI»nca 12 Mart 1971 tarihli muhtıradan önceki ve sonraki
olaylar dikkatle izlenmiş ve aşağıda belirtilen hususların, Genelkurmay
Başkanlığına ve Kuvvet Komutanlıklarına arz edilmesinde memleketin
menfaatleri açısından zorunluluk olduğu kanısına varılmıştır.

</span><p class="calibre15" style="margin:0pt; border:0pt; height:0pt"> </p><span class="calibre14">1. Komutanlığımızca, muhtırasal hükümetin devrimci uygulamalara
girişebilmesine mevcut sosyo-ekonomik ve politik koşulların elverişli
olmadığı bir gerçek olarak kabul edilmesine rağmen Atatürkçü
istikamette yürütüleceği belirtilen çabalarm bir süre izlenmesi uygun
görülmüştür.
</span><p class="calibre15" style="margin:0pt; border:0pt; height:0pt"> </p><span class="calibre14">2.    Atatürkçü istikamette yürütülecek hükümet
uygulamalarından sapmalar tesbit edilmesi halinde, şimdiye kadar
tahditli olarak desteklenmiş olan devrimci eylemin, yeraltma
kaydırılarak Devrim Kuvvetleri Komutanlığının yetki ve sorumluluğunda
organize edilip yürütülmesi karar altına alınmıştır.
</span><p class="calibre15" style="margin:0pt; border:0pt; height:0pt"> </p><span class="calibre14">3.    12 Mart 1971 tarihli muhtıranın 3 üncü
maddesinin uygulanması halinde, önceden tespit edildiği ve bilindiği
üzere yasama ve yürütme yetkilerine sahip «DEVRİM KONSEYİ»nin tüm
devrimci kesimleri kapsayacak şekilde kurulması sağlanmalıdır.
</span><p class="calibre15" style="margin:0pt; border:0pt; height:0pt"> </p><span class="calibre14">4.    Yukarıda belirtilen konularda sapmaların
belirmesi halinde, Türk Silâhlı Kuvvetleri bünyesinde meydana
gelebilecek bölünme ve silâhlı çatışmaların tüm sorumluluğu, Silâhlı
Kuvvetler Komuta kademesine ait olacaktır.
</span><p class="calibre15" style="margin:0pt; border:0pt; height:0pt"> </p><span class="calibre14">Arz olunur.
</span><p class="calibre15" style="margin:0pt; border:0pt; height:0pt"> </p><span class="calibre14">Dev. K. K.</span><p class="calibre3" style="margin:0pt; border:0pt; height:0pt"> </p>* * * * *<p class="calibre3" style="margin:0pt; border:0pt; height:0pt"> </p>
<p class="calibre5">Ben, Sayın Erim’i, 1967 yılında Cumhurbaşkanı ile Amerika’ya
yaptığımız 10 günlük resmi ziyaret esnasında tanımıştım.
Cumhurbaşkanı’na refakat eden heyette o parlamenter, ben ise askeri
müşavir olarak bulunuyorduk. Fiziği, kültürü, hafıza gücü ve ciddi
konuşmaları ile bende olumlu izlenim bırakmıştı. Tabii yöneticilik
yeteneğini bilmiyordum, ama onu da görecektik ve ben genelde
kendisinden ümitliydim.</p>
<p class="calibre5">Göreve atandıktan sonra diğer Komutanlar gibi ben de kendisini
ziyaret ederek başarı dileklerimi bildirdim. Başbakanlık’tan çıkarken
basın mensupları etrafımı çevirdiler, aramızda şu konuşmalar geçti...</p>
<p class="calibre5">Gazeteciler: Yarınki güvenoylaması için bir şey söyleyebilir misiniz?</p>
<p class="calibre5">Batur: Ben mi? O, politika olur.</p>
<p class="calibre5">Gazeteciler: Muhtıradan sonraki gelişmeler, muhtıranın metnine uygun mudur?</p>
<p class="calibre5">Batur: Uygundur.</p>
<p class="calibre5">Gazeteciler: Hükümet, bu programı ile başarıya ulaşır mı?</p>
<p class="calibre5">Batur: İnşallah... istemiyor musunuz başarıya ulaşmasını?</p>
<p class="calibre5">Başbakan Erim, 2 Nisan 1971’de Millet Meclisi ve Senato’da, Hükümet programını okudu. Programda şu hususlar dikkati çekiyordu.</p>
<p class="calibre5">*    Gerçekleştirilmesi zorunlu yapısal ve kurumsal
değişikliklere türlü nedenlerle girişlememiş ve sorunları çözmede
olayların arkasında kalınmıştır. Karşılıklı güvensizlik ortamı
doğmuştur. Muhtıranın verilmesi ile tutulan yol, yurt sorunları
karşısında çok hassas olan Türk Silâhlı Kuvvetleri’nin, demokratik
rejime ve Anayasa düzenine bağlılığının en açık delilidir.</p>

<p class="calibre5">*    Anayasa’nm gösterdiği doğrultuda yapılması zorunlu
reformların hiç beklenilmeden gerçekleşmesi zorunludur. Bu nedenle Türk
kamuoyu karşısına «Reform Hükümeti» olarak çıkıyoruz.</p>
<p class="calibre5">*    Atatürk ilke ve devrimleri tüm olarak uygulanacaktır. Lâiklik ilkesi tam olarak uygulanacaktır.</p>
<p class="calibre5">*    Ön planda yapabileceğimize inandığımız ve yapmağa kararlı olduğumuz reformlar şunlardır;</p>
<p class="calibre5">—    Toprak reformu</p>
<p class="calibre5">—    Milli Eğitim reformu</p>
<p class="calibre5">—    Mali reformlar</p>
<p class="calibre5">—    Hukuk ve adalet reformu</p>
<p class="calibre5">—    Devlet kesiminin yeniden düzenlenmesi (idari reform)</p>
<p class="calibre5">—    Enerji ve tabii reformlarla ilgili reformlar.</p>
<p class="calibre5">Görüldüğü gibi, bu program hiç olmazsa teoride; 12 Mart
Muhtırası’nın, Silâhlı Kuvvetlerin ve bizim şimdiye kadar dile
getirdiğimiz düşüncelerin tümünü kapsıyordu. O halde bu programın
nesine karışacaktık? Bakanlar Kurulu’na gelince; Atillâ Karaosmanoğlu,
Osman Olcay, Prof. Türkân Akyol, Selâhattin Babüroğlu, Özer Derbil,
Atilla Sav, Hamdi Ömeroğlu, Ayhan Çilingiroğlu, Şinasi Orel gibi
kişiler reform çalışmalarını yürütecek yetenekte ve partisiz üyelerdi.
O halde kabine teşkilinde koyduğumuz basit isteğin (kabinede Türkiye’
yi 12 Mart’a getiren hükümetten kimse bulunmayacak) dışında hükümetin
kuruluşuna niçin karışacaktık? Gerek Hükümet programının reformlar
bölümü, gerekse kabine üyelerinden bir kısmı; Silâhlı Kuvvetler’in ve
hatta daha önceki bölümlerde bahsettiğim Silâhlı Kuvvetler içindeki
diğer hazırlıkların içeriğine büyük benzerlikler gösteriyordu, fark,
uygulama yönteminde idi.</p>

<p class="calibre5">Biz gidişattan ümitlenirken Nihat Erim; Hükümet programı Meclis’te tartışılırken, kendisinden beklenmeyen
ve o günün ortamına göre siyasi gaf sayılabilecek bir söz sarf etti.
Meclise hitaben dedi ki... «Bu programı sizlerle, Parti liderleri ile
birlikte gerçekleştireceğiz. Sık sık Sayın Demirel’i ziyaret edeceğim.
O gelmezse ben gideceğim. O, bana bir defa gelirse, ben onun ayağına
yirmi defa gideceğim.»</p>
<p class="calibre5">Halbuki şöyle diyebilirdi... «Ben, Muhtıra’da belirtilen hususları
gerçekleştirmek üzere görev aldım. Bu görevin icaplarını yerine
getirirken sizlerin yardım ve desteğinize muhtaç olacağım. Bu desteği
vermezseniz ben göreve devam imkânı bulamam ve bu durumda Silâhlı
Kuvvetler, Muhtıranın 3 ncü maddesini işletmeğe mecbur kalır, böyle bir
hale sebebiyet verirsek tarih önünde hepimiz sorumlu oluruz.»</p>
<p class="calibre5">Yanında değildik ki eteğini çekelim veya Meclis’te her zaman yapıldığı gibi kürsüye pusula gönderip durumu düzeltelim.</p>
<p class="calibre5">* * * * *<br class="calibre3"/>
</p>
<p class="calibre5">Nihat Erim hükümeti, Parlamentodan 321 güvenoyu alarak göreve başladı.</p>
<p class="calibre5">Bu program uygulanabildi mi?... büyük ölçüde hayır. Neden böyle
oldu?... Çeşitli sebepler var... Meclis aynı meclis, partiler aynı
parti ve hepsinden önemlisi «Kafa»lar aynı ve bütün bunlara ilâveten
iktidardan uzaklaştığı için AP Genel Başkanı’nda kişisel
bir burukluk ve kırgınlık var.</p>
<p class="calibre5">Hepsinden daha önemlisi ise; yavaşlayıp duracağına, tam tersine
anarşi tırmanmağa, olaylar artmağa başlayınca... Anayasa değişikliği,
sert önlemler ve hürriyetlerin kısıtlanmasını isteyenler başta Org.
Tağmaç ve bazı siyasi liderler olmak üzere hak ve güç kazanmağa
başladılar.</p>

<p class="calibre5">Halbuki hatırlanırsa, 12 Mart’ta Sıkıyönetim ilânı dahi
istenmemişti. Ama olaylar kötü yönde geliştikçe, önce 11 ilde
Sıkıyönetim ilânına gidildi sonra da Anayasa değişikliği gündeme girdi.</p>
<p class="calibre5">* * * * *<br class="calibre3"/>
</p>
<p class="calibre5">5 Temmuz günü Org. Tağmaç, CHP Genel Başkanı İsmet İnönü ile bir
görüşme yaptı, ertesi gün de Faruk Paşa beni çağırarak yaptığı
görüşmeyi anlattı.</p>
<p class="calibre5">İsmet İnönü kendisine özetle şunları söylemiş... «Tutucu olan
iktidar (AP’yi kastediyor), Türkiye’yi bugünkü duruma
getirmiştir. Milli Güvenlik Kurulu’nda, Hükümetin desteklenmesi
yolundaki bildiriye Komutanların niçin imza attıklarını ve kısa bir
süre sonra ne sebeple Muhtıra vermek lüzumunu duyduklarını anlayamadım.
Anayasa değişiklikleri içinde yer alması istenen üniversite idari
özerkliğinin kaldırılmasına karşıyım, bu yapılırsa Üniversite medreseye
döner, maddeye kısıtlayıcı kayıt koymak sureti ile mesele
halledilebilir.»</p>
<p class="calibre5">Memduh Paşa... «Özerklik kelimesi kaldığı müddetçe çıkarılacak
kanunların Anayasa Mahkemesi’nce iptal edileceğini bu sebeple
özerkliğin kalkmasını ısrarla istiyorum» cevabını vermiş, görüşme pek
olumlu bir hava içinde de geçmemiş...</p>
<p class="calibre5">7 Temmuz günkü gazetelerde... «Özerkliğin kaldırılmasını Silâhlı
Kuvvetler istiyor» haberleri yer aldı ve böylece Ordu bu konuya angaje
olmağa başladı.</p>

<p class="calibre5">Aynı gün Org. Tağmaç, Org. Gürler ve ben Genelkurmay’da bir araya
geldik. Memduh Paşa yaptığı konuşmada bizlere şunları söyledi...
«Silâhlı Kuvvetlerimiz şimdiye kadar hep siyasi müdahale yaptı, ancak
bu defa ekonomik sistemler üzerinde taraf tutmağa başladı. Bunu
anlayamıyorum. Üniversite özerkliğine, memurların sendika kurmalarına
taraftar değilim. Şimdi yapılacak iş, Anayasa değişikliği ile asayiş ve
devlet çarkını yerli yerine oturtmaktır. Reform, seçim kanunu gibi
konular daha sonra ele alınacak meselelerdir, bunlar da meclislere ait
bir meseledir. Bu görüşlerimden vazgeçmeyeceğim. Şimdi sizlerin ne
düşündüğünüzü öğrenmek istiyorum, görüşlerimizde ayrılık varsa ve yarın
Cumhurbaşkanının yanında yapılacak toplantıda ekalliyette kalırsam,
çekilmeyi düşünüyorum.»</p>
<p class="calibre5">Ben kendisine verdiğim cevapta... «Sizinle teşhis ve tedbirlerde
beraber olduğumuz ve olmadığımız noktalar var, bunları yarınki
toplantıda izah edeceğim» dedikten sonra hazır ve yazılı olan
görüşlerimi açıkladım, memnun kalmadı.</p>
<p class="calibre5">Faruk Paşa... «Sizden ayrı düşünmüyorum, yalnız kelimeler üzerinde
ısrar ederseniz meseleyi çözümsüz hale getirir ve kendinizi
yıpratırsınız ki, bunu doğru görmüyorum» dedi.</p>
<p class="calibre5">8 Temmuz 1971 günü Florya Köşkü’ndeki toplantıya katılmak üzere
Ankara’dan hareket ettik. Memduh Paşa bizden önce ve ayrı bir uçakla
İstanbul’a giderek Cumhurbaşkanı ile konuşmayı tercih etti. Muhtemelen,
İnönü ile yaptığı konuşmayı ve kendi düşüncelerini yalnızken nakletmeyi
tercih etmişti.</p>

<p class="calibre5">Uçakla İstanbul’a gelirken, Adliye Bakanı İsmail Arar bizlere...
İnönü-Tağmaç görüşmesi hakkında şunları söyledi. İnönü, kendisine
(İsmail Arâr’a) Org. Tağmaç’a iletilmek üzere şunları söylemiş...
«Konuşma aşırı sert oldu, müteessir oldum, yalnız Sayın Tağmaç kendi
ifade etti... ben Cumhurbaşkanı iken 1945’de Erzincan’da çok partili
rejime geçiş hakkında bir saatlik bir konuşma yapmışım, kendisi o zaman
Binbaşı imiş. Lütfetsin ve hatırlasın ki, kendisinden birkaç yaş
dahabüyük ve biraz daha fazla tecrübeliyim.» Bilmiyorum Sayın Arar bu
sözleri Memduh Paşa’ya nakledebildi mi? </p>
<p class="calibre5">Florya Köşkü’ndeki toplantıya Cumhurbaşkanı Sunay başkanlık
ediyordu. Başbakan Erim, Memduh Paşa, İsmail Arar, Faruk Paşa,
Eyiceoğlu Amiral ve ben katılıyordum.</p>
<p class="calibre5">Cumhurbaşkanı toplantıyı açtı ve İnönü’nün katı durumundan, daha
önce cereyan etmiş olaylardan da örnekler vermek sureti ile bahsetti.</p>
<p class="calibre5">Memduh Paşa, bir gün önce bizlere yaptığı konuşmayı tekrarladı.</p>
<p class="calibre5">Sıra bana geldiğinde daha evvel hazırlamış olduğum yazılı konuşmamı yaptım ve dedim ki;</p>
<p class="calibre5">«Sayın Cumhurbaşkanım..., kendime göre bir değerlendirme yaptım ve
Anayasa üzerinde politik kanadın, yani Siyasi Partilerin ve siyasi
kişilerin ne düşündüklerini, ne söylediklerini tarih sırasına göre
tespite çalıştım. Bu tespite göre;</p>






<p class="calibre5">ANAYASA VE DEĞİŞTİRİLMESİ ÜZERİNDEKİ GELİŞMELER :</p><p class="calibre5">POLİTİK KANAT</p><p class="calibre5">ADALET PARTİSİ:</p><p class="calibre5">Anayasa’nın kabulüne karşı çıkmakla başlayan gelişme 1969 seçim
beyannamesinde resmen açıklanmıştır. AP’nin istediği
başlıca değişiklikler şöylece özetlenebilir:</p>

<p class="calibre5">1.    İnsan hak ve hürriyetlerini bizzat bu hak ve
hürriyetleri tahrip etmek ve yine bu hak ve hürriyetlerin dayandığı
Devlet ve Hukuk düzenini yok etmek için kullanılamayacağına ait hükmün
Anayasa’ya ilâvesi.</p>

<p class="calibre5">2.    Üniversite : Bu müesseselerin muhtariyet prensibine
dokunulmadan ıslahı zaruridir. Akademik hürriyet, devletin temellerini
baltalamanın bir vasıtası sayılamaz. Üniversitelerarası kurulun
Anayasada yer almasında büyük fayda vardır.</p>
<p class="calibre5">3.    TRT : Türk milleti, devlet radyo ve
televizyonunun tarafsız olmasına ve tarafsızlığın teminatı olarak
muhtariyetine asla karşı değildir. Türk milletinin kabul etmediği şey
muhtariyetin gayesi dışına çıkılarak tarafgirlik yapması ve yayınlarda
Anayasanın yasak ettiği aşırı cereyanlara müsamaha göstermesidir.</p>
<p class="calibre5">4.    Yargı organları: Yargı organı ile yürütme ve
yasama organı arasmdaki münasebetleri dengeli bir şekilde ayarlamak
lâzımdır.</p>
<p class="calibre5">5.    Kanun kuvvetinde kararname çıkarma yetkisinin Anayasaya ithali.</p>
<p class="calibre5">6.    Tabii Senatörlüğün kaldırılması.</p>
<p class="calibre5">7.    Referandum müessesesinin Anayasaya ithali.</p>
<p class="calibre5">9.    Siyasi af.</p>
<p class="calibre5">MİLLİ GÜVEN PARTİSİ:</p><p class="calibre5">1.    Hürriyetlerin hür düzeni yok etmek için
kullanılamayacağı ve komünizmle faşizme karşı tedbirlerde Anayasa
tadili.</p>
<p class="calibre5">2.    Anayasamızın yasaklamamış olduğu fikirleri
Parlamentoda temsilini sağlayacak nisbî seçim sistemi, Tabii
Senatörlüğün kaldırılması, Kontenjan Senatörlerinin vasıflarının tayini.</p>
<p class="calibre5">3.    Orman suçlarının affı.</p>
<p class="calibre5">4.    Üniversite üyelerinin siyasi partilerin yönetim kurullarında günlük faal politika ile uğraşmamaları.</p>
<p class="calibre5">CHP:</p><p class="calibre5">Genellikle Anayasa’nm savunucusu olmuş, tatbik edilmemesinden şikâyetçi bulunmuştur.</p>


<p class="calibre5">Askerî Kanat:</p><p class="calibre5">1.    Sayın Genelkurmay Başkanımız genellikle
Anayasa’nm hürriyetler, özerklikler, sendikalar, Danıştay bölümlerinin
değiştirilmesi tezini istikrarlı bir şekilde iki yıldır savunmaktadır.</p>
<p class="calibre5">2.    Sayın K.K.K. ve Dz. K. K. kendi fikirlerini söylerler.</p>
<p class="calibre5">3.    Ben, Anayasayı Türk Silâhlı Kuvvetleri’ne
getirdiği, peşin inançsızlık ve bundan doğan tatbik hataları, tutucu ve
çıkarcı zümrelerce istenmediği, bu sebeple değiştirme fikrinin askerî
kanattan gelmemesi fikrini savunmuşumdur.</p>
<p class="calibre5">12 Mart Muhtırası’na tekaddüm eden günlerde partiler erkânının Anayasa üzerindeki fikirleri:</p>


<p class="calibre5">ŞUBAT:</p><p class="calibre5">CHP:    Krizin sebebi hükümetin Anayasa ile çatışmasıdır.</p>
<p class="calibre5">AP: Krizin sebebi kanunlardaki boşluklardır.</p>
<p class="calibre5">DEMİREL : Polis, toplum olaylarına alışık değil, 36,5 milyonluk
Türkiye’de sessizlik olmayacak. Getirilecek tedbirlerle aşın
hareketleri muayyen ölçüde azaltacağımızı ümid ediyorum.</p>
<p class="calibre5">AP : Hepiniz bir, araya gelin, 226’yı bulun, hükümeti düşürün.</p>


<p class="calibre5">MART :</p><p class="calibre5">DP:    Demirel'in direnişi rejim için tehlikelidir.</p>
<p class="calibre5">12 Mart Muhtırası:</p>

<p class="calibre5">Muhtıra muhtevası süregelen tutum, görüş ve icraatı ile Parlamento ve Hükümeti karşıya almış, Anayasaya telmihte bulunulmamıştır. Mevcut anarşik durumu giderecek ve
Anayasa’nm öngördüğü reformları Atatürk’çü görüşle uygulayacak bir
hükümetin kurulması istenmişti.</p>

<p class="calibre5">Hükümetin kuruluşunu müteakip meydana gelen olaylar ve fikrî gelişmeler :</p>
<p class="calibre5">1.    Sayın Başbakan ilk beyanatında önce huzur, sonra
reformlar demiş, asayişin sağlanmasıyla önce eldeki kanunlardan
yararlanacağını, eğer onlar yetmezse yeni kanunlara başvurulabileceğini
söylemiştir.</p>

<p class="calibre5">2.    Hükümet Programı: Programın girişinde 1961 Anayasası’ndan
bir şikâyette bulunulmamış, gerçekleştirilmesi zorunlu yapısal ve
kurumsal değişkiliklere girişilmemiş ve sorunları çözmede olayların
arkasında kalındığı, temel nedenlere inilmediği, reformların ele
alınmadığı fikri yer almaktadır ve direkt bir Anayasa değişikliği
ihtiyacmdan bahsedilmemektedir.</p>
<p class="calibre5">3.    10 Nisan: Sayın Başbakan; uygulanmayan
Anayasayı uygulayacağız. Parlamento anlayış gösterirse Anayasaya el
atmadan bu dertlerin çaresi bulunabilir. Anayasayı uygulamaya
çalışacağız, meselâ; Anayasa Mahkemesi, Danıştay, Yargıtay,
mahkemelerin bağımsızlığı, TRT ve Üniversitenin özerkliği... ben şahsen
bunlara çok inanmış bir insan olarak iş başına geldim. Binaenaleyh
şimdi gelip de bunları değiştirelim teklifi ile ortaya çıkamam demiştir.</p>

<p class="calibre5">4.    23 Nisan: Sayın Başbakan; olağanüstü
davranışlarla karşı karşıyayız, bu davranışları olağanüstü tedbirlerle
yok edeceğiz. Alacağımız tedbirler 1961 Anayasasının Hukuk Devleti olma
ilkesini, insan haklarmı daha da kuvvetlendirmesidir, ama bu tedbirler
tedhişçilere göz açtırmayacaktır. T.B.M.M. şüphesiz hükümeti daha geniş
yetkilerle, güçlendirecek bir Anayasa değişikliğini hemen
gerçekleştirecektir.</p>
<p class="calibre5">5.    Bu esnada anarşik olaylar durmadı, hatta arttı ve Sıkıyönetim ilânı zaruri görüldü.</p>
<p class="calibre5">6.    Anayasa noktai nazarında başlıca fikirler şöyle-ce tasnif edilebilir:</p>
a — Anayasa’nm değiştirilmemesi, kanunların tarafsız uygulanması,
kanuni boşlukların doldurulması^ yeni kanunlar çıkarılarak huzur
sağlanmaya çalışılırken reformların ele alınması.
<p class="calibre3" style="margin:0pt; border:0pt; height:0pt"> </p>
b — Anayasa değişikliğinde zaruret vardır, bu Anayasa varken
çıkarılacak kanunlar Anayasaya uymazlığı bakımından iptal edilir ve
mesele halledilemez.
<p class="calibre3" style="margin:0pt; border:0pt; height:0pt"> </p>
c — Anayasa değişikliğine lüzum vardır, çünkü bu Anayasa iyi değildir ve bazı maksatların tahakkukuna imkân vermemektedir.
<p class="calibre5">7.    Prensip olarak Anayasanın değiştirilmesi fikri
kabul edildikten sonra asgari müştereklerde birleşerek bir tadilin
yapılmasının hazırlık çalışmalarına ve temaslarına başlanıldı. Bu
çalışmalar esnasında normal olarak muhtelif empoze ve fikirlerin
tesirinde kalındığı da bir gerçektir. Tasarı taslağı üzerinde genel bir
kıymetlendirme yaparsak, şahsi kanım odur ki; AP hülya dahi
etmediği hususların birçoğuna kavuşmakta ve hevesle müstakbel iktidar
günlerini beklemektedir.</p>
<p class="calibre5">8.    Hürriyetler ve özerklikler bahsinde yapılacak
dozaj ve fikir hataları, normal düzene dönüldükten sonra ya anarşik
durumun devamına yarayacak veya Türkiye’nin esas meseleleri olan sosyal
ve ekonomik reformlarla uğraşmak yerine yeniden bir hürriyet mücadelesi
ve bu mücadele paravanası arkasında başka yıkıcı emellerin saklanmasına
fırsat verecek bir ortam ve lüzumsuz rejim tartışmaları devam edecektir.</p>
<p class="calibre5">9. Bu Anayasa tadilleri esnasında evvelce iki defa açıkladığım bir
düşüncemi de tekrar burada izah etmek isterim. Devletlerin hayatında
kısa vadeli tedbirler önem ifade etmezler, esas olan netice ve
devamlılıktır. Hürriyetler, özerklikler, yargı ve icra bölümlerinde
yapılacak Anayasa değişiklikleri devletin atisi için yeterli
olmayacaktır. Bugünkü şekli ve fonksiyonu ile bırakılacak yasama
organı, genel seçimleri müteakip Türkiye’yi bir çıkmaza yeniden
sürükleyecektir.</p>
<p class="calibre5">Türkiye’nin sosyal yapısını realist olarak kıymetlendirmede hata
etmememiz lâzımdır. Sosyal yapı itibarıyla genellikle ilerici ve tutucu
olarak vasıflandırabileceğimiz yapımız Türkiye’nin idaresine, imkân
buldukça Terakkiperver Cumhuriyet Fırkası, Serbest Fırka, DP ve AP düşünüşü dışında bir partinin gelmesine imkân
vermez. Bu noktada CHP’yi veya mevcut partilerden bir diğerini
savunuyorum zehabına kapılmmamasım istirham ederim. Böylece teşekkül
edecek idare de tecrübeyle sabit olduğu gibi, bazen 13, bazen 5 senede
malûm sonucu vermektedir. O halde Meclis ve Senato’nun teşkil tarzı ve
fonksiyonlarında muhakkak bir Anayasa tadili yapılmalıdır.</p>
<p class="calibre5">MUHTEMEL DURUMLAR :</p><p class="calibre5">Şimdi karşılaşılması muhtemel durumlar üzerindeki fikirlerimi söylemek istiyorum:</p>
<p class="calibre5">İki yakın ihtimal var.</p>
<p class="calibre5">a — Anayasa tadilleri Parlamentodan geçer.</p>
<p class="calibre5">b — Reddedilir.</p>
<p class="calibre5">İkinci ihtimal vaki olursa ne yapacağız? Şu hal tarzları uygulanabilir:</p>

<p class="calibre5">1. Muhtıranın üçüncü maddesini işletmek, yani askerlerin idareye el
koyması. Çeşitli sebeplerle ben bu çözüm yolunun karşısındayım.</p>
<p class="calibre5">2. T.B.M.M.’ni feshederek bugünkü hükümetin vazifeye devamını
sağlamak, bir Kurucu Meclis teşkil ederek Anayasa değişikliklerini bu
mecliste bir daha tezekkür etmek ve referanduma sunmak, yeni Seçim
Kanunu hazırlamak, yeni Anayasa, Meclislerin yeni şekli ve yeni Seçim
Kanunu ile en geç 1972 Mayıs’mda genel seçimlere gitmek.</p>
<p class="calibre5">10. Son olarak bir önemli noktayı daha ifade etmek istiyorum:</p>
<p class="calibre5">Silâhlı Kuvvetleri direkt politikaya itip fikir ve eylem olarak
bölmemek, Komuta Katını yıpratmamak ve Silâhlı Kuvvetleri son
güvenilecek unsur olarak muhafaza etmek için de bizim, yani
Komutanların fiiliyata ve genel prensipler dışında teferruata
girmememizin doğru ve lâzım olacağı kanaatindeyim.</p>
<p class="calibre5">Arz ederim.</p>
<p class="calibre5">* * * * *</p><p class="calibre5">Amiral Eyiceoğlu yaptığı konuşmada özetle... «12 Mart Muhtırası’nın
yürürlükte olduğu unutulmamalıdır... İnönü, her zaman olduğu gibi,
şimdi de memleketi kendisinin idare ettiğini ve dediğinin yapılacağını
zannediyor, gerekli Anayasa değişiklikleri yapılmalıdır» dedi.</p>

<p class="calibre5">Faruk Paşa... genellikle benim söylediğim düşüncelerin aynını, fakat
çok dikkatli seçilmiş, yumuşak kelimelerle ifade etti. Memduh Paşa bu
inceliğin pek farkına varamadı veya varmak istemedi, Faruk Paşa’yı hiç
tenkit etmedi, Eyiceoğlu’nu destekledi ve bana cevap verdi... «Kurucu
Meclis katiyen faydalı olamaz, bunu düşünmemek lâzımdır. Parlamentoya
verilecek şekil sonra düşünülür. Şimdi yapılacak iş... Üniversite,
TRTözerkliklerinin kaldırılması ve diğer Anayasa değişiklikleridir»
dedi. </p>
<p class="calibre5">Başbakan Erim yaptığı konuşmada... önce neden günbegün fikir
değiştirdiğinin savunmasını yaptı (çünkü önceleri hiç Anayasa
değişikliği düşünmezken sonraları «bu Anayasa bizim için lüks»
demişti). Neden bu kadar çok madde değişikliği ile ortaya çıktığının
izahını yaptı ve her zamanki gibi Alman ve İtalyan Anayasalarından
örnekler verdi.</p>
<p class="calibre5">Erim, bu izahatından sonra hangi ihtimallerle karşılaşılabileceğini açıkladı ve dedi ki;</p>
<p class="calibre5">*    Anayasa tadil teklifi için yeterli imza bulunursa, konu halledilir.</p>
<p class="calibre5">*    İnönü istemezse, tadil teklifinin kanunlaşması için yeterli oy bulunamaz.</p>
<p class="calibre5">*    İnönü, hükümetteki CHP’li Bakanların çekilmesini
arzu edebilir. Bu takdirde Karaosmanoğlu ve Çilingiroğlu da kabineden
çekilir.</p>
<p class="calibre5">*    Şimdi iki hal tarzı olduğu meydana çıkıyor... ya
bu tasarıyı olduğu gibi Meclis Başkanma vermek veya mutavassıt bir hal
tarzı bulmak.</p>
<p class="calibre5">Cumhurbaşkanı ve Genelkurmay Başkanı, tasarının olduğu gibi Meclise
gönderilmesini istediler. Cumhurbaşkanı oylama yapacağmı söyleyince ben
itiraz ederek... «Bu toplantıyı ve konuşulanları Sayın Başbakan bir
defa daha Sayın İnönü’ye anlatsınlar, alacağı sonuca göre bir karara
varalım» dedim. Teklifim kabul edildi ve toplantı bitti.</p>
<p class="calibre5">* * * * *<br class="calibre3"/>
</p>

<p class="calibre5">Ankara’ya döndüğüm zaman Milli Birlik Grubu üyesi Gen. Mucip
Ataklı’dan 8 Temmuz tarihli el yazısı ile yazılmış 11 sayfalık uzun bir
mektup aldım. Ataklı,bu mektubunda endişe ve önerilerini bildiriyordu. Mektuptan bazı pasajlar almakla yetineceğim... </p>
<p class="calibre5">«12 Mart Muhtırası bir zorunluluğun iyi niyetli eseri olmakla beraber amaca ulaşmada yetersiz kalmıştır.»</p>
<p class="calibre5">«Özellikle, muhtırayı takip eden zamanda uygulamada hâkim olan tek
yönlü görüş ve asıl suçlu teşhisindeki hata, umud edilen huzur ortamını
yeterince gerçekleştirememiştir. »</p>
<p class="calibre5">«Büyük Atatürk’ün kurduğu cumhuriyetimizin komünizme itilmesi ne
derece tehlikeli ise, teokratik ve faşist bir düzenin de ihya edilmesi
o derece tehlikeli ve sakıncalıdır.»</p>
<p class="calibre5">«Bizleri umutsuzluğa düşüren husus, uygulamada AP
iktidarı döneminde olduğu gibi ve onların iddialarına hak verdirecek
tek yönlü sindirmeğe ve gelecekte çok olumsuz sonuçlar doğuracak
Anayasa değişikliklerine gidilmiş olmasıdır.»</p>
<p class="calibre5">«30 Haziran 1971 günü Milli Birlik Grubu olarak Gen. Fahri Özdilek
Başkanlığında beş kişilik bir heyet olarak Org. Tağmaç’ı ziyarete
gittik. Biz, kendisine bu ziyaretimizde Kuvvet Komutanları da bulunsun
diye rica etmiştik, ama herhalde kendisi istemedi. Sayın Genelkurmay
Başkanını büyük bir sorumluluğun altında ezgin, yorgun ve çare bulmada
endişeli buldum. Samimi. ve vatansever duygular içerisinde heyecanlı
fakat bazı çevrelerin geniş etkisi altında kalarak teşhis hataları
içinde ve sabit kanaatlerle peşin hükümlü olduğunu teşhis ettim.»</p>
<p class="calibre5">«Sayın Genelkurmay Başkanı’na göre, bugünkü duruma gelişin ve 12
Mart Muhtırası’nın verilişinin baş sorumlusu... TRT, Üniversite,
basındır...»</p>

<p class="calibre5">«Kendisine, asıl suçlunun her türlü imkâna sahip, fakat zihniyeti
Anayasaya ters düşen AP iktidarı olduğunu ve baş suçludan
hesap sorulmamasının gelecek için büyük tehlikeler yaratacağını
anlatmağa çalıştık ve dedik ki, AP Genel Başkanı grubunda
ve Temsilciler Meclisi’nde... «Askerler silâhlarını bir defa duvara
dayasınlar, ondan sonra ne yapacağımızı düşünürüz. Şimdilik sükûnet
içinde bulunmalıyız.»</p>
<p class="calibre5">«AP, geniş bir propaganda kampanyası ile Cumhurbaşkanı
ve Genelkurmay Başkanı, Demirel ile anlaşmışlar... bu anarşik ortamı
Orduya bertaraf ettirecekler, Anayasayı AP’nin istediği
gibi değiştirtecekler, ondan sonra iktidarı DemirePe vereceklerdir,
tarzında haberler yayılmaktadır. Grup’ta De-mirel’e... «12 Mart’a
gelineceğini hissetmediniz mi?» sorusu tevcih edildiğinde... Demirel;
Doğu’da yaptığı gezide Ordunun kendisini Devlet Başkam gibi
karşıladığını, General Kep’i giydirerek en büyük generale yapılan
ihtiramı gösterdiklerini, şiltler verdiklerini söylemiştir.»</p>
<p class="calibre5">Ve mektup böylece devam ediyordu... içindeki görüşlere katılmamak da mümkün değildi.</p>
<p class="calibre5">* * * * *<br class="calibre3"/>
</p>
<p class="calibre5">11 Ağustos’ta tekrar Florya Köşkü’nde toplandık. Başbakan Erim ve
İsmail Arar yaptıkları temasları anlattılar ve Anayasanın 11nci maddesi
(Temel Hak ve Özgürlükler), 38nci maddesi (kamulaştırma), 120nci
maddesi (Özerk Üniversite, TRT), 147nci maddesi (Anayasa Mahkemesi
görev ve yetkileri) üzerindeki anlaşmazlıkları izah ettiler.</p>

<p class="calibre5">Hepimiz gene bilinen kendi fikirlerimizi dile getirdik. Bu arada
ben... «Başbakanın tekrar ya partiler-arası ortak komisyon veya Parti
Başkanları ile görüşmesini ve bir çözüm yolu bulunmasını, CHP’sinden
başta İsmet İnönü olmak üzere yeteri kadar parlamenterin tadil
tasarısında imzası bulunmazsa, biz Komutanların, Silâhlı Kuvvetler ve kamuoyunda müşkül durumda kalacağımızı» dile getirdim.</p>
<p class="calibre5">12 Ağustos günü Başbakan Erim, bana telefon ederek İnönü ile
konuştuğunu, 11nci madde hariç bir anlaşmaya varmak mümkün olduğunu,
artık kendisinin Memduh Paşa ile bu konuyu bir daha görüşmeyeceğini,
Cumhurbaşkanına ulaştığı neticeyi bildirerek, Memduh Paşa’yı imale
etmesini isteyeceğini söyledi. Kendisine verdiğim cevapta...
«inatlaşmakla meseleler hal edilmez... fakat gerçek şu... sizde ve
bizde birer inatçı işi uzatıyorlar» dedim.</p>
<p class="calibre5">* * * * *<br class="calibre3"/>
</p>
<p class="calibre5">12 Mart Muhtırası verileli 6 ay olmuştu. Çeşitli sebeplerle
Muhtırada yapılması öngörülen ve Hükümet programmda da yer alan
reformların gerçekleştirilmesi çeşitli nedenlerle savsaklanıyordu.</p>
<p class="calibre5">O yıllarda Kuvvetler, kuruluş günlerini törenlerle kutlarlardı. 28
Eylül günü Preveze Deniz Savaşı zaferinin ve Deniz Kuvvetlerimizin 433
ncü kuruluş yılının kutlama törenleri yapılıyordu. Bu vesile ile
Komutan bir demeç verdi ve gazetecilerin sorularını cevaplandırdı
Amiral Eyiceoğlu Türk donanmasının yenilenmesinin ön plana alındığını
açıkladıktan sonra... «Türk Silâhlı Kuvvetlerinin en büyük komutanından
en küçük rütbelisine kadar, hiçbir fikir ayrılığı içinde olmadan Komuta
zincirine bağlı, milletin ve memleketin hizmetinde bulunmakta olduğunu
herkesin en ufak şüphesi olmadan bilmesi gerekir. Reformlar ancak şimdi
yapılır. Çeşitli menfaatler ağır basmağa başladıktan sonra reform
yapılamaz» demişti.</p>

<p class="calibre5">Bu sırada Yankı mecmuası başyazarı Mehmet Ali Kışlalı devreye girdi
ve Amiral Eyiceoğlu’na atıf yaparak benden aynı içerikte bir beyanat
istedi, olumlu cevabımı alınca sorularını yöneltmeğe başladı...</p>
<span class="calibre14">Yankı: 12 Mart Muhtırası’nm verilişinden
bu yana ortaya çıkan gelişmeler hakkında ne düşünüyorsunuz?
Demokrasinin normal yürümesi için gerekli unsurlar nelerdir?
</span><p class="calibre15" style="margin:0pt; border:0pt; height:0pt"> </p><span class="calibre14">Batur : 12 Mart Muhtırası’nm ne sebeple
verildiği muhtıranın metninde belirtilmiştir. Muhtıra üzerindeki
kamuoyunun düşüncelerini şöyle özetleyebiliriz; eylemi büyük çoğunluk
tasvip etmiştir. Bir azınlık muhtırayı yetersiz bulmuş, çeşitli
azınlıklar da muhtıranın karşısında yer almışlardır.
</span><p class="calibre15" style="margin:0pt; border:0pt; height:0pt"> </p><span class="calibre14">Türkiye’nin 12 Mart durumuna gelişinin
çeşitli sebepleri vardır. Ana sebep, milli irade sloganını kendine
paravana edinen sandıksal demokratik neticelerle, Anayasal organlar ve
elit düşünürlerin Türkiye sorunları ve çözüm yolları üzerinde
bireşememeleridir. Bu birleşme asgari müştereklerde sağlanmadığı
müddetçe ileride de şekli demokraside zikzaklar beklenebilir.
</span><p class="calibre15" style="margin:0pt; border:0pt; height:0pt"> </p><span class="calibre14">Yankı: 12 Mart Muhtırası neyin karşısmdadır? Reformlarla ilgili görüşlerinizi biraz açıklar mısınız?
</span><p class="calibre15" style="margin:0pt; border:0pt; height:0pt"> </p><span class="calibre14">Batur : Muhtıradaki imza sahipleri
olarak biz komünizm, bilimsel sosyalizm, teokratik idare tarzları ile
bu idare tarzlarına Türkiye’yi götürecek fikir ve eylemlerin
karşısındayız. «Atatürk’ün bize emanet ettiği yolda, dondurulmuş
kalıplara bağlı kalmadan, Türkiye’nin sosyal ve ekonomik sorunlarının
akıl ve bilim yolu ile çözümleneceğine inanıyoruz. Sosyo-ekonomik çıkar
gruplarının karşısındayız. En büyük Türk reformisti Atatürk, reformları
milli iradeye dayanarak yapmamıştır. Türk milletini muasır milletler
seviyesine yükseltecek reformları önce yapmış sonra millete maletmiştir.
</span><p class="calibre15" style="margin:0pt; border:0pt; height:0pt"> </p><span class="calibre14">Yankı: Reformlar mutlaka yapılacak mı?
</span><p class="calibre15" style="margin:0pt; border:0pt; height:0pt"> </p><span class="calibre14">Batur : 12 Mart Muhtırası üzerinden altı
ay geçmiştir. Menfaat gruplarının ve onların temsilcilerinin planlı
olduğu görülen bir askalasyonla direnişlerini arttırdıkları ve
reformlara karşı çıkacakları görülmektedir. İdarei maslahatçılar reform
yapamazlar. Reformlara mevzu itibarı ile inanmamış olanlar ise hiç
reform yapamazlar. Bu direnişler nerede.n gelirse gelsin Türkiye’yi
hızla ve sosyal adalet ilkeleri içerisinde kalkındıracak olan reformlar
mutlaka yapılacaktır. Ele alman reformları daha iyi bir şekle
ulaştırmak için tabiidir ki her türlü tartışma yapılacaktır. Fakat
tartışma perdesi altında reformlar dejenere edilmeyecektir.
</span><p class="calibre15" style="margin:0pt; border:0pt; height:0pt"> </p><span class="calibre14">Yankı: Komuta kademesinde görüş ayrılıkları olduğundan bahsediliyor?
</span><p class="calibre15" style="margin:0pt; border:0pt; height:0pt"> </p><span class="calibre14">Batur : Bazı çevrelerde 12 Mart
Muhtırası’na imza koyanların çeşitli mevzularda fikir ve eylem birliği
içinde olmadıkları fikrinin yayılmakta veya böyle ümitler doğmakta
olduğunu sezinliyoruz. Hayal ve hayale dayanan ümitle hareketin sonu
hüsran olur. Gayet tabii olarak Komutanlar arasında görüş farkları
olabilir. Fakat bu ayrılıklar hiçbir zaman prensipte olmamıştır ve
olmayacaktır. Böyle bir durum olsaydı, esasen 12 Mart Muhtırası meydana
gelmezdi. «Biz Komutanlar Muhtırayı, Türk kamuoyu ile Silâhlı
Kuvvetlerimizin tümünün eğilimini dikkate alarak ve bu maddi ve manevi
güçlerden kuvvet alarak verdik. Mesleklerimizin en yüksek noktasına
erişmiş kişiler olarak her türlü kişisel çıkarlardan uzak, yalnız Türk
milletinin yükselmesini hedef almış bu hedefe yürekten inanmış herkesin
en büyük destekçisi olarak vazife görmekteyiz.»</span>
<p class="calibre5">Yankı dergisi benden sonra Org. Faruk Gürler’ den de bir demeç aldı. Yankı’nın soru ve Faruk Paşa’nın cevapları da şöyle idi:</p>
<span class="calibre14">Yankı: Deniz ve Hava Kuvvetleri
Komutanlarının dergimizin sorularına verdikleri cevapları gördünüz. 12
Mart’tan bu yana olağanüstü şartlar içinde yaşadığımızın farkındayız.
Acaba komuta kademesinde «fikir ayrılıkları» olduğu hakkındaki
söylentilere ne dersiniz?
</span><p class="calibre15" style="margin:0pt; border:0pt; height:0pt"> </p><span class="calibre14">Gürler : «İlkönce şunu söyleyeyim ki,
Komuta heyeti denince, yalnız 12 Mart Muhtırasina imza koyan dört
Komutanı anlamamak gerek. 12 Mart Muhtı-rası’na, Silâhlı Kuvvetler emir
ve komuta zinciri içerisinde imza koyan dört Komutan, Türk Silâhlı
Kuvvetlerinin en alt kademesinden en üstüne kadar bütün Komuta
heyetinin ortak görüşünü temsil etmektedir. 12 Mart Muhtırası,
yurdumuzun her tarafından gelen Silâhlı Kuvvetler’in tüm eğilimlerini
intikal ettiren ve her türlü görüşü içine alan Komutanların ortak
ifadesidir.»
</span><p class="calibre15" style="margin:0pt; border:0pt; height:0pt"> </p><span class="calibre14">«Komuta heyetini yalnız kendisine empoze
edilen şeyi kabul eden insanlar topluluğu saymak yanlış olur. Komuta
heyeti de bir tefekküre sahiptir. Ancak ana prensipler tespit
edilmiştir ve bunda en ufak bir ayrılık yoktur. Komuta heyetinin
benimsediği ve ısrarla takip ettiği ana prensipler şunlardır;
</span><p class="calibre15" style="margin:0pt; border:0pt; height:0pt"> </p><span class="calibre14">1.    Anayasamızın 11 nci maddesine gölge düşürülmeyecek,
</span><p class="calibre15" style="margin:0pt; border:0pt; height:0pt"> </p><span class="calibre14">2.    Anarşiye son verilecek, huzur ve asayiş sağlanacaktır.
</span><p class="calibre15" style="margin:0pt; border:0pt; height:0pt"> </p><span class="calibre14">3.    Anayasa’nın öngördüğü reformlar Atatürkçü bir görüşle mutlaka yapılacaktır.
</span><p class="calibre15" style="margin:0pt; border:0pt; height:0pt"> </p><span class="calibre14">Bu üç prensip üzerinde Komuta heyetinde
en ufak bir ayrılık yoktur. Metod’da, daha doğrusu uygulama alanında
ise iş, Komuta heyetinden ziyade teknisyenlere düşmektedir. Hükümet,
Bakanlıklar ve devlet kuruluşları bunların metodlarmı tespit eder,
uygularlar. Biz
</span><p class="calibre15" style="margin:0pt; border:0pt; height:0pt"> </p><span class="calibre14">sadece Atatürk’ün önceden öngördüğü reformların ya</span><span class="calibre14">pılmasını istiyoruz. Atatürk yolunun doğrultusundan hiçbir zaman
dönülmemesini istiyoruz. Ne bir sol, ne de bir sağ diktaya asla imkân
tanımıyoruz. Sol dikta derken komünizmi ve bilimsel sosyalizmi
kastediyoruz. Sağda da teokratik düzen, şeriat düzenine karşıyız. Bunun
yanında ekonomik, kültürel ve sosyal yapıdaki her türlü aşırı sağ ve
aşırı sol inanca karşıyız. Zengini daha zengin, fakiri daha fakir yapan
bir düşüncenin kesin olarak karşısındayız. Netice olarak şunu
söyleyeyim ki, aşırı sağ ve aşırı sol 12 Mart’m tereddütsüz karşısında
olduğu akımlardır.
</span><p class="calibre15" style="margin:0pt; border:0pt; height:0pt"> </p><span class="calibre14">Bu komuta heyeti tesadüfen birbirini çok
iyi tanıyan generallerden müteşekkildir. Komuta katı derken yalnız
Kuvvet Komutanlarını ve Genelkurmay Başkanı’ nı söylemek istemiyorum.
Bütün üst kademeyi ifade etmek istiyorum. Karacılar Kuleli Askeri
Lisesi’nden beri birbirlerini tanımaktadırlar. Deniz ve Hava
Kuvvetlerimize mensup arkadaşlarımızla en azından Harp Akademiler’inde
beraber bulunmuşuzdur. Meselâ Hava Kuvvetleri Komutanı Üsteğmenken
(burada ufak bir yanlış var, Yüzbaşıydım) ben Binbaşı olarak
Akademideydim. Sonradan da devamlı ilişkilerimiz olmuştur. Bu kadar
ahenkli bir grubun Komuta kademesine şimdiye kadar gelmediğini
düşünüyoruz. Bu komuta heyeti içinde fikri ayrılık ya da fikir
aykırılıklarının olduğu intibaını verme gayretlerinin farkındayız. Ama
bu gayretler boş, ham hayallerdir. Hiçbir netice vermez. Komuta
heyetinin başmda sizden bir sene büyük olan, sınıfının en değerli
elemanlarından Tağmaç var. Karakterine güveniyoruz, kumanda zinciri
içinde birleşmişiz. Atatürk’ ün emanetini muhafazaya, gösterdiği
istikamete gitmemeğe çalışıyoruz.
</span><p class="calibre15" style="margin:0pt; border:0pt; height:0pt"> </p><span class="calibre14">Tabii her insanın davranışı, karakteri farklı. Bir
</span><span class="calibre14">komutan fikrini açıkça söyler,
çevresindekilerle konuşur. Diğeri belki konuşmaz. Buna bakıp da
«komutanlar arasında fikir ayrılıkları var» demek büyük hatadır.
</span><p class="calibre15" style="margin:0pt; border:0pt; height:0pt"> </p><span class="calibre14">Yankı: Reformlar ile ilgili görüşleriniz nelerdir?
</span><p class="calibre15" style="margin:0pt; border:0pt; height:0pt"> </p><span class="calibre14">Gürler : Biz Atatürk’ün gösterdiği yolu
takip ediyoruz. Atatürk üç hedef göstermiştir. Yurtta sulh Cihanda
sulh, çağdaş uygarlık düzeyine ulaşmak ve Türkiye’nin birlik ve
bütünlüğünün muhafazası. Bu hedeflere gitmek için gösterilen yollar da
bellidir: Halkçılık, Devletçilik, İnkılâpçüık, Cumhuriyetçilik,
Milliyetçilik. Osmanlı İmparatorluğu’nun da hedefleri vardı; Allahın
ismini her şeyin üstünde tutmak, araziyi genişletmek ve araziyi
dağıtmak. Atatürk’ün getirdikleri çok daha geçerli ve çok daha dinamik.
İşte, biz bu prensiplerden hareket ediyoruz ve bu yolları takip etmek
kararındayız. Reformları da bu çerçeve içinde görüyoruz. Yankı’da
yazdınız, o zaman da söylemiştim, biz kimsenin adamı değiliz. Biz doğru
bildiğimiz yolda yürüyoruz.
</span><p class="calibre15" style="margin:0pt; border:0pt; height:0pt"> </p><span class="calibre14">Türkiye’nin yukarıda belirttiğim çerçeve
içinde ileriye doğru gitmesi için reformlara ihtiyaç vardır. Toprak
reformu, eğitim reformu, adalet reformu, vergi reformu, bunların hepsi
yapılacaktır. Çünkü bu memleketin bu reformlara ihtiyacı vardır.
Bunların karşısına şu veya bu taktikle çıkma bir fayda getirmez. Bu
usuller bilinmektedir. Bizim gerileyeceğimizi sananlar da
aldanmaktadırlar. Zaten böyle bir şey olsa 12 Mart Muhtırasinin mânası
kalmaz.»</span><p class="calibre15" style="margin:0pt; border:0pt; height:0pt"> </p>


<p class="calibre5">[Yazarın notu: Org. Gürler’in demecinin tamamını bu kitaba aldım.
Sayın İsmail Cem «12 Mart» Kitabının 2nci cilt 149’uncu sayfasında
Reform Güldürüsü! başlığı altında şunları yazmış... «Atatürk’ün,
hepimizin üzerinde durduğu çeşitli vecizeleri vardır. (Ne mutlu Türk’üm
diyene) sözü nasıl bir mana taşıyorsa, Atatürk’ün (Durmayalım düşeriz)
sözünün de özel bir anlamı vardır. Bu söz, reformları ifade ediyor. îşte, Komuta heyeti, bu
inanç içinde reformları sonuna kadar takip edecek ve
gerçekleştirilmesini sağlayacaktır.» Sayın Cem bu beyanatı nereden bulmuş ve niçin böyle bir başlık
koymuş, anlayamadım. Bütün Komutanlar reform yapılmasını istiyorlardı,
eğer bu istek bir "güldürü" ise bir diyeceğim yok.]</p>

<p class="calibre5">Dikkat edilirse gerek Faruk Paşa’nm, gerekse benim sözlerimin içinde
genelde reddedilmekle beraber bazı fikir ayrılıklarının bulunduğunun
ima edildiği görülür, ama bunun aramızda bir bölünmeye sebep olmayacağı
da vurgulanmıştır.</p>
<p class="calibre5">* * * * *<br class="calibre3"/>
</p>
<p class="calibre5">Arka arkaya verilen ve bütünü basında yer alan bu demeçlere ne
tepkiler gösterildi... Şimdi bunların ufak bir bölümünü görelim...</p>
<p class="calibre5">* Başbakan Nihat Erim: </p>Erim’in tepkisini, kendisinin basın müşaviri olan Kurtul Altuğ’un kitabından aynen aktarıyorum...
<p class="calibre3" style="margin:0pt; border:0pt; height:0pt"> </p><span class="calibre14">«Cumhurbaşkanı ile Başbakanı getiren askeri uçak saat 18’de alana
indi. Cumhurbaşkanı, Başbakan’a veda etti. Başbakan, Cadillac’ına doğru
yürürken birden beni gördü, bir şeyler olduğunu sezinlemiş olmalı ki:
</span><p class="calibre3" style="margin:0pt; border:0pt; height:0pt"> </p><span class="calibre14">«Hayır ola, ne var?» diye seslendi. </span><p class="calibre3" style="margin:0pt; border:0pt; height:0pt"> </p><span class="calibre14">Başbakan’a:
</span><p class="calibre3" style="margin:0pt; border:0pt; height:0pt"> </p><span class="calibre14">«Zatıâlinize arz edilecek önemli konular var» diye cevap verdim.
</span><p class="calibre3" style="margin:0pt; border:0pt; height:0pt"> </p><span class="calibre14">Erim:
</span><p class="calibre3" style="margin:0pt; border:0pt; height:0pt"> </p><span class="calibre14">«O halde yanıma gel» dedi ve Cadillac’ına doğru yürüdü. Cadillac’ta
ben Başbakan’m yanma oturdum. Benim yanımda ise Özel Kalem Müdürü Güner
Öztek vardı. Hiçbir şey söylemeden Org. Batur’un demecini Başbakan’a
uzattım. Hava hayli kararmıştı. Başbakan demeci eline almadı ve:</span><p class="calibre3" style="margin:0pt; border:0pt; height:0pt"> </p><span class="calibre14">«Sen
oku, dinleyelim» dedi. Bu, Erim’in âdetidir. Kendisi okumaktan çok
dinlemeyi tercih eder. Başbakan’a Batur’un demecini okudum. Tepkisini
şu sözlerle ifade etti:
</span><p class="calibre3" style="margin:0pt; border:0pt; height:0pt"> </p><span class="calibre14">«Sana daha önce de söylemiştim. Günah bizden gitti. Biz üstümüze düşeni yaptık. Gerisini Demirel düşünsün...»
</span><p class="calibre3" style="margin:0pt; border:0pt; height:0pt"> </p><span class="calibre14">Başbakan’a sordum;
</span><p class="calibre3" style="margin:0pt; border:0pt; height:0pt"> </p><span class="calibre14">«Beyefendi, ne yapmak niyetindesiniz?» </span><p class="calibre3" style="margin:0pt; border:0pt; height:0pt"> </p><span class="calibre14">Erim cevap verdi;
</span><p class="calibre3" style="margin:0pt; border:0pt; height:0pt"> </p><span class="calibre14">«Meclis kürsüsüne çıkıp konuşacağım ve diyeceğim ki, «Siz... önce
içinizdeki meseleleri halledin»  </span><p class="calibre3" style="margin:0pt; border:0pt; height:0pt"> </p><span class="calibre14">Başbakan Mecliste konuştu ve bu
sözleri söyledi, sonra açıkladı;
</span><p class="calibre3" style="margin:0pt; border:0pt; height:0pt"> </p><span class="calibre14">«Bir eski Başbakan hakkında eğer bir şaibe isnadı varsa o Başbakan
değil makamdan, politikadan çekilmelidir. İngiliz Başbakanı bir kredi
meselesinden çekilmiş, çekilmekle kalmamış politikaya da veda etmiş...»
</span><p class="calibre3" style="margin:0pt; border:0pt; height:0pt"> </p><span class="calibre14">Başbakan’a;
</span><p class="calibre3" style="margin:0pt; border:0pt; height:0pt"> </p><span class="calibre14">«Pekiyi Beyefendi, eğer Demirel diretirse ne olur?» diye sordum. </span><p class="calibre3" style="margin:0pt; border:0pt; height:0pt"> </p><span class="calibre14">Erim;:</span><p class="calibre3" style="margin:0pt; border:0pt; height:0pt"> </p><span class="calibre14">«O zaman olacaklara ben karışmam, şapkamı alır giderim» dedi.

</span><p class="calibre3" style="margin:0pt; border:0pt; height:0pt"> </p><span class="calibre14"><br class="calibre3"/></span>* İsmet İnönü: «Bir defa Komutanların vaziyetini iyi anlamak
lâzımdır. Komutanlar, bir bunalımın zoru ile siyaset sahnesine
çıkmışlardır. 12 Mart’ta geldiler. 11 Mart vaziyeti, memleketin her
bakımdan güçlük içinde, ümitsizlik içinde bulunduğu bir bunalımdı.
Ondan sonra Komutanlar, demokratik bir idarenin süratle kurulması için
mümkün olanı yaptılar ve her vesile ile demokratik bir rejimin süratle
kurulmasını ve bunun dışında bu idare tarzına heves etmediklerini
göstermeğe çalıştılar. Bu arzuda samimidirler. Güçlükler vardır.
Güçlüklerin ciddiyetini, kumandanların arzularım, samimiyetini bilerek
bu buhranlardan elbirliği ile geçebilmeliyiz. Bunun için çalışıyoruz.
Ümit ederim ki geçeceğiz. Geçebilirsek kısa zamanda geçeriz veyahut
uzun sürer. Uzun sürerse bir bunalıma varmadan geçebilirsek gene
başarıdır.»
<p class="calibre5">* Abdi İpekçi: Miliyet Gazetesi Başyazarının uzun olan makalesinden bazı pasajlar almakla yetiniyorum... İpekçi şöyle yazıyordu:</p>
<span class="calibre14">«Kuvvet Komutanlarının birbiri ardından «Reformların mutlaka
gerçekleştirilmesi gereğinden» söz eden demeçler vermeleri anlamlıdır.
Komuta heyetinin son günlerin siyasi gelişmeleri karşısında böyle bir
uyarmaya ihtiyaç duydukları anlaşılmaktadır... Durumu demokratik
ilkelerle bağdaştırmak güçtür. Ama olayların yorumlanmasmda sadece
soyut ilkeleri dikkate almak gerçekçi değildi. Bu hatayı yapanların,
teşhislerinde daima yanıldıkları son günlerde görülen taze örneklerle
doludur... Türkiye bir bakıma talihlidir. Cumhuriyet rejiminde ordumuz
dikta heveslilerinin daima karşısına dikilmiş ve müdahalelerini gerçek
bir demokrasinin kurulması yönünde yapmıştır. 27 Mayıs, 22 Şubat, 21
Mayıs gibi 12 Mart da bunu doğrulamaktadır.
</span><p class="calibre15" style="margin:0pt; border:0pt; height:0pt"> </p><span class="calibre14">Şimdi sonucusu üzerinde duralım, 12 Mart Muhtırası niçin verilmiştir?

</span><p class="calibre15" style="margin:0pt; border:0pt; height:0pt"> </p><span class="calibre14">Parlamenter rejime paydos edip askeri bir dikta kurmak için mi,
yoksa demokratik rejimi karşılaştığı tehlikelerden kurtarıp
sağlamlaştırmak için mi? Her şey ikinci hedefin doğruluğunu ortaya
koymaktadır. Komuta heyeti verdiği muhtırada rejimi yıkmak isteyen
anarşik eylemlerin önlenmesini istemiş ve bu amaçla Hükümete yardımcı
olmak üzere Ordusunu seferber etmiştir. Ama Komuta heyetinin rejimi
tehdit eden karışıklıkların temelinde sosyal ve ekonomik
huzursuzlukların bulunduğunu — her sağduyu sahibi gibi — görebildiği
için (*), aynı zamanda bu huzursuzlukları giderecek tedbirlerin
alınmasını, reformların yapılmasını istemişti... Bu koşullar demokratik
ilkelerden söz etmekle değişmez... Demokrasiye gerçekten bağlı
olanların akılcı yolu seçmeleri, her şeyden önce Ordunun yönetime
müdahalesini gerekli kılan nedenlerin ortadan kaldırılmasına yardımcı
olmaları gerekir.»</span>
<p class="calibre5">*    Fikret Ekinci: Makalesinde şu görüşleri dile
getiriyordu... «Kumandanların konuşmasına ihtiyaç var mıydı?... Gayet
açık yazıyoruz, memleketin açıklığa ihtiyacı vardır. Bize göre
konuşmalar gerekli idi. Herkes konuşacak! Kimi kendisini Ordunun adamı
diye yayacak, kimi kendisini reformcu tanıtacak, bunlar gidince
reformlar yatacak imajını yaratacak, kimi de hâlâ milli irade
demagojisi ile tafra satacak, ama 12 Mart’m sorumluluğunu taşıyan, o
muhtıranın altında imzası olanlar konuşmayacaklar! Bu nasıl mantıktır?</p>
<p class="calibre5">*    Altan Öymen: Akşam gazetesindeki köşesinde «12
Mart Muhtırası» başlıklı çok basit, fakat çok anlamlı yazısında...
«Anlaşılıyor ki, unutulanlar çoktur. Hele bazı kelimelerini hiç
hatırlamıyorlar. Şöyleydi metni; dedikten sonra muhtırayı aynen veriyor
ve yazısını şöyle bitiriyordu... «Unutmuş olanların hatırlamalarına
faydası olur diye tekrarladık. Yazımız bu kadar.»</p>
<p class="calibre5">*    AP Bolu Milletvekili Ahmet Çakmak:
Başbakan’ın cevaplamasını isteyerek, Meclis Başkanlığı’na verdiği
sözlü soru önergesinde şu görüşlere yer veriyordu... «Devlet memuru
sıfatmdaki bazı komutanların TRT ve basında yer alan demeçleri ağır bir
darbedir. Egemenlik, kayıtsız şartsız milletindir ilkesi var olduğuna
göre, Türkiye Cumhuriyeti Başbakanı ve icra kuvvetinin başı olarak bu
demeç ve davranışlar hakkında tutumunuz ve tedbiriniz nedir?»</p>
<p class="calibre5">*    Başbakan Nihat Erim: 29 Eylül Perşembe günü
Meclis kürsüsüne çıkarak, Ahmet Çakmak ve onun gibi düşünenlerin
sorularına cevap verdi ve özetle dedi ki... «Bu soruyu bugün bana
değil, 12 Mart’ta o zaman Başbakan olan kendi Genel Başkanmıza sormanız
lâzımdı. 12 Mart’ı kabul ettik mi? etmedik mi? 12 Mart günü ses
çıkartmayıp, sonra bu kürsüde... mevsimi gelince 12 Mart Muhtırası’m
eleştireceğiz demek mertlik değildir. 12 Mart’ta ses çıkarılmayacak,
aylar geçecek, komutanlara devlet memuru dedirtilecek. Bu samimiyet
değildir. Yarayı deşmeyin, sorumlu olursunuz.»</p>
<p class="calibre5">*    İsmet İnönü, (CHP Genel Başkanı): «Parlamento
görevini yapsaydı, Komutanlar böyle demeçler vermek zorunda
kalmazlardı.»</p>
<p class="calibre5">Komutanların reform üzerindeki görüşlerini açıklamalarından ve
Meclis’te Başbakan Erim’in yaptığı sert çıkıştan sonra 5 Ekim 1971 günü
AP, Hükümetteki Bakanlarını çekmeğe karar verdi.
Cumhurbaşkanı, Başbakan ve biz Komutanlar buruk bir hava içerisinde
İzmir’de başlayacak olan Akdeniz Olimpiyatları törenine katıldık ve
sonra Ankara’ya döndük.</p>
<p class="calibre5">Demirel, belki de fazla ileri gittiğini anladı, mehter takımı gibi,
iki adım ileri gittikten sonra yana bir adım atarak yeni bir demeç
verdi... «Hükümetin çekilmesi için sebep yoktur. Hükümete üye veren bir
parti ortaklıktan çekilmiştir. Bu bir güvensizlik değil, sorumluluğa
katılmamaktır. O halde Hükümet vardır.</p>
<p class="calibre5">Demirel’in bu kararma bazı AP'liler uymadılar... Cahit
Karakaş ve Sezai Ergun gibi. Bu arada Cumhurbaşkanı 8 Ekim’de DemirePi
Köşke çağırdı. O esnada İngiltere Kraliçesi Elizabeth’in Türkiye’yi
ziyareti siyasi tansiyonu ve trafiği geçici olarak düşürdü ama
karşılaştığı problemlere çare bulamayan Başbakan Erim 26 Ekim günü
istifa etti ve bunu TRT ile duyurdu.</p>
<p class="calibre5">27 Ekim günü toplanan Milli Güvenik Kurulu istifa konusunu (görevi
olmamakla beraber) ele aldı ve yapılan görüşmeler sonunda istifa kabul
edilmedi ve daha toplantı devam ederken karar, Genel Sekreter Gen.
Cihat Alpan tarafından TRT’ye bildirildi.</p>
<p class="calibre5">Silâhlı Kuvvetler ağırlığını tekrar koyunca, 1 Kasım günü toplanan
AP Genel İdare Kurulu, AP bakanları Hükümetten
çekme kararmdan vazgeçti. Balon bir defa daha patlamıştı, ama bu
yeniden şişmeyecek demek değildi.</p>
<p class="calibre5">* * * * *<br class="calibre3"/>
</p>
<p class="calibre5">2 Aralık günü Mesut Erez’in Başbakan Yardımcılığına atandığı
haberini radyodan duydum. Sayın Erez’i Bakanlığı döneminden tanır ve
takdir ederdim. Uygar ve yetenekli bir insandı ve biraz da Sayın
Demirel’le ters düşerdi, belki de ileride Demirel’e bir alternatif olma
görüşü ile bu göreve getirilmişti. Ancak bu atama 12 Mart’ta biz
Komutanların aldığı basit prensip kararma uymuyordu ve Memduh Paşa
durumu bildiği halde bize bilgi verme gereğini bile duymamıştı. Daha ne
yapacağımızı düşünmeğe başlamadan olaylar patlak verdi.</p>


<p class="calibre5">3 Aralık sabah saat 9.30’da Refet Erim telefonla randevu istedi.
Hava Kuvvetleri Güçlendirme Vakfı Yönetim Kurulu üyesi olduğu için
Vakıfla ilgili bir konuyu görüşmek üzere geleceğini zannediyordum.</p>
<p class="calibre5">Refet Erim geldiğinde oldukça heyecanlı idi. Bana 5 Bakanın istifa
edeceğini söyledi ve isimlerini verdi. Attilâ Karaosmanoğlu’nu
telefonla aradım... bana artık iş yapma imkânı kalmadığım ve
istifalarını yazdıklarını söyledi. Kendisine bu kararı uygun
bulmadığımı ve istifa yazısından bir suret göndermesini istedim.</p>
<p class="calibre5">Derhal telefonla Memduh Paşa’yı aradım... Cumhurbaşkanının yanında
olduğunu söylediler. Genel Sekreter Alpan Paşa’yı aradım, onu da
bulamayınca. Cumhurbaşkam’nm Hava yaverine... «şimdi hemen
Cumhurbaşkam’nın odasına gir, başbakanın istifa edeceğini ve önlenmesi
ricamı kendisine ilet» dedim.</p>
<p class="calibre5">Cumhurbaşkanı ve Memduh Paşa haberi alınca şaşırmışlar, hemen Attilâ
Sunay’ı devreye sokarak telefonla Özer Derbil’le konuşturmuşlar ve
haberin doğruluğunu öğrenince, Cumhurbaşkanı, Özer DerbiP-le görüşmek
üzere saat 18.00’de randevu vermiş.</p>
<p class="calibre5">Bu haberi alınca tekrar Attilâ Karaosmanoğlu’na telefon ettim,
istifada acele etmemelerini, Özer Derbil'in, gayet sakin ve sivri
ifadelerden kaçınarak... durumu, ne yapmak istediklerini, bunların
sağlayacağı faydaları, ne gibi güçlüklerle karşılaştıklarını ve iş
yapamaz hale geldiklerini Cumhurbaşkam’na anlatmasını rica ettim.</p>
<p class="calibre5">Amiral Eyiceoğlu’na telefon ettim, geldi durumu anlattım. Saatler
ilerledikçe Eyiceoğlu bana birkaç defa telefon ederek istifa eden Bakan
sayısının arttığını bildirdi.</p>

<p class="calibre5">Öğle ajansı istifaları verdi ve benim yapabileceğim bir şey kalmadı.
İstifadan önce çoğunu sevdiğimiz ve çalışmalarını takdir ettiğimiz
bakanlar sıkıntılarını vedüşüncelerini bizlere anlatsalar belki bir hal tarzı bulunabilirdi. </p>
<p class="calibre5">Bu arada bir noktaya değinmek istiyorum... AP ve bir
kesim ilk gününden 12 Mart’a karşı çıktılar, bunu normal karşılıyorum.
Ancak aradan bir hayli zaman geçtikten sonra ll’lerden bazılarının da
12 Mart’ı acımasız eleştirdiklerine şahit oldum. Bir dönem açılacak, bu
dönemde Bakanlığı kabul edeceksiniz ve sonra sebebinde ne kadar haklı
olursanız olun, Bakanlıktan ayrıldıktan sonra o dönemi kınayacaksınız!
Bunu anlayamıyorum.</p>
<p class="calibre5">Tarihi bir vesika olması bakımından ayrılan Bakanların istifa bildirilerini bu kitaba koymakta fayda gördüm.</p>
<span class="calibre14">Ankara : 2 Aralık 1971
</span><p class="calibre15" style="margin:0pt; border:0pt; height:0pt"> </p><span class="calibre14">Sayın Prof. Dr. Nihat Erim
</span><p class="calibre15" style="margin:0pt; border:0pt; height:0pt"> </p><span class="calibre14">Başbakan
</span><p class="calibre15" style="margin:0pt; border:0pt; height:0pt"> </p><span class="calibre14">Ankara
</span><p class="calibre15" style="margin:0pt; border:0pt; height:0pt"> </p><span class="calibre14">12 Mart müdahalesinin sona erdirmek istediği siyasal ve ekonomik bunalım, bugün biçim ve görünüş değiştirerek devam etmektedir.
</span><p class="calibre15" style="margin:0pt; border:0pt; height:0pt"> </p><span class="calibre14">12
Mart Muhtırası’nın yüklediği görevi
hızla yerine getirebilmek için Hükümetin seçimlere kadar sürekliliği ve
kabul edilebilirliği fikri yerleşmemiştir. Tam tersine AP’nin veya AP
ile birlikte Meclis’te teşekkül edecek herhangi bir koalisyonun
Hükümeti kolaylıkla çekilme zorunda bırakabileceği kabul edilir hale
gelmiştir. Bu, bir uygun anı seçme sorunu sayılmaktadır. Bu yönde
herkesin gözü önünde türlü denemeler yapılmaktadır.
</span><p class="calibre15" style="margin:0pt; border:0pt; height:0pt"> </p><span class="calibre14">Hükümeti 26 Ekim 1971’de istifasmı
vermeye zorlayan bunalım geçiştirildikten sonra, bir kısım basın
yardımıyla başlatılan fiat artışı kampanyası görüntüsü altında ve
Sıkıyönetimin uzatılması görüşmeleri sırasında siyasal partiler
sorumlularının tutum ve beyanları bu anlayışın açık bir belirtisidir.
</span><p class="calibre15" style="margin:0pt; border:0pt; height:0pt"> </p><span class="calibre14">Durumun kötüye gitmesinden türlü
nedenlerle yarar umanlar; hükümet değişikliğinde kendilerini iktidara
alternatif görenler; Faşizme kayabilecek bir yönetimin işbaşma
gelmesinin kendilerine büyük çıkarlar sağlayacağını sananlar Hükümeti
düşürebilmek için yoğunlaşan bir cephe çalışması oluşturmaktadırlar.
</span><p class="calibre15" style="margin:0pt; border:0pt; height:0pt"> </p><span class="calibre14">Bu durum karşısmda bırakılan, fakat
olağandışı bir dönemde çok köklü değişiklikler yapma anlamına gelen
reformları yapma sorumluluğunu ve görevini yüklenen Hükümete hem
gündelik işlerin yürütülmesinde, hem de reformların yapılmasında
çeşitli engellemeler uygulanmaktadır. Toprak Reformu Ön Tedbirler Kanun
tasarısı çalışmalarında bunun açık örnekleri verilmiştir.
</span><p class="calibre15" style="margin:0pt; border:0pt; height:0pt"> </p><span class="calibre14">Hükümet programı içinde «Reformlar»
olarak nitelenen değişiklikler Türkiye’yi çağdaş uygarlık düzeyine
ulaştırmak için gerekli asgarilerdir. Gerçekte toplumsal ve ekonomik
bünyemizde köklü değişiklikler yapmadığımız, yapamadığımız ve bu
değişikliklerin gerektirdiği yönde uluslararası ekonomik bağlantı ve
yükümlülüklerimizi gözden geçirtmediğimiz takdirde sorunların
görüntüleriyle boğuşan bir durumdan öteye geçemeyiz.
</span><p class="calibre15" style="margin:0pt; border:0pt; height:0pt"> </p><span class="calibre14">Gelişmiş ülkelerle aramızdaki gelir
farkı, gittikçe artarak büyüyen istihdam sorunu çok hızla
saniyleş-memizi kaçınılmaz kılmaktadır. Buna engel olan kaynak
sorununun, dış ticaretimiz üzerindeki uluslararası sınırlamaların ve
ekonomik politikamızdaki çelişkilerin ortadan kaldırılması şarttır.

</span><p class="calibre15" style="margin:0pt; border:0pt; height:0pt"> </p><span class="calibre14">Bir sıçrama yapmak zorundayız. Bu, ekonomik ve sosyal her türlü olanakların ve kaynakların uygun biçimde
biraraya getirilmesiyle gerçekleştirilebilir. Toplumlunuzun bütün
yaratıcı gücünün (entelektüel ve emek enerjisinin) harekete geçirilmesi
esastır. Toplu-mun yaratma gücünün harekete geçirilmesi, daha iyi
yarınlara olan inancının yaratılabilmesi için fedakâr-lıkta eşitlik
uygulamasının mutlaka sağlanması, bu yönde vergi kanunlarının sosyal
adaleti gerçekleştirecek biçimde yeniden düzenlenmesi esas olmalıdır.
Uzun yıllardır bütün hükümetlerin hazırlayıp, Parlamentoya sunmaktan
kaçındığı, fakat yüksek gelirlilerin vergi kaçakçılığının önlenebilmesi
için zorunlu olan servet vergisinin, tarımsal kazançları etkin biçimde
vergilendirecek değişikliklerin, veraset ve intikal vergisinin en kısa
zamanda düzenlenmesi gerekir.
</span><p class="calibre15" style="margin:0pt; border:0pt; height:0pt"> </p><span class="calibre14">Daha iyi hizmet götüren bir yönetim
kurabilmek için yukarı idari kademelerde geniş çapta değişiklik
yapılması ve iş yapabileceklerin hiçbir siyasal kaygıya düşülmeksizin
işbaşma getirilmesi gerekir. Bu konuda Hükümet tam yetkili olmalıdır.
Hükümetin atamalarla ilgili seçimlerine tam güvenilmemesi ve türlü
yerlerden müdahelelerde bulunulması, görevlerin tam olarak yerine
getirilmesini önler. Hükümet üyelerinin hepsinin dürüst ve iyiniyetli,
bir kısmının enerjik olması sorunların çözümü için yeterli değildir.
Olağan bir koalisyon hükümetinin görevi ötesinde sorumluluk ve görevler
yüklendiği için Hükümetimizin bir koalisyon hükümetinin zaaflarını
bünyesinde bulundurarak başarıya ulaşmasının beklenemeyeceği ortaya
çıkmıştır.

</span><p class="calibre15" style="margin:0pt; border:0pt; height:0pt"> </p><span class="calibre14">Hükümetimizin yüklendiği ağır
sorumluluğu taşıyabilmesi ve görevleri başarabilmesi için bütününün
dürüst, iyiniyetli ve enerjik olması yanında inanç, düşünce ve görüş
bakımından kaynaşabilecek durumda olması ve idareyle aydın kamuoyundan
destek görmesi gerekir. Yaptığı işlerin ulusun bütününün yararına olması ve toplumun desteğini kazanmasının koşulu da budıır.
</span><p class="calibre15" style="margin:0pt; border:0pt; height:0pt"> </p><span class="calibre14">Kıt olanaklar içinde kıvranan halkımızın
büyük çoğunluğunun yaşama koşullarını daha iyiye götürebilmek, yoksul
fakat yetenekli çocuklarımıza eğitimde fırsat eşitliği sağlayabilmek,
halkımıza ucuz ilâç, topraksız köylümüze toprak sağlayabilmek, tabii
kaynaklarımızı ulusumuzun yararına kullanılabilir hale getirebilmek
için harcadığımız sürekli çabalar sadece çıkarlarını düşünen çevrelerin
açık ya da gizli çabalarıyla engellenmiştir. Bu engelleme teknik ve
politik her seviyede devam etmektedir.
</span><p class="calibre15" style="margin:0pt; border:0pt; height:0pt"> </p><span class="calibre14">Gerek bu konuların, gerekse kısa vadeli
diğer sorunların çözümlenmesinde ağırlığı olan para ve maliye
politikasının en bilgili ve yapıcı biçimde formüle edilebilmesinin ve
uygulanabilmesinin sağlanması gerekmektedir. Bütünüyle AP
Hükümetinden devralınmış, AP devrinin ekonomik politikasının
hazırlayıcısı, modem iktisat ve maliye anlayışından yoksun ve
Hükümetimizle işbirliği yapmaya isteksiz bir Maliye ve Merkez Bankası
ekibi sorunların büyüyerek çözümlerinin güçleşmesine sebep olmaktadır.
</span><p class="calibre15" style="margin:0pt; border:0pt; height:0pt"> </p><span class="calibre14">Hükümetin diğer konulardaki teknik
desteği de eksiktir. Bu eksikliğe ilâve olarak aydın kamuoyu türlü
nedenlerle Hükümet tasarruflannı şüpheyle karşılar hale gelmiştir. Bu
nedenle desteğini esirgemektedir.

</span><p class="calibre15" style="margin:0pt; border:0pt; height:0pt"> </p><span class="calibre14">Sıkıyönetimin ilânından sonra Hükümet
ile Sıkıyönetim arasındaki çalışma ve yürütme ilkelerinin iyi
saptanamaması sonucunda ortaya çıkan bir kısım uygulamalar gerek dünya
kamuoyunda, gerekse Türkiye’ deki aydınlar arasında kaygılar
yaratmıştır. Bu arada gerici, tutucu, çıkarcı ve çoğunlukla AP'li
basının reformlara ve Hükümete karşı faaliyetlerini
rahatlıklasürdürmesi reformcu bir Hükümetin desteği olması gereken
bütün güçleri küstürmüş bulunmaktadır. </span>
<p class="calibre15" style="margin:0pt; border:0pt; height:0pt"> </p><span class="calibre14">Silâhlı Kuvvetlerimiz 12 Mart’ta gerekli
müdahaleyi yaptıktan sonra, sorunların çözümünü Parlamentoya, Hükümete
ve yönetime bırakmıştır. Bir müdahaleyi daha zorunlu kılmaktan dikkatle
kaçmmak gerekir. Bu durumda bütün sorumluların, Parlamentonun, siyasal
partilerin, aydınların Türkiye’nin içinde bulunduğu durumu ve hemen
tedbirleri almadığı takdirde gittikçe karanlıklaşan geleceğini
gözönlinde tutarak bir çözüm yolu bulmaları gerekmektedir.
</span><p class="calibre15" style="margin:0pt; border:0pt; height:0pt"> </p><span class="calibre14">Son Hükümet bunalımı sırasında
hazırlayarak siyasal partilere verdiğimiz memorandum bu yönde bir
değerlendirmeye olanak sağlayabileceği halde tartışma konusu bile
yapılmamıştır. AP’ye hükümetteki çalışma arkadaşlarına
danışmadan bir Başbakan yardımcılığı vermeniz ve bu yere 12 Mart
Muhtırasının suçladığı Hükümetin bir üyesini getirmeniz bu konunun
bütünüyle bir yana bırakıldığı düşüncesini vermektedir.
</span><p class="calibre15" style="margin:0pt; border:0pt; height:0pt"> </p><span class="calibre14">Kolektif bir sorumsuzluk havasmm daha
uzun sürmeden etkili ve ciddi bir değerlendirme yapılması gereğine
inanıyoruz. Böyle bir değerlendirmeye ve çözüm yolunun bulunmasına
olanak hazırlamak üzere Hükümetteki görevlerimizden ayrılmaya karar
verdik.
</span><p class="calibre15" style="margin:0pt; border:0pt; height:0pt"> </p><span class="calibre14">İstifalarımızı yüksek bilgilerinize sunarız.
</span><p class="calibre15" style="margin:0pt; border:0pt; height:0pt"> </p><span class="calibre14">Saygılarımızla.

</span><p class="calibre15" style="margin:0pt; border:0pt; height:0pt"> </p><span class="calibre14">Sadi Koçaş - Özer Derbil - Attilâ
Karaosmanoğlu - Osman Ölçen - Atilâ Sav - Şinasi Orel - Hamdi Ömeroğlu
- Türkân Akyol - Mehmet Olgun - Selâhaddin Babüroğlu</span>
<p class="calibre5">* * * * *</p>
<p class="calibre5">Aynı günün akşamı dört Komutan Genelkurmay’da toplandık. Memduh
Paşa; istifa eden bakanlardan bazılarının isimlerini sıralayarak çok
ağır sözler sarfetti, bilhassa istifa bildirisinde Sıkıyönetimle ilgili
bölümlere çok kızmıştı. Nitekim kendisi gene bize hiç sormadan Bakanlar
hakkında açık beyanatla ağır suçlamalarda bulundu. Ben zaten duruma çok
üzülmüştüm ve Org. Tağmaç’a... «12 Mart bir defa daha anlamını
kaybetmeğe başladı, bunun da esas sebebi bizim yanlış ve tutarsız
hareketlerimiz. Yarın Karargâhımda generallerle bir toplantı yaparak
durum hakkında ne düşündüklerini tespit edeceğim» dedim. Org. Gürler
ve Amiral Eyiceoğlu da aynı mealde birer toplantı yapacaklarını
söylediler.</p>
<p class="calibre5">* * * * *</p>
<p class="calibre5">4 Aralık günü Karargâh’ta 30 generali topladım. Kendilerine cereyan
eden olayları, sebeplerini ve düşüncelerimi anlattım ve önümüzde üç hal
tarzı bulunduğunu ve bu hal tarzlarından hangisine katıldıklarını
açıklamalarını istedim. Tespit ettiğim hal tarzları şunlardı;</p>
<p class="calibre5">1.    Muhtıra’da imzası bulunan Komutanlar görevden
ayrılsınlar, böylece yeni Komutanlar düşünce ve eylemlerinde serbest
kalsınlar, isterlerse normal Parlamento rejimi işletirler, isterlerse
müdahale şekline devam ederler.</p>
<p class="calibre5">2.    Şimdiki komuta katı; Hükümet icraatı ve
bilhassa hazırlanmış ve hazırlanacak reform tasarıları ile yakından
ilgilenir ve bu tasarılar bu ilgi havası içinde Meclise sevk edilir.</p>
<p class="calibre5">3.    Muhtıranın üçüncü maddesi işletilir.</p>

<p class="calibre5">Durum ve görüşlerimi Eskişehir’deki 1nci Hava Kuvveti Komutanı’na da
telefonla anlatarak kendisinin ve emrindeki generallerin görüşlerini
istedim. Oylama yaptığımda şöyle bir sonuç ortaya çıktı... Birinci hal
tarzına oy veren olmadı, ikinci hal tarzını 8 general benimsedi, üçüncü
hal tarzının uygulanmasını ise 25 general istedi. Herhalde düştüğümüz
durumun sıkıntı ve üzüntüsünü hissediyor ve eylem istiyorlardı.</p>
<p class="calibre5">Aynı gün Genelkurmay’da toplandık.'Toplantı çok sert bir hava içinde
cereyan etti. Her üç Komutan, Org. Tağmaç’a yaptığımız anket
sonuçlarını açıkladık. Kara ve Deniz Kuvvetlerinde çoğunluk ikinci hal
tarzını benimsemişler. Bu anlaşıldıktan sonra Memduh Paşa konuşmağa
başladı... «Arkadaşlar... ben açık konuşmasını severim, Komutanların
tutum ve görüşleri Kuvvetlerine aksediyor. Kara Kuvvetleri için TUTUCU
ve GERİCİ deniyor. Deniz Kuvvetlerinin gençleri içinde İLERÎCİ’ler var,
Hava Kuvvetleri içinse İLERİCİ ve REFORM’cu deniyor. Bu durum, Silâhlı
Kuvvetleri bölüyor. Nitekim son defa İzmir’de bir havacı ile bir karacı
hâkim-savcı arasında geçen münakaşa bunun tipik bir örneği. Hava
Kuvvetleri Komutanı, gazeteci ve politikacılarla temasta. Nitekim
istifaları önce kendisi öğreniyor (nasıl öğrendiğimi anlatmıştım), bu
durumda nasıl birlik, beraberlik içinde çalışabiliriz?» (Rahmetli Memduh Paşa... hem açık konuşmayı severim diyor, hem de Nihat
Erim, Mesut Erez’in tayinlerini bizden önce biliyor ve bize
söylemiyor... bu nasıl açıklık?)</p>
<p class="calibre5">Kendisine kendi üslûbu ile cevap verdim... «Benim hiçbir gizli
tarafım yok, her işim açık, her düşündüğümü rahatça söylerim. Şunu
ifade edeyim ki, 12 Mart’ tan sonra çok yanlış bir yol tuttuk. Bütün
kamuoyu, hatta dış âlem, biz Komutanların her işten haberimiz olduğu,
her icraattan, hatta en ufak tayinlerin bile bizlerin bilgisi içinde
cereyan ettiği inancı içinde. Halbuki biz nezaket gösterdik, Bakanların
seçiminden bile haberimiz olmadı. Hazırlanan Toprak Reformu tasarısı ve
diğer tasarılar, Silâhlı Kuvvetler’in tasarıları olarak takdim
ediliyor. Karşı taraf bunun böyle olmadığını biliyor. Biz bu konulardan
anlamayız diye meşgul olmak istemiyoruz. Muhtırayı dördümüzün
imzaladığı unutuldu, bütün temasları siz yapıyorsunuz, bize de hiçbir
şey söylemiyorsunuz, dolayısıyla olanlardan habersiziz. Biz
karşımızdaki güçleri yanlış kıymetlendirmişiz, halbuki zannettiğimizden
çok güçlüymüşler. Basın ve Parlamento, Hükümetin aleyhinde. Hayat
pahalılığı yapılan propaganda ile büsbütün arttırılıyor. Biz de hiçbir
şeye karışmayınca bu Hükümet ve Bakanlar kime dayanarak icraat ve
reform yapacaklar. Bu durumda bizim görevden ayrılmamız ve yerlerimizi
alacaklara serbest bir zemin hazırlamamız bana uygun geliyor.» Diğer
iki komutan arkadaşım hemen hemen hiç konuşmadılar, hatta Memduh Paşa
bana istifaları yalnız sen biliyordun diye tarizde bulunduğunda,
Eyiceoğlu, ben de biliyordum demek lutfunda bile bulunmadı.</p>

<p class="calibre5">Akşam davet alarak Çankaya Köşkü’ne çıktık. Cumhurbaşkanı, Erim ve biz dört’ler toplandık...</p>
<p class="calibre5">Cumhurbaşkanı: «Bu şekil istifaları tasvip etmiyorum, yanlış işler
yapılıyor. Acele, bir ilâç fiyat indirimi kararnamesi getirildi.
İstanbul’dan Eczacıbaşı ve heyeti geldi, itirazda bulundu, Güven
Partisi (GP) de bana müracaat ederek kararnameye itiraz etti, bu sebeple
imzalamadım.»</p>

<p class="calibre5">Nihat Erim: «İlâç meselesini vaki müracaat üzerine inceletmeğe
karar verdim ve Cumhurbaşkanına kararnameyi imzalamamasını söyledim.
Attilâ Karaosmanoğlu ve Türkân Akyol bu meseleyi, iki tarafın inanacağı
tarafsız kişilere inceletmemi istediler, bu inceleme yapıldı, fakat
yazılı bir zabıt veya rapor almamakla hata ettim. Eczacıbaşı firması,
Güven Partisi’ne maddi yardım yaptı, bu sebeple Güven Partisi işe
karıştı. İstifalardan önce Bakanlar bana müracaat ederek şikâyet ve
sıkıntılarını dile getirmediler. Mesut Erez, geçen yılki Mali Reform
tasarılarının sahibi olduğu ve onları savunabilecek bir kişi olduğundan
ve DemirePle arasında görüş farkları olduğu için kabineye aldım,
alırken de diğer Bakanlara bilgi vermedim. Öğrendiğime göre Cahit
Karakaş istifa etmeden önce Amiral Eyiceoğlu ile telefonla görüşmüş,
Amiral de ona istifa etmesini söylemiş.»</p>
<p class="calibre5">Org. Tağmaç: «Bakanların istifa mektubunda, Sıkıyönetimle ilgili
bölümü çok hatalı buldum. TRT’de yayınlanmak üzere ben de bir bildiri
hazırladım, izninizle okuyayım (ve okudu, bildiri temize çekildi ve
toplantı devam edereken TRT’ye gönderildi). Memduh Paşa konuşmasına
devamla... «Sabahleyin Genelkurmay'da toplandık. Ondan evvel de
Komutanlar kendi karargâhlarında generallerle görüş alış verişinde
bulundular. Şimdi hepimiz görüşlerimizi açıklayalım.»</p>
<p class="calibre5">Cumhurbaşkanı her zamanki metodu ile, yani en kıdemsizden başlayarak
bizleri dinleyeceğini söyledi ve bana söz verdi. Ben... «bu sefer izin
verirseniz en son ben konuşayım, diğer Komutanlarla görüş ayrılığım
olduğundan, müzakerenin gidişatını bozabilirim» deyince Cumhur
başkamı; «nasıl olsa son söz benim, önce sen konuş» dedi.</p>
<p class="calibre5">Ben önce Hava Kuvvetleri’nde yaptığım anketi ve sonuçlarını açıkladım ve konuşmama devam ettim... «Şimdi
bakıyorum ortam değişti. Silâhlı Kuvvetler’in kamuoyunda ve basında
dayanağı kalmadı. Parlamento oyunları ile reformlar çıkarılamaz hale
getiriliyor.</p>
<p class="calibre5">Benim, 12 Mart’tan sonraki tutumumuz bakımından Sayın Genelkurmay
Başkanı ve Komutan arkadaşlarımla büyük görüş farklarım var. Memleket
idaresinden, reform kanunlarından söz açıldığında... «biz anla, mayız,
karışmayalım» deniliyor. İsmet Paşa, Recep Pe-ker, Saffet Arıkan v.s.
kişiler, bir özel okuldan mı mezun oldular da bu memleketi batırmadan
yıllarca idare ettiler. Biz 12 Mart’tan sonra hiçbir şeye müdahale
etmedik, halbuki bütün kamuoyu tersini biliyor. Hükümet icraatına ve
reformlara aleni desteğimizi koymadık, karşı taraf bunu biliyor. İstifa
tarzım hiç onaylamıyorum... bizlere, Başbakan’a ve en son da
zatıâlinize müracaattan sonra istediklerini elde edemezlerse istifa
edebilirlerdi. Mesut Erez, şahsen iyi, reform niteliğinde, hatta sola
kaçan mali yasalar getirmiş bir zattır, severiz. Ancak düşük Demirel
kabinesinde görev almıştır. Başbakan’m bu atamayı önceden kabinede
konuşması, bizim de haberdar olmamız gerekirdi. Halbuki ben haberi
radyodan duydum, Sayın Genelkurmay Başkanı’<sup class="calibre12">1</sup> nin haberi ve
tasvibi varmış. Ben artık, 12 Mart’ta halisane dileklerle yapılmış
müdahalenin, anarşiyi durdurma hariç bir şey yapabilme imkânını
yitirdiği kanaatindeyim. Memleketi serbest bırakmak için dört Komutanm
çekilmesi fikrini Silâhlı Kuvvetler kabul etmiyor. Ben de diğer
Komutanlarla uyuşamıyorum. Genelkurmay Başkam’nm düşüncelerini
biliyorum, çoğu ile de uyuşamıyorum. Diğer iki Komutan arkadaşımın ne
istediklerini dahi bilmiyorum. O halde inanmadığım ve anlaşamadığım bir
statü içinde kalmayı lüzumsuz buluyorum ve müsaadenizle görevden
geçilmek istiyorum» diyerek sözlerimi bitirdim.</p>
<p class="calibre5">Diğer Kuvvet Komutanları, kendi karargâhlarında yaptıkları anketin sonuçlarını bildirdiler ve başka bir şey ilâve etmediler.</p>
<p class="calibre5">Cumhurbaşkanı; Hükümeti kurmağa tekrar Nihat Erim’i memur edeceğini ve hükümetin daha fazla parlamentoya dayalı olmasını istedi.</p>
<p class="calibre5">Ben tekrar söz alarak... «Bu formülün AP’ye taviz ve
galebe hissi vereceğini, istifa eden bakanlar içinde memlekete faydalı
insanlar bulunduğunu, Karaosmanoğlu, Derbil, Babüroğlu, Olcay gibi
bakanların çok iyi işler yaptıklarını, bunlardan faydalanılması
gerektiğini» dile getirdim.</p>
<p class="calibre5">Cumhurbaşkanı ve diğer Komutanlar, hem partilere verilen oranları
beğendiler, hem de istifa eden hiçbir bakana tekrar görev verilmemesini
savundular. Erim de bu görüşe katıldı.</p>
<p class="calibre5">* * * * *<br class="calibre3"/>
</p>
<p class="calibre5">Org. Tağmaç, Milli Savunma Bakanı Melen ve ben ayrı toplantılara
katılmak üzere beraberce aynı askerî uçakla Belçika’ya gidiyorduk. 5
Aralık 1971 günü Esenboğa meydanına gittiğimizde, diğer Komutan ve
generaller de bizleri uğurlamaya gelmişlerdi.</p>
<p class="calibre5">Ben, iki gün evvelki asabiyetimi üzerimden atamamış ve görevden
ayrılma kararımı değiştirmemiştim, hatta bu konu haber olarak basında
da yer almıştı. Kurmay Başkanım Korg. Ahmet Dural da bu kararımı
biliyor ve önlemeğe çalışıyordu. Kendisine verdiğim talimatta, yurda
dönüşte Ankara dışında bulunan generallerin de katılması ile
düzenleyeceğim toplantıdan sonra kararımı uygulayacağımı ve bu
toplantıyı tertiplemesini söylemiştim.</p>

<p class="calibre5">Bir ara, Org. Gürler, Amiral Eyiceoğlu, Org. İlter ve Org. Eken
topluca konuşuyorduk. Ben, biraz da sert sözler sarf ederek... «beni
hep yalnız bırakıyorsunuz, belirli bir fikre sahip değil misiniz? Bir
büyükten gelen her türlü düşünceye hemen tabi oluyorsunuz, benimle
yalnız başımıza konuşurken başka türlü, toplanınca başka türlü
konuşuyorsunuz, artık sabrım tükendi, dönünce ayrılacağım» dedim.
Amiral Eyiceoğlu önce eşime gitti... «Ne yapıyor bu Muhsin?.. Tesir et
vazgeçir» dedi ve ondan, «Ben böyle işlere karışmam, o ne yapacağını
bilir, madem ki onun istifa etmesini istemiyorsunuz, neden onun
dediklerini yapmıyorsunuz?» cevabını alınca Memduh Paşa’nm yanına
gitti, uzun uzun konuştu.</p>
<p class="calibre5">Hava Kuvvetlerimize ait bir C -130 uçağı ile havalandık. Bir masanın
çevresinde Memduh Paşa, Ferit Melen ve ben, diğer bir masanın
çevresinde eşlerimiz oturuyordu.</p>
<p class="calibre5">Ben bir saate yakın süre başımı önümdeki gazetelerden kaldırmadım,
fakat Memduh Paşa’nın beni kolladığını hissediyordum. Okumam biter
bitmez bana seslenerek, «Gel, biraz konuşalım» dedi. Merdivenlerden
çıkarak pilot mahallinin arkasından kanapeye oturduk. Memduh Paşa üzgün
görünüyordu, bana... «Bak, ben senin hocanım ve yaşça da senden
büyüğüm, vazgeç şu ayrılmak düşüncesinden» dedi.</p>
<p class="calibre5">Verdiğim cevapta... «sizinle fikren çok büyük ayrılıklarımız var,
buna rağmen sizin ne düşündüğünüzü ben, benim ne düşündüğümü siz
biliyorsunuz. Diğer iki Komutan arkadaşım böyle değiller. Gidişatı iyi
görmüyorum, yanlışlarla dolu ve bu gidişatın düzeltilmesine müessir
olamıyorum, o halde niçin bu sorumluluğun içinde kalayım ve itibarımı
yitireyim. Evvelki gün Eyiceoğlu da Bakanların istifa ettiğini
biliyordu... hatta kendisine danışan Cahit Karakaş’a istifa etmesini
söylemiş. Siz bana... bu istifaları yalnız sen biliyordun dediğiniz
zaman ağzını bile açmadı, Başbakan bu durumu söyleyince de kızmakla
iftifa etti» dedim.</p>
<p class="calibre5">Memduh Paşa, müstakbel Komutan namzetleri hakkında düşündüklerini
söyledikten sonra... «Neyi kime bırakıp gidiyorsun? Söz veriyorum,
dediklerini yapar, reform tasarılarını inceler sahip çıkarız, ben zaten
Mart 1972’de ayrılıyorum, siz birlik berabferlik içinde kalın» dedi.
«Siz ayrılmayın ben de kalayım» dedi. Bu görüşümü kabul etti ve
çıktığımız merdivenlerden İnerek, Sayın Melen ve Bayanların meraklı
bakışları arasında eski yerlerimize oturduk.</p>
<p class="calibre5">Belçika’ya inince Kurmay Başkanıma gelişmeleri telefonla bildirdim
ve yapılacak toplantıyı iptal etmesini söyledim, çok memnun oldu.</p>
<p class="calibre5">* * * * *<br class="calibre3"/>
</p>
<p class="calibre5">5 Ocak 1972 gecesi, Cumhurbaşkanı Sunay, Çankaya’da yıllık
resepsiyonunu verdi. Kendisi, Başbakan ve biz Komutanlar salonun
yanındaki ufak bir odaya geçtik. Etrafta ve basmda büyük bir telaş
vardı. Sayın Demirel de normal olarak davet edilmişti. Basın ve çevre
bunu «bir barışma» havası içine soktu, halbuki bana göre kimse kimseye
dargın değildi veya bana öyle geliyordu. Nitekim Sayın Demirel, büyük
salonda herkesin meraklı bakışları arasında yanıma geldi ve bir süre
benimle görüştü. Konuşmamız askeri yardımlar ve Silâhlı Kuvvetler’in
ihtiyaçları üzerinde cereyan etti ve ben kendisine eski bir Başbakana
gösterilmesi gereken bir tutum içinde davrandım.</p>

<p class="calibre5">Ama yıllar geçip ben Senatör olarak Meclis’e girdiğimde... dikkat
ederdim, kuliste karşılaştığımızda beni hep görmemezlikten gelir,
selâmlaşma zorunluluğu doğmasın diye başını başka tarafa çevirirdi.
Fakat, örneğin Sayın Çağlayangil böyle değildi, beni evine yemeğe dahi
davet etti, ben de memnuniyetle gittim. Gene yıllar geçti, Sayın
Demirel ile Çanakkale’deki zorunlu ikametleri sırasında beraber bulunan
eski CHP’lilerden Sayın Demirel'in çok insancıl ve sevecen olduğunu
duydum. Gelecekte bir yerde karşılaşırsak belki bana da bu yönünü
gösterir.</p>
<p class="calibre5">* * *</p>
<p class="calibre5">18 Ocak günü ilgili bakanların da katılması ile Genelkurmay’da bir Sıkıyönetim toplantısı yapılıyordu.</p>
<p class="calibre5">DP Genel Başkanı Bozbeyli o gün bir demeç vererek... Başbakan’ın
tutuklanan yazarlar dolayısıyla Fransız gazetecilerine verdiği beyanatı
ağır bir şekilde eleştirmişti. Uygulama Sıkıyönetime ait olduğu için de
Memduh Paşa, Bozbeyli’ye çok kızmıştı. Devlet Bakanı Doğan Kitaplı
havayı yumuşatmak için «Bu dönemden Ordu ve Hükümet başarılı
çıkmalıdır» dedi. Zaten o dönemde AP’nin sloganı... «Ordu,
hep kendini galip hissetmeli ve zannetmelidir» idi.</p>
<p class="calibre5">Başbakan Erim «Meclis Sıkıyönetimin uzatılması ile ilgili
görüşmelerde ne ile karşılaşacağımı bilmiyorum, bu sebeple Türkiye’de
cereyan eden olaylar hakkında Parti liderlerine bilgi verilmesi
gerekir» dedi.</p>
<p class="calibre5">Ben söz alarak... «Mademki TBMM’nin üyeleri Türkiye’de cereyan eden
olayları bilmiyorlar (bilmeleri de pek mümkün değildi, sağlı-sollu ve
çeşitli fraksiyonlu o kadar çok örgüt vardı ki), o halde gizli celsede
hükümet buradaki bilgileri meclise açıklasın. (Sonraları muntazam aralıklarla Parti liderleri ve yöneticileri için
Genelkurmay’ca düzenlenen brifinglerde Türkiye’de olanlar ve
örgütlenmeler hakkında bilgi verilmeğe başlandı.)
Diğer taraftan yurt sathında Silâhlı Kuvvetlere karşı güvensizlik ve
hayal kırıklığı başlamıştır. Ben şahsen inci Erim Hükümetini çevremde
aylarca savundum... «sabırlı olun, bu hükümet istenenleri yapacak dedim.</p>

<p class="calibre5">Aradan on buçuk ay geçti, Anayasa tadili ile üç idamdan başka bir
şey yapılmadı. Çok ağır çalışılıyor, özel komisyonlar teşkili ile
reform çalışmaları hızlandırılmalıdır» dedim.</p>
<p class="calibre5">Başbakan Erim ve Bakan Kitaplı... «zaten bu şekilde çalışıyoruz,
yakında tasarılar Meclis’e sevkedile-cek, siz gene bizi savunmakta
devam edin paşam» dediler.</p>
<p class="calibre5">* * *</p>
<p class="calibre5">Benim günler geçtikçe ümidim azalıyor ve tedirgin bir hava içine
giriyordum ve yavaş yavaş konuştuğum kimselere, politik esneklik ve
nezakete uymayacak sözler sarf ediyordum. 24 Ocak günü Pakistan Başkanı
But-to’ya verilen yemekte, karşımda ve yanlarımda DP Genel Başkanı
Bozbeyli, Köy İşleri, Turizm, Sanayi ve Spor Bakanları oturuyorlardı.
Yemeğin sonlarına doğru ayırım yapmadan hepsine hitap ederek... «12
Mart’a memleketi Silâhlı Kuvvetler getirmedi. Muhtıra; eksik, yanlış,
doğru... onu tarih değerlendirecektir. Yanlış şimdi Muhtıra verilmiş ve
fiili bir durum hâsıl olmuştur. Bunu kabul edip etmeme meselesi var.
Çok onurlu olan kabul etmez ve Meclis’ten çekilir gider» dedim
(Yıllarca sonra kürsüde konuşurken bana sataşan bir Senatöre bu görüşe
benzer bir cevap verdim, ileride göreceğiz.)</p>
<p class="calibre5">* * * * *<br class="calibre3"/>
</p>
<p class="calibre5">25 Ocak günü Butto’yu uğurladıktan sonra Genel-kurmay’a geldik.
Gündemde askeri bir konu üzerinde brifing verilecekti. Salona girdik,
Memduh Paşa kürsüye gitti ve söze başlayarak... «Arkadaşlar, son
cereyan eden politik olaylar ve Sıkıyönetim konuşmaları esnasında
Meclis’te söylenen sözler, bizi yeni bir karara götürecek niteliktedir.
Şimdi brifingi tehir ediyorum. Bütün Orgeneraller benim odamda
toplanacağız» dedi.</p>
<p class="calibre5">Toplantıya biz dahil 12 Orgeneral katıldı... Org. Tağmaç, Org.
Gürler, Oram. Eyiceoğlu, Org. Batur, Org. Zeki İlter, Org. Semih
Sancar, Org. Nihat Tulunay, Org. Kemalettin Eken, Hv. Org. Emin
Alpkaya, Org. Orhan Yiğit, Org. Doğan Özgöçmen ve Hv. Org. Nahit Özgür.</p>
<p class="calibre5">Memduh Paşa kısa bir giriş yaptı... «Partiler ve bilhassa İnönü ile
Bozbeyli’nin sözleri üzerinde durarak... bu memleket böyle yönetilemez,
artık yeni bir karara varmamız gerekiyor» dedi. Benim hissettiğim
kadarı ile 3ncü maddenin işletilmesini isteyen bir ruh haleti içinde
idi.</p>
<p class="calibre5">Sırası ile söz alan Org. Özgür, Org. Yiğit, Org. Özgöçmen ve Org.
Alpkaya... «hiçbir şey yapılmaması ve söylenmemesi gerektiğini,
tarafımızdan yapılacak bir girişimin bütçenin çıkmasını tehlikeye
düşüreceğini, bunun da ekonomik durumun yeniden bozulmasına sebep
olabileceğini» söylediler. Org. Eken... «yüksek seviyeli bir toplantı
yapılmasını, Org. Tulunay... «bir eyleme girilmemesini, Bayram
mesajlarında kullanılan ifadeleri bile doğru bulmadığım» vurguladı.
Org. Sancar... «daha 25 yıl Sıkıyönetime ihtiyaç olduğunu, bir kuşağın
değişmesi gerektiğini» söyledi.</p>
<p class="calibre5">Genellikle beklediği cevapları alamayan Memduh Paşa, üzüldü ve sinirlendi. Ben söz alarak şunları söyledim...</p>
<p class="calibre5">«Şimdiye kadar konuşan Orgeneralerimiz alınmasınlar, rütbelerimiz
aynı, fakat tesadüfen diyelim Muhtırayı biz imzalamışız, ayrı bir
sorumluluğumuz var. Durum hakikaten hiç iyi değil. Bir aksiyon
göstermezsek...</p>
<p class="calibre5">1.    Bizlerin kamuoyu ve Silâhlı Kuvvetler’deki itibarımız iyice biter,</p>
<p class="calibre5">2.    Meclis’te yapılan konuşmaları, bizim
görüşlerimiz doğrultusunda Başbakan’ın cevaplaması düşünülebilirse de,
siyasi görüş, tutum ve yapı karakteri bunu yapmasına müsait değildir.</p>
<p class="calibre5">3.    İmzacı komutanların görevden ayrılması bana
göre en doğru yoldur. Yeni komuta katı serbest kalır, gerekli görürse
susar, eğer isterlerse bir muhtıra da onlar verir.</p>
<p class="calibre5">4.    Komutanlar yeni bir deklarasyon yayınlarlar veya</p>
<p class="calibre5">5.    Bu deklarasyon hazırlanır, önce Parti Genel
Başkanları ve ileri gelenleri, Hükümet, Komutanlar toplanır, durum
tartışılır, müşterek bir hal tarzına ulaşılırsa konu kapanır, aksi
halde deklarasyon millete açıklanır.</p>
<p class="calibre5">Amiral Eyiceoğlu, benim son hal tarzıma katıldı, Faruk Paşa görüş
bildirmedi. Komuta Konseyi olarak öğleden sonra toplanmak üzere
dağıldık.</p>
<p class="calibre5">Öğleden sonra Faruk Paşa ve ben, Eyiceoğlu’nun odasında toplandık,
fakat müşterek bir karara varamadık, Memduh Paşa gene Cumhurbaşkanimn
yanma gitmişti. Ben odama çıktım ve bir deklarasyon müsveddesi yazdım.</p>
<p class="calibre5">15.30’da tekrar dördümüz toplandık, önce teypten İsmet İnönü’nün
konuşmasını dinledik, Faruk Paşa konuşmayı beğenir bir tavır aldı ve
bir harekette bulunulmamasını istedi, buna karşın Memduh Paşa muhakkak
bir girişimde bulunmamızı istiyordu.</p>

<p class="calibre5">Ben, «Eğer bir teşebbüs yapılacaksa bunun hemen gerçekleşmesi lâzım, çünkü Cumhurbaşkanı bayramı geçirmek
için beş günlüğüne Yalova’ya gidiyor» dedim. Gürler ve Eyiceoğlu’nun
pasif tutumları üzerine... Memduh Paşa, «Ben bayram ertesi kararımı
vereceğim ve görevden çekileceğim» dedi. Ben de cevaben «Madem böyle
düşünüyorsunuz, neden beni bundan evvel caydırdınız, merak etmeyin,
böyle bir şey olursa sizi yalnız bırakmam» dedim. Ara bir yol bulmak
için de yazdığım deklarasyon müsveddesini okudum, bu yazıyı 12 Mart
Muhtırası’ndan biraz daha uzun olup aynı benzer görüşleri içeriyor ve
sonu şöyle bitiyordu... «Türk Silâhlı Küvetlerinin yegâne arzusu güçlü
bir Türkiye’ nin temellerinin atılması ve normal düzene geçilmesidir.
Türkiye’nin hal ve geleceğini tehlikeye düşürecek beyan, tutum ve
eylemlere kimden ve nereden gelirse gelsin asla müsamaha ve müsaade
edilmeyeceğini Türk Silâhlı Kuvvetleri adına son defa beyan ederiz.»</p>
<p class="calibre5">Memduh Paşa bu metni çok yumuşak buldu, direkt partileri ve
şahısları hedef alan bir bildiri düşündüğünü söyledi, ona da bizler
katılmadık ve konu kapandı.</p>

<p class="calibre5">Artık bundan sonra olayların akışına hiçbir suretle hâkim olamazdık.
Hedefimiz; Silâhlı Kuvvetleri fazla yara almadan bu dönemin içinden
çekip çıkarmak olmalıydı. Biz siyaset bilmiyorduk, ama siyasi partiler
de en az bizim kadar bu nosyondan yoksundular. Hiç olmazsa biz bir konu
üzerine düpedüz ve asker terimi ile yalınkılıç gidiyorduk. Onlar ise
zikzakları, aldatmacaları, silâhlarını saklayıp arada bir göstermeyi
politika sayıyorlardı.</p>

<p class="calibre5">Bir süre politik konularla ilgilenmemeyi ve toplantılarda
konuşmamayı yeğledim, havanda su döğmekten bıkmıştım. Böylece günler
geçerken GenelkurmayBaşkanı’nın hizmet süresi bir yıl uzatıldı, yaş
haddine uğrayacağı için bu uzatmanın ancak beş ayından
yararlanabilecekti. </p>
<p class="calibre5">Başbakan Erim yeniden istifa etti ve hatta yerine yapılacak atamayı
beklemeden İstanbul’a gitti. Sayın Ferit Melen 22 Mayıs 1972’de yeni
hükümeti kurmakla görevlendirildi. Sayın Melen; deneyimli bir siyaset
ve devlet adamı idi, çok terbiyeli, nazik bir insandı. Ancak her Güven
Partili gibi, ayrıldığı eski partisinin (CHP) yöneticilerine karşı bir
kompleksi vardı, ayrıca statükoculuğu reformculuğuna ağır basıyordu.</p>
<p class="calibre5">Bu arada, çoğunluğu AP'li olmak üzere çeşitli partilere
mensup senatör ve milletvekilleri randevu isteyip Karargâh’a
geliyorlardı, genellikle çoğunu tanımıyordum. Bizlere yardımcı olmak
istediklerini söylüyorlar, ne düşündüğümüzü öğrenmek ister tarzda
sorular yöneltiyorlar ve çoğu zaman Sayın Genel Baş-kanlanndan olan
şikâyetlerini dile getiriyorlardı. Meclise Senatör olarak girdikten
sonra, bu saym zatları daha yakından ve asü çehreleri ile tanımak
fırsatım buldum.</p>
</body></html>
