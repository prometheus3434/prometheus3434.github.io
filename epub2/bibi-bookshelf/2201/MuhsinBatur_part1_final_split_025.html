<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_25">TÜRKİYE’NİN İÇİNDE BULUNDUĞU DURUM VE GÜVENLİK KURULU ÜYESİ SIFATI İLE İLK GİRİŞİMLERİM <small class="calibre9"><small class="calibre10">(1969-1970)</small></small><br class="calibre7"/>
</h1>


<p class="calibre5">12 Mart müdahalesinin gerçekleşmesinin hemen ertesinde başlayan ve
hâlâ devam eden bir tema, Türkiye’de işlenir oldu... Ben; birbiri
ardından iki defa düşüncelerimi
dile getirmekle (bu eyleme basın ve kitaplarda; MUHTIRA, UYARI MEKTUBU,
ÜLTİMATOM v.s. adlar verildi), koca Türk Silâhlı Kuvvetleri’ni
arkamdan sürükleyip 12 Mart Müdahalesine götürmüşüm... (Sayın Cüneyt
Arcayürek son kitabında 12 Mart Darbesi terimini kullanıyor... bakalım
ve cesaretini ölçelim 12 Eylül için ne ad bulacak?) ve ben olmasam
sanki Türkiye güllük gülistanlık olacak... demokratik rejim
kesintisiz devam edecekmiş (!). Türkiye’yi benim yönetmediğim ve o
kargaşaya benim getirmediğim unutuluyordu.</p>
<p class="calibre5">Pek iyi, ben hiçbir şey yapmadım mı?... elbette yaptım. Şimdi
kronolojik sıra ile Türkiye nasıl bir ortam içindeydi?... kimler ne
düşünüyor?... neler yapıyorlardı?... ben ne yapıyordum?,., beraberce
göreceğiz.</p>

<p class="calibre5">27 Mayıs ihtilâli üzerinden nerede ise on yıl geçmişti. 1965 ve 1969
seçimlerinde Adalet Partisi (AP) üstünlük sağlamış ve yeterli bir çoğunluğa
dayanarak kurduğu hükümetlerle yönetimi elinde bulunduruyordu.</p>
<p class="calibre5">Çok partili demokratik rejim yerleşiyor ve yürüyordu, ama çeşitli
sebeplerle huzursuzluklar artıyordu. Silâhlı Kuvvetler de toplumun bir
parçasıydı ve bu huzursuzluklardan «asker kendi işine baksın» gerekçesi
ile soyutlanamazdı. Ben de bir komutan olarak emrimdeki kuvvetin bana
akseden huzursuzluklarına karşı kulaklarımı tıkayamaz veya başımı kuma
gömemezdim.</p>

<p class="calibre5">Ocak 1970 sonunda devlet büyüklerinin katılacağı özel bir toplantı
haberini alınca 20 ve 21 Ocak günlerinde karargâhımdaki 21 generali
toplantıya davet ederek, kendilerinin Türkiye’nin iç durumu hakkında ne
düşündüklerini öğrenme ihtiyacını duydum, toplantı sonunda ben de
bildiklerimi ve düşüncelerimi aktardım.</p>
<p class="calibre5">Bu toplantıda generallerce ileri sürülen bazı görüşleri aşağıda sıralamayı, bir fikir vermesi bakımından yararlı görüyorum:</p>
<p class="calibre5">General ... :</p>
<p class="calibre5">Ekonomik durum, sosyal bünyeyi birinci derecede etkilemektedir.
Devamlı geçim sıkıntısı ve ahlâkî düzensizlik mevcuttur. Hükümetin
unsurları gayrı kanuni tutum içindedirler, tedbirler alınmamakta,
dertler büyümektedir. Seçmenler kalitesizdir, seçilenler de kalitesiz
olmaktadır, dolayısı ile bu tarz seçimlerin teşkil ettiği hükümetten,
daha iyi bir idare tarzı beklenemez. Hükümetin politikası yoktur. Bir
zümreyi memnun etmek, kendi durumunu idame ederek parlamentoda
tutunabilmek, tavizler ve tedbirsizlikler idarenin zafiyetlerindendir.
Anayasa tatminkârdır fakat tam uygulanmamaktadır. Devlet görevini
yapmamaktadır. Partilerin durumu malûmdur. Sağ ve sol hareketler,
Silâhlı Kuvvetlere tesir etmektedir. Hayat pahalılığı, istikbal
endişeleri, daha iyi bir hükümet idaresi gibi hususlar Silâhlı
Kuvvetler mensuplarını etkiliyor ve huzursuzluk yaratıyor. O halde bu
işleri düzeltmek için Silâhlı Kuvvetlere vazifeler düşmektedir.
Meclislerde; memleketin tekâmülü için çalışmak gerekirken bir takım
gürültü, patırdı, irtica, sağ-sol kavgaları sürmektedir. Vazifemiz:
aşırı cereyanlara kapılmaksızın birlik ve beraberliği muhafaza etmek
olmalıdır.</p>
<p class="calibre5">General ... :</p>

<p class="calibre5">Temas ettiğim siviller, memleketin anarşiye gittiğini söylüyorlar. Anarşiye gidişin sebebi; Anayasanın tam tatbik
edilemeyişidir. Sosyal güvenlik tam tatbik edilmemektedir. Ekonomik
durum parlak olmamakla beraber, iyiye gitmesi için çaba
sarfedilmektedir. Kültürlü zümrenin mağduriyeti önlenmelidir. Anayasa
çerçevesinde partiler, asgari müştereklerde birleşmelidirler. Af
kanununun (siyasi af) çıkması önlenince, Silâhlı Kuvvetler personelinde
büyük bir sevinç ve komuta katına itimat doğdu, fakat kanun çıkınca
itimat sarsıldı. Parlamenterlerin iyi niyetle hareket etmeleri şarttır.
Aşırı sol şu anda tehlike değildir, esas tehlike büyük tavizlere
mazhar olan aşırı sağdadır. İyiye gitmiyoruz. Memleketi idare için
Meclisin çıkaracağı kanunlar, bir zümrenin menfaatini korur şekilde
olmamalıdır.</p>
<p class="calibre5">General ... :</p>

<p class="calibre5">İyi idarecilere sahip değiliz. Üç-beş sene evvel bir Amerikan
firmasının temsilciliğini yapan şahsın, Başvekil olmasını tasvip
edemiyor ve dolayısıyle hükümete güvenemiyorum. Sağ’a çok taviz
veriliyor. Hükümette iffetsiz insanlar var, dirayetsiz olan hükümet
esaslı tedbirler alamamaktadır. Mali ve ekonomik düzensizliğin ilk
menşei vergi adaletsizliğidir. % 10 kazanıyor diğer % 90 fakrû zaruret
içindedir. Hükümetin bir politikası yoktur. Hükümet ve Devlet
politikaları aynı olmalıdır. Devlet politikası 300 - 500 seneyi
kapsamalıdır. Yunanistan’daki Türk azınlığı sefalet içindedir,
Türkiyedeki Rumlar ise müreffehtir. Talebeleri, hükümet ikiye ayırdı,
memleket ikiye bölündü, Sağ’a aşırı taviz verilerek din okul ve
kursları aldı, yürüdü. Sağ neşriyatta aşırı rol oynayanlardan bazıları
mahkûm oldukları halde serbest dolaşıyorlar. Hükümet otoritesi yoktur.
Sekiz öğrencinin katilleri bulunamıyor. Trafik düzeni yoktur. Özel sektör aşırı derecede
korunuyor. Gençler; Komuta heyetince hükümetin uyarılarak memleketin
süratle kötüye gidişinin önlenmesi fikrindeler.</p>
<p class="calibre5">General ... :</p>

<p class="calibre5">Türkiye’nin birçok problemi vardır. Sosyal düzenin bozukluğunu
Parlamentoda aramak lâzımdır. Şu üç husus üzerinde durulmalıdır:
Anayasa, Partiler, Parlamento ve icra organları. İktidar aşırı uçlara
taviz vermemeli,
kendi faaliyet sahaları dışında bulunmamalıdır. Anayasa sol’u mubah
görmekle beraber hali hazırdaki sol faaliyetler derecesinde değildir.
Partilerin durumları, anayasa ve kanunlar çerçevesinde memleket
menfaatlerine uygun tarzda düzenlenmelidir. İktidarın tutumu, sağ ve
solun gelişmesine sebep olmuştur. Bu durum gençliği dejenere edecek
noktaya varmıştır. Talebeden memura kadar bir rejim aleyhtarlığı
faaliyeti mevcuttur. Bu faaliyetler önlenememektedir. Kimin ve nasıl
önleyeceği de meçhuldür. Kayseri, Konya, Öktem’in cenazesi, Kanlı Pazar
v.s. olayların temelinde aşırı sağ faaliyetler yatmaktadır. Aşırı sol
da hissedilmektedir. Basın ve TRT sosyal düzene göre ayarlanabilir.</p>
<p class="calibre5">General ... :</p>

<p class="calibre5">Devre; 1950-1960 devresinin bir devamıdır. Çok partili hayatı pek
iyi kavrayamadık. İmkânlar yerinde sarf edilmeyince kriz başladı.
İktidar, dört senenin sonunu düşünerek lüzumsuz yatırımlar yaptı. Oy
avcılığı için eski kişilerden istifade edilmek isteniyor. Bu husus
iktisadi düzeni sarstı. Enflasyon oldu, ihtilâl (27 Mayıs) patlak
verdi. İhtilâl hükümeti de kabahatlidir. Anayasayı yapanların birçok
maddelere itirazî kayıtları mevcuttur. Bu sebeple Anayasa tam bir fikir birliği
içinde hazırlanmamıştır. Anayasa, hazmedemeyeceğimiz ileri fikirler
getirmiştir. Seçmenler okur-yazar değil, vergi vermez, bunların seçtiği
kimseler uygun olmuyor. Seçilmek için 100 - 200 bin lira sarfedenler
seçildikten sonra menfaat temin ediyorlar ki bu parayı
sarfedebiliyorlar. İktisadi durum düzeltilince problemler ortadan
kalkacaktır. İrtica tehlikelidir, soldan korkmuyorum. Komünist Partisi
serbest olsa üye bulamaz. Bugünkü hükümetle bu düzen değiştirilemez,
memleket refaha kavuşturulamaz. Hükümet yalnız sol’a cephe alıyor. Sol
diye tarif edilenler, iyi işler istemektedirler. Diyanet İşleri 2nci
Başkanı menfur hareketlerde bulunuyor gene de göreve devam
ettiriliyor. Düzen böyle devam ettikçe ve hükümet de kendi çıkarına
taviz verdikçe durum düzelemez. İktisadi düzen bozuktur, özel sektöre
azami taviz verilmektedir. Polisin durumu bozuktur, mal ve can emniyeti
yoktur. Seçim düşünülmeden hareket edilirse iktisadi durum düzelebilir.
Bugünkü idarecilerde bu kapasite mevcut değildir. Para kıymetini
kaybediyor, milletin gözü Silâhlı Kuvvetlerdedir, bize ümit
bağlıyorlar. Birinci dava; yönetim kadrosunun kifayetsizliğidir. Durum
böyle devam ederse birşeyler patlayabilir.</p>
<p class="calibre5">General ... :</p>

<p class="calibre5">Ekonomik ve sosyal durum bozuktur. 27 Mayıs İhtilâlinden sonra
askerler adeta rejimin sahibi haline geldi ve bu sebeple bugün
hakaretlere maruz kalmaktadırlar. Emeklilik şartlarının ağırlığı,
«yarın» endişesini doğurmaktadır. Emeklilerin başka yerde çalışmasını
yasaklayan kanunun çıkması önlenmelidir. Havacı assubaylar, tazminat
kanunları değişikliği karşısında maddi menfaat kaybına uğradılar. Geçim
sıkıntısı dolayısı ile Silâhlı Kuvvetlerde hareketler başlamıştır.
Anayasanın sahibi sayılıyor ve bu konudaki polemikten alınıyoruz.
Hükümetçe, samimi bir iktisadi politika güdülmelidir. Partilerin durumu
bizi ilgilendirmez. Her parti Silâhlı Kuvvetlere teveccüh göstererek,
kendi yanında bulunduğu intibaını vermek istiyor. Basın ve TRT başka
türlü olamaz. Basının iyisi ve kötüsü vardır, iyisini okumak lâzımdır.
27 Mayıs’ta biz de iş başına geldik ve birşey yapamadık.
Beğenmediklerimizi devirirsek kim gelecek? Parlamenterlerin bazı
haklarının geri alınması uygundur (dokunulmazlık). Anayasa
müesseselerine saygımız var. Biz askerler niçin hassasız? Atatürk
vasiyet etti ama müdahalenin de bir zamanı olmalıdır. Sık müdahale
tesirimizi azaltır, sabırlı olmalıyız.</p>
<p class="calibre5">General ... :</p>
<p class="calibre5">Memleketin iktisadi bir kalkınma içinde olduğu muhakkaktır fakat
kalkınma bir azınlığın refahını arttırmaktadır, geniş kitle bundan
nasibini alamamaktadır. Maddi sıkıntı mevcuttur, devlet memuru sıkıntı
içindedir. Kapıcı ve köylü daha az sıkıntı çekmektedir çünkü
ihtiyaçları mahduttur. İktidarlarımız bu geniş halk kitlesine ve
müreffeh azınlığa istinat etmektedirler. Bu hususlar, sıkıntı içindeki
aydın kitlenin rejime itimatsızlığını doğurmaktadır. Silâhlı
Kuvvetlerde sosyal düzensizliğin tesiri altındadır. Gençler daha az
müreffeh ve daha çok ateşli olduklarından bu düzensizliğin daha çok
tesiri altındadırlar. Beraberlik içinde bulunmamız, Komuta Katının
Milli Güvenlik Kurulunda, büyük partilerin asgari müştereklerde
birleşmelerini ve memleket problemlerine eğilmelerini sağlayacak
şekilde uyarma yapmaları lüzumu vardır.</p>
<p class="calibre5">Bu toplantılarını grup çalışmaları şeklinde devamını dilerim.
Huzursuzluğun ana sebebi dıştadır. Batı; pazar ve ham maddeye ihtiyaç
duyar. Türkiyeyi pazar ve ham madde kaynağı olarak muhafaza etmek
ister. Doğu da aynı paraleldedir. Bir de Atatürkçü zümre vardır. Dış
tesirler ile Atatürkçü zümre arasında gizli ve açık mücadele mevcuttur.
Dış tesirleri kabul etmek sonra da yok etmek ve Atatürk ilkelerine
sahip çıkmak lâzımdır. Silâhlı Kuvvetlerin görevi ve yolu ne olmalıdır?
Beş aydan beri cereyan etmekte olan olaylar karşısmda personelin
tutumunu şöyle özetleyebilirim.. siyasi af konusu itimadı sarsmıştır.
Affa, ordunun ilk müdahalesinin hükümetin tesiri ile olduğu söyleniyor.
69 Deniz subayı olayı ve bildiri yayınlaması genç subaylarda sevinç
uyandırmıştır. Emir Komuta zinciri içinde yukarıya doğru güven, aşağıya
doğru kâfi ve lüzumlu bilgi aktarılmalıdır.</p>
<p class="calibre5">General ... :</p>
<p class="calibre5">Çok partili düzende sağ ve solun faaliyeti normaldir. Ancak
Türkiye’de sivri uçlar güçlenmektedir. Sorun güçlenme sebebi ekonomik
zafiyettir. Aşırı sağ’ın menşei İstiklâl Harbi’ne kadar geri
götürülebilir. Otoriter idare zamanında gerici çevre sinmiş, çok
partili devirde başkaldırmıştır. Bir de oy endişesi ile taviz verilince
rejim tehlikeye düşmüştür. Vatandaşın kendi hakkını kendi koruması
durumu yaratılmıştır. Askerler bundan etkilenmektedirler. Sol'a
kaymaktan ziyade aşırı sağ’a büyük tepki doğmuştur. Bu tepki Silâhlı
Kuvvetler bünyesinde parçalanma yaratmaz ancak gruplaşmalar hasıl
edecektir. Bu grupların zararsız hale getirilmesi için Komuta Katına
itimat sağlanmalıdır.</p>
<p class="calibre5">Bir kitlenin hareket yönü, kitleyi teşkil eden ekseriyetin
düşüncesi tarzındadır. Kitlenin düşüncesini öğrenmek maksadı ile
Genelkurmay Başkanı’nın geçen sene verdiği şifahi direktife istinaden
birliğimde araştırma yaptım. Sonuçlarını sunuyorum...</p>
<p class="calibre5">—    Devlet otoritesi zayıflamıştır.</p>
<p class="calibre5">—    Atatürk ilkelerinden taviz verilmektedir.</p>
<p class="calibre5">—    Ekonomik dengesizlik mevcuttur.</p>
<p class="calibre5">—    Subaylar idealist olmalarına rağmen ekonomik
baskıların tesiri altındadır, bilhassa assubaylar gecekondu
bölgelerinde oturabilmektedirler.</p>
<p class="calibre5">—    Dış ve iç ticaret yolsuzluk kaynağıdır.</p>
<p class="calibre5">—    Vergilemede büyük adaletsizlik vardır. Müesseelerde çöküntü ve devlete inançsızlık başlamıştır.</p>
<p class="calibre5">—    Anayasa tam uygulanmamaktadır.</p>
<p class="calibre5">—    Sağcılara reaksiyon, solculara sempati vardır.</p>
<p class="calibre5">—    Parlamento ve partilerin itibarı sıfırdır. Bunlar problemleri çözemezler. Kişi olarak kalitesizdirler.</p>
<p class="calibre5">—    Parlamenterler kişisel menfaatlerini açıkça savunmaktadırlar.</p>
<p class="calibre5">—    Siyasi af konusu, Komuta katına karşı olan itimadı sarsmıştır.</p>
<p class="calibre5">—    Birşeyler yapılması gerektiği kanaati yaygındır. Komutanlar hareketsiz dururlarsa bir şeyler beklenebilir.</p>
<p class="calibre5">* * * * *</p>
<p class="calibre5">Bu toplantıdan sonra durum hakkında görüşleri yazılı metin haline
getirdim ve fırsat verilirse bunları dile getirmeyi görev saydım.</p>

<p class="calibre5">25 Ocak günkü bu toplantı MİT (Milli İstihbarat Müsteşarlığı)
Başkanlığının isteği üzerine yapılıyordu ve sonraları basın ve
kitaplarda yer aldığı gibi resmi bir güvenlik toplantısı değildi.</p>
<p class="calibre5">MİT; durum hakkında bilgi verecek, değerlendirme yapacak ve
isteyenler konuşacaktı. Atatürk Orman Çiftliğindeki toplantı yerine
gittiğimizde, toplantıya kimlerin katılacaklarını gördüm...
Cumhurbaşkanı C. Sunay, Başbakan S. Demirel, Milli Savunma Bakanı Ahmet
Topaloğlu, İçişleri Bakanı Haldun Menteşeoğlu, Kara Kuvvetleri Komutanı
Org. Nazmi Karakoç, Deniz Kuvvetleri Komutanı Oramiral Celâl Eyiceoğlu,
Hava Kuvvetleri Komutanı olarak ben ve MİT Başkanı Korg. Fuat Doğu.
Genelkurmay Başkanı Org. Tağmaç hasta olduğu için toplantıya
katılamamıştı.</p>
<p class="calibre5">Fuat Paşa ve ekibi, kendi uzun takdimlerini yaptıktan sonra
Cumhurbaşkanı, başka söz isteyen olup olmadığını sordu... ben söz aldım
ve aşağıdaki konuşmayı yaptım, benden sonra da Eyiceoğlu söz istedi ve
görüşlerini bildirdi. Sonradan yalan-yanlış yazıldığı gibi, aramızda
hiçbir münakaşa ve müzakere olmadı. Yalnız Başbakan Demirel... «Muhsin
Paşa, bana konuşmanın bir metnini verebilir misiniz» diye sordu... ben
de «tabii efendim» dedim ve metnin bir kopyesini kendisine verdim.</p>
<p class="calibre5">Konuşmam şöyle idi..</p>
<p class="calibre5">«Sayın Cumhurbaşkanım, Sayın Başbakan</p>
<p class="calibre5">Belki de alışılmamış bir açıklıkla konuşacağım, yadırgamamanızı ve samimiyetime inanmanızı peşinen rica ederim.</p>
<p class="calibre5">1.    Altı defadır Güvenlik Kurulu’nda, iki defadır
MİT Müsteşarlığımızca özel olarak verilen izahatı dinlemiş bulunuyoruz.</p>
<p class="calibre5">2.    Bugün emri komuta makamında bulunan bizler, bir
defa ihtilâlin içinde ve yanında (27 Mayıs), iki defa da ihtilâlin içinde ve
karşısında (22 Şubat ve 21 Mayıs) bulunduk.</p>
<p class="calibre5">3.    Silâhlı Kuvvetlerde bölünme olduğunda ne fena
durumlara düşüldüğünün bir misali olarak şu ifadeyi okumak isterim:</p>

<p class="calibre5">«Türk Milletince kabul edilmiş olan Anayasamızın Meclis ve Hükümet
tarafından ihlâl edildiği hususunda millet çoğunluğu vicdanında bir
kanaat belirmediği müddetçe ufak veya büyük olsun hiçbir zümre veya
kuvvetin meşru düzeni bozmağa hakkı olmadığına inanmış biz Havacılar,
bu gibi hareketlere tevessül edenlere karşı aynı kanı ve aynı
üniformayı taşıdığımız halde silâhla karşı koymağa azimliyiz. Türk milletinin geleceğini şahıs ve isteklerimizin üstünde tutarak
arzularınızdan sarfınazar etmenizi ve kardeş kanı dökülmesini
önlemenizi son defa hatırlatırız.» (21 Mayıs'ta, Ankara üzerine havadan attırdığım beyannamedir.)</p>
<p class="calibre5">4.    Karşısında olduğumuz iki hareket esnasında dikkatimi çeken başlıca hususlar şunlardır;</p>
a.    Her iki hareketin emareleri belli olmasına
rağmen, idari maslahat fikri hakim olmuş, «belki bir hareket olmaz»
temennisi içinde bulunulmuştur.
<p class="calibre3" style="margin:0pt; border:0pt; height:0pt"> </p>
b.    Hareket başladıktan sonra, hem 22 Şubat ve hem 21 Mayıs’ta;
<p class="calibre3" style="margin:0pt; border:0pt; height:0pt"> </p>
(I) Kararsızlar ve
<p class="calibre3" style="margin:0pt; border:0pt; height:0pt"> </p>
(II) İki taraflı olanlar büyük yekûn olarak göze çarpmıştır.
<p class="calibre5">5.    Her iki hareket esnasında kamuoyu, bugünkü kadar çeşitli akım ve tesirler altında bulunmuyordu.</p>

<p class="calibre5">6.    MİT Başkanmın açıkladığı Balon Projesi meselesinin
tamamen yabancısı değilim. Bazı kimseler bir buçuk, iki yıl evvel
benimle de temas aradılar. (Orhan Kabibay, Ekrem Acuner ve Mucip
Ataklı’nm temaslarına daha önce değinmiştim.) Kendilerine verdiğim
cevabın özetini şöyle ifade edebilirim;</p>
a.    «İhtilâl yapmış olmak için ihtilâl’e teşebbüs edilmez».
<p class="calibre3" style="margin:0pt; border:0pt; height:0pt"> </p>
b.    «İhtilâl için ne ortam müsaittir ve ne de esaslı bir sebep mevcuttur».
<p class="calibre3" style="margin:0pt; border:0pt; height:0pt"> </p>
c.    «Bu şartlar altında yapılacak bir ihtilâl,
silâh gücü ile bir başarı sağlasa da, Türkiyeyi dış dünya muvacehesinde
desteksiz ve itibarsız bırakacağı gibi, ekonomik bir felâkete de sebep
olur.»
<p class="calibre3" style="margin:0pt; border:0pt; height:0pt"> </p>
d.    «Demokratik rejime eninde sonunda dönüleceğine
göre, beğenilmeyen bu dönemlerden gene geçilecek demektir. O halde,
toleranslı hareket edip, gerekli uyarmalarla aksaklıkları düzeltmek çok
daha doğru bir yoldur.»

<p class="calibre5">7.    Tahmin ederim bu temaslar hakkında sîzlerin ve
MİT Başkammızm bazı bilgileri vardır, fakat kendileri nazik davranarak
bir şey ifade etmediler. Şahsen ben de, bir zaman süresince, bana pek
itimat edilmeyen bir şahıs nazarı ile bakıldığını hissediyordum.</p>


<p class="calibre5">8.    Hava Kuvvetleri Komutanı olduktan sonra bütün
birliklerimi gezerek, subay ve assubaylanmla konuştum ve Komutan olarak
ne düşündüğümü, ne yapmak istediğimi ve kendilerinden ne talep ettiğimi
açıkça belirttim. Bu konuşmalarım esnasında iç düzenle ilgili kısmı yazılı direktifimden okumak isterim.</p>
<p class="calibre5">«Vazifemiz, kısaca Cumhuriyetimizi dış ve iç tehlikelere karşı
korumaktır. Bu vazife; normal askeri çalışmalar, yani eğitim, harekâta
hazırlık, disiplin ve moral dışında İnanç ve Görüş Birliği ile
yapılabilir.</p>
<p class="calibre5">Hava Kuvvetleri mensuplarınm gayet tabii olarak, dünya ve yurttaki
askeri, teknolojik, sosyal, ekonomik ve kültürel gelişme ve akımlan
bilmesi ve takip etmesi lâzımdır. Keza, bütün sosyal ve ekonomik
ideolojilerin de bilinmesi lâzımdır.</p>
<p class="calibre5">Ancak, günlük politika yapmak ve ideolojilerden birine ruhen de olsa
intisap etmek doğru değildir. Böyle bir fiilde bulunmak kanunen
yasaktır ve cezai müeyyideleri de mevcuttur. Fakat önemli olan, bu
işlerle meşgul olmanın; Silâhlı Kuvvetleri böleceği, parçalayacağıdır.
Bu cereyanlara kapılmış personel; ne harb’e yani ölüme, ne de müşterek
bir karar ve komuta ile bir hareketin üzerine sevk edilebilirler.
Tarihimizde Silâhlı Kuvvetlerimizin müstesna bir rolü ve mevkii vardır
ve millet ve devlet hayrına çok olumlu işler başarmıştır, fakat aynı
tarihimizde; fikir aykırılıkları yüzünden savaş kaybedildiği ve Silâhlı
Kuvvetler mensuplarının birbirlerini tasfiye ettiği de çok görülmüştür.</p>
<p class="calibre5">Anayasa ve Atatürk ilkelerine riayet, sabır ve çok çalışmakla
devletimiz yakın bir gelecekte muhakkak ki istediğimiz seviyeye
ulaşacaktır. Bu sebeple, hiçbir Hava Kuvveti mensubunu politika ve
akımlar içinde görmek istemem. Anayasamız gereğince Genelkurmay Başkanı
ve 3 Kuvvet Komutanı, Milli Güvenlik Kurulu üyesi sıfatıyle yurt
menfaatleri ile meşguldürler, onlara itimat edin ve siz yalnız
vazifenizi en iyi şekilde yapmağa çalışın.»</p>
<p class="calibre5">9.    Diğer komutanlar mazur görsünler, benim Silâhlı
Kuvvetler camiasında biraz daha geniş muhitim vardır, disiplin ve
hiyerarşik durumu bozmadan, benimle çeşitli mevzular üzerinde
rahatlıkla konuşulabilir. Bunun başlıca iki sebebi vardır.</p>
<p class="calibre5">Birincisi: Kara ve Hava Kuvvetlerinde Albay, Tuğ-Tüm-Korgeneral sınıf arkadaşlarımın olması.</p>
<p class="calibre5">İkincisi ise: Genç kuşağın, nedense, temsilcisi addedilmem.</p>
<p class="calibre5">10.    Son defa Ankaradaki Hava Generallerimle
topluca görüşmek lüzumunu hissettim. Bu lüzumu hissetmemin sebeplerini
şöylece özetleyebilirim:</p>
a.    Generallerle münferit konuşmalarda ileri sürülen endişeler
<p class="calibre3" style="margin:0pt; border:0pt; height:0pt"> </p>
b.    Assubaylarda bazı tatminsizliklerin topluca belirtilme temayülleri
<p class="calibre3" style="margin:0pt; border:0pt; height:0pt"> </p>
(I)    Maaş
<p class="calibre3" style="margin:0pt; border:0pt; height:0pt"> </p>
(II)    Uçuş tazminatı
<p class="calibre3" style="margin:0pt; border:0pt; height:0pt"> </p>
(III)   Lojman
<p class="calibre3" style="margin:0pt; border:0pt; height:0pt"> </p>
(IV)   Koruyucu elbise
<p class="calibre3" style="margin:0pt; border:0pt; height:0pt"> </p>
(V)    Daha fazla haklar, subaylarla eşitlik.
<p class="calibre3" style="margin:0pt; border:0pt; height:0pt"> </p>
c.    Ramazan ve bunu takip eden devrede
<p class="calibre3" style="margin:0pt; border:0pt; height:0pt"> </p>
(I) Mesai saatleri tanzimi
<p class="calibre3" style="margin:0pt; border:0pt; height:0pt"> </p>
(II) Namaz kılmak için mesainin tanzimi.
<p class="calibre5">Nezaketsizlik olmaması için Genelkurmay ve Bakanlıktaki Generalleri
davet etmedim. Ben dahil 22 general, bu ayın (ocak 1970) 23’ünde 3 saat
ve 21’inde 2,5 saat süre ile toplandık.</p>
<p class="calibre5">Toplantı Gündemimizi okumak isterim;</p>

<p class="calibre5">«Sayın Generaller... Bugünkü toplantımızın maksadı; Türkiye’de
cereyan eden olayları ve bunların sebeplerini-neticelerini incelemek ve
sonunda Türk Silâhlı Kuvvetlerinin tutacağı yolu tespit etmektir.</p>
<p class="calibre5">Emir komuta makamını işgal eden kişiler olarak şahsî ve ayrıca
temsil ettiğiniz kişiler toplumunun fikirlerine tercüman olarak,
açıklayacağım meseleler üzerinde sizleri dinlemek isterim.</p>
<p class="calibre5">Bu dinleme sonunda çoğunluk kazanan fikirler açıklık kazanacaktır.
Bunu takiben ben de bildiklerimden bazı kısımları ve şahsi görüşlerimi
sizlere izah sureti ile Kuvvet içinde asgari müştereklerde birleşmemizi
mümkün kılmağa çalışacağım.</p>
<p class="calibre5">I.    Türkiye’de yeni seçimden çıkılmış olmasına rağmen, anormal ve yoğun bir iç politika faaliyeti ile beraber;</p>
a.    Bir huzursuzluk
<p class="calibre3" style="margin:0pt; border:0pt; height:0pt"> </p>
b.    Tatminsizlik
<p class="calibre3" style="margin:0pt; border:0pt; height:0pt"> </p>
c.    Rejime güvensizlik
<p class="calibre3" style="margin:0pt; border:0pt; height:0pt"> </p>
d.    Aşırı sağ ve sol faaliyetleri ve bunların kendi
görüşlerine uygun bir düzen değişikliği, devrim veya ihtilâl ile (yani
legal veya illegal yollarla) iktidara gelme faaliyetleri
<p class="calibre3" style="margin:0pt; border:0pt; height:0pt"> </p>
e.    Basın ve TRT’de sorumsuzluk ve bilhassa basının büyük kısmının seviye düşüklüğü
<p class="calibre3" style="margin:0pt; border:0pt; height:0pt"> </p>
f.    Sosyal ve ekonomik sıkıntılar müşahede edilmektedir.

<p class="calibre5">II.    Hayatiyet gösteren her bünyede, bu gibi
durumlarla karşılaşmak normal ise de, dozaj kaçırıldığı ve bu sebeple
rejimin ve dolayısı ile Türkiye’nin bazı tehlikelerle karşılaşması
varittir.</p>
<p class="calibre5">III.    Bu durumlara Silâhlı Kuvvetler mensuplarının ilgi göstermediğini söylemek hata olur.</p>

<p class="calibre5">IV.    Size göre bu halin başlıca sebepleri nedir ve
aşağıda sıralanan durumun amilleri olan faktörleri nasıl
kıymetlendiriyorsunuz?</p>
a.    Sosyal
<p class="calibre3" style="margin:0pt; border:0pt; height:0pt"> </p>
b.    Ekonomik
<p class="calibre3" style="margin:0pt; border:0pt; height:0pt"> </p>
c.    Ana düzen; yani mevcut anayasamız. Sıkıntılar;
anayasanın tam uygulanmamasından mı veya bünyemize uymamasından mı?
<p class="calibre3" style="margin:0pt; border:0pt; height:0pt"> </p>
d.    Partilerin tek tek durumları
<p class="calibre3" style="margin:0pt; border:0pt; height:0pt"> </p>
e.    Basın ve TRT
<p class="calibre3" style="margin:0pt; border:0pt; height:0pt"> </p>
f.    İcra organı ve Parlamentonun durumu
<p class="calibre3" style="margin:0pt; border:0pt; height:0pt"> </p>
g.    Çeşitli anayasa müesseselerinin tutumu
<p class="calibre3" style="margin:0pt; border:0pt; height:0pt"> </p>
h.    Bütün bu düşünce ve olayların Silâhlı Kuvvetler bünyesindeki akisleri ve tesir dereceleri
<p class="calibre5">V. Bu vaziyet karşısında, Silâhlı Kuvvetler olarak, bize düşen görev nedir, utulacak ve takip edilecek yol ne olmalıdır?</p>
<p class="calibre5">11.    Bir yüksek rütbeli subayım meseleler hakkında
fikri olmadığını beyan etti. Yirmi General (ki Hava Kuvvetleri
mevcudunun 1/3'ü) fikirlerini açıkça ifade ettiler. Bunlardan üç
General birliklerinde yaptıkları fikir yoklamalarının da izahını
yaptılar.</p>
<p class="calibre5">12.    Şimdi toplantıda Generallerim tarafından adeta
ağız birliği yapılmışçasına ifade edilen fikirleri açıklamak isterim.</p>
<p class="calibre5">TÜRKİYE’NİN HALİHAZIR DURUMU:</p>
<p class="calibre5">a. MİLLİ BÜTÜNLÜK :</p>

<p class="calibre5">Bugün Türk milleti hââ mütecanis bir sosyal yapıdan mahrumdur.
Kürtçülük, Şiilik, Alevilik faaliyetleri, muhtelif zümre ve siyasi
partilerin kendi çıkarları istikametinde istismarı ile, her biri bünyeyi kemiren birer dert halini almıştır.</p>
<p class="calibre5">Bu hususun tevlit ettiği endişe ve huzursuzluk büyüktür.</p>
<p class="calibre5">Endişenin daha büyüğü; aşırı sağ ve aşırı sol cereyanların yakın bir
gelecekte milleti ikiye ayıracağı ve artık önüne geçilmesi imkânsız
hadiselerin patlak vereceği ve bu durumun, dış ideolojilerin Türkiye
içindeki arzularının tahakkukuna zemin hazırlayacağı görüşünden
doğmaktadır.</p>
<p class="calibre5">Aşırı sol hakkındaki fikirler şöyle özetlenebilir; Türkiye’de;
memleket meseleleri üzerinde fikir üreten aydın tabakanın büyük kısmı
soldadır. Bu husus; devletin yönetiminde rol sahibi olan müesseselerin
bünyeleri tetkik edildiğinde açıkça görülebilir. Ancak komünizme kaçan
bir aşırı sol tehlikesi henüz varit değildir. Komünizm, milletin
karakterine aykırı düşen bir eylem olması nedeniyle, ciddi bir tehlike
sayılmamak gerekir. Sol olarak ifade ettiğimiz, «Sosyal adalet ve
ilerici eylem» arzuları, fikir, çok azınlıkta olan aşırı solcular
tarafından körüklenerek ve istismar edilerek sağ ve sol uçlar
birbirinden daha da uzaklaştırılmak istenmektedir.</p>
<p class="calibre5">Aşırı sağ faaliyetlere gelince;</p>

<p class="calibre5">Sağcılar bir kitle hareketinin hazırlığı içindedirler. Silâhlanma
başlamıştır. Teşkilâtlanma tamamlandığında, tehlike büyük olacaktır.
Aşırı sağın en büyük tehlikesi, çoğunluğu cahil olan milletimizin bu
yol ile kolayca istismarının mümkün olabileceği hakikatine müstenittir. Sağ: tutucu ve problemlerin halline set çekici ve
dolayısıyle Türkiye’nin ilerlemesini önleyici olarak
vasıflandırılmaktadır. Hükümetin sağa taviz verdiği kanaati yaygındır.
Bu kanaat dolayısıyle hükümete güvensizlik doğmaktadır.</p>
<p class="calibre5">b.    TATMİNSİZLİK:</p>
<p class="calibre5">Silâhlı Kuvvetler mensupları, memleketin mevcut imkân ve şartları
içinde maddi bakımdan kendilerini, tatmin edilmeyen zümrenin dışmda
görmek asaletine sahiptirler. (Küçük rütbeliler hariç). Ancak, bu
konuda Silâhlı Kuvvetleri etkileyen huzursuzluk, milletin genel yaşayış
seviyesinin en geri milleter hizasında ve belki de altında olduğu
kanısının verdiği bir kompleksin mahsulüdür.</p>


<p class="calibre5">Türk Ordusu, yerli ve yabancı düşünür ve yazarların her fırsatta
ittifakla ifade ettikleri gibi, bir halk ordusudur. Samimi arzu, halkın
refah ve saadetinin temini yolundadır. İftiharla söylenebilir ki, Türk Ordusu; hakiki milliyetçi ve
vatanperver insanların başka bir saha veya meslek grubunda olduğundan
daha kesif bulunduğu bir topluluktur. Özet olarak, bu şekilde vasıflandırdığımız insanların, gelir
dağılımının anormal farklar gösterdiği ve başkent’te nüfusun % 65'inin
gecekonduda yaşadığı bir düzen içinde milletin, bu şartlar sonucu acı
bir tatminsizlik duyacağı tabiidir.</p>
<p class="calibre5">c.    ANAYASA:</p>

<p class="calibre5">Bu konuda müşterek kanaat mükemmel bir anayasaya sahip bulunduğumuz,
fakat anayasanın devlete yüklediği görevlerin tam yapılmadığı
istikametindedir.</p>
<p class="calibre5">d.    PARTİLERİN DURUMU :</p>

<p class="calibre5">Siyasi partilerin; şahıs ve zümre menfaatlerini hakiki görevlerinden
üstün tuttukları, iktidarda veya muhalefette iken memleket
menfaatlerinin gerektirdiği eylemlerin dört senelik devre sonunda elde
edilecek oy kaygusu ile bir kenara itiliverdiği kanaati hakimdir. Seçim sistemi aksaklıkları, memleket davalarına kifayetle
eğilebilecek nitelikten mahrum kimselerin meclise girmeleri neticesini
doğurmaktadır. Seçilmek için yüz binlerce lira harcayan bir şahsm,
seçildikten sonra bu ağır yükün altından kolayca kalkabilmesinin
nedenleri zihinlerde istifham yaratmaktadır.</p>
<p class="calibre5">e.    BASIN VE TRT:</p>

<p class="calibre5">Basın ve TRT’de sorumsuzluk ve bilhassa basının büyük kısmında
seviye düşüklüğü görülmektedir. Sağ-sol çizgisi üzerindeki yerlerine
göre, yayın müesseseleri; gizli
komünizm propagandası yapabildikleri gibi, açıkça aşın sağ fikirleri
yayabilmekte, hüâfet özlemini dile getirebilmektedirler.</p>
<p class="calibre5">f.    EKONOMİK DURUM :</p>

<p class="calibre5">Türkiye’nin ekonomik bir çöküntü içinde bulunduğunu ve çöküntünün
derinleşmekte olduğu... sokaktaki adamın dahi açıkça kabul ettiği, bir
hakikat olarak ifade edilmektedir. İç ve dış ticaretteki ahlâk
bozukluğu, devlet dairelerinde
alabildiğine rüşvet, para değerinin mütemadiyen düşmekte olduğu, vergi
sisteminin bozukluğu ve mal emniyetinin artık mevcut olmadığı aile
sohbetlerinin başlıca konuları arasındadır. (On beş yıl sonrasının
Türkiye’sinde de aynı benzerlikler ve konular gündemde. Hayret etmemek
elde değil.)</p>
<p class="calibre5">DÜŞÜNÜLEN ÇARELER :</p>
<p class="calibre5">Hava Kuvvetleri mensupları, her ne kadar demokratik düzen içinde
arzu edilen seviyeye yükselinebileceği inancmı henüz kaybetmemişlerse
de iyi gidişe işaret olabilecek köklü tedbirlere hâlâ tevessül
edilmeyişinin hayal kırıklığı yaratmakta olduğunu, hükümet ve rejime
itimadın sarsılmakta olduğunu beyan etmişlerdir.</p>
<p class="calibre5">Bu sebeple, hükümetin basiretli davranarak, mümkün olduğu kadar
süratle ve büyük bir cesaretle, aşağıdaki hususları tahakkuk ettirmesi
gerektiği ifade edilmiştir.</p>
a.    Vergi reformu
<p class="calibre3" style="margin:0pt; border:0pt; height:0pt"> </p>
b.    Toprak reformu
<p class="calibre3" style="margin:0pt; border:0pt; height:0pt"> </p>
c.    Eğitimde reform
<p class="calibre3" style="margin:0pt; border:0pt; height:0pt"> </p>
d.    Devlet yatırımlarının, oy endişesinden kurtularak, ekonomik kalkınmaya hız verecek istikamete çevrilmesi
<p class="calibre3" style="margin:0pt; border:0pt; height:0pt"> </p>
e.    Devlet otoritesini temsil eden kuvvetlere milletin saygı ve güvenini sağlayacak bir veçhe verilmesi
<p class="calibre3" style="margin:0pt; border:0pt; height:0pt"> </p>
f.    Atatürk ilkelerine bağlılık
<p class="calibre3" style="margin:0pt; border:0pt; height:0pt"> </p>
g.    Dış Ticaretin Devletleştirilmesi
<p class="calibre3" style="margin:0pt; border:0pt; height:0pt"> </p>
h.    Seçim kanununun Islâhı
<p class="calibre5">13. Bu toplantının bende bıraktığı izlenimi şöyle özetleyebilirim;</p>


<p class="calibre5">Arkadaşlarım hakiki Atatürkçü, vatansever, Türkiye’nin kalkınmasını
gönülden isteyen, demokratik rejime inançları baki insanlardır. Ancak, bizdeki bilgi teatisi ve astları tenvir ve inanca bağlama
olanağı eksiktir. Silâhlı Kuvvetler mensuplarının dar ifade kalıpları
içinde (örneğin... Atatürk’ün çizdiği yolda, anayasa düzeni içinde, her
türlü akımın ve politikanın dışmda v.s. gibi basit sloganlarla)
doktrine edilmek istendiği, halbuki günün şartları ve fikir akımları
karşısında, bu basit usullerin yetersizliği dolayısıyle, Generalliğe de
yükselmiş olsa, bilgilerinin çoğunu sol akımlı basın ve kitaplardan tek
taraflı sağladıklarını ve bu sebeplerle cereyan eden ve etmekte olan
olayları ve fikir akımlarını kısmen de olsa yanlış müşahede etmekte
olduklarını gördüm ve tabiidir ki üzüldüm.</p>
<p class="calibre5">14.    Bu sebeple, ikinci gün yaptığımız toplantıda,
gizli meseleleri kısmen ve diğer meseleleri doğru kanılarda birleşerek,
yanlış kanılarda durum, sebep ve doğruları açıklayarak kendilerini
tatmine çalıştım ve hissettiğime göre bu neticeyi kısmen sağladım.</p>
<p class="calibre5">15.    Bu konuşmam esnasında aşağıdaki konulara temas ettim;</p>
<p class="calibre5">a. Türkiye’deki aşırı akımlar ve faaliyetler</p>
(I) Sol
<p class="calibre3" style="margin:0pt; border:0pt; height:0pt"> </p>
(II) Sağ.
<p class="calibre3" style="margin:0pt; border:0pt; height:0pt"> </p>
(a)    Dini
<p class="calibre3" style="margin:0pt; border:0pt; height:0pt"> </p>
(b)    İktisadi
<p class="calibre3" style="margin:0pt; border:0pt; height:0pt"> </p>
(III)    Talebe, işçi, köylü hareketleri, sağm ve solun bunlara iştiraki
<p class="calibre3" style="margin:0pt; border:0pt; height:0pt"> </p>
(IV)'    Kürtçülük, Alevilik, Hellenizm ve Patrikhane, Ermenilik
<p class="calibre5">b.    Partilerin tek tek durumları</p>
<p class="calibre5">c.    Anayasamız</p>
<p class="calibre5">d.    Anayasa müesseseleri, bu arada Anayasa Mahkemesi, Yargıtay</p>
<p class="calibre5">e.    Adliye</p>
<p class="calibre5">f.    Mülki idare ve mahalli memurlar</p>
<p class="calibre5">g.    Üniversite, TRT ve Basın</p>
h.    Ekonomik durum ve bu arada;
<p class="calibre3" style="margin:0pt; border:0pt; height:0pt"> </p>
(I) Devletçilik
<p class="calibre3" style="margin:0pt; border:0pt; height:0pt"> </p>
(II) Özel sektör
<p class="calibre3" style="margin:0pt; border:0pt; height:0pt"> </p>
(III)    Karma ekonomi
<p class="calibre3" style="margin:0pt; border:0pt; height:0pt"> </p>
(IV)    Yabancı ve yerli sermaye
<p class="calibre3" style="margin:0pt; border:0pt; height:0pt"> </p>
(V) Yatırımlar
<p class="calibre3" style="margin:0pt; border:0pt; height:0pt"> </p>
(VI)    Gelir dağılımı
<p class="calibre3" style="margin:0pt; border:0pt; height:0pt"> </p>
(VII)    Vergi sistemi ve adaleti
<p class="calibre5">i.    Ağalık, toprak reformu</p>
<p class="calibre5">j.    Parlamento ve Hükümet k. Silâhlı Kuvvetler Yüksek Kademesi, yani komutanların durumları</p>
<p class="calibre5">16. Bu izahatımın ana noktalarını şöyle özetleyebilirim;</p>
<p class="calibre5">a.    Sosyal ve ekonomik meselelerin çoğu asırlardan
beri mevcuttur. Eskiye nazaran bariz fark Anayasanın verdiği
hürriyetler muvacehesinde ve zamanın haberleşme imkânları ile meseleler
toplumun bilgi sınırları içine girmiştir. Bu sebeple konuya alâka
fazladır.</p>
<p class="calibre5">b.    Anayasamız teorik olarak mükemmeldir. Bünyeye
uygun olup olmadığı tartışılabilir. Ayrıca, bugün bazı maddelerinin
ifade ettiği mânâlar üzerinde de değişik görüş ve anlamlar
çıkarılmaktadır.</p>

<p class="calibre5">c.    Partilerin Anayasayı ve devlet düzenini
anlayışta asgari müştereklerde birleşmesi lâzımdır. Partiler, aşırı
akımların destekleyicisi ve temsilcisi olmaktan
vazgeçerek, ekonomik ve sosyal açıdan daha vazıh doktrinlere sahip
olmalı ve bu doktrinler anayasa müşterek anlayışı içinde kalmalıdır.</p>
<p class="calibre5">d.    Hiçbir hükümet bu millete fenalık etmek için iş
başına gelmez. Hiçbir hükümetin elinde de asırların meselelerini bir
anda çözecek sihirli bir değnek yoktur. Ancak, var olan meseleleri yok
saymak veya küçümsemek doğru değildir. Artık bazı meselelere ciddiyetle
eğilmek, bazı reformlara girişmek ve sonu rey kaybına da müncer olsa,
sebep ve gayeyi millete açıklamak ve milleti, memleketi kurtaracak
gayeler üzerinde birleştirmek lâzımdır.</p>

<p class="calibre5">e.    Aşırı sol tehlikeyi küçümseme fikrine katılmam.
Aşırı sağ kadar aşırı sol da, yalnız rejimin ismi bakımından değil,
fakat devletimizin ve milletimizin geleceği bakımından büyük tehlikeler
arzetmektedir. Parti farkına bakmaksızın, ana tehlikeler üzerinde fikir birliğine
varılarak, devlet otoritesini sağlayacak yeni konular meclisten
geçirilmeli, alınacak sosyal ve ekonomik tedbirlerle de huzur ve sosyal
adalet sağlanmalıdır.</p>
<p class="calibre5">f.    Basın ve TRT baskıya değil fakat mutlak düzene alınmalıdır.</p>
<p class="calibre5">g.    Anayasa düzeni içinde olduğu kontrol edilmek
şartıyle Hükümetler icraatte daha kuvvetli hale getirilmelidir.</p>
<p class="calibre5">h.    Özerkliğin, «devlet içinde devlet» oluşu gibi yanlış anlamlar, tashih edilmelidir.</p>
<p class="calibre5">i.     Seçim, müessesesinin ıslâhı ve
parlamentoya bugünkünün üstünde bir seviye ve itibar kazandırılması
elzemdir.</p>

<p class="calibre5">17. Silâhlı Kuvvetler Komuta heyetinin devlet düzeni içindeki
durumuna gelince, arkadaşlarıma şu noktayı izah etmek zaruretini
duydum; Komutanların Silâhlı Kuvvetler
bünyesindeki ve devlet düzeni içindeki yeri bellidir. Komutanların
seçim ve tayinlerinin nasıl yapılacağı da kanunda yazılıdır. İcra
organı yani hükümet, bir komutanı seçerken, gerek askeri görevini
yapabilme niteliği gerekse icra organı ile bağdaşıp bağdaşamayacağı
noktaları üzerinde durur. Seçilen Komutan da vazifeyi kabul ettiğine
göre, icra organı ile asgari müştereklerde beraber demektir. Hizmet
süresi esnasında meseleleri kıymetlendirme ve ic-raatteki görüş
farklarını Komutanlar, Güvenlik Kurulunda ifade edebilirler. Ancak
Güvenlik Kurulu isti-şari mahiyettedir. Görüş farkları giderilemezse,
gayet normal bir hak olarak, yetkili otoriteler Komutanı vazifeden
ayırır veya Komutan kendisi vazifeden ayrılır.</p>
<p class="calibre5">NETİCE VE ARZ EDECEĞİM TEKLİFLER :</p>
<p class="calibre5">1.    Hava Kuvvetlerinde yapılan toplantıdaki Generallerle şahsıma alt fikirleri sizlere ifade ettim.</p>
<p class="calibre5">2.    Fikirlerde sol'a kayma vardır. Sol yayınların; şahıslar üzerinde
cazip etkileri ve kızdıkları sağ’a karşı, fiili birleşme değil fakat
fikri birleşme olanağı yarattığı görülmektedir.</p>
<p class="calibre5">3.    Bu halin, daha genç kuşakta daha kuvvetli olduğu tahmin edilebilir.</p>
<p class="calibre5">4.    Bu sebeple MİT müsteşarımız tarafından izah
edilen vak’anın önemli olduğu kanısındayım. Fikirler kitlelere mal
edilmeye başlanırsa örgütlenme kolaylaşır. Örgütlenme hücre çalışmasına
geçince takip ve kontrolü çok güçleşir.</p>
<p class="calibre5">5.    Bu fiili hareket halinde; kararsızlar,
heveskârlar, mağdurlar, iki yüzlülerin birleşmesi halinde durum
kontroldan çıkabilir.</p>
Bu sebeplerle;
<p class="calibre3" style="margin:0pt; border:0pt; height:0pt"> </p>
a.    Silâhlı Kuvvetler içinde politika ile
uğraşmayalım, altımız sağlamdır, otoritemiz tamdır, istediğimizi
yaptırırız iyimserliğinden uzaklaşarak
<p class="calibre3" style="margin:0pt; border:0pt; height:0pt"> </p>
(I)    Okullarda yetiştirdiğimiz talebeler
<p class="calibre3" style="margin:0pt; border:0pt; height:0pt"> </p>
(II)   Kıtalarımızdaki subay ve assubayı tayin edilmesi fikir ve gayeler etrafında doktrine etmeği
<p class="calibre3" style="margin:0pt; border:0pt; height:0pt"> </p>
b.    Hükümetimizin lüzumlu sosyal ve ekonomik
tedbirleri almasını ve devlet nizamını tesis edecek kanunları
çıkarmasını uygun bulmaktayım.
<p class="calibre5">Bedbin değilim, nikbin de değilim. Başarırız, yeter ki gerekli tedbirleri alalım.</p>
<p class="calibre5">Arz ederim.</p>
<p class="calibre5">Muhsin Batur, Orgeneral, Hava Kuvvetleri Komutanı</p>
<p class="calibre5">* * *</p>
<p class="calibre5">Bu konuşmanın yapıldığı basına aksetti. İçeriği üzerinde de eksik ve
yanlış haberler çıktı, polemikler başladı... azı lehte, çoğu aleyhte.
Mecliste gizli oturum yapılması istendi, bir soru üzerine Başbakan
Demirel; 22. Haziran 1970’de şu açıklamayı basına yaptı...</p>

<p class="calibre5">«Böyle bir mektup yok. Gazetelerde çıkan, mektup muhtevası diye
çıkan şeyler, genellikle çok yanlış. Yalnız Hava Kuvvetleri Komutanı
daha evvelki bir görüşmemizde bana bazı hususları intikal ettirmişti.
Ben de bunları bana bir not olarak vermesini rica ettim. Bir not olarak
verdi. Bu bir muhtıra değildir. Bir mektup da değildir. Bunun
muhtevasını da açıklamak durumunda değilim. Muhtevası devlet hizmetlerine mütealliktir ve bu
kendi hiyerarşi düzeni içinde cereyan eden bir husustur. Birtakım
yanlış manalar çıkarmağa, şu veya bu istikamette bunu tefsir etmeye
mahal yoktur.»</p>
<p class="calibre5">Ne çare ki bu görüşler sonraki yıllarda değişti ve konu devamlı polemiye açık kaldı.</p>
</body></html>
