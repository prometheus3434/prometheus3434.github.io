<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_30">CUMHURBAŞKANLIĞI SEÇİMİ <small class="calibre9"><small class="calibre10">(1973)</small></small><br class="calibre7"/>
</h1>

<p class="calibre5">5 Mart günü Faruk Paşa emekliliğini istedi ve Genelkurmay’da
düzenlenen bir törenle Silâhlı Kuvvetlere veda etti. Cumhurbaşkanlığı
Genel Sekreteri Fuat Bayramoğlu, Cumhurbaşkanı adına Faruk Paşa’ya
«ŞEREF MADALYASI» taktı. Org. Gürler de, Silâhlı Kuvvetler’de görevde
bulunan bütün Orgenerallere «ÜSTÜN HİZMET MADALYASI» taktı. Bizler de
Kuvvet şiltlerimizi kendisine takdim ettik.</p>
<p class="calibre5">6 Mart günü Milli Savunma Bakanı Mehmet İzmen, Kontenjan
Senatörlüğü’nden istifa etti, boşalan yere Org. Gürler, Cumhurbaşkanı
tarafından atandı, 7 Mart günü de Senato kürsüsünden yemin etti. Bu
töreni bütün Komutanlar Senato locasından izledik. 10 Mart günü de
emekli orgeneral, yani Senatör Faruk Gürler’e Orduevi’nde çok neşeli
geçen bir yemek verdik.</p>
<p class="calibre5">Faruk Paşa, Meclis içi temaslarına başladı, basında röportajlar ve
demeçler çıkmağa başladı, Musa Paşa TRT’si de kendisine yardımcı oldu.</p>

<p class="calibre5">13 Mart günü Meclislerin müşterek yaptığı toplantıda Faruk Paşa’nın
adaylığı açıklandı ve ilk turun sonuçları belli oldu. AP
adayı Tekin Arıbu-run 276, Faruk Paşa 203 oy. Demokratik Parti kendi
oylarını Genel Başkanları Bozbeyli üzerinde kilitlemeyi uygun görmüştü.
Bundan sonraki turlarda da Faruk Paşa hiçbir zaman 200 oyun üzerine
çıkamadı.</p>
<p class="calibre5">İlk günkü oylamada bütün ısrarlara rağmen, oylama sırasında Meclis
Şeref Locası’na gidip gövde gösterisine katılmayı kabul etmedim, hiçbir
Hava Generalini de göndermedim, çünkü olumlu sonuç alınamayacağı
aşikârdı. Çeşitli rica ve baskılar üzerine sonraki günlerde bir defa
Meclise gidip bir seçim turunu izledim.</p>

<p class="calibre5">14 Mart günü ilk haber Sayın Fuat Bayramoğlu’ndan geldi, kendisi bir
önceki gece Demirel ile görüşmüş. AP Genel Başkanı kendisine, «Ne
Anayasa değişikliği ile Sunay’ın müddetinin uzatılmasına, ne de
Gürler’in seçilmesine muktedir değilim, ancak zaman kazanıp bir hal
çaresi bulabilmek için seçim turları tehir edilebilir» demiş. Amiral
Kayacan’m verdiği habere göre ise... «Tercüman gazetesi sahibi... Semih
Paşa, Süleyman beyle diyalog kursa iyi olur» demiş. Ayrıca Demirel’in
muhaliflerinden ve Gürler’e oy veren bir AP’li zat (!)... «Eğer
Demokratik Parti oyları Faruk Paşa’dan yana kayarsa AP’de
çözülme olur ve Gürler’in oyu artar» demiş. <br class="calibre3"/>
</p>
<p class="calibre16">(1980 Cumhurbaşkanlığı seçimlerinde ben adayken, bu tarz akıl veren
birçok «seçim uzmanı» tanıyacaktım ve tabii sözlerinin boşa çıktığını
da görecektim.)</p>

<p class="calibre5">Ben, Semih Paşa’ya... «Her iki taraf da bu konuyu izzetinefis
meselesi yapmaktan vazgeçmeli, görüşme yolu ile Sunay’ın süresinin
uzatılması sağlanmalı, Faruk Paşa’nın artık seçilme şansı kalmamıştır,
tarafsız bir kişiyi de düşünmeğe başlamalıyız» dedim. Parti Başkanları
ile tekrar görüşülmesine karar verildi.</p>

<p class="calibre5">İlk olarak saat 18.00’de Bülent Ecevit ile görüşüldü. Semih Paşa,
kendisine şu sözleri söyledi... «Millet ve ordunun prestijini muhafaza
etmemiz lâzım. Bu sebeple zaman zaman görüşmekte fayda var. Atmosfer
malûm, Cumhurbaşkanı seçimini, 12 Mart Muhtırası içine almak
istemezdik. Bu anda Ordu gergin durumda. Nedeni ise aday meselesi ve
oyların dağılımı. Sizin mahfuz kalan oylarmız var. İstirhamımız, Ordu
ve milleti rencide etmemek. Adayın biri eski Komutanımız, neyi rica
ettiğimizi anlarsınız, geldi 200 oya saplandı. Arıburun da 276’da
kaldı. Parlamento’yu zorlayacak değiliz. Bizim bir alternatitifimiz
var, şimdiki Cumhurbaşkanımız. Bu alternatif, statünün muhafazası olur
ve ancak iki büyük parti anlaşırsa Anayasa tadili ile bu formül işler.
Bu iki hal tahakkuk etmezse biz çok sıkıntılı vaziyete düşeriz, bir
cunta çıkar, hesapsız hareketlere girer, bizi selâmete kavuşturun.»</p>
<p class="calibre5">Bülent Ecevit, kendisini cevapladı... «Lütfettiniz, beni görüşmek
için çağırdınız. Bu alternatif bana en çıkar yol gözüküyor. Bu dönemde
seçim yapılmaması uygundur. Ben, Org. Batur’un evindeki toplantıdan
sonra Sayın Demirel ile temas aradım, kaçındı. Açık tartışmalara
girildi. Sonraki görüşme taleplerini de ben kabul etmedim. Sayın Sunay
bana, partilerden istek gelirse Gürleri senatör seçerim dediler ve umud
ettim ki bu mekanizma işletilmeden bir anlaşmaya varılsın, ama olmadı
ve açıklamalarımı yapmak zorunda kaldım. Sayın Gürler’in kişliğine bir
diyeceğim yok, fakat getiriliş tarzı çok fena oldu. Seçilse bile,
Parlamentonun da, Sayın Gürler’in de itibarı kalmayacaktı. O sebeple
Sayın Sunay’ın uzatılma teklifine katılırım.»</p>

<p class="calibre5">Ben, Sayın Ecevit’e hitaben... «Sayın Ecevit, biz kimsenin
galibiyeti veya mağlubiyeti peşinde değiliz, hatta Gürler olayı
dolayısıyla Türkiye’de itibar kaybettik, fakat zannederim, dünyada
kazandık. Bizim sizden ricamız şu olacak... bize yalnız fikren
katılmakla iktifa etmeyin, fakat kendiniz partinizle birlikte bu fikir
doğrultusunda eyleme girin.»</p>
<p class="calibre5">Akşam Komutanlar Kayacan’ın evinde toplandık, o sırada gelen bir
telefon üzerine Semih Paşa... «Ben bir yere gidip geleceğim» dedi.
Döndüğünde öğrendik ki Son Havadis gazetesi sahibi Mustafa Özkan’ın
evinde Sayın Demirel ile buluşup görüşmüş. Ertesi günü bu buluşma
duyuldu, Sayın Demirel önce inkâr etti ve sonra tarihe geçecek
vecizesini söyledi... «Dün dündü, bugün bugün». Semih Paşa eve dönünce
bizlere özetle şunları söyledi... «Sayın Demirel ile, Jandarma Genel
Komutanlığım esnasmda yakın ilişkilerim olmuştu. Görüşmede Süleyman Bey
bana, «Ordunun sıkıntı içine düşmesini istemem, her iki hal tarzım
desteklerim, ancak Gürler’in aldığı oy çok az, bunu nasıl
tamamlayabilirim... Anayasa tadili ile yeni seçime ihtiyaç
göstermeyecek şekilde Sunay’ın uzatılması formülü uygulanabilir» dedi.»</p>
<p class="calibre5">Saat 21.00’de Demokratik Parti’den Dr. Sadettin Bilgiç, Talât Asal
ve Haşan Korkmazcan eve geldiler. Semih Paşa; daha önce Bülent Ecevit’e
söylediği sözleri, konuk siyasilere tekrarladı.</p>
<p class="calibre5">Görüşlerini açıklayan Dr. Bilgiç... «Durum düne kadar başka türlü,
bugün ise farklı mütalâa ediliyor. Düne gelmeden evvelki duruma
değinmek istiyorum. Cumhurbaşkanlığına, Genelkurmay Başkanlığı’ndan
gelinir havası verilmiştir. CHP. bu meselede prensipte AP
paraleline girmiştir. Bazı yanlışlar yapıldı. AP ile temas
yapılamadı, CHP. açıklama yaptı. AP, Genelkurmay
bildirisinden sonra çıkış yaptı. Millet bu çıkışları tasvip ediyor.</p>
<p class="calibre5">Bu iki parti ile anlaşmaya varılmadan Faruk Paşa’nın lanse ediliş
tarzı yanlış olmuştur. Lüzumsuz yere asker-vatandaş karşı karşıya
getirilmiştir. Ben sizlere evvelce de, tek tek parlamenterlerin
lâflarma itibar edilmemesini, yetkililerden söz almak gerektiğini ifade
etmiştim, sizler bu fikrime itibar etmediniz. CHP’nin oylamaya iştirak
etmemesi, AP’de tesanüdü daha fazla sağladı. Gürler’in
kazanması ihtimali kalmadı, biz Bozbeyli’yi aday çıkarmasak ve
oylarımızı kilitleme-seydik üçüncü turda Arıburun seçilirdi. İki büyük
parti lideri bu yola imale edilmezse Faruk Paşa seçilemez, Anayasa
tadili ise daha güçtür.»</p>
<p class="calibre5">Ben söze karıştım ve... «Sayın Bilgiç, yanlış anladılar galiba, biz
birinci önceliği Sunay’ın süresinin uzatılmasına veriyoruz» dedim.</p>
<p class="calibre5">Talât Asal: «Önce Anayasa değişikliğinin teknik prosedürünü izah
ederek... «Asgari 23 gün süreye ihtiyaç vardır, iç tüzük boşluklarından
istifade ederek belki 18 güne indirebiliriz. Gürler’in seçilmesinin
temini, 12 Mart’ın hukuken tescil edilmesini sağlar» dedi.</p>
<p class="calibre5">Ben... «Sayın Bilgiç, biraz evvel Sayın Ecevit’le görüştük ve
Anayasa değişikliği ile Sunay’ın süresinin uzatılması konusunda
birleştik. Semih Paşa da bu gece Süleyman beyle görüştü, şimdi de
sizlerle görüşüyoruz» dedim.</p>

<p class="calibre5">Haşan Korkmazcan; «Türkiye’de meseleler kısa vadeli olarak ele
almıyor. Altı ay evvel Genelkurmay Başkanı olan bir zat ayrılıyor,
partilerden bir garanti alınmadığı halde aday oluyor. Parlamentoda
işler tersine döndü. Meclis, Cumhurbaşkanı, Ordu bu konuda itibarlarım
ortaya koydular. Parlamento seçimlerle kendini yenilediği için
itibarını yeniden kazanabilir, ama Ordu itibarı böyle değildir. Ordu
itibarmı, Parlamento itibarından önde tutarım. Ordunun, değişik
alternatifler koymaktan ziyade Gürler’in vazgeçtiği kanısına vardım. AP'nin durumunu da yanlış değerlendirdiniz. AP,
Tekin Anburun’u seçtirmek için aday çıkarmadı. Bugün, Hükümet Ordu
desteğindedir. Eğer Süleyman bey isteseydi önce Hükümet düşürme
mücadelesine girerdi. Bu yolu tutsa idi — ki bunu CHP ve biz de
desteklerdik— Cumhurbaşkanlığı meselesini de hallederdi. Ecevit de, AP'nin gölgesinde taarruza geçti. AP, Gürler’in
seçilmesini istemiştir. Ancak... CHP, Cumhuriyetçi Güven Partisi ve DP oy versin, AP'den de
40-50 kişi (sonra onlara hin diyecektir) oy versin, Gürler seçilsin ve
sonra halkın önüne çıksın... «Ben demokratik yoldan yürüdüm, ama
olmadı» mücadelesine girsin ister. Tekin Arıburun bugün Meclis’te,
Batur Paşa’nın kendisini desteklediği propagandasını yapmıştır.
Sıkıyönetimin koyduğu yasak, fısıltı gazetesini kuvvetlendirmiştir. İki
alternatifle çıkılırsa pazarlık safhası başlar ve parlamento içinden
çok değişik neticeler çıkabilir. Halk, adam yerine konulmasına fırsat
verdiği için demokrasiye bağlanmış, bu sebeple Ordu ile karşı karşıya
olmamasına rağmen, çok hassas. 1973 seçimlerinden sonra Millet-Ordu
bütünlüğünün sağlanması lâzımdır. Ordu ile halkı karşı karşıya
getirecek AP, CHP gibi partilere kuvvet
kazandınlmamalıdır. Partiler, Anayasa tadilini hep beraber yapmayı
şart koşacaklardır. Demokratik Partinin, Cumhurbaşkanlığı seçiminin bu
noktaya getirilmesinde bir suçu yoktur. Şimdi, biz sizin teklifinize
iştirak ettirilmek isteniyoruz. İşte bu sebeple bu Anayasa
değişikliğine katılmıyorum.»</p>

<p class="calibre5">Sadettin Bilgiç; «Şu propaganda yapılmaya başlanmıştır... iki kişi
emekli oldu (Memduh Paşa’yı ve Amiral Eyiceoğlu’nu kastetti), bir
kişiyi de aday olun ca ekarte ettik, Muhsin Paşa da Ağustos’ta emekli
oluyor ve böylece biz 12 Mart’ı imzalayanları tasfiye ederek seçimlere
gidiyoruz diyecektir AP. Sunay Paşa, Gürler’i seçerken
yanlış taktik kullandı, garanti olmadı, bu büyük hata oldu.»</p>
<p class="calibre5">Talât Asal; «AP’de bir değişiklik olmadıkça rejim yayma
oturmayacaktır. Demirel’in dosyalan ortaya konulmalı, mesele
halledimelidir. Gürler’in seçilmesi, Demirel balonunu söndürecektir.» <br class="calibre3"/>
</p>
<p class="calibre16">(Sayın Dr. Bilgiç ve Talât Asal sonraları AP yönetiminde bir
değişiklik olmamasına rağmen «Yuva»ya, yani AP’ye
törenlerle katıldılar.)</p>


<p class="calibre5">15 Mart’ta Sayın Ecevit telefon etti ve «Yakın arkadaşları ile
görüştüğünü, Sunay formülünü uygun karşıladıklarını, mümkünse
Cumhuriyet gazetesinde konu lehinde bir yazı yazdırmamı» istedi. Sayın
Kemal Aydar ve Kurtul Altuğ’a telefon ederek bu konuda ricada bulundum.</p>
<p class="calibre5">Odama, yakın mesai arkadaşım iki generali çağırarak onların yanında
Senato Başkanı’na telefon açtım ve... «Sizi desteklediğimi nereden
çıkarıyor ve bu haberi yayarak propaganda yapıyorsunuz» dedim. Tekin
Paşa verdiği cevapta... «Böyle bir şeyin varit olmadığını, ancak
Meclise bazı subay ve generallerin gelerek tehditlerde bulunduklarını
ve olay çıkarttıklarını, bunlara mani olmamızı» istedi.</p>

<p class="calibre5">16 Mart’ta yapılan davete Cumhuriyetçi Güven Partisi’den Genel Başkan Prof. Turhan
Feyzioğlu ve Orhan Öztrak katıldılar. Semih Paşa onlara da konuyu ve
görüşlerimizi açıkladı.</p>


<p class="calibre5">Prof. Feyzioğlu görüşlerini şöyle açıkladı... «Biz, CHP’den 25-35
fire hesaplıyorduk, daha fazla' çıktı. Demokratik Parti, reyleri bloke
etmek için yapıyoruz diyorlar ama, başka politik hesaplar içindeler, AP’nin çözülmesini bekliyorlar. AP'den yapılan
vaatlere kanılmamasını söylemiştik. CHP/ nin son çıkışları olmasaydı,
AP’den 100 oyluk çözülme olurdu. Bir ara umutlandık, fakat sonradan
alınan haberler değişik oldu. Biz bu meselede teşvikçi davranmadık,
yalnız lehte bir miktar kulis yaptık. 12 Mart meşru hale getirilmeden
bu dönemden çıkılamaz. Sayın Sunay’ın süresinin uzatılması üzerinde
yapılan sondaja, AP ve CHP’den menfi cevap geldi. Ecevit’e rağmen,
CHP’den azami 50 oy alınabilir. Süleyman bey, ölüm kalım savaşı veriyor
ve direnecektir. Ecevit de bu tutumdadır. Mücadede ile rejim
yıkılırmış... bunu göze alacaklardır. AP bakımından
Süleyman bey, ileride Başbakan olup olmayacağının savaşını vermektedir.
Cumhurbaşkanı olacak zat, Silâhlı Kuvvetler’ le bağlantılı olursa
Başbakan olamayacağını bilmektedir. Her türlü riski göze almaktadır.
Çünkü ileride seçimden sonra şahsı bakımından savaş veremez. Onun için
Gürler’e oy vermektense 3ncü maddenin işletilmesini göze alır,<sup class="calibre12">1</sup>
çünkü bir şahsın Cumhurbaşkanı seçile-memesi dolayısıyla işletilecek
bir 3’ncü maddenin zayıf olacağına inanmaktadır. Demokratik Parti’nin
lider grubunu -ki bunlar 28 kişidir- yanımıza alabiliriz. Biz 70
civarında oya sahibiz. Demirel’in hakiki adayı Arı-burun değildir. O.
Sabit Avcı gibi tipler ona daha uygundur. Bu duruma göre 120 oya
ihtiyacımız vardır. Muhtemel gelebilecek oylar; DP’den 40, CHP’den 40,
AP’den 40 oy gelebilir mi?... Son duruma göre CHP’ den ancak 15 oy daha
alınabilir. D.P/den ise 25 - 35 oy alınabilir. Demek ki AP’den 40 + 73
= 110 oy gelmesilâzımdır ve sorun budur.  <br class="calibre3"/>
</p>
<p class="calibre5"><span class="calibre14">(Prof. Feyzioğlu’nun yaptığı bu hesaplar, Org. Gürler’in seçilebilmesi için gerekli oy hesaplarıdır.) </span><br class="calibre3"/>
</p>
<p class="calibre5">Anayasa değişikliğine CHP ne der? Bana gere, eğer AP evet derse, CHP
de evet der. Şimdi Sunay-Gürler alternatifleri içinde hangisi memleket
ve ordu için iyidir? Bunun cevabını sizler verebilirsiniz.»</p>

<p class="calibre5">Ben... «Sunay’ın süresinin uzatılması orduyu tatmin eder, Anayasa
açısından da seçim sonuçlanmadığı için de, Sunay’ın yerini terketmesi
ve Arıburun’un vekâleti mevzuubahis olamaz. Süreyi uzatma yerine
yeniden seçme çok daha prestijli ve garantili olur. Sayın Gürler’in bu
fikri destekler bir beyanat vermesi, ordu ve kamuoyu ile Meclisler
bakımından da faydalı olur» dedim.</p>
<p class="calibre5">Amiral Kayacan... «Öncelikle Gürler’in seçilmesini isterim, ama durum değişince yeni alternatif ortaya koyduk» dedi.</p>
<p class="calibre5">Toplantı bittikten sonra Semih Paşa ile yalnız konuştum ve kendisine
şunları söyledim... «Bazı sayın generallerimiz politikacılarla
konuşurken ikide bir fikir değiştiriyorlar, bu durum bizleri olduğu
kadar karşıdaki siyasileri de şaşırtıyor ve müşkül durumda bırakıyor.
Siz, lütfen bu işi bir düzene koyun, isterseniz alternatifleri açıkça
ortaya koyun ve oylama yapm, hem herkesin durumu ortaya çıksın, hem de
çoğunluk görüşü artık karar olsun ve onun üzerinde yürüyelim» dedim.
Söylediklerimin doğru olduğunu kabul etti.</p>
<p class="calibre5">Saat 18.20’de Bülent Ecevit telefon ederek... «Sunay formülünü,
Parti Meclisi’nin kabul etmediğini, fakat yarın tekrar toplantı
yapacağını» bildirdi.</p>
<p class="calibre5">Gece, Karargâhtaki generallere toplantı halinde iken telefon geldi ve Genelkurmay Başkanı’nın beni Meclis’te,
Başbakan’ın odasında beklediği bildirildi. Biz zaten toplanmış, durumu
görüşüyorduk, hem yorgun hem de sinirli idim. Bu hava içinde yanıma
Kurmay Başkanım Korg. İrfan Özaydmlı ile emir subayım Albay Galip
BülbüPü alarak Meclise gittim. Yol gösterdiler, Başbakan’m odasmı
bulduk. İçeriye girdiğimde odada; Başbakan, Genelkurmay Başkanı, Kara
ve Deniz Kuvvetleri Komutanı, 2nci Başkan Org. T. Sunalp ve
Cumhurbaşkanlığı Genel Sekreteri Fuat Bayramoğlu’nun oturduklarım
gördüm ve hemen söze başladım... «Benim söylediklerim tek tek çıktı,
yanlış bir eyleme girdiğimizi, Meclise gelip gövde gösterisi
yapmamamızı rica etmiştim, şimdi oturup bir çözüm yolu bulalım... Bana
göre izlenecek iki yol kaldı... biri Sunay’ın süresinin uzatılmasının
temini, İkincisi alternatif isim veya isimler bulup bunları partilere
bildirmek lâzım» dedim.</p>
<p class="calibre5">Bu arada Org. Sunalp ile aramızda bir tartışma geçti. Başbakan Ferit
Melen... «İkinci şık çok zaman alır ve sonunda gene anlaşma
olmayabilir, onun için yalnız birinci şık üzerinde duralım» dedi. Bu
görüş benimsenince, hemen Cumhurbaşkanı ile görüşmeye karar verildi,
Sayın Bayramoğlu bu randevuyu temin etti ve gece yarısı topluca Köşke
çıktık. Cumhurbaşkanı bizi hemen kabul etti ve görüşümüz kendisine
anlatıldı. Sezinlediğim kadarı ile Sayın Sunay zaten konunun bu mecarya
gireceğini,tahmin ediyordu... «Partiler kabul ederse, bu buhranlı
ortamda görevden kaçmam» dedi.</p>


<p class="calibre5">17 Mart sabahı saat 7.00’de dört Komutan, Genelkurmay Başkanı’nın
odasında toplandık. Önce Semih Paşa bize şu bilgileri aktardı... «İnci
Ordu Komutanı; Kolordu Komutanları ile toplantı yapmış ve şu müşterek
karara varmışlar... Her halükârda 3ncü maddenin işletilmesine
muhalifler, hatta Meclis kimi seçerse karışmayalım» 2 nci Ordu
Komutanı, «Bu işlere fazla karışmanın doğru olmadığını» 3ncü Ordu
Komutam’nın ise kendisine telefonla verilen bilgiyi dinledikten sonra
cevap dahi vermemiş.»</p>
<p class="calibre5">Semih Paşa herhalde üç komutanm her gün karar değiştirmesinden
bıkmış olacak ki, bizlere birer sahife kâğıt dağıttı ve... «Lütfen
Cumhurbaşkanı seçimi üzerindeki düşüncelerinizi yazıp imzalayın» dedi.
Ben kendi düşüncelerimi yazarken, kendi görüşlerini yazan Org. E.
Akıncı ve Oramiral Kayacan’ın kâğıtlarına göz atmadım, bu sebeple ne
yazdıklarım bilmiyorum, ama ben el yazımla aşağıdaki görüşleri yazdım
ve imzamı attım.</p>
<span class="calibre14">1.    Sayın Org. Gürler’in, şimdiye kadar hakikate istinat
etmeyen değerlendirme ve umutlara bağlanarak konan adaylığına
muhaliftim. Maalesef şimdiye kadar söylediklerim tahakkuk etti, kendisi
bir yana, iç ve dış kamuoyunda Silâhlı Kuvvetlerimizin prestiji
sarsıldı.</span><p class="calibre15" style="margin:0pt; border:0pt; height:0pt"> </p>


<span class="calibre14">2.    Partiler ve Parlamento içinden
bitaraf bir aday üzerinde toparlanabilme ümidi de olmadığına göre,
yegâne hal tarzı Sayın Sunay’ın göreve devam şeklinin teminidir.

</span><p class="calibre15" style="margin:0pt; border:0pt; height:0pt"> </p><span class="calibre14">3.    Bu maksadın sağlanması için şahsen
Sayın Ecevit’e müessir olduğumu ifade edebilirim. Beyanlarındaki
sivrilikler kendisinin, Partisine ve teşkilâtına hâkim olabilmesi için
söylenmiş sözlerdir. Süre uzatılması hakkında kendi fikrini
değiştirebiliriz.

</span><p class="calibre15" style="margin:0pt; border:0pt; height:0pt"> </p><span class="calibre14">4.-    Sayın Gürler’in bu sırada yapabileceği 2 şey vardır.</span><p class="calibre15" style="margin:0pt; border:0pt; height:0pt"> </p>

<span class="calibre14">a.    Kendi arzusu ile riski göze
alarak adaylığını koyduğunu, meselenin Silâhlı Kuvvetlerin prestij ve
şerefi ile ilgisi olmadığını açıklaması,
</span><p class="calibre15" style="margin:0pt; border:0pt; height:0pt"> </p>

<span class="calibre14">b.    Adaylıktan vazgeçmesi.
</span><p class="calibre15" style="margin:0pt; border:0pt; height:0pt"> </p><span class="calibre14">5.    Netice : Artık bundan sonra yanlış
adım atmamak, kararda sebat göstermek, karan icra ettirebilmek için tek
hal tarzı üzerinde yürümemiz lâzımdır. Bu da Sayın Cumhurbaşkanının
süresinin uzatılmasıdır. Bu görüş şahsen Komutan olarak benim ve Hava
Kuvvetleri’nin tümünün görüşüdür.

</span><p class="calibre15" style="margin:0pt; border:0pt; height:0pt"> </p><span class="calibre14">Arz ederim.

</span><p class="calibre15" style="margin:0pt; border:0pt; height:0pt"> </p><span class="calibre14">Muhsin Batur Hv. K. K.</span>
<p class="calibre5">* * * * *<br class="calibre3"/>
</p>
<p class="calibre5">17 Mart 1973</p>

<p class="calibre5">Yazılı mütalâaları toplayan Semih Paşa, bunları götürüp
Cumhurbaşkanı’na verdi. Herhalde bu görüşlerden istediğini Sayın Sunay
görüşmelerde koz olarak kullanacaktı.</p>
<p class="calibre5">19 Mart gecesi Faruk Paşa ve sayın eşi Mürşide; Hanım, bizleri
ziyarete geldiler, iki saatten fazla görüştük. Faruk Paşa yorgun
görünüyordu ve morali de oldıikça bozuktu, kısa süre içinde bir sürü
olumsuz olayla karşılaştığı düşünülürse bu halini normal görmek
lâzımdı. Durumu aramızda tekrar değerlendirdik ve tartıştık. Her ikimiz
de tutumumuzun doğru olduğunu savunuyorduk. Faruk Paşa... benim
girişimlerde bulunmamı ve Ecevit’e telkinde bulunmamı ve desteğini
sağlamamı istiyor, partilerin kararlarmda ve izledikleri yolda çok
oynak olduklarından şikâyet ediyordu. Ben de cevabımda... «Bakın, oynak
olduklarını siz de kabul ediyorsunuz... Ecevit’e telkinde bulunsam ve o
da kabul edip size oy vermeye başlasa ve bu da duyulsa, bu sefer hemen
Güven Partisi oylarını sizden çeker» diyordum. Bu arada eşim de söze
karıştı... «Ah Faruk Paşa! Niçin o güzel üniformayı ve Genelkurmay
Başkanlığını bıraktın da bu işe girdin?» dedi. Sohbetten sonra
kendilerini sevgi ile uğurladık.</p>


<p class="calibre5">20 Mart günü CHP Genel Başkanı Ecevit’le telefonla konuştum ve
kendisine... «Sayın Sunay’ın uzatılmasına muhalif olanlardan... örneğin
Sayın Kırıkoğlu ve Bekata ile görüşüp telkinde bulunayım mı?» diye
sordum. Bana verdiği cevapta... «Meseleyi Parti içinde çözümleyeceğini,
yalnız Senato’da durumun müşkül olduğunu, bizlerin Milli Birlik ve
Kontenjan gruplarına tesir etmemizi» rica etti.</p>
<p class="calibre5">Saat 13.00’de Başyaver Kur. Alb. Topa telefon etti.
Cumhurbaşkanı’nın o gün yapılacak Hava Kuvvetleri Güçlendirme Vakfı
Genel Kurul toplantısına geleceğini bildirdikten sonra aynı Sayın
Ecevit gibi... «Sayın Cumhurbaşkanı Milli Birlik ve Kontenjan Grubu ile
konuşup uzatma konusunda telkinlerde bulunmanızı rica ediyor» dedi.</p>
<p class="calibre5">Durumu ve Cumhurbaşkanının isteğini Semih Paşa’ya bildirdim... «Siz, benim adıma da konuşabilirsiniz» dedi.</p>

<p class="calibre5">Saat 16.00’da Milli Birlik Grubu’ndan Mucip Ataklı, Kadri Kaplan,
Muzaffer Yurdakuler ve Kâmil Karave-lioğlu Karargâha geldiler. Fakat
bana gelmeden önce zaten «uzatılmayı desteklemediklerini» bildiren bir
deklarasyon yayınlamışlardı. Bu konuda artık benim yapabileceğim bir
telkin söz konusu olamazdı. Bana, İsmet İnönü’nün ve Fahri Özdilek’in
adaylık konusunu açtılar. Ben de kendilerine... «Bir 27 Mayıs’cıya
AP'nin oy verebileceğini nasıl düşünüyorsunuz?» cevabını verdim. </p>
<p class="calibre5">Aynı gün saat 20.00’de Faruk Paşa adaylıktan çekildi. 21 Mart günü
de Cevdet Sunay’ın süresinin uzatılması teklifi Meclis Başkanı’na
verildi.</p><p class="calibre5">Teklifin, Meclis’ten geçmesi için 2/3 çoğunluğa, yani
301 oya ihtiyaç vardı. AP, CHP ve Güven Partisi bu çözüm
tarzına yeşil ışık tuttukları için gerekli oyun fazlası ile sağlanacağı
tahmin edilirken, herkesin yanıldığı görüldü. Oylama sonuçları ilân
edildiğinde teklife 300 olumlu oy çıktığı görüldü, bir oy eksikti.
Meclis Başkanı sonucu ilân ederken bir milletvekilinin koşarak Genel
Kurul’a girdiği ve olumlu oy vermek istediği görüldü, ancak geç
kalmıştı. Nedenine gelince... bu sayın milletvekili Meclis berberinde
saç tıraşı oluyormuş, bilmiyorum kendi mi saçlarına çok düşkündü yoksa
berberin mi eli çok ağırdı... ama olay, tarihin mizah sahifelerine
geçecek nitelikte idi.</p>
<p class="calibre5">Bu neticeye rağmen, yani Meclis’te reddedilmesine rağmen, bir iç
tüzük ve tefsir oyunu ile teklif Senato’ya gönderildi, eğer Senato
teklifi kabul ederse, Meclis konuyu bir daha ele alabilecekti.</p>

<p class="calibre5">22 Mart günü Milli Güvenlik Kurulu gündemindeki konular
görüşüldükten sonra özel olarak Cumhurbaşkanı seçimi konusuna geçildi.
Ben söz alarak konuştum.</p>
<p class="calibre5">«Sayın Cumhurbaşkanım...</p>

<p class="calibre5">Cumhurbaşkanlığı seçimi ile ilgili görüşlerimi açıklarken şimdiye
kadar cereyan eden olaylara değinmeyeceğim. AP hariç diğer
partiler ve gruplarla görüştük. CHP sözcüleri yalnız konu ile ilgili
görüşlerini açıkladılar. Fakat diğer partiler... iki saat olan görüşme
süresi içinde, kendilerine en büyük hasım olarak gördükleri partilerden
başlayarak, onlara bir buçuk saat taarruz ettikten sonra esas konu için
otuz dakikalık bir pay bıraktılar ve bende şu izlenim hasıl oldu...
partilerin esas hedefi gelecek seçimler için yatırım ve birbirlerini
yıkmak. Bu fikirler seçim arenasında kullanılabilir, yoksa bizim
önümüzde Cumhurbaşkanlığı seçimi konuşulurken değil... Kontenjan Grubu
üyelerinin hepsi sizin tarafınızdan seçilmiştir. Bu demek değildir ki
iradeleri size bağlıdır, ama bir vefa borcunu da unutmamaları
gerekirdi. Milli Birlik grubundaki arkadaşlarımız da bize bu konuda
ters düştüler. Cumhuriyetçi Güven Partisi’ne gelince... hepimizin
malumudur, bu parti 12 Mart dönemi içinde en istifadeli partidir. Sayın
Başbakan alınmasın... bu defaki hareketleri zannederim bütün Silâhlı
Kuvvetleri kırdı.»</p>

<p class="calibre5">23 Mart saat 11.30’da Senatör Özer Derbil ve Mehmet Özgüneş geldiler ve dediler ki;</p>
<p class="calibre5">—    Dünkü uzatma oylaması planlı bir oyundu.</p>
<p class="calibre5">—    Org. Gürler eğer benimle temas edip anlaştıktan
sonra CHP Genel Başkanı ile görüşür ve partide yerleşmiş bulunan Güven
Parti'sini ve Ferit Melen’i desteklediği imajını silebilirse şansı
olabilir. Birkaç gün evvel Faruk Paşa’ya verdiğim cevabı onlara da
tekrarladım... «bu artık mümkün değil, olsa bile bu sefer Güven Partisi
Faruk Paşa’ya oy vermez, artık zaten böyle kombinezonlar kurarak çözüm
yolu bulmak gerilerde kaldı» dedim. Alternatif isim olarak İsmet İnönü
ve Fahri Korutürk üzerinde durdular.</p>
<p class="calibre5">Saat 12.20’de Orhan Kabibay telefon etti ve...</p>
<p class="calibre5">«Eğer komutanlar “kabul edebilecekleri” adayların isimlerini
bildirirlerse, partilerin kendi aralarında müzakerede bulunmaları
kolaylaşır» dedi.</p>

<p class="calibre5">Aynı gün saat 16.30’da toplandık, aramızda şu konuşmalar geçti...</p>
<p class="calibre5">*    Org. Sancar: «Silâhlı Kuvvetler son tutumu
dolayısıyla iç ve dışta puan toplamıştır. Ancak bir cunta imajı
yaratılmaktadır, yoksa bile bazı kimselere özel görev verilmesi bu
söylentileri yaratmıştır. Bunun önüne geçeceğim...»</p>
<p class="calibre5">*    Org. Batur: «Bir taraftan Sunay formülü üzerinde
duralım, ama artık Meclis içinden alternatif isimler tespit etme zamanı
gelmiştir.»</p>
<p class="calibre5">*    Org. Akıncı: «Fahri Korutürk alternatif isim olabilir.»</p>
<p class="calibre5">*    Org. Eken: «İsim vermemiz doğru değil, hatta bir partili seçilirse ne mahzuru var?»</p>
<p class="calibre5">*    Oramiral Kayacan: «Ordunun itibar kazandığı
fikrine katılmıyorum, öncelikle Gürler’i, sonra Sunay formülünü
desteklememiz gerekir.»</p>
<p class="calibre5">*    Hv. Org. Özgür: «Alternatif isimler olarak
tekliflerim... Gürler, Naim Talu, İlhan Öztrak, Mehmet İzmen, Mehmet
Özgüneş ve İsmail Arar’dır. Naim Talu’yu en iyi Org. Batur tanır.</p>
<p class="calibre5">*    Org. Batur: «Mehmet İzmen Meclis üyesi değil, Naim Talu her bakımdan yeteneklidir.»</p>
<p class="calibre5">*    Org. Ersun: «Dışarıdaki söylentilere göre Muhsin
Paşa’nın adayları... İsmet İnönü, Nihat Erim, Fahri Korutürk imiş.
Benim adaylarım; Gürler, Sunay ve Korutürk.»</p>
<p class="calibre5">*    Org. Sunalp : «Ordu prestiji bakımından Sayın
Genelkurmay Başkanı’nın görüşlerine katılıyorum, Gürler’i desteklemek
fikrinden vazgeçmiyorum.»</p>

<p class="calibre5">*    Hv. Org. Dural: «Bir iki aday tespit edip bildirelim.»</p>

<p class="calibre5">24 Mart günü Genelkurmay’da 17 Orgeneral toplandık ve durumu bir defa daha görüştük ve aşağıdaki görüşler dile getirildi...</p>
<p class="calibre5">*    Org. Sancar: «Cumhurbaşkanlığı süresi olan 7
yılın 5+5 yıl olarak değiştirilmesi, bu suretle Sunay formülünün
işlemesi ihtimali var. Bugün Cumhurbaşkanı Çankaya’dan ayrılır ve
Orduevi’ne yerleşiyor. Kendisi Senato’ya devam edeceğini ve Gürler’in
seçilme ihtimalinin çok azaldığını söyledi, ayrıca 5+5 yıl formülüne
itibar edeceğini, kendi adaylığım koymayacağını, ama seçerlerse kabul
edeceğini, 12 Mart’ın yaşadığını, ama artık aşırı müdahalelerden
kaçınmak gerektiğini belirtti. Seçim olursa Faruk Paşa yeniden aday
olur mu olmaz mı bilmiyorum. Başka adaylar da çıkabilir. Bu sebeple dün
alternatif isimler tespit edelim dedik, bazı İsimler de ortaya atıldı.
Bir emrivaki ile karşüaşmamak için bu tespiti yapmamız lâzım. Şimdi
arkadaşların düşüncelerini öğrenmek istiyorum.»</p>

<p class="calibre5">*    Org. Tulunay (2nci Ordu) «Bizlere hep şu
soruluyor... Gürler Ordunun adayı mıdır? Teminat almışlar mıdır?
Teminat alanlar ve verenler kimlerdir? Başbakan hep komutanlarla
beraber... bu beraberlik kendi Başbakanlığının devamı için mi? Yoksa
sahiden bizimle beraber mi? Sayın Sunay aynı duruma düşerse ne olacak?
Siviller, Org. Gürler’in komploya uğradığını zannediyorlar. Ben
cevaben; Org. Gürler’in kendi şahsi kararı ile adaylığını koyduğunu
söylüyorum. Sayın Sunay’ın durumu da müşkül, bir zorlamaya gitmek
tehlikelidir. Başbakanın kesin olarak ne düşündüğü bilinemez, ama
herhalde Komutanlar, onun paraleline girmezler. Küçük rütbeliler
rahatsızlık içinde. Yeniden aday göstermeğe taraftar değilim. Ordu
olarak bu seçimle ilgimizin kesilmesini uygun görüyorum. Sunay’ın
üzerinde de artık durmamamız lâzım.»</p>
<p class="calibre5">*    Org. Sancar: «Gürler, ordunun adayı değildir.
Kendi talebine yardımcı olunmuştur. Seçilmese ne olacağı sorulduğunda,
Senato’ya gider otururum, dedi. Başbakan bize bağlı, hürmetkâr,
terbiyelidir. Ama takdir herkesin şahsına aittir.»</p>
<p class="calibre5">*    Org. Aktolga : «Gürler ister bizim adayımız
olsun, ister olmasın ordunun adayı olarak görülmektedir. Silâhlı
Kuvvetler demokratik davranıştadır diye bize methedebilirler. Fakat sol
bunu işlemekte ve küçük rütbeliler tesir altında kalmaktadırlar. Ordu,
ileride bunun intikamını almak isteyecektir. Alt kademeyi tenvir ve
tatmin etmemiz lâzımdır.»</p>
<p class="calibre5">*    Org. Sancar: «Sunay’ın da süresi uzamaz veya seçilmezse direkt bizimle ilgisi yoktur.»</p>
<p class="calibre5">*    Org. Tulunay : «Siviller onu da bize mal ediyorlar, onun için bu işe karışıp bir daha mağlup olmayalım.»</p>

<p class="calibre5">*    Org. Özgöçmen: «İstihbarat ve bilgi eksikliği
var, Gürler bu hataya kurban gitmiştir. Biz birlik ve beraberlik içinde
değiliz. Meşruiyet esastır. Anayasa ve 12 Mart’ın beraber yürümesi
zordur. Meşruluk nasıl sağlanır? Bir tarafta teşrii güç ve icra varsa,
bizde de Askeri Şura, Genelkurmay Başkanı ve Kuvvet Komutanları var. Bu
iş Genelkurmay Başkanı ile Kuvvet Komutanlarında bitmeli, bunların
altındakiler bu işlerle meşgul olmamalıdırlar.»</p>

<p class="calibre5">*    Org. Gürgüç : (3ncü Ordu K.): «Siyasete ve 12
Mart’a isteyerek girmedik, mecburen girdik. İç hizmetin ilgili maddesi
malûm. Bir iç düşman vardı, bu kısmı ile 12 Mart haklıdır. Cemiyete
düştüğü durumu göstermiştir. 12 Mart biraz Meclislere serzeniş
etmiştir, haklı olarak. Bir daha böyle şeyler olmaması için reformların
yapılmasını istemiştir. Reform belirli bir kalıp değildir. Kimi, alınan
yolu az görmüş veya çok görmüştür. Yüzde yüz doğru bir siyasi hâdise
ortaya konamaz. Mesele doğru istikamette olmaktadır. Her şeyi bir
haysiyet meselesi haline getirmemeliyiz. Evlât kusurlu diye öldürülmez.
Cumhuriyeti yaşatmamız lâzım. İstemeyerek girdiğimiz bu siyasetten
nasıl çıkarız? Bana göre ilgileneceğimiz siyasi mesele adedini
azaltmalıyız. Cumhurbaşkanı seçimi meselesi ile uğraşmak bizi tam
ilgilendirmez. İlke olarak Cumhurbaşkanı olacak zattan ne istenecek,
onu tespit etmek lâzımdır.»</p>
<p class="calibre5">*    Org. Türün (1nci Ordu K.): 12 Mart hukuki değer
taşır, meşrudur. Bence hedefine ulaşmıştır. Benzer bir formülle sona
erdirilmesi iyi olurdu. Bu fırsat kaçırılmıştır. Bunu Org. Gürler’e arz
etmiştim. Çünkü bu muhtırayı millet önce alkışlamıştı. 12 Mart ile
Sıkıyönetimi birbirine karıştırmamak lâzımdır. Sıkıyönetim devam
ederken, Muhtıra dört veya tek imza ile kal-dırılsaydı iyi olurdu.
Gürler’e de seçim için kredi sağlanırdı. Halbuki aksine biz yayıldık.
Modern demokrasilerde baskı grupları vardır, meselâ bizde de Milli
Güvenlik Kurulu gibi. Bir Cumhurbaşkam’nın devletin hayatında rolü'
vardır. Silâhlı Kuvvetleri politikadan çekelim. Sunay’ın desteklenmesi
isabetlidir. Bu konularda temasta bulunmak, Komutanlara helâl bana
haramdır. Tecrübeli Sunay’ın kanuni yollarla yerinde kalması
sağlanmalıdır. Atatürk de zamanı gelince orduyu politikadan çekmişti.»</p>
<p class="calibre5">*    Org. Batur: «Ben şahsen, her fikri toleransla
karşılayan, tam ters fikirlerle çatışsak da karşısındakine kırılmayan
bir tipim. Yalnız bu meselede sizlerden farklı bir durumum var. Her ne
kadar 12 Mart Muhtırası Silâhlı Kuvvetler namına verildi, herkes
benimsedi diyorsak da, bunu 4 kişi imzaladı, imzacılardan şimdi
içinizde yalnız ben varım. Hukuken biz imzacılar sorumluyuz. Herhalde
bir «X» Orgeneral ile benim durumum aynı değil, belki takdir eden oldu,
ama sizlerle mukayese edilince çok da düşmanım var. Geçen 30
Ağustos’ta, Org. Tağmaç ve Amiral Eyiceoğlu emekli olurken kişi
sorumluluğu bakımından 12 Mart’ı kaldırıp kaldırmamayı aramızda
tartışmıştık. Bana göre anarşinin durdurulması hariç, 12 Mart’ın hemen
hemen hiçbir isteği yerine getirilmemiştir. Diğer taraftan, muhtırayı
tesadüfen ben kaleme aldım, fakat hiçbir zaman 3ncü maddesinin
işletilmesini istemedim. Sebebi de affedersiniz... biz memleket
idaresine ait hiçbir şey bilmiyoruz ve bu Orgeneral ve Korgeneral
kadrosu ile idareye el koyarsak memleketi batırırız. 12 Mart niçin
başarı sağlayamadı? Bunda politikacıların olduğu kadar en az bizim de
kabahatimiz var. Bir Anayasa değişikliği tutturduk dokuz ay kaybettik,
bir madde şöyle mi yazılsın, yok böyle mi yazılsın diye Memduh Paşa
bize üç ay kaybettirdi. Baskıyı reformlarda yapsaydık çoktan bu iş
biterdi. Ben de demokratik rejime tam geçilmesini isterim, ama 12
Mart’ın şartları yerine getirildikten sonra. 12 Mart’ı şimdi
yürürlükten kaldırırsak asıl o zaman astlarımızın yüzüne nasıl bakacak,
yerinizde nasıl oturacak ve sokakta nasıl gezeceksiniz? Hata üstüne
hata yapıyoruz... meselâ çok basit görülebilir ama böyle bir dönemde
Sayın Sunay’ın Orduevi’ne yerleşmesi bile hatadır.»</p>

<p class="calibre5">*    Oramiral Kayacan : «Biz Gürler - Sunay alternatifi
üzerinde durduk. Hiçbir parti bizden başka alternatif istemedi. Gürler
seçilemeyince biz ve iki parti tesadüfen Sunay formülünde birleştik.
Şimdi partilerden bize yeni alternatif isteği gelmektedir.»</p>
<p class="calibre5">*    Org. Eken : «Gerek Gürler, gerek Sunay’dan
netice alamadık. Yeni bildireceğimiz isimlerden biri seçilmezse ordu
olarak ne yapacağız? Bence hiç karışmamak daha iyidir.»</p>
<p class="calibre5">*    Org. Türün : «Parlamentonun seçim hakkı var. Biz
Sunay teklifi üzerinde duralım, seçilmezse haysiyet meselesi
yapmayalım. Arıburnu’nun eşi Yassıada’ya girmiş olabilir. Kendisinin
seçilmesinin ne mahzuru var?»</p>
<p class="calibre5">*    Org. Batur : «Bu toplantı bitmeden karar almamız lâzım...</p>
1.    12 Mart kaldırılacak mı? Kaldırılmayacak mı?
<p class="calibre3" style="margin:0pt; border:0pt; height:0pt"> </p>
2.    Kaldırılmayacaksa; AP’li bir Cumhurbaşkanı seçilir, o da AP’li bir Başbakan atarsa, ne yapacağız?»
<p class="calibre5">*    Org. Türün : «Ben bu fikre katılmıyorum.
Parlamento ne isterse yapsın. 12 Mart Muhtırası’nın 2 nci maddesi
yanlış yazılmıştır. Solcuların sloganlarının tesirinde kalınmıştır.</p>
<p class="calibre5">*    Org. Aktolga : «Sunay’dan başka aday göstermeyelim.»</p>
<p class="calibre5">* * * * *<br class="calibre3"/>
</p>
<p class="calibre5">Bu görüşmelerden sonra Genelkurmay Başkanı konuyu toparladı ve sonuca bağladı ve dedi ki;</p>
<p class="calibre5">1. 12 Mart yürürlüktedir.</p>
<p class="calibre5">2. Sunay formülleri üzerinde duracağız, sonuç alamazsak alternatif
aday tespit etmemizin faydasına inanıyorum. Fakat bu konuyu
oylayacağım...</p>
a)    Alternatif adaylar gösterilmesini isteyenler? = 10 orgeneral,
<p class="calibre3" style="margin:0pt; border:0pt; height:0pt"> </p>
b)    İstemeyenler 6 orgeneral, 1 oramiral.
<p class="calibre5">3. Aday isimleri üzerinde yapılan oylamada da şu sonuçlar çıktı:</p>
<table border="1" class="calibre17">
<tbody class="calibre18"><tr class="calibre19"><td class="calibre20">
<p class="calibre5">a.</p></td><td class="calibre20">
<p class="calibre5">Cevdet Sunay</p></td><td class="calibre20">
<p class="calibre5">17 oy</p></td></tr>
<tr class="calibre19"><td class="calibre20">
<p class="calibre5">b.</p></td><td class="calibre20">
<p class="calibre5">Org. Gürler</p></td><td class="calibre20">
<p class="calibre5">15 oy</p></td></tr>
<tr class="calibre19"><td class="calibre20">
<p class="calibre5">c.</p></td><td class="calibre20">
<p class="calibre5">Nihat Erim</p></td><td class="calibre20">
<p class="calibre5">12 oy</p></td></tr>
<tr class="calibre19"><td class="calibre20">
<p class="calibre5">d.</p></td><td class="calibre20">
<p class="calibre5">Fahri Korutürk</p></td><td class="calibre20">
<p class="calibre5">9 oy</p></td></tr>
<tr class="calibre19"><td class="calibre20">
<p class="calibre5">e.</p></td><td class="calibre20">
<p class="calibre5">Atasağun (AP’li)</p></td><td class="calibre20">
<p class="calibre5">1 oy</p></td></tr>
<tr class="calibre19"><td class="calibre20">
<p class="calibre5">f.</p></td><td class="calibre20">
<p class="calibre5">Naim Talu</p></td><td class="calibre20">
<p class="calibre5">1 oy</p></td></tr>
</tbody></table>
<p class="calibre5">4. Sunay meselesi halledilmezse bu isimleri Genelkurmay Başkanı Başbakan’a bildirecek.</p>
*    Org. Gürgüç : «Eğer Cumhurbaşkanı istediğimiz şahıs olursa 12 Mart’ı kaldıralım.»
<p class="calibre3" style="margin:0pt; border:0pt; height:0pt"> </p>
*    Org. Sancar : «O takdirde culus yapıldı, 12 Mart Muhtırası kaldırıldı denir.»
<p class="calibre5">* * * * *</p>
<p class="calibre5">Meclis’te kabul edilmeyen Sunay formülü, Senato’da ele alınacaktı.
24 Mart günü Faruk Paşa bana telefon etti. O sırada sağ basın Faruk
Paşa’ya karşı taarruza geçmiş, kendisi ile Madanoğlu dâvası arasında
bağ kurmak istiyordu. Faruk Paşa bu haksız suçlamalara üzülüyordu, bana
bu durumu belirttikten sonra, «Sunay için Senato’da, yapılacak oylamada
nasıl oy kullanayım» dedi, ben de «Eğer kabul oyu kullanırsanız,puan
kazanırsınız, etraftan da iki eski Genelkurmay Başkanı karşı karşıya
geldi diye istismar edemezler» dedim. </p>
<p class="calibre16">(Yazarın Notu : 'Bu görüşmeler esnasında
bütün konuşanlar kişiler hakkında konuşurken onları Sunay, Gürler diye
değil... rütbe veya Sayın terimi kullanarak dile getirmişlerdir, ben
konuşmaları uzatmamak için bu yazı şeklini tercih ettim.)</p>

<p class="calibre5">Telefonla Senatör Sait Naci ve Mehmet Özgüneş’i aradım ve nasıl oy
vereceklerini sordum. Sait Naci bey «Olumsuz» oy vereceğini, Özgüneş
ise Anayasa Mahkemesi üyelerinden mütalâa sorduğunu, gelecek cevaba
göre oy kullanacağını söyledi.</p>
<p class="calibre5">Bu sırada konu üzerinde İsmet İnönü de görüşünü açıkladı ve Sayın
Sunay için... «Şimdiye kadar ne yaptı ki bundan sonra yapacak» dedi. Bu
hava içinde Sunay formülü teklifi Senato’da reddedildi.</p>
<p class="calibre5">Genelkurmay Başkanı Org. Sancar görev icabı yurt dışında bulunurken,
Kara Kuvvetleri K. Org. E. Akıncı ve 2nci Başkan Org. Sunalp ile AP
Genel Başkanı Süleyman bey ve Başbakan Melen bir araya gelerek
bir görüşme yaptılar. Ben ve Deniz Kuvvetleri Komutanı Ankara’da
bulunmamıza rağmen, bu görüşme bize önceden bildirilmedi, yani devre
dışı bırakılmıştık, ama bir araya geldiğimizde hâlâ Silâhlı Kuvvetler
erkânının birlik ve beraberlik içinde bulunması gerektiği edebiyatı
yapılıyordu.</p>
<p class="calibre5">Bu sırada iki büyük parti lideri anlaşarak, Anayasa Mahkemesi
Başkanı Muhittin Taylan’m, Cumhurbaşkanı seçilmesi üzerinde
birleştiler, fakat bu defa da çözüm yolu Sunay’dan geçiyordu, yani
Taylan’ın Cumhurbaşkanı tarafından Gürler olayında olduğu gibi
Kontenjan Senatörlüğüne atanması gerekiyordu. Sayın Sunay oynanan
oyunlardan bıktığı için bu isteği reddetti ve Taylan’ı senatörlüğe
atamadı.</p>

<p class="calibre5">Saat 19.00’da Faruk Paşa gene telefon etti... «Muhsin Paşa, beni desteklemiyorsun, sen istesen bu iş olur» dedi.
Ben cevabımda... «Benim hatalı bir tutumum yok, hatayı diğer arkadaşlar
yapıyor, bakın bugün sizin lehinize bir giriş gibi görünen Süleyman
beyle, iki Orgeneralin görüşmesinden haberimiz bile olmadı, bizleri
karşısında görmeyen AP lideri aklından ne geçirir acaba?»
dedim.</p>
<p class="calibre5">Buna rağmen Amiral Kayacan ve Sayın Demirel ile görüşebilmek için
çok uğraş verdik, Meclis Başkanı ve bazı Bakanları araya soktuk,
muhtelif sebeplerle böyle bir görüşme gerçekleşemedi.</p>

<p class="calibre5">5 Nisan günü Fenerbahçe Kulübü Başkanı Yük. Müh. Faruk Ilgaz beni
ziyarete geldi ve Süleyman beyin temsilcisi olduğunu, düşüncelerimi
öğrenmek istediğini söyledi. Kendisi ile uzun süre konuştum, dört sayfa
not tuttu. Özetle şunları söylemiştim... «Bakın, Süleyman bey gücünü
gösterdi ve Faruk Paşa’yı seçtirmedi, şimdi isterse seçtirebilir ve
böylece olayın galibi, mağlubu kalmaz. Silâhlı Kuvvetlerle olan
sürtüşme de biter. Bir tarafsızın Cumhurbaşkanı seçilmesi ağır bir
hastaya tek aspirin verilmesine benzer, bir partili seçilirse Ordu ile
AP düşman kardeşler olurlar» dedim. Aynı görüşleri o esnada
beni ziyaret eden Abdi İpekçi’ye de anlattım. Faruk Paşa’ya da
telefonla bu temaslarımı naklettim. Ancak, Sayın Ilgaz ertesi gün
telefon ederek... «Sizin söylediklerinizi aynen Sayın Demirel’e
naklettim, ancak kendisi Fahri Korutürk üzerinde duruyor» dedi.</p>

<p class="calibre5">6 Nisan’da Başbakan telefon etti... «Demirel'in de, Sancar’ın da
birbirleri ile görüşmeye istekleri yok, iki büyük parti bugün Korutürk
üzerinde bir anlaşmaya varabilirler» dedi ve hakikaten bu anlaşma
gerçekleşerek parlamenterlerin hür iradesi ile Sayın Korutürk
Cumhurbaşkanlığına seçildi ve aynı gün tebrikleri kabul etti.</p>

<p class="calibre5">Bu bölüme ait notlarımı sıralayıp anılarımı yazarken, inanın o
günlerin sıkıntı ve bunalımlarını tekrar yaşadım âdeta ve bir an evvel
bu bölüm bitse de kurtulsam dedim.</p>
<p class="calibre5">Bilmiyorum bu yazdıklarımla, politikada dürüstlük olmayınca
sorunların çözümünün ne kadar zor olduğunu ve Silâhlı Kuvvetler’in
yalnız üst kademesi ile de olsa günlük politikaya girdiği ve
tabiatlerine uygun olmayan bu atmosferden ne kadar üzüldüklerini
anlatabildim mi?</p>
<p class="calibre5">O tarihlerde bu bunalımdan çıktığımız zaman... «Oh! Şükürler olsun»
demiştim. Pek bu kadar ağır koşullar olmasa da yedi yıl sonra benim de
başıma böyle olaylarm gelebileceğini ve Cumhurbaşkanı adayı olup
seçimleri kazanamayacağımı hatırıma bile getirmiyordum.</p>

<p class="calibre5">10 Nisan günü Komuta Konseyi olarak toplandık. Org. Sancar bizlere
şunları söyledi... «Başbakan Melen benimle görüştü, eğer kendisini 12
Mart’ın Başbakanı olarak kabul ediyorsak kendisini desteklememizi, bu
takdirde 15 Haziran’a kadar, yani reformlar çıkarılıp Meclisler tatile
girinceye kadar kendisini destekleyerek iş başında kalmasının
sağlanmasını istedi. IInci Başkan Org. Sunalp bu görüşe taraftar,
sizler ne düşünüyorsunuz?»</p>

<p class="calibre5">Org. Akıncı bu görüşü destekledi. Amiral Kayacan ise desteklemedi.
Ben: «Yeni Cumhurbaşkanının düşüncelerini bilmiyoruz. Büyük parti
liderlerinin ise evvelki şikâyetlerinden Sayın Melen’i istemediklerini
biliyoruz. Silâhlı Kuvvetler olarak bu isteği desteklesek, bu iş hemen
duyulur. Eğer Cumhurbaşkanı bu isteğimizi kabul etmezse gene itibar
kaybederiz. Onun için eğer bize sorulursa; tarafsız bir Başbakan, kısa
bir Hükümet programı, 12 Mart’ın tamamlanmamış isteklerinin mümkün
mertebe yerine getirilmesi ve Türkiye’yi emniyetle seçime götürmek
hedef ve planımız olmalıdır» dedim ve bu görüşüm kabul edildi.</p>

<p class="calibre5">Aynı gün, Cumhurbaşkanı Sayın Korutürk’ü ziyaret ettim, tekrar yeni
görevini kutladıktan sonra kişisel görüşlerimi izahla özet olarak şu
konulara değindim: 12 Mart’ın hukuki ve hakiki durumu, bu dönem
öncesinde ve devamında Silâhlı Kuvvetler üst kademesindeki düşünce ve
tutumları belirttim, kendisine şu soruyu sordum... «Haziran’da seçim
sathı mailine giriyoruz, 12 Mart Muhtırası’nı imzalamış tek komutan
olarak benim göreve devamım doğru mudur? Yoksa görevden ayrılmam mı
gerekir?»</p>
<p class="calibre5">Kendileri verdikleri cevapta... «12 Mart Muhtırasını benimsediğini,
bunu imzalayanlara hukuki teminat sağlamak için Meclis’te uğraş
verdiğini, muhtırayı imzalayanların istekler tamamlanıncaya kadar
görevlerinden ayrılmama görüşünde olduğunu, beni yakından tanımadığını,
fakat faaliyetlerimi takdirle takip ettiğini, Cumhurbaşkanlığı
seçiminde izledim yolu bildiğini, Cumhurbaşkanı olarak «Kendisinin
teminatı altında» olduğumu belirttikten sonra... Orduyu politikadan
çekmenizi ve Kuvvetlerinize hâkim olmanızı isterim» dedi.</p>
<p class="calibre5">Ben... «Hava ve Deniz Kuvvetleri’nde biz Komutan olarak duruma
hâkimiz» dedim. Kendileri; bu konuyu Genelkurmay Başkanı ile
görüşeceğini söyledikten sonra, yeni Hükümet ve program üzerinde
karşılıklı görüşlerimizi dile getirdikten sonra teşekkür ederek
yanından ayrıldım.</p>

<p class="calibre5">15 Nisan günü, istifa eden Ferit Melen’in yerine, Cumhurbaşkanı;
Naim Talu’yu atadı ve Talu Hükümeti, 1973 Ekim ayında genel seçimler
yapıldığı halde, yeni Meclis içerisinden bir hükümet çıkmadığından, CHP
- MSP koalisyon hükümeti kuruluncaya kadar yani Şubat 1974 tarihine
kadar görevde kaldı ve geçiş dönemini başarı ile yönetti.</p>

<p class="calibre5">15 Mayıs 1973 günü randevu alarak Cumhurbaşkanı’nı ziyarete gittim.
Amacım, 1 Haziran’da kutlanacak Hava Kuvvetleri Kuruluş gününe
kendisini davet etmekti. Kendileri bazı konuları benimle görüşmek
istedi ve bana... «Silâhlı Kuvvetler’in düşünce ve tutumu, Gürler olayı
esnasında Kara Kuvvetlerindeki bazı hareketler ve kişilerin tutumları,
Silâhlı Kuvvetler’de yapılması gereken bazı yenilikler üzerindeki
düşüncelerimi» sordu, ben de kendilerine arzettim.</p>



<p class="calibre5">1 Haziran 1973 tarihinde, CHP Genel Sekreter Yardımcısı Sayın Ferda
Güley ziyaretime geldi. Hava Kuvvetleri Kuruluş yıldönümü törenleri
dolayısıyla çok da meşguldüm. Sayın Güley... «CHP Genel Başkanı Sayın
Ecevit ve Genel Merkez üyeleri iyi dileklerini ilettikten sonra konuya
girdi ve bana, «Partiye katılma kararımı beklediklerini, İstanbul’dan
veya nereden uygun görürsem liste başına koyacaklarını ve eğer partiye
katılırsam güç kazanacaklarını» söyledi. Kendisine verdiğim cevapta...
tekliflerinin beni gururlandırdığını, politikaya girip girmeme kararımı
henüz vermediğimi, eğer böyle bir karar verirsem, elbette büyük
Atatürk’ün kurduğu CHP’yi tercih edeceğimi ve bana zaman tanımaları
gerektiğini, söyledim. Sayın Güley... «Eğer en geç 3 Haziran’a kadar
karar verip Silâhlı Kuvvetler’den ayrılmazsanız, yasaya göre seçimlere
giremezsiniz» dedi, ben kendisinden gene mühlet istedim.</p>
<p class="calibre5">Gece, Hava Kuvvetleri resepsiyonunda bana yapılan teklifi Sayın
Sunay ve Başbakan Naim Talu’ya açtım. İkisi de acele etmememi,
Cumhurbaşkanı Korutürk ile konuyu görüşeceklerini söylediler. Sayın
Sunay o gece masada, Sayın Talu da ertesi günü Cumhurbaşkanı ile bu
konuyu görüştüler.</p>
<p class="calibre5">2 Haziran günü Başyaver Kur. Alb. Topa telefon ederek, Cumhurbaşkanı
Korutürk’ün beni saat 12.00’de kabul edeceğini bildirdi. Cumhurbaşkanı
o gün yaptığımız konuşmayı benim gizli tutmamı istedi, ben de kendisine
söz verdim. Ama aradan 12 yıl geçti, hâlâ bu gizliliğe uyarsam
olayların akımında soru işaretleri belirebilir, onun için artık
açıklamakta sakmca görmüyorum.</p>

<p class="calibre5">Sayın Cumhurbaşkanı bana şunları söyledi... «Siz, 12 Mart
Muhtırası’nın imzacısısınız. Ordudan hemen ayrılarak siyasete
girerseniz başka manalar çıkabilir ve bu doğru olmaz, belki de
politikacılarla uyuşamazsınız. Sizin isminiz kamuoyunda önemli, sizden
istifade ederler, belki de seçim sonuçlarına tesir edersiniz.
Bilmiyorum, bu da bugünkü şartlarla memleketin lehine mi olur? Sizden
ve tecrübelerinizden bitaraf bir kişi olarak istifade etmek ve
gerektiğinde size müracaat, yurt için daha yararlı olur. Beklerseniz
size söz veriyorum, gelecek sene sizi Kontenjan Senatörü yaparım»
dediler. Teşekkür ederek ve teklifini kabul ederek yanından ayrıldım.</p>
<p class="calibre5">Sayın Ecevit, 3 Haziran’da beni telefonla aradı ve kararımı sordu.
Kendisine... «Şu esnada görevden ayrılmam mümkün değil, Sebebini
telefonla açıklayamam, teklifiniz için teşekkür ederim» cevabını verdim.</p>

<p class="calibre5">Temmuz ayında, Silâhlı Kuvvetler içinde Gürler olayındaki tutumları
dolayısıyla içlerinde Orgeneral ve Korgenerallerin de bulunduğu oldukça
büyük adette erken ve olağandışı bazı atamalar yapıldı. Bu arada
Genelkurmay I2ci Başkanı olan Org. Sunalp de Akademiler Komutanlığına
atandı ve böylece Silâhlı Kuvvetler için 12 Mart dönemi kapandı.</p>
</body></html>
