<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_22">Yüksek Askerî Şûra Üyeliği <small class="calibre9"><small class="calibre10">(1968 -1969)</small></small></h1>

<p class="calibre5">1968 yılı Eylül ayı başında Yüksek Askerî Şûra üyeliğine başladım.
Askerî Şûra üyeliğinde günlük çalışma konuları yoktu. Görevimiz,
Silâhlı Kuvvetlerce düzenlenen manevra, tatbikat, harp oyunlarına ve
çağırıldığımız brifinglere ve tabii Şura toplantılarına katılmakla
sınırlıydı, yani pozisyon ya ileriye yönelik bir bekleme veya kızağa
çekilmek olarak tanımlanabilir.</p>

<p class="calibre5">Buna rağmen ben her gün Genelkurmay’a gidiyor, odamda bol bol okuyor, ziyaretçi kabul ediyor, ziyaretler yapıyordum.</p>
<p class="calibre5">İkinci bir görevim daha vardı... Genelkurmay Askeri Mahkemesi
Başkanı idim ve yalnız generallere ait davalarla ilgileniyorduk, bir
hayli de iş çıkıyordu. Duruşmalar esnasında ben çok üzülürdüm. Bir
generalin üniforma ile sanık yerinde bulunmasına, duruşma hâkimin
bunaltıcı sorularına cevap vermeye çalışmasını, savcının ağır
ithamlarını dinlemesini kürsüden izliyor ve belki de davası görülen
generalden fazla huzursuz oluyordum. Hâkim ve savcılar, asker
olmalarına rağmen, davaya, haklı olarak yalnız hukuk açısından
bakıyorlardı... ama bir de askerliğin özellikleri... disiplin ve
otorite sağlanması konuları vardı, bunlar da pek hukukla bağdaşmıyordu.
Bir hayli deneyimden sonra şu kanaata vardım... hukukçu olmayan Başkan
ve üyenin davanın seyri üzerinde bir etkinliği yok... karar için
çekildiğimizde hâkimlere görüşlerimizi aktarıyor, fakat genellikle
etkimiz az oluyordu. Bana göre mahkemenin kuruluş şeklini değiştirmek
lâzımdı... davayı hukukçu hâkim ve savcılar yönetmeli... bizler, yani
Başkan ve üye, mahkeme kürsüsünde görev almamalı, jüri olarak
görüşümüzü bildirmeliydik... bu görüşlerimi anlatmağa çalıştım, fakat
bir sonuç alamadım.</p>


<p class="calibre5">Mart 1969’da yüksek komuta katında yeni bir değişiklik oldu...
yalnız bu değişiklik olmadan politikacılar zemin yokladılar, endişeli
idiler, yeteri kadar güven aldıktan sonra Org. Cemal Tural’ı, Yüksek
Askeri Şura üyeliğine alıp, yerine Org. Memduh Tağmaç’ı, Kara
Kuvvetleri Komutanlığına da Org. Fikret Esen’i getirdiler. Milli
Savunma Bakanı Ahmet Topaloğlu söz vermiş olmasına rağmen, ben Hava
Kuvvetleri Komutanlığına getirilmedim.</p>

<p class="calibre5">Ben Lojistik Başkanı iken, Korg. Faruk Gürler önceleri Kara
Kuvvetleri Kurmay Başkanı’ydı. Orgeneral olunca Milli Savunma Bakanlığı
Müsteşarlığına atandı. Koramiral Kemal Kayacan ise Deniz Kuvvetleri
Kurmay Başkanı’ydı, sonrasında Donanma Komutanlığına atanınca
Ankara’dan ayrıldı.</p>
<p class="calibre5">Arada sırada birbirimizin evlerinde toplanır, görüşürdük. Ne mi
görüşürdük?... öncelikle askerî konular ve sırasında Türkiye’nin genel
durumu. Bazen 14’lerden Orhan Kabibay (o dönemde CHP milletvekili)
ve Milli Birlikçilerden Ekrem Acuner, Mucip Ataklı bizlerle görüşme
isteğinde bulunurlar, biz de toplanıp konuşurduk. O dönemlerde sola
dönük düşünce akımları, düzen değişiklikleri istekleri ve önerileri
basın ve kitaplarda yer almağa ve taraftar da toplamağa başlamıştı.
Meclis’te bu düşünceleri Türkiye İşçi Partisi (TİP), dışarıda Doğan Avcıoğlu
ve arkadaşları temsil ediyordu. Doğan Avcıoğlu’nun «Türkiye’nin Düzeni»
adlı kitabı subaylar tarafından çok okunur hale gelmişti. [Sonraları sağ basında birliklerime bu kitabı okumaları için emir
verdiğim yazıldı, bunun aslı yoktu... zaten böyle bir telkinde bulunmak
gerekse herhalde Saidi Nursi’yi tavsiye edecek değildim.]</p>
<p class="calibre5">Kabibay ve Acuner arkadaşlarımız, 27 Mayıs’ta tamamlayamadıkları
misyonu yerine getirmek ister bir hava içindeydiler. Genelde ileri
sürdükleri düşünce... bu sistem ve düzenle Türkiye’nin problemlerinin
çözülemeyeceği noktasında toplanıyordu... hissettiğime göre her
ikisinin de Silâhlı Kuvvetler mensuplan ile, Acuner’in ise Doğan Avcıoğlu, Cemal Madanoğlu ve çevresi ile irtibatları vardı.</p>
<p class="calibre5">Ben bu toplantılarda genellikle; haklı bulundukları taraflar olmakla
beraber, Türkiye’de bir müdahale veya yeni bir ihtilâl ortamı
bulunmadığını, ayrıca bulunduğum görev bakımından Hava Kuvvetleri’nin
dışında bulunduğumu, bir eylem birliğine katılmamın küskünlüğüme ve
kişisel çıkarlarıma bağlanabileceğini, durumumun Faruk Paşaya ve
Kayacak Amiral’e benzemediğini ileri sürerdim.</p>
<p class="calibre5">Tabii bu toplantılarımız gerek gizliliğe uymamak, gerekse güçlü
görünmek düşüncelerinden olsa haber almıyordu... zaten o dönemde Zehir
Hafiye’ler de vardı. Bu konuya ileride tekrar değineceğim.</p>
</body></html>
