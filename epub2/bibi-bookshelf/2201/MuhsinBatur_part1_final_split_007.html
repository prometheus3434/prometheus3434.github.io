<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_7">ORTA EĞİTİM ve MESLEK SEÇİMİ</h1>

<p class="calibre5">Artık... çevreye ve aileme uyum sağlamış... yeniden Üsküdarlı
olmuştum. Evdekilerle beraber oruç tutuyor, geceleri Selimiye camiine
teravi’ye gidiyordum. Büyükbabam, Balkan savaşı sonrasında Orduda
yapılan büyük tensikatta kendisine dokunmadığı için Enver paşayı
severdi fakat Atatürk’ü çok büyük insan olarak tanımlar... hep
methederdi. Evde, Cumhuriyet ve Akşam Gazeteleri okunurdu... benimse ne
bulursam okumağa çok merakım vardı. Büyükbabam iki gazeteyi yanma alır
ve okumağa başlardı... boş olan gazeteyi istediğimde... ben okumadan
olmaz... derdi... okudukça okur... arada yan gözle bana bakar, beklenti
içinde olduğumu görünce hafifçe güler gene okumağa devam eder...
benimle adeta oyun oynar... sonunda gazetenin birini verirdi...
yıllarca bu böyle devam etti.</p>


<p class="calibre5">1932 yılında Üsküdar Paşakapısı'ndaki Orta Oku» la gitmeye başladım.
O zamanlar; ikili, üçlü eğitim, okul dışı özel dershaneler yoktu, okula
sabah gider akşama kadar
kalırdık ve ne öğrenirsek okulda öğrenirdik. Çok iyi öğretmenlerimiz
vardı... hatırlayabildiklerimden tarih öğretmenimiz Reşat Kaynar
sonradan Ordinaryüs Profesörlüğe kadar yükseldi. Edebiyatta Melâhat
hanım, tabiat bilgisinde Tevfik Tanyolaç, İngilizcede Zekiye hanım çok
yetenpkli idiler. Vefalı rahmetli Saim Ağabey ve Kadıköylü Rıdvan
beyler Müdür yardımcısı idiler. Saim Ağabeyin müthiş bir hafızası
vardı... Yıllar sonra Yüzbaşı iken köprüde karşılaştığımda... «merhaba
1664 Muhsin» diye bana seslendi. Her iki Müdür yardımcısı muhakkak ki
iyi insanlardı... fakat sonradan değerlendirdiğimde... pedagojiden pek
anlamadıkları sonucuna vardım. Derslerim çok iyi idi... hatta 6. ve
7’nci sınıfların son haftasında ben dahil bir kaç kişiyi artık gelmeyin
diye eve gönderdiler... fakat gene aynı derecede yaramazdım. Bir gün
smıfta demokratik bir seçim yapıldı ve sınıf mümessilliğini ben
kazandım (sonraları en önemli seçimleri kaybedeceğimi o zaman
bilmiyordum). Tabii mümessil olunca sınıfın en disiplinli talebesi
oldum, bir süre sonra Rıdvan bey durumu öğrendi ve seçimi iptal etti
(antidemokratik olduğunu o zaman bilmiyorduk) ve ben gene sınıfın
yaramazı oldum. Bir gün bahçede yaptığımız askerlik dersinde Saim bey
başka bir arkadaşım yüzünden bana haksız olarak bağırmağa başladı... eh
sınıfta kızlar da vardı... elimdeki tüfeği kendisine fırlattım... güçlü
insandı... hop dedi ve havada tuttu, tanrı rahmet eylesin. Rıdvan bey
de nedense benimle biraz uğraşırdı. 8 nci Sınıf ilk karne yazılı
matematik sorularının yazdırılması biter bitmem yanıma geldi...
kağıdımı aldı... kopya yapacaksın... dedi, cevap vermedim... Karneyi
aldığımda matematik notunun hizası boş bırakılmıştı, ikinci karnede 4
(5 üzerinden) almıştım... bitirme sınavında 5 almam gerekli idi
ortalamanın 3 tutması için... rahatlıkla 5 aldım... ancak ondan sonra
boş hane sıfır olarak dolduruldu. Diğer notlarım iki tane 4 hariç hepsi
5 di ve çok iyi derece ile mezun oldum.</p>
<p class="calibre5">Ancak mezuniyetten biraz önce iki felâket yirmi gün ara ile
ailemizin üzerine çöktü. Önce babaannem hastalandı, kısa bir süre sonra
öldü, acısına dayanamayan büyükbabam da arkasından öldü. İkbal abla ile
7 odalı koskoca evde yanlız kaldık... ben duruldum... yaramazlığım
kalmadı. Bilecik’te Nafia Müdürü olan Sami amcam bize para
gönderiyordu, o yaz (1935) tatili geçirmek üzere yanma gittim, kendisi
henüz evlenmemişti, güzel bir ev kiralamış, yanma aldığı Huriye teyze
ona bakıyordu. Amcam, Bileciğin yol ve köprü yapılan yerlerini teftişe
gittiğinde beni de yanında götürürdü. Pek hatırlayamadığım Antalya’yı
saymazsak, Anadolu ile bu ilk yakın temasım-dı... o zamanların yolları
çok ilkel usullerle yapılırdı, çalışanların çoğunluğu yol parası olan
12 lirayı veremeyenlerden oluşurdu.</p>
<p class="calibre5">İstanbul’a döndüğümde İkbal abla evlenmişti, evin anahtarlarını bana
verdi, arada bir giderdim. Annem, kardeşim, büyükannem, dayım, yengem
Vaniköy’de Fazlı beyin yalısmda (sonraları yıkıldı) kiracı olarak
oturuyorlardı, onların yanma gittim, amcam da küçümsenmeyecek maddi
yardım yapıyordu bana. Boş zamanlarda Cahitle tavla oynardık fakat oyun
5 lik parti üzerine değil sonsuz rakkamlara doğru... örneğin 654'e 571
gibi... şimdi kimin önde olduğunu söylersem bana kızabilir... neme
lâzım.</p>
<p class="calibre5">1935 yılında Haydarpaşa Lisesine devama başladım, Vaniköy’den
vapurla Üsküdar’a, oradan genellikle yayan... nadiren tramvayla okula
gider gelirdim.</p>

<p class="calibre5">Okulu kısmen biliyordum... Tıbbiye olduğu zamanlarda İlk ve Orta
Okulda iken sınıfça getirmişler ve kadavralar üzerinde uygulamalı
dersler yapmıştık ve maalesef ilk çıplak kadın ve erkek (önemli değil)
vücudunu orada görmüştüm. Okul çok büyük ve kalabalıktı... Üsküdar Orta
Okulundan gelen küçük bir grup hariç birbirimizi pek tanımıyorduk...
tanıyamazdık ta çünkü yalnız 9’uncu sınıf 10 kısımdı, ben «9 F»de
idim... en fazla hatırladığım yeni tanış Fenerbahçeli Küçük Fikretti...
onuncu sınıfta iken ilk defa 1nci Takımda oynadı. Öğretmenlerimizi, Cemil Sena hariç, Orta
Okuldakilerle karşılaştırdığımda pek gözüm tutmadı ama, öğretmen...
öğretmendir... dedik. Ancak acayipliklerle karşılaşmadık değil...
örneğin sene sonu gelince ismini maalesef hatırlayamadığım Cebir -
Hendese öğretmenimiz hepimize teker teker sordu... «Cebir mi?...
Hendese mi?»... bunun anlamı hangisinden bütünlemeye kalmak istiyorsun
idi... ben Hendeseyi seçtim ve yazı geçirdiğim Yüksek Mühendis Sami
amcamın yardımıyla işi sonuca vardırdım.</p>

<p class="calibre5">Ama insanın hayatında bir defa aksilikler başlamağa görsün... dayım
Feyzullah bey şeker komasına girerek öldü, ev gene erkeksiz kaldı, aile
Beylerbeyi’n-de daha ufak bir yere taşındı, amcam bana mektup yazarak
evleneceğini ve bu sebeple yaptığı maddi yardımı keseceğini bildirdi.
Biraz param vardı, Selimiye’deki evi açtım ve Haydarpaşa Lisesi 10 -ncu
sınıfına devama başladım. Büyükbabam ve babaannem öldüklerinde
Edirne’de görevli Zeki ve Bilecik’te görevli Sami amcalarım
gelmişler... zannederim para ve mücevherleri bölüşmüşler, halılar hariç
evin hiç bir eşyasına do-kunmamışlardı, param bitince bunları yavaş
yavaş satmağa başladım... hem de yok değerine. Bir gün karakoldan çağırdılar... komiser; sen daha çok küçüksün... kim izin
verdi de sen bu eşyaları satıyorsun diye sordu. Zeki amcama mektup
yazdım... cevabında dilediğini yap diyordu. Komisere gösterince bir
daha ilgilenmedi. Şimdi hatırladıkça halâ içim sızlar... benim
iftiharla saklayabileceğim büyükbabamın altın ve mücevherli nişan ve
madalyaları, altın harflerle el yazısı tarihî bir kitap, bugün antika
sayılan çok güzel porselen gaz lâmbaları da satıldı. Bu arada bir şey
öğrendim... eve çağrılan bir profesyonel alıcı herhangi bir
eşyaya bir fiat teklif etmişse onu hemen satacaksınız... zira haber çok
çabuk yayılıyor ve bir daha o fiatı bulmanız mümkün olmuyor.</p>
<p class="calibre5">Derslerim fena değildi ama kendimde beğenmemekle beraber bazı kötü
yollara sapmağa başladım... örneğin geceleri kahveye gitmeye
başladım... nereden heveslendikse... bir defasmda nargile içelim
dedik... bir kaç fokurdatmadan sonra içim dışıma çıktı, gene bir gece
arkadaşlarla Beyoğluna gezmeye çıktık... içelim... dediler, Kalyoncu
yokuşunda bir rum meyhanesine girdik... beş kuruşa bir bardak şarap ve
yanında sembolik üç çeşit meze veriyordu... tabii içki ayarı diye bir
şey bilmiyordum, 25 kuruş verdikten sonra Beyoğlu’nu gezemeden eve
döndüm.</p>

<p class="calibre5">Bu yaşantı böyle sürüp gidemezdi... doğru bir karar vermek ve
uygulamak gerekiyordu. Amcamın yanında geçirdiğim iki tatil döneminde
Valiliği çok beğenmiştim (sanki kolayca olunurmuş gibi... mamafih
general olmadan önce Vali oldum ya!), ancak önce liseyi sonra Mülkiye
(Siyasal Bilgiler) yi bitirmek gerekli idi... fakat beni esas çeken
konu başka idi... büyükbabam ve babam subaydılar... kendilerinden
dinlediğim savaşlar, yanımızdaki kışlada yapılan geçit resimleri,
törenler beni o yöne çekiyordu... hepsinden önemlisi... babam neden pilotluğu bırakmıştı?... eğer subay olacaksam
havacı ve pilot olmalıydım. (Kolayca olunur zannediyordum). Amcama
sorduğumda «istifadan korktuğu için pilotluğu bıraktı» demişti... ben
öyle olmayacaktım.</p>
<p class="calibre5">Kuleli Askeri Lisesine başvurdum ve 1937 yılı başlarında 10ncu
sınıfın yarısında okula başladım. Genelde, Askeri Liseye 9 ncu sınıftan
başlamayanlara «kaydı kabul» adını takarlar ve böyle çağrılmaktan insan
ömür boyu kurtulamaz, ben yeni arkadaşlarımca çok çabuk benimsendim ve
hiç böyle çağrılmadım, kolay uyumun sebebi belki kan çekimi idi.</p>

<p class="calibre5">Sınıflarımız kalabalık değildi, biz İngilizce okuyanlar 9ncu ve 10ncu kısımlardaydık, Anadolunun çeşitli yörelerinden gelenler
teneffüslerde toplaşırlardı ve birbirlerini desteklerlerdi ama genelde
arkadaşlık çok iyi idi. Giyim, yiyecekler, yıkanma, ısınma ve bilhassa
spor faaliyetleri kusursuzdu. Ben de sürat koşucusu, uzun-ve-üç adım
atlayıcısı idim. Almanya’dan yeni dönmüş olan öğretmenimiz Yüzbaşı
Hüsamettin Güreli’den (sonra General) çok şeyler öğrenmeye başlamıştım.
Derlerimiz yüklü idi, kuvvetli öğretmenlerimiz vardı, herbirinin
kendine özgü yöntemleri vardı, bazıları çok yumuşaktılar ama yıl
sonunda bütünle-meye bırakırlardı, bazıları da çok serttiler ama sene
sonunda iyi idiler. Coğrafya öğretmenimiz Hüsnü beyi sabah
mütalâasından sonra sınıf kapısında beklerdik... geçerken bizlere günün
gazetesini atardı. Derste ise çok katı idi... örneğin Almanya’yı
okuyorsak ve orada 30 önemli şehir varsa... ve size say dediğinde...
siz 27 saymışsanız sonuç bellidir... 3 hafta sonu şehire izinli çıkmak
yasak... bereket bütün öğretmenler aynı yöntemi uygulamazlardı... yoksa
üç yıl sonunda İstanbul'u göremeden Ankara’ya Harp Okuluna gidebilirdiniz.</p>
<p class="calibre5">Askeri öğrencilerin, kendi kendilerine yarattıkları ‘moda’ya da
uymak gerekli idi... bizim zamanımızda bol paça, vatkalı omuzlar,
telsiz şapka moda idi... ama şehirde gezerken sınıf veya inzibat
subaylarına yakalanmamak gerekirdi. Ben ayrıca bir ilâve yapmıştım...
havacı olacağım ya... göğsüme bir kuş takıyordum.</p>
<p class="calibre5">Böylece günler, aylar geçti... bitiriş sınavları başladı... hemen
arkasından "Olgunluk sınavı". Liseyi bitirdikten sonra olgunluk sınavını
veremezseniz Harp Okuluna gidemez ve Kâtip Subay olurdunuz.</p>
<p class="calibre5">Şimdi dönüm noktasına gelmiştik... meslek seçimi. Meslek seçiminde
bazı şartlar aranıyordu... örneğin topçu, muhabere, istihkâm olmak için
fen derslerinden notunuzun yüksek olması gerekti... eğer sağlık
durumunda bir aksaklığınız varsa doğru Levazıma. Havacı olmak için ise
yalnız sağlıklı olmak gerekti (halbuki en teknik sınıf ama o sıralarda
pek bilinmiyordu). Diğer taraftan bütün yakın arkadaşlar birbirlerini...
piyade daha iyidir... Jandarma ondan da iyi... diye etkilemeye
çalışıyorlardı.</p>
<p class="calibre5">Bu ortam içinde muayenede sağlıklı çıktım ve havacılığa ayrıldım.
Harp Okuluna başlamadan önce kıtalarda 6 ay süre ile er olarak staj
yapmak gerekiyordu... Havacılar, Jandarmalar ve Levazımlar bir trene
ilâve edilmiş özel yolcu vagonları ile Kayseri’deki 19 ncu Piyade
Alayına sevk edildik. Sevk’ten önce bize er elbise ve postalı
verilmişti, erlerden giyim farkımız subaylar gibi manevra kemeri
takmamız, yakalarda H.O. harfleri ve şapkadaki ay-yıldızdı.</p>

<p class="calibre5">İstasyonda, aile ile ağlamaklı vedalaştık, tren marş sesleri
arasında hareket etti... Bilecikten sonra Anadolu içlerine doğru ilk
defa yola çıkıyordum. İzmit’e yaklaşırken
ufak kese kağıtları içinde kiraz satılıyordu, aldım ve açık camın
önünde yemeye başladım... tren hızlandı... şapkam havalanmağa
başladı... kirazımı atıp şapkamı kurtarayım derken... geç kaldım ve
şapka kırlara doğru uçtu, Kayseri’ye inip, birlik nizamında uygun
adımlarla marş söyleyerek kışlaya doğru ilerlerken yalnız benim başım
açıktı... izahat verip yenisini almak için bir hayli uğraş verdim.</p>
</body></html>
