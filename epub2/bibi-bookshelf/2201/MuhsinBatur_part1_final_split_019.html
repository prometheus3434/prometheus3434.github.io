<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_19">İLK GENERALLİK YILLARIM, 22 ŞUBAT VE 21 MAYIS OLAYLARI — KIBRIS SORUNU</h1>


<p class="calibre5">30 Ağustos 1961’de Tuğgeneralliğe terfi ettim, görev yerim değişmemişti. Yukarıda da değindiğim gibi...</p>
<p class="calibre5">Çok partili özgürlükçü bir demokratik düzene doğru hıza yönelinmişti
ve bu gidiş çok iyi idi ama... Silâhlı Kuvvetlerin bir bölümünde bazı
rahatsızlıklar hissediliyordu... o günlere ait bir anımı Cumhuriyet
gazetesinde dile getirmiştim. Burada tekrarı faydalı gördüm... yazının
başlığı... «İsmet İnönü'yü Anarken» idi ve şöyle başlıyordu.</p>
<p class="calibre5">Yıl 1961, aylardan Ekim, genel seçimler yapılmış ve sonuçları belli
olmuş. Yeni partilerin (AP ve YTP) kuruluş amaçları, seçim propoganda
dönemindeki işledikleri temalar ve beliren parlamento aritmetiği...
Silâhlı Kuvvetler’de, beklediğini bulamamanın huzursuzluğunu
yaratmış... bu durumda ne yapılabileceği konusu gündeme gelmiş...</p>
<p class="calibre5">O tarihte ben, Silâhlı Kuvvetlerin en genç ve en kıdemsiz bir
Tuğgeneraliyim. Fakat Karargâhı Eskişehir’de olan 1nci Taktik Hava
Kuvveti Komutanı olduğum için görevimi Korgeneral statüsünde
yürütüyorum. Hava Kuvvetleri Komutanlığından, Genelkurmay’da yapılacak
toplantıya katılma emrini aldım, uçağıma bindim, Ankara’ya gittim.</p>
<p class="calibre5">Toplantı, Genelkurmay’da o zamanki Yüksek Askeri Şura Salonu’nda
idi. Buraya ilk defa giriyordum. Sayısını tam hatırlamıyorum, 22-24
General toplantıya çağrılı idi... Kuvvet Komutanları, Ordu Komutanları,
Kolordu Komutanları... içlerinde o zamanlar pek tanınmayan, fakat
sonraları popüler olan Komutanlar da vardı... Örneğin İrfan Tansel,
Cemal Tural, Necdet Uran, Memduh Tağmaç, Fikret Esen gibi.</p>

<p class="calibre5">Toplantıyı, Genelkurmay Başkanı Orgeneral Cevdet Sunay açtı.
Toplantının gündemini de açıkladı; «içinde bulunduğumuz politik ortam
içinde Silâhlı Kuvvetler nasıl bir yol izlemeli?... Meclisin açılmasına
ve demokrasiye geçişe müsaade edilmeli mi? Edilmemeli mi?».</p>
<p class="calibre5">Herkes düşüncelerini serbestçe söyleyebilirdi ve öyle de oldu.</p>
<p class="calibre5">O dönemde hepimiz 27 Mayıs’ı yapan Silâhlı Kuvvetlerin mensubu
olmaktan gurur duyuyor ve hareketin sorumluluğunu taşıyorduk. Zaman
geçtikçe bu hisler azaldı,ve maalesef neredeyse yok oldu.</p>
<p class="calibre5">Toplantıda çeşitli düşünceler ileri sürüldü... Sonuçta Silâhlı
Kuvvetlerin düşüncelerini ve isteklerini belirtir bir yazının kaleme
alınması ve bunun siyasi sorumlulara bildirilmesi kararlaştırıldı.</p>

<span class="calibre14">TC MİLLÎ GÜVENLİK KURULU GENEL SEKRETERLİĞİ, ANKARA
</span><p class="calibre15" style="margin:0pt; border:0pt; height:0pt"> </p><span class="calibre14">MİLLÎ GÜVENLİK KURULU KARARI <br class="calibre3"/>Karar Sayısı: 154
</span><p class="calibre15" style="margin:0pt; border:0pt; height:0pt"> </p><span class="calibre14">1.    Türkiye Cumhuriyetinin yaşaması ve yaşatılması
yolunda en başta görev ve sorumluluk taşıyan hükümetle anayasa
müesseselerinin, parlâmenter rejime her ne şekilde olursa olsun gölge
düşürmek isteyen niyetleri, daima hüsrana uğratacak kudret ve
kararlılık içinde bulunmalarına rağmen, vatandaşta tereddüt ve endişe
uyandıracak şekilde öne sürülen görüş, ve anayasa haklarını kötüye
kullanarak kanım ve nizamlara aykırı davranışlarla huzur bozmaya
yönelmiş olayların kesin olarak önlenmesi bir ihtiyaç ve zaruret haline
gelmiştir.
</span><p class="calibre15" style="margin:0pt; border:0pt; height:0pt"> </p><span class="calibre14">2.    Üniversitelerimizin özerkliğini korumak
üniversite mensupları kadar hükümetin de görev ve sorumluluğu
altındadır. Ancak bu özerkliğin, Anayasa’nın 21 nci maddesiyle tespit
edilen, her türlü öğrenimin devletin gözetim ve denetimi altında
serbest olduğu genel ve mutlak hükmünü ortadan kaldıracak bir nitelik
ve kapsam taşımadığı da hiç bir zaman unutulmamak gerekir.
</span><p class="calibre15" style="margin:0pt; border:0pt; height:0pt"> </p><span class="calibre14">3. Demokratik rejimimizi hedef alan veya yurt bütünlüğünü bozmaya
yönelen güven ve kamu düzenine zararlı faaliyetlerin aşırı uçlardan
geldiği ve büyük huzursuzluklar getirdiği bir gerçektir.
</span><p class="calibre15" style="margin:0pt; border:0pt; height:0pt"> </p><span class="calibre14">Bu itibarla yukarıda açıklanan durumları önlemek ve eldeki mevzuatın
boşluklarını doldurmak ve değişen toplum şartlarına cevap vermek üzere
yeni ve ek mevzuata duyulan ihtiyacın süratle giderilmesi zaruri
görülmüştür.
</span><p class="calibre15" style="margin:0pt; border:0pt; height:0pt"> </p><span class="calibre14">Millî Güvenlik Kurulu bu alandaki çalışmalarına devam edecektir.
</span><p class="calibre15" style="margin:0pt; border:0pt; height:0pt"> </p><span class="calibre14">CEVDET SUNAY, Cumhurbaşkanı</span><p class="calibre15" style="margin:0pt; border:0pt; height:0pt"> </p><span class="calibre14">SÜLEYMAN DEMİREL, Başbakan

</span><p class="calibre15" style="margin:0pt; border:0pt; height:0pt"> </p><span class="calibre14">MEMDUH TAĞMAÇ, Genelkurmay Başkanı

</span><p class="calibre15" style="margin:0pt; border:0pt; height:0pt"> </p><span class="calibre14">AHMET TOPALOĞLU, Millî Savunma Bakanı
</span><p class="calibre15" style="margin:0pt; border:0pt; height:0pt"> </p><span class="calibre14">HALDUN MENTEŞEOĞLU, İçişleri Bakanı
</span><p class="calibre15" style="margin:0pt; border:0pt; height:0pt"> </p><span class="calibre14">İ. SABRİ ÇAĞLAYANGİL, Dışişleri Bakanı

</span><p class="calibre15" style="margin:0pt; border:0pt; height:0pt"> </p><span class="calibre14">MESUT EREZ, Maliye Bakanı </span><p class="calibre15" style="margin:0pt; border:0pt; height:0pt"> </p>

<span class="calibre14">SEYFİ ÖZTÜRK, Çalışma Bakanı

</span><p class="calibre15" style="margin:0pt; border:0pt; height:0pt"> </p><span class="calibre14">ORHAN TUĞRUL, Ulaştırma Bakanı </span><p class="calibre15" style="margin:0pt; border:0pt; height:0pt"> </p>

<span class="calibre14">FARUK GÜRLER Kara Kuvvetleri Komutanı
</span><p class="calibre15" style="margin:0pt; border:0pt; height:0pt"> </p><span class="calibre14">CELÂL EYİCEOĞLU Deniz Kuvvetleri Komutanı


</span><p class="calibre15" style="margin:0pt; border:0pt; height:0pt"> </p><span class="calibre14">MUHSİN Batur, Hava Kuvvetleri Komutanı</span>
<p class="calibre5">Yazılı metin genelde, «Silâhlı Kuvvetlere sataşılmaması, siyasi af
çıkarılmaması, 147’lerin üniversiteye, şeyh ve ağaların yerlerine
dönüşlerine izin verilmemesi ve Orgeneral Cemal Gürsel’in
Cumhurbaşkanlığına seçilmesini» öneriyordu.</p>
<p class="calibre5">Toplantı bitince, Genelkurmay Başkanı hep beraber Çankaya Köşkü’ne
gideceğimizi, ancak toplantıya biraz geç gitmekte fayda gördüğünü
bildirdi. Zamanı gelince, 20 küsur general arabası, yıldızlarımızı ve
forslarımızı göstere göstere Çankaya yokuşunu tırmandık ve kıdem sırası
ile toplantı salonuna girdik. Bu salona da ilk defa giriyordum, ancak
çok beğenmiş olacağım ki, 1969 yılından sonra Güvenlik Kurulu üyesi
olarak çok girdim.</p>
<p class="calibre5">Salonda Cemal Gürsel, İsmet İnönü (CHP Genel Başkanı), Ragıp
Gümüşpala (AP Genel Başkanı), Ekrem Alican (YTP Genel Başkanı), Osman
Bölükbaşı (MP Genel Başkanı) bizleri karşıladılar, yerlerimize oturduk.</p>
<p class="calibre5">Toplantıyı Cemal Gürsel açtı ve Genelkurmay Başkanı'na söz verdi. O
da Silâhlı Kuvvetlerin düşünce ve isteklerini önündeki kâğıttan okudu.
İlk itiraz Ragıp Gümüşpala’dan geldi... yeni bir parti olduklarını,
seçilen milletvekili ve senatörlerin daha çoğunu tanımadığını,
istenilen hususları kabul ettirebilmesinin zor olacağını söyledi.
Genelkurmay Başkanı Cevdet Sunay... «madem ki partinizin
başkanısınız... bir horoz gibi tavuklarınızı kanatlarınızın altında
tutun» dedi.</p>
<p class="calibre5">İsmet İnönü söz aldı. Bu gibi toplantılarda konuşma genelde başkana
hitap edilerek yapılır. İnönü ise bizlere doğru döndü... Tok sesi ve
kendine özgü şivesi ile ve biraz da sertçe şunları söyledi:</p>

<p class="calibre5">«Bu anayasa Silâhlı Kuvvetlerin eseri mi?... Bu anayasa ve
demokrasiye inanıyor musunuz?... Eğer böyle ise bu işlere ne
karışıyorsunuz?... bunlar Meclislere ait işlerdir» dedi.</p>
<p class="calibre5">Uzun süre bir sessizlik oldu, sonunda ortak noktalar bulundu ve toplantı bitti.</p>
<p class="calibre5">Ben ve zannederim çoğumuz ilk demokrasi dersini birinci elden
almıştık. Arabalarımıza binip Çankaya yokuşundan aşağıya indik.
Gelişimizdeki gibi cakalı değildik ama kritik olan geçiş dönemi için
gerekli insanı bulduğumuzdan içimiz rahattı.</p>
<p class="calibre5">* * *<br class="calibre3"/>
</p>
<p class="calibre5">Bu arada bazı ufak tefek olaylar olmadı değil... Cumhurbaşkanlığı
adaylığına talip olacağı söylenen Prof. Ali Fuat Başgil’in zorla da
olsa İstanbul’a geri gönderilmesi, Parti Başkanları kabullenir
göründükleri halde yapılan Cumhurbaşkanı seçimine katılan 607
parlamenterin ancak 403’ünün oyunu alarak seçilmiş olması gibi.</p>
<p class="calibre5">Ekimin sonlarına doğru İstanbul'dan davet aldım fakat gitmedim...
sonradan öğrendim ki bazı general ve subayların katılması ile «21 Ekim
Protokolü» diye bir yazılı metni imzalamişlar ve 25 Ekimden sonraya
kalmamak şartı ile yönetime el koymağa karar vermişler... ben şahsen
işi ciddiye almadım... çünkü buna benzer kararlar defalarca alınmıştı
(daha sonraları da alınacaktı ya!) fakat her defasında çeşitli
sebeplerle ertelenmiş veya Komuta katı da devreye sokulmak istenmiş...
bu temin edilmeyince vazgeçilmişti. Başta Cevdet Sunay olmak üzere
Komutanlar katılmayınca bu teşebbüs de akamete uğramıştı... fakat bu
gibi hareketler durdu mu?... Hayır durmadı.</p>
<p class="calibre5">Meclis açılmış, Cumhurbaşkanı seçilmiş, İnönü Başbakanlığa
getirilmiş... ilk koalisyon hükümeti kurulmuş ve demokrasi çarkı
dönmeye başlamıştı.</p>
<p class="calibre5">1962 ye girerken ben huzurlu ve çok sevdiğim mesleğimle uğraşmaktan
memnundum... ama bu fazla sürmedi... İstanbul ve Ankara’da çeşitli
toplantılar yapılıyor fakat ben hiçbirine katılmak gereğini
duymuyordum... yanlız haberleri alıyor... ve gelişmeleri izliyordum.</p>
<p class="calibre5">* * *</p>
<p class="calibre5">1962 yılına girdiğimizde, Silâhlı Kuvvetler içinde huzursuzluklara
paralel olarak disiplinsizlikler de artıyordu. Bir türlü kışlaya
dönemiyorduk. Bunda, politikacıların da büyük kusuru yok değildi...
adeta olay daha sıcak olmasına karşın 27 Mayısa karşı bir husumet
havası estirilmeye çalışılıyordu... Mecliste sert tartışmalar ve
kavgalar oluyor... subaylara ve eşlerine küfreden bir milletvekili,
subay kökenli bir Genel Müdür tarafından dövülüyor ve dokunulmazlığı
kaldırılıyordu. Başbakan İnönü; deneyimlerine, soğukkanlılığına, yol
göstericiliğine rağmen çalkantıları durduramıyordu. Silâhlı
Kuvvetlerdeki kaynaşmanın başını Talât Aydemir ve grubu çekiyordu ve
nedense adeta «dokunulmazlıkları» vardı... en şaştığım durum ise daha
üst rütbeli birtakım insanların... Albay olan Aydemir’i lider olarak
görmeleri idi... ama bu tipler genellikle ikili oynuyorlardı.
İstanbul’da yeni bir müdahale protokolü hazırlanmış ve imzalanmıştı. Bu
toplantıya ben ve bana bağlı birliklerden kimse katılmadı... biz
havacılar, çok büyük bir çoğunluğumuzla 'düzen'den yana ve yeni ihtilâl
ve hele maceralara karşı idik Silâhlı Kuvvetler’de... İhtilâl için söz
verip cayanlar, kararsızlar elbette vardı fakat genelde başta Başbakan
İnönü olduğu halde Genelkurmay Başkanı Org. Sunay ve Kuvvet Komutanları
bir harekete karşı idiler.</p>
<p class="calibre5">Talât Aydemir ve yakın arkadaşlarının Ankara dışına atanmaları sonunda 22 Şubat olayı patlak verdi.</p>
<p class="calibre5">* * *<br class="calibre3"/>
</p>
<p class="calibre5">Ben olayın Eskişehir bölümünü yaşadım... Komutan Tansel, uçakla geldi ve geceyi benim karargahımda geçirdi.</p>
<p class="calibre5">22 Şubat gün ve gecesi Albay Talât Aydemir’in emri ile şehrin bir
bölümünü kontrol altına alan Harp Okulu, telâş ve kargaşa yaratmıştı.
Cumhurbaşkanı Cemal Gürsel, Mürted Havaalanı’na götürülüp güvence
altına alınmıştı. Başbakan İnönü, Hükümet üyeleri ve Parti Liderleri
ise Hava Kuvvetleri Karargâhı’na gelmişler ve geceyi orada
geçirmişlerdi.</p>
<p class="calibre5">O gece, benim ajanda sahifelerinde tuttuğum notları Sayın Metin Toker
sonraları benden istetti... İnönü ile yakınlığı dolayısı ile de 1969
yılında kaleme aldığı «İsmet Paşa ile 4 Buhranlı Yıl» adlı eseri önce
gazetede ve sonra kitap halinde yayınlandı. Ben, detaylı olarak olayın
yalnız Eskişehir, Toker ise Eskişehir - Ankara durumunu biliyordu. Ben
de onun için kendim yazmak yerine olayı Metin Toker’in kaleminden
aktarmayı daha uygun buldum..</p>
<h3 class="calibre13">TANSEL NEREDE?</h3>

<p class="calibre5">İsmet Paşa; «Tansel nerede? Bir de Tansel ile görüşeyim...» dedi.</p>
<p class="calibre5">Tansel, Eskişehir’de 1nci Hava Kuvveti Komutanı Tuğgeneral Muhsin Batur’un nezdindeydi.</p>

<p class="calibre5">Hava Kuvvetleri Komutanı İrfan Tansel’in, Ankara'nın o ana-baba
gecesinde nerede olduğu hep bir tartışma konusu teşkil etmiştir. «Resmi
izah» Tansel’in bütün gece Ankara üzerinde uçtuğu, hükümet harekâtına
oradan fiilen komuta ettiği, gecenin askeri kurtarıcısının o
olduğu tarzındadır. Tansel nedense, bu masalı yalanlamak ihtiyacını da
hiç hissetmemiş, efsanenin devamını tercih etmiştir. Hatta evvelâ «11
Subay Olayında» en yakınları ile, bu arada Mucip Ataklı ve Haydar
Tunçkanat ile bozuştuğunda, sonra da bugünlerde dedikodusu yapılan
M.D.O. hikâyesini tamamıyla hissi sebeplerden ortaya attığmda 22 Şubat
gecesinin gerçeğini bu kimselerin gayet iyi bilmesi Tansel’e bir takım
kompleksler vermiştir. Düşünmek lâzımdır ki, efsanenin yaratıcısı da,
«11 Subay»dan Hüsnü Özkan’dır.</p>
<p class="calibre5">İsmet Paşa, Tansel’in nerede olduğunu sorup onunla görüşmek isteğinde bulunduğunda Hüsnü Özkan şu cevabı verdi;</p>
<p class="calibre5">«— Paşam —yani Tansel paşa— uçağı ile havada. Harekâtı oradan
kontrol ediyor. Ben sizi kendisi ile, telsiz telefon vasıtasıyla
konuşturayım Sayın Başbakanım».</p>

<p class="calibre5">Özkan, Tansel’i aradı. Fakat havada değil Eskişehir’de. Tansel,
İsmet Paşa’yla görüşmesini Muhsin Batur’un yanından yaptı. İsmet Paşa
uzun süre Tansel’in o gece gerçekten Ankara göklerinde olduğunu sanmıştı. Doğruyu ancak
sonra öğrenmiş ve gülmüştür. Elde mevcut kayıtlar göstermektedir ki,
Komutan, olayların başlaması üzerine 22 Şubat günü saat 16.20’de
Karargâhtan ayrılmış, Etimesgut’tan saat 17.00’de uçmuş, saat 17.53 de
Eskişehir’e inmiş ve Batur tarafından misafir edilmiştir.</p>

<p class="calibre5">Tansel’in kararı doğru bir karardı ve Karargâhı da bunu tasvip
etmişti. Hava Kuvvetlerinin en güçlü birlikleri Eskişehir’de idi.
Ankara’dan oraya emir verecek yerde, doğrudan doğruya orada bulunmak
daha iyiydi. İnsanlar, bozuştuklarında, bozuştukları kimseler hakkında zalim oluyorlar. Tansel korkusundan Eskişehir’e
kaçmamıştır. Tansel işin başından itibaren, bütün Hava Kuvvetleri gibi,
sergüzestçi juntanın karşısında yer almıştır. Ama onun da bir efsane
üzerine çalımlı şöhret bina etmeye kalkışması, gerçeği söylemeye
yanaşmaması, hele demokratik nizamın en az kendisi kadar savunucusu
olduğunu bildiği kimseleri darbeci gibi göstermeye kalkışması fazla
parlak bir karakterin belirtileri olmaktan uzaktır.</p>
<h3 class="calibre13">İNÖNÜ TANSEL’LE NE KONUŞMUŞTU?</h3>

<p class="calibre5">İrfan Tansel ancak 23 Şubat günü saat 14’de Eskişehir’den Ankara’ya
hareket etti. Hava Kuvvetleri Komutanının Başbakanla gece ne
konuştuğunu bilmek ilgi çekicidir. Konuşma, Eskişehir’de, Muhsin
Batur’un yanında cereyan etti.</p>
<p class="calibre5">İsmet Paşa, Tansel’e tutumunu söyledi;</p>
<p class="calibre5">«— Silâhlı Kuvvetler, Başkomutanının emrine uymak ve girişilen
harekâta derhal son vermek şartıyla, şimdiye kadar kan dökülmemiş
olmasını göz önünde tutarak, harekâta katılanlar hakkında hiçbir cezaî
takibat yapılmayacağına, Hükümet Başkanı olarak söz vereceğim» dedi.</p>
<p class="calibre5">Telefonu Muhsin Batur da dinliyordu. Batur derhal itiraz etti.
Tansel’e affın doğru olmayacağını söyledi. Ordudaki disiplin ne
olacaktı?... Tansel bunu, kendi fikriymiş gibi İsmet Paşa’yâ aktardı.
İsmet Paşa Hava Kuvvetleri Komutanını ikna için izah etti;</p>
<p class="calibre5">«— Benim düşündüğüm, bunları derhal emekliye ayırmaktır. Şimdiye
kadar kan dökülmemiş olmasını kaydederek kendilerini Divan-ı Harbe
vermeyeceğim. Müstahakları odur. Bu mücadelede çocukların kanının
dökülmesi bize hayatımız boyunca üzüntü verecektir.</p>
<p class="calibre5">Bunun mahzurları çoktur. Israr ederlerse birçok masum kanı
akacaktır. Devletin, Ordunun şerefini muhafaza için yapacağım muamele
kâfidir. Hiç kimse çocukların hayatını kurtarmak için bir âsiye söz
vermiş olmaktan kınanamaz. Cezalarını öyle bulacaklardır.»</p>
<p class="calibre5">Sonra devam etti;</p>
<p class="calibre5">«— Şerefle vazife ettiniz. Bütün ömrünce şerefle hizmet edeceksin.
Bu yapacağınız muamele ile memleketin ve ordunun şerefi kurtulacaktır.
En emin tedbir budur. Devletin şerefi, hayatın bekasının şartıdır.
Devlet içinde senin gibi kumandanların mevcudiyeti teminattır. Tam bir
vazife şuuru içinde çalıştınız.</p>
<p class="calibre5">Tansel, «Nasıl emrederseniz Paşam» cevabını verdi. İsmet Paşa şöyle dedi;</p>
<p class="calibre5">«— Sizin anlayışınıza teşekkür ederim. Memleket size minnettar olmuştur. Ben iki kat minnettar oldum.»</p>
<p class="calibre5">Sanırım bu muhaverenin bir metni General Batur’da hâlâ mevcuttur.</p>
<p class="calibre5">* * *<br class="calibre3"/>
</p>
<p class="calibre5">Metin Toker’in yazısındaki olayların anlatılış ve değerlendirmelerin
büyük kısmına katılıyorum. Komutan Tansel’in, «harekâtı havadan idare
etti» konusu; Karargâhta bulunan Kurmay Başkanı General H. Özkan ve
sonradan kendilerine «11»ler denilen bir grup tarafından deklare
edilmiş ve bunda fayda görülmüştü... (faydası neydi, bugün de anlamış
değilim).</p>

<p class="calibre5">General Tansel’le 22 Şubat gecesi aramızda geçen görüşmelerimizde
itiraf etmek gerekir ki, pek uyum içinde değildik. Kendisi, bana çok
aşırı gözüken düşünceler ileri sürüyor... Harp Okuluna karşı çok sert
önlemler alınmasını öngörüyordu... ben ise, bu kandırılmış gençlerin
biz korkup, yumuşamazsak bir şey yapamayacaklarını, buna karşı hareketi başlatanlara acınmaması gerektiğini ileri sürüyordum.</p>
<p class="calibre5">Komutan Tansel, Ankara’ya döndükten sonra 25 Şubat günü görüşlerimi
yansıtır bir yazıyı kaleme aldım... gereği için kendisine arz, bilgi
için ast birliklerime gönderdim. Bu yazıda;</p>
<p class="calibre5">*    Meşruluğu tartışma kabul etmeyen 27 Mayıs’ın
getirdiği 9 Temmuz anayasasına, Meclis ve Hükümetin meşruiyetine
inandığını</p>
<p class="calibre5">*    Silâhlı Kuvvetler Yüksek Komuta Kademesine güven duyduğunu</p>
<p class="calibre5">*    22-23 Şubat olaylarının;</p>
<p class="calibre5">—    Son bir aylık dönemde, bazı partilerin ihtilâl
öncesi hareketin hasretini çeken, 27 Mayıs’ı dejenere etmek isteyen
müfrit kanatlarının faaliyetleri ve malûm bazı gazetelerin zedeleyici
ve yıkıcı tahrikleri ile Hükümetin ve Yüksek Komuta katının lüzumlu
önlemleri almakta gecikmiş olması</p>
<p class="calibre5">—    Bu gecikmenin yarattığı huzursuzluktan
faydalanmak isteyen Silâhlı Kuvvetler içindeki sağduyu yoksunu ve kısa
görüşlü bir zümrenin faaliyetleri bilindiği halde gerekli ve kuvvetli
tedbirlerinin zamanında alınmamış olmasından patlak verdiğini</p>
<p class="calibre5">*    Bu hareketlere sebebiyet verenlere karşı yasal işlem yapılmasını</p>
<p class="calibre5">*    Son olaylarda olumlu rol oynamış bazı kişilerin
deklaresi ile işin şahsiyata ve Kuvvetler arası sürtüşmeye yöneltmeye
dökmenin yanlış olduğunu</p>
<p class="calibre5">*    Kendilerinden her zaman olağanüstü ağır görevler
istenen alt kademelerin olaylar hakkında zamanında bilgilendirilmeleri
ve yönlendirilmelerinin doğru olacağını... arz ettim.</p>
<p class="calibre5">* * *<br class="calibre3"/>
</p>
<p class="calibre5">22 Şubat olayı kapandıktan sonra Komutan Tansel ve Karargâhı bambaşka bir hava içine girdiler...</p>
<p class="calibre5">22 'Şubat ayaklanmasını ne Silâhlı Kuvvetler ve ne de Hava
Kuvvetlerinin tümü değil de yalnızca Hava Kuvvetleri Karargahındaki
(isim de belirtilmek sureti ile) bir avuç insan bastırmıştı (!). Bu
durum, bana göre çok yanlış bir tutumdu... düşüncelerimi ikinci bir
yazı ile Komutan Tansel’e sundum. Özetle:</p>
<p class="calibre5">«22 Şubat olayı Silâhlı Kuvvetlerimizce bastırılmıştır... Kuvvetler
arasmda sürtüşme yaratılmaması lâzımdır... Hava Kuvvetleri içinden bir
gurubun şerefi kendilerine mal etme heves ve gayretleri önlenmelidir...
Silâhlı Kuvvetler mensupları artık politikadan çekilmelidir... yönetim
yerine oturuncaya kadar Silâhlı Kuvvetlerimizin görüşleri, beraberlik
içinde hareket edecek Genelkurmay Başkanı ve üç Kuvvet Komutanınca
Milli Güvenlik Kurulunda dile getirilmeli... bu sağlanırsa Silâhlı
Kuvvetler mensuplarının tatmin olacağını...» bildirdim.</p>
<p class="calibre5">Bu görüşlerimde aldanmadığımı da maalesef sonraki olaylar
doğruladı... Hava Kuvvetlerinde yeni bir bölünmenin tohumları 22
Şubat’m hemen ertesinde atılmıştı.</p>

<p class="calibre5">Hava Kuvvetleri Kurmay Başkanı Tuğgeneral Hüsnü Özkan çok yakın ve
sevdiğim bir arkadaşımdı. Merzifon ve Balıkesir’de beraber
bulunmuştuk... 27 Mayıs’tan sonra 1nci Kuvvet Kurmay Başkanlığına
atanmıştı. Haziran 1961’deki Tansel olayından sonra da Hava Kuvvetleri
Kurmay Başkanlığına atanmış ve aynı yıl General olmuştuk, kıdemce ben
öndeydim. Uzun süre ilişkilerimiz çok iyi devam etti... günde bir kaç
defa telefon açardık birbirimize... sonra nedense gittikçe telefonlar
ve ilişkiler azalmağa başladı. Bu sıralarda General Tansel oldukça ağır hastalandı... evinde tedavi
görüyordu ve bir süre göreve devam edemeyecekti. Kendisini evinde
ziyaret ettim ve geçmiş olsun dedim.</p>
<p class="calibre5">İhtilâl’den sonra bir karar alınmış... Komutanların yurt dışına
çıkışlarında kendilerine vekâlet için en kıdemli General Ankara’ya
gelmez, günlük işleri Kurmay Başkanı yürütürdü. Şimdiki durumda ise
Tansel’in vekâlet vermesi gerekiyordu. Hava Kuvvetlerinde ise durum
biraz karışıktı... Tümgeneral olan Reşat Mater, Kuvvet bünyesinde
değildi, sonra gelen Tuğgeneral İbrahim Metel Tugay'a komuta ediyordu...
ben ise Kolorduya... Komutan Tansel durumu Özkan’la görüştüğünde... «bu
işin adını koyalım, vekâleti bana verin» cevabını almış... bana bu
cevaptan bahsetmeden düşüncemi sorduğunda... «General Mater’i
Genelkurmaydan geçici olarak alın, vekâleti verin» dedim. Neyse...
Komutan Tansel çabuk iyileşti ve göreve başladı.</p>
<p class="calibre5">1962 yılı sonlarına doğru da sonradan «11 Havacı Subay» diye
adlandırılacak olayın ilk belirtileri açıkça görülmeye başlandı. Olay
kapandıktan sonra General Tansel, konuyu belgelemek için üst kademe
komutanlarından konu ile ilgili yazılı rapor istedi... ben de 25 Aralık
1962’de raporumu sundum. Fazla detaya inmeden görüşlerimi şöyle
özetleyebilirim.</p>
<p class="calibre5">*    Hava Kuvvetlerinde bir bölünme olduğunu
biliyordum. Bu bölünme: Komutan ve taraftarları, Kurmay Başkanı General
Özkan ve taraftarları, tarafsızlar ve yalnız kendi çerçevesi içinde
vazifesi ile uğraşanlar olarak tanımlanabilir.</p>

<p class="calibre5">*    Bu bölünmenin Muharip birliklere intikalinden
endişe ediyordum. Nitekim, Özkan grubuna dahil oldukları bilinen
subayların birlik komutanlığına atanmamalarını ve atanmışların geri alınmasını rica etmiş fakat bu arzum yerine getirilmemişti.</p>
<p class="calibre5">*    General Özkan, General Demirgüç, Alb. H.
Menteş, Alb. F. Arsın, Alb. Parmaksız, Alb. T. Akkoç, Alb. Yurtsever,
Bnb. H. Tamer; kendi aralarında Komutandan izinsiz toplantılar
yapıyorlar ve bu arada Milli Birlik Grubundan Mucip Ataklı ve Haydar
Tunçkanat ile temas halindeydiler. Ataklı ve Tunçkanat, General
Süleyman Tuncel’le de temasa geçince, konuşulanları Tuncel, General
Tansel’e aktarmış ve böylece olay patlak vermişti.</p>

<p class="calibre5">*    Ben, askerlik dışı konularda her zaman bir ast
kademe Komutanların ve Karargâh Başkanlarınm düşüncelerini öğrenmek
yolunu benimsemişimdir... hem onları onore etmek ve hem de düşünceleri
ortak bir noktaya kanalize etmek için... bu görüşlerden etkilenip
etkilenmemek bana ait bir husus... Karar ise yalnız bana ait olurdu, bu
maksatla Eskişehir’de 18 Albay ve Yarbayın katıldığı bir toplantıda
hazırladığım 4 sorulu bir anketle düşüncelerini tespit ettim. Anket soruları ve verilecek cevaplar şunlardı:</p>
<p class="calibre5">a)    Atatürk devrimlerine bağlılığı ifade ve, 27
Mayıs devrimini meşru sayan Anayasamızın himayesinde; Türkiye’nin
demokratik rejimle idare edilmesinin doğru olduğuna...
inanıyorum/inanmıyorum... veya...</p>
<p class="calibre5">b)    İstikbalde anayasayı ihlâl ve 27 Mayıs öncesine
dönüşü hedef tutan olaylarla karşılaşılması ve halk çoğunluğunun bu
olaylara cephe alması halinde statüko’ya karşı gelenlere direnme için
Silâhlı Kuvvetler camiasında ilk karar verme organlarının Silâhlı
Kuvvetler Konseyi veya Askeri Şura olduğuna... inanıyorum/
inanmıyorum... veya...</p>

<p class="calibre5">c)    Muhtelif fikir ve cereyanları temsil eden
siyasi ve gayrı siyasi teşekkül ve şahıslarla, ezcümle; partiler,
dernekler, tabii senatörler, 14’ler, 22 Şubatçı’lar vs ile
hale ve istikbale muzaf aktif işbirliği halinde çalışmanın ve dolayısı
ile Silâhlı Kuvvetleri bilfiil politikaya sokmanın doğru olmadığma...
inanıyorum/ inanmıyorum... veya...</p>
<p class="calibre5">d) Silâhlı Kuvvetler Yüksek Komuta heyetindeki değişiklik ve
tayinlere Genelkurmay Başkanı ve Kuvvet Komutanlarının, Kuvvetler
içindeki değişikliğe ise yalnız Kuvvet Komutanlarının birinci derecede
yetkili ve sorumlu olduklarına, dışarıdan ve alt kademelerden bu
hususta tesir, telkin ve bu yolda gruplaşmalar yapılmasının doğru
olmadığına... inanıyorum/ inanmıyorum... veya...</p>
<p class="calibre5">*    Toplantıya katılan bütün subaylar... mevzuların
müsbet olan cevaplarına, yani (a) sorusuna İnanıyorum, (b) sorusuna,
İnanıyorum, (c) sorusuna İnanıyorum, (d) sorusuna İnanıyorum tarzında
katıldılar.</p>
<p class="calibre5">*    Kendi kuvvetim içinde birliği sağladıktan sonra
General Tansel’den izin alarak Diyarbakır’a giderek 3ncü Kuvvet
Komutanı General Alpkaya ve 8nci Üs Ku. Alb. L. Gündoğdu ile görüştüm.
Üzerinde ısrarla durduğum konular... bölünmemek, Silâhlı Kuvvetler dışı
ile olan ilişkileri durdurmak, politika ile ilgilenmemekti.</p>
<p class="calibre5">*    24 Kasım’da Ankara’ya giderek General Tansel ile
görüştüm ve kendisine; Gen. Tuncel ve arkadaşlarının doğru
söylediklerine inandığımı... ancak belki bir yanlış anlama da
olabilir... onun için General Tuncel, General Özkan, General Ataklı’yı
beraberce dinleyelim ve hakikati öğrenelim teklifinde bulundum.</p>

<p class="calibre5">*    General Tansel, teklifimi uygun gördü... benim
yanımda, Gen. Özkan ve Gen. Tuncel ile arkadaşlarını çağırarak iki
tarafın da söylediklerini dinledi, saat 16.00’da Gen.
Ataklı geldi ve toplantıya katıldı. Karşılıklı itham ve serzenişlerde
bulunuldu ve sonunda General Tansel, Ataklı'ya... «Hava Kuvvetlerini
hava generalleri idare eder, sizin Meclis’te başka ve ağır işleriniz
var, ne için bizim işlerimize karışıyorsunuz?» dedi.</p>
<p class="calibre5">*    Toplantıdan sonra Gen. Tansel, ben, Özkan,
Tuncel odada yalnız kaldık. Gen. H. Özkan, komutana... «Eğer bana
itimat ediyorsanız vazifeme devam edeyim... etmiyorsanız beni tayin
edin» dedi. Gen. Tansel cevaben; «Önce iyi çalıştınız, fakat benden
gizli olarak toplantılara katıldınız, bu yüzden size kırgınım, iyi bir
insansınız, ancak kandırılabiliyorsunuz, durumu tezekkür edeceğim» dedi.</p>
<p class="calibre5">*    29 Kasım’da bana bağlı olan 6’ncı Üs Komutanı
Kur. Alb. H. Menteş ve 4’ncü Üs Komutanı Alb. F. Ersin istifa
dilekçelerini verdiler.</p>
<p class="calibre5">*    4 Aralık’ta Komutanlık’ta; bütün generallerin,
Üs Komutanlarının, Albayların ve Karargâh kilit personelinin iştiraki
ile büyük bir toplantı yapıldı... ben kendi maiyetimdeki subaylara...
prensip olarak Komutanı desteklediğimi, kendisi ayrılırsa yalnız
bırakmayacağımı söyledim.</p>

<p class="calibre5">Böylece «11 Subay» olayı emeklilik işlemleri ile kapandı, konu ile
ilgili başka emeklilik işlemleri de sonraları yapıldı ve Hava
Kuvvetleri gene kayıplara uğradı. Olaylarda «kim haklı?», «kim
haksızdı?»... Bunu kesinlikle saptamak çok zor. Ancak bazı faktörleri
göz önüne alırsak:</p>

<p class="calibre5">*    27 Mayıs’ta Silâhlı Kuvvetler’de yapılan
tasfiyeden önce Hava Kuvvetlerinde 60 taneden fazla general vardı...
Gen. Tansel’in Komutanlığa getirilmesi, başta Mucip
Ataklı olmak üzere Komitenin havacı üyelerince gerçekleşmişti.</p>
<p class="calibre5">*    Uzun süre Tansel - Havacı Milli Birlik
üyelerinin ilişkileri olumlu bir şekilde devam etmiş... Gen. Tansel’in
Washington’a gönderilmeyip tekrar Komutanlığa getirilmesinde Milli
Birlikçiler, Tansel’den yana tutum göstermişlerdi. Acaba bu durumlar
bir tarafta kompleks, öbür tarafta bir üstünlük duygusu mu yaratmıştı?</p>
<p class="calibre5">*    Mucip Ataklı, Özkan ve ben, sınıf arkadaşıydık.
Eğer Hava Kuvvetleri’nde Haziran 1961 olayları ve onun sonucundaki
tasfiye ve emeklilikler olmasaydı... Hüsnü Özkan, Hava Kuvvetleri
Kurmay Başkanlığı’na gelemez ve kıt’a hizmetinde olmadığı için o yıl
general olamazdı. Acaba yeni görev kendisinde bir büyüklük kompleksi mi
uyandırmıştı?</p>
<p class="calibre5">*    Gen. Özkan’la Mucip Ataklı niçin ve ne sebeplerle Gen. Tansel’e karşı işbirliğine girdiler?</p>
<p class="calibre5">*    Bu olay ikinci bölünme olduğuna göre bu
olaylarda acaba Gen. Tansel’in tutum ve zamanla değişen mizacının ve
kusurlarının etkisi yok mu idi?</p>
<p class="calibre5">*    Gen. Tansel, uyarılara rağmen niçin
olabilecekleri daha önceden kestirerek gerekli önlemleri zamanında
almamış ve olaylar büyümüştür?</p>
<p class="calibre5">Tabii ki bu soruların cevaplarını ben ancak kendime göre
verebilirim... ama bu cevaplar tam doğru olur mu?... bilemem, ancak
sonuç olarak; hızını alamamış ihtilâlin etkilerinin sürmesi...
potilikacılarm geçmişten ders almamalarının Silâhlı Kuvvetleri yeni
arayışlar içine itmesi ve bu olayda iki tarafın da kusurlu hareketleri
ile olaya sebebiyet verdikleri ve Hava Kuvvetlerimizin 27 Mayıs’tan
beri üçüncü zayiatını verdiğini... söyleyebilirim.</p>
<p class="calibre5">1963 yılına girdiğimizde ortalık süt liman değildi. Gerek Silâhlı
Kuvvetler’de gerekse emekli olmalarına rağmen Talât Aydemir ve grubunun
faaliyetleri gözetleniyordu. Hatta Ankara’nın göbeğinde, Harp Okulu
öğrencileri Talât Aydemir’in önünde resmigeçit yapabilmişlerdi... ben
Kara Kuvvetlerinin disiplin anlayışı ile bu durumları bir türlü
bağdaştıramıyordum. Biz, 1nci Hava Kuvvetleri mensupları bu atmosferin
dışında görevlerimizle meşguldük. Ama subaylardaki genel eğilim bazı
konularda tatminsizlik ve huzursuzluk olduğunu belirliyordu... AP ve
YTP’ye ve bu partilerin işledikleri konulara sempati duyulmadığı
aşikârdı. Çok basit görünen, fakat mânası değişik basit bir olayı
anlatırsam bu hisler daha iyi anlaşılır... General olarak resmi arabam
vardı; fakat bu arabayı hiçbir zaman özel işlerimde ve hafta sonu
tatillerinde kullanmayı sevmezdim (hiçbir zaman da sevmedim, Hava
Kuvvetleri Komutanı iken özel arabam vardı)... Kullanılmış 1959 modeli
bir Chevrolet aldım ve Eskişehir’de plaka çıkarttım (26 AF 111).
Arkadaşlarım benim otomobil almama sevindiler... fakat bir süre sonra
bir sözcü gönderdiler... ve «Komutan, rica etsek şu plakayı değiştirir
misiniz?» dediler. «Neden?» diye sordum... «AF» yazıyor, etraftan
yanlış mâna (siyasi af) çıkaranlar olabilir» dediler.</p>


<p class="calibre5">1963 yılı Şubat’ında Meclis’ten «kısmî bir af» yasası çıktı... 22
Mart’ta da Celâl Bayar, Kayseri cezaevinden şartlı olarak
salıverildi... Fakat Ankara’ya gelişinde çok gereksiz gösteriler
yapılmasını sağlayacak alâyişli ve yanlış tutumlar içine girdi...
kandırılmış bazı er’ler dahi silâhlarını bırakarak Bayar’ın elini öpme
yarışma girdiler. 14’ler de yurda dönmüşlerdi. Ben, 1961 yılından beri
Talât Aydemir’i görmüyordum... ama tanıyabildiğim kadarı ile bu
albayımız... yurdun bunalıma girdiği bir dönemde artık hiçbir önemi
olmayan Kore
birliğine gittiği için, Milli Birlik Komitesi’ne girememiş... bu
sebeple kompleks içine düşmüş, yerinde duramayan, fakat ne istediği de
pek belli olmayan bir ihtilâlci ruha sahipti... daha doğrusu bir
ihtilâl hastası idi. <br class="calibre3"/>
</p>
<p class="calibre5">İtiraf etmek gerekir ki, o zamanlar iki yönlü
davranışlar içinde bulunan bazı yüksek rütbeli kimselerle olan iilşkisi
devam ettiği için Aydemir kendisini güçlü görüyor, ayrıca bazı
yanılgılara da düşüyordu... örneğin Hava Kuvvetlerinde birkaç subaya el
atmakla bu kuvveti ele geçirebileceği gibi... nitekim sonradan
anlaşıldı ki... verecekleri emirle bir tek uçağın motorunu dahi
çalıştıracak otoritesi olmayan bazı muvazzaf ve emekli hava subayları
da kendisine katılmış.</p>

<p class="calibre5">Böyle bir ortam ve düşüncelerle 21 Mayıs olayı patlak verdi... ben,
olayı haber alır almaz karargâhıma geldim... gelirken de neler
yapacağımın planlarını kafamda hazırladım.</p>
<p class="calibre5">Yaptığım değerlendirmeye göre; olay bir isyan hareketiyid, sebebi
kısır ve hatalı görüş ve şahsi kaprislere dayanıyordu, böyle bir
hareketin başarı sağlaması Türk milletinin ve Silâhlı Kuvvetlerinin
geleceği bakımından çok acı neticeler verebilirdi... O halde verilecek
karar, karşı koymaktı. Karşı koyma kararı iki türlü tatbik
edilebilirdi... pasif ve aktif tedbirlerle. Pasif tedbirlerle, aktif
olarak radyoyu ve Ankara’nın yarısını işgal etmiş isyancılara karşı
koymanın zaaf telâkki edileceği ve bu zaaftan istifade edecek asilere
yeni katılmalar olacağı aşikârdı.</p>

<p class="calibre5">Asiler, iki grup halinde mütalaa edilebilirdi... elebaşları ve
iştirakçiler... iştirakçiler kandırılmış, zayıf veya çok genç oldukları
için, kardeş kanı dökülmeden meselenin çözüm yolları aranmalı idi...
bunun için de önce asiler üzerine havadan ikaz edici bir bildiri
atılmalı... sonra jet uçakları ile ses duvarı aşılarak ilk baskı, fiilî
olarak gösterilmeliydi.</p>
<p class="calibre5">Ayrıca bu karar ve eylemlerimizden Hava Kuvvetleri ve Ordu Komutanları haberdar edilmeliydi.</p>
<p class="calibre5">* * *</p>
<p class="calibre5">Önce bütün birlik komutanlarımla tek tek konuştum... durum ve
görüşlerimi bildirdim, birlikleri alârma geçirttim ve aşağıdaki emri
verdim.</p><span class="calibre14">M. S. B.
</span><p class="calibre15" style="margin:0pt; border:0pt; height:0pt"> </p><span class="calibre14">1nci Hava Kuvvetleri Komutanlığı Karargâhı
</span><p class="calibre15" style="margin:0pt; border:0pt; height:0pt"> </p><span class="calibre14">GEREĞİ İÇİN : Kuvvet’e bağlı Üs’ler
</span><p class="calibre15" style="margin:0pt; border:0pt; height:0pt"> </p><span class="calibre14">Eskişehir Garnizon Birlikleri </span><p class="calibre15" style="margin:0pt; border:0pt; height:0pt"> </p>

<span class="calibre14">BİLGİ İÇİN : Hava Kuvvetleri K.

</span><p class="calibre15" style="margin:0pt; border:0pt; height:0pt"> </p><span class="calibre14">3ncü Hava Kuvveti K.
</span><p class="calibre15" style="margin:0pt; border:0pt; height:0pt"> </p><span class="calibre14">Hava Eğitim K.lığı
</span><p class="calibre15" style="margin:0pt; border:0pt; height:0pt"> </p><span class="calibre14">1nci Ordu K. lığı
</span><p class="calibre15" style="margin:0pt; border:0pt; height:0pt"> </p><span class="calibre14">2nci Ordu K.lığı ,
</span><p class="calibre15" style="margin:0pt; border:0pt; height:0pt"> </p><span class="calibre14">1.    Türk Milletince kabul edilmiş olan Anayasamızın
Meclis veya Hükümet tarafından ihlâl edildiği hususunda Millet
çoğunluğu vicdanında bir kanaat belirmediği müddetçe ufak veya büyük
olsun hiçbir zümre veya kuvvetin meşru düzeni bozmağa hakkı olmadığına
inanmış biz havacılar, bu gibi hareketlere tevessül edenlere karşı aynı
kan ve aynı üniformayı taşıdığımız halde silâhla karşı koymağa
azimliyiz.
</span><p class="calibre15" style="margin:0pt; border:0pt; height:0pt"> </p><span class="calibre14">2.    Bu emrin almışı ile bütün Üs’ler Alârm’a
geçecekler, faal bütün tayyareler bomba, roket ve mermi ile yüklenecek,
kalkış ve hedef için emir bekleyeceklerdir.
</span><p class="calibre15" style="margin:0pt; border:0pt; height:0pt"> </p><span class="calibre14">Garnizon Komutanları mahalli en büyük mülki âmirle işbirliği ederek
sükûn ve huzurun teminini sağlayacaklar ve halka gerekli yayınlarda
bulunacaklardır.
</span><p class="calibre15" style="margin:0pt; border:0pt; height:0pt"> </p><span class="calibre14">3.    Emrin alınıp anlaşıldığının bildirilmesini rica ederim.
</span><p class="calibre15" style="margin:0pt; border:0pt; height:0pt"> </p><span class="calibre14">Muhsin Batur Tuğgeneral</span><p class="calibre15" style="margin:0pt; border:0pt; height:0pt"> </p><span class="calibre14">1nci Hava Kuvveti K.</span>
<p class="calibre5">* * *<br class="calibre3"/>
</p>

<p class="calibre5">Havanın ışıması ile birlikte, kalkacak silâhsız uçakları
hazırlattım, askerî hava matbaasını açtırarak bildiri haline getirdiğim
emrin birinci maddesini, Ankara üzerine havadan atmak amacı ile
bastırttım.</p>
<span class="calibre14">Türk Milletince kabul edilmiş olan Anayasamızın Meclis veya Hükümet tarafından ihlâl edildiği hususunda Millet
çoğunluğu vicdanında bir kanaat belirmediği müddetçe ufak veya büyük
olsun hiç bir zümre veya Kuvvetin meşru düzeni bozmağa hakkı olmadığına inanmış biz Havacılar, bu gibi hareketlere tevessül
edenlere karşı aynı kanı ve aynı üniformayı taşıdığımız halde silahla
karşı koymaya azimliyiz.



</span><p class="calibre15" style="margin:0pt; border:0pt; height:0pt"> </p><span class="calibre14">Türk Milletinin geleceğini şahıs ve isteklerinizin üstünde tutarak
arzularınızdan sarfınazar etmenizi ve kardeş kanı dökülmesini
önlemenizi son defa hatırlatırız.</span><p class="calibre15" style="margin:0pt; border:0pt; height:0pt"> </p><span class="calibre14">1nci Hv. Kv. K.</span><p class="calibre3" style="margin:0pt; border:0pt; height:0pt"> </p>
<p class="calibre3" style="margin:0pt; border:0pt; height:1em"> </p>
* * *<p class="calibre3" style="margin:0pt; border:0pt; height:0pt"> </p>


<p class="calibre5">Sabah olunca General Tansel, telefonla benden Harp Okulu üzerine
uçak göndermemi istedi. Ben zaten uçakları havalandırmıştım... «uçaklar
kalktı... iki dakika sonra Ankara üzerinde» dedim. Bildiriyi havadan
attırdım... kendi birliklerime verdiğim emrin bir örneğini bölgemizde
bulunan 1nci ve 2nci Ordu Komutanlıklarma bilgi için sundum... tutumumuzun ne olduğu açıkça bilinsin diye.</p>
<p class="calibre5">Ankara’da ise General Tansel, benim komutamda bulunan 4ncü Üs’se
direkt emir vererek (buna yetkisi vardır, komutanların) asi kuvvetlere
ateş açtırmış... ama maalesef yanlış hedefe ateş açılmış ve meşru
tarafa zayiat verdirilmiş...</p>
<p class="calibre5">Böylece 21 Mayıs olayları da kapandı ve Talât Aydemir ve arkadaşlarının Mamak Askeri Mahkemesinde yargılanmasına başlandı.</p>
<p class="calibre5">* * *<br class="calibre3"/>
</p>
<p class="calibre5">İstanbul civarında bulunan Füze birlikleri de Yeşilköy’de yapılan bir
törenle 1nci Kuvvet'e devredilmiş ve sorumluluklarım artmıştı.</p>
<p class="calibre5">Başbakan İnönü de iki defa Eskişehir’e gelmiş, benden durum ve
görevim hakkında bilgi almış, ben de kendisini yakından tanımak
fırsatını bulmuştum.</p>
<p class="calibre5">Ben, 30 Ağustos 1963’de Tümgeneralliğe terfi etmiştim, aynı göreve
devam ediyordum. Yıl sonundaki Kıbrıs buhranından sonra 1964 yılı
Ağustos’unda orada gene olaylar patlak verdi. 9 Ağustos’ta uçuş
kulesinde... «General Tansel... Eskişehir’e iniyor» haberini verdiler.
Kendisi uçaktan indi, uçağın pervaneleri çalışmağa devam ediyordu...
Kendisini karşıladım. Bana, Kıbrıs olayları karşısında Hükümet ve
Genelkurmayın çekingenliğinden bahsetti, olsa olsa hükümetin gösteri
uçuşu için Kıbrıs’a uçak gönderebileceğini... eğer ben kabul edersem,
bu uçakları silâhlı göndermeyi istediğini söyledi... kabul ettim. 4’lü
bir kol gönderdim, dış tepki gelmeyince resmi emirle Hava Kuvvetlerimiz
kullanılmak sureti ile Yunan katliamı durduruldu.</p>

<p class="calibre5">Bu harekât esnasında Cengiz Topel’i şehit verdik. Yurdun her
tarafından telgraf ve mektuplar alıyordum, tek tek cevaplamak mümkün
olmadığı için basına şu beyanatı verdim...</p>
<p class="calibre5">«Kıbrıs’a karşı girişilecek bir hava harekâtı; modern anlamda
jeopolotik ve Hava Kuvvetlerinin kudret ve kabiliyetini bilenler için
icrası istenilen bir hareketti.</p>
<p class="calibre5">Neticenin tam bir başarı olacağını biliyorduk.</p>
<p class="calibre5">Meslekte profesyonel, ruhta amatör olan biz Havacılar, bugünler ve
bu vazifeler için yetişmiş olduğumuzu aziz milletimize ispat etmek
istiyorduk.</p>
<p class="calibre5">Üst kademelerden verilen kararı icra ederken; her kademedeki Komutan,
uçucu ve yer personeli ile bir bütün olan Hava Kuvvetleri mensuplarının
bu başarıda müşterek hisseye sahip olduklarını belirtmek isterim.</p>
<p class="calibre5">Yurdun her köşesinden ve çeşitli teşekküllerden aldığım telgraf ve
mektuplarda izhar edilen ulvî hisler karşısında ise bu asîl millete
lâyık olmanın zorluğunu hissediyor ve hepimiz bu kuvvete mensup olmakla
gurur ve iftihar duyuyoruz.»</p>
<p class="calibre5">* * *<br class="calibre3"/>
</p>
<p class="calibre5">Silâhlı Kuvvetler, 21 Mayıs olayının sonuçlanmasından sonra düzene
girmeye başlamış, yeni ihtilâl hevesleri azalmaya başlamıştı.
Eskişehir’de de subaylarla AP’liler arasındaki soğukluk yavaş yavaş yok
oluyordu... bunda Belediye Başkanlığı’na seçilen AP’li Sabahattin
Günday’ın (rahmetli) büyük payı vardı.</p>
<p class="calibre5">Bir gün iş adamlarından Aziz Bolel’den bir davet aldım, davet yerine
gittiğimde Vali İhsan Tekin ve Sabahattin Günday da vardı. Konu,
Eskişehir’de yeni bir spor kulübü kurulmasıydı... bir protokol
hazırladık ve imzaladık... Eskişehirspor (Es-Es’ler) böylece dünyaya
geldi.</p>
<p class="calibre5">27 Mayıs Anayasası'nın yürürlüğe girmesinden sonra Türkiye’de, dünyada
var olan fakat bizim için yepyeni olan düşüncelerin ortaya atılması ve
tartışılması serbestleşti. Eskişehir’de, Prof. Orhan Oğuz’un gayretli
çalışmalarıyla gelişen Ticari Bilimler Akademisi vardı... daha da
gelişmeleri için araziye ihtiyaçları vardı. Genelkurmay Başkanı Org.
Sunay’ı, Eskişehir’e gelişlerinde etkiledik ve eskiden Uçaksavar
Tuğayının bulunduğu bölge Akademiye verildi... şimdiki üniversitenin
temelleri de böylece atıldı.</p>
<p class="calibre5">Yaptığım yoklamalarda, özel sohbetlerde, subayların Türkiye’nin
sorunlarına karşı çok meraklı olduklarını saptadım. Akademide ders
veren Profesörlerin çoğu İstanbul ve Ankara’dan geliyorlardı. Prof.
Orhan Oğuz’la anlaştık... her hafta bir profesör belirli bir konuda
subaylara konferans verecek, yalnız değişik görüşler açıklamak
suretiyle beğeni ve seçimi dinleyenlere ait olacak... örneğin bir hafta
sayın Prof. Feridun Ergin, ertesi hafta Prof. Sadun Aren... iç ve dış
ticaret konularında konferans verecekler, ters düşünceler ve tercihler
ortaya atılacak ve fakat iki yönlü dinlenmiş olacak. İki yıl süresince
kış döneminde bu konferansları sürdürdük ve çok faydalandık.</p>
<p class="calibre5">Bir gün Ankara’dan telefon edildi... Genelkurmay bu konferansların
amaç ve programlarını öğrenmek istiyormuş (!)... herhalde bir ileri
fikirlinin (!) azizlik ve ihbarına uğramıştık. İki yıldır uygulanan
programın dosyasını alıp gittim... 2nci Başkan olan General Refik
Tulga dosyayı inceledi, çok beğendi, takdirlerini bildirdi. Ancak ben
kırılmıştım... konferansları durdurdum.</p>

</body></html>
