<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_14">ESKİŞEHİR’DE 1inci UÇUŞ GRUP KOMUTANLIĞI <small class="calibre9"><small class="calibre10">(1959 -1960)</small></small></h1>


<p class="calibre5">1inci Ana Jet Üssü (Tugay), Hava Kuvvetlerimizin en eski
kuruluşlarından biri idi. Yeni F-100/D-F uçakları ile modemize
ediliyordu. 3 filosu vardı, ilk filonun uçakları gelmişti, diğer
filoların uçakları, ben katıldıktan sonra gelmeye başladı. Karargâhı,
Eskişehir’de olan 1inci Taktik Hava Kuvvet Komutanlığı, Ankara ve
batısındaki muharip hava birliklerine komuta ederdi... o tarihte
Komutanlığına General Bedii Kireçtepe atanmıştı. (Kütahya’da Tabur,
Balıkesir’de Grup Komutanı idi), 1nci Üs Komutanı da o yıl general
olan ve şimdiye kadar adı çok geçen Süleyman Tulgan idi. Ben, üç
filonun Komutanı idim. Filo Komutanları olan Kur. Bnb. Necdet Bayer, Kur. Bnb. Hulusi Kaymaklı
(sonra Korgeneral), Bnb. Tarık Gökeri ve sonra Bnb. Necdet Horasan
(sonra her ikisi de general oldu) çok yetenekli subaylardı. Yeni ve
daha modern bir tip’e geçiş olduğu için 1952 yılında Balıkesir’de
olduğu gibi, Üs’se Türkiye’nin her tarafından seçilmiş tecrübeli
pilotlar atanmıştı. Eğitim hızla gelişiyor... intibaklar bittikçe
muharebeye hazırlık eğitimine geçiliyor... pilotlar harbe hazır
standart’a erişince, Amerika’dan gelen uzmanlarca özel silâh (Nükleer)
eğitimine tâbi tutuluyorlardı. Eğitimin bu safhalarında rütbe farkı
gözetilmezdi... bir üsteğmene uygulanan eğitim, aynen benim için de
şart idi. Bunlar mesleğimizin özellikleri idi ve biz sevenler için
zevkli şeylerdi.</p>
</body></html>
