<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_21">GENELKURMAY LOJİSTİK BAŞKANLIĞI <small class="calibre9"><small class="calibre10">(1966 -1968)</small></small></h1>

<p class="calibre5">8 yıldır Karargâhlarda çalışmamış ve Kıtalarda komutanlık yapmıştım.
Komutanlık ve Karargâh subaylığı farklı misyonlardır. Komutanlık’ta,
eğer kullanabilirseniz büyük serbestlik vardır, Karargâhta ise bu
serbestlik kısıtlıdır, yani düşüncelerinizi üstlerinize kabul
ettirebilmek için uğraşı vermeniz, üstleriniz fikirlerinizi beğenmezse
onlarınkini, kendi düşüncenizmiş gibi benimseyip yürütmeniz, yani
özveride bulunmanız gerekir. Bunlar, askerliğin değişmez kurallarıdır
ve doğrudurlar da.</p>
<p class="calibre5">Orgeneral Sunay’ın Mart’ta Cumhurbaşkanı seçilmesiyle Org. CEMAL
TURAL Genelkurmay Başkanı olmuştu. Org. Refik Tulga, 2nci Başkan’dı;
yani benim birinci amirim Org. Tulga, ikinci amirim Org. Tural oluyordu.</p>

<p class="calibre5">Orgeneral Tural, 1nci ve 2nci Ordu Komutanı iken, birliklerimi
denetlemeye gittiğimde kendisini ziyaret ederdim, görüşürdük.
Havacılara karşı ayrı bir sempatisi vardı, beni; tanır, sever ve
güvenirdi... ayrıca da bana karşı herkese uyguladığı katı disiplin
anlayışını yumuşatırdı... örneğin sigaraya olan düşkünlüğümü bilirdi ve bir toplantıda sigara yakmakta gecikmişsem...
«niye sigara içmiyorsun?» diye sorardı... bunu diğer generaller de
bilir... «sigaranızı yakın da biz de içelim» gibilerden bana işaret
ederlerdi. Org. Tural'ın bana olan güveni, yanmda çalıştığımız sıralarda
daha da arttı sanırım. Org. Tulga; kültürlü ve uygar yapılı idi.
Lojistik Başkanlığı’nın çalışma konuları çok önemli ve çalışma alanı çok
genişti. Her iki Orgeneral de bana büyük yetki verdiler... bu sayede
kısa sürede, esasında yabancı olduğum bu konuda çok rahat bir çalışma
temposuna girdim. Çok çeşitli konular arasında 4’ü çok önemli idi.</p>
<p class="calibre5">a)    Amerika Milli Savunma Bakan Yardımcısı Mc Naughton plan ve önerileri,</p>
<p class="calibre5">b)    Amerikan Askerî Yardımı,</p>
<p class="calibre5">c)    Alman Askerî Yardımı,</p>
<p class="calibre5">d)    Ulusal Savunma Sanayii kurulması.</p>
<p class="calibre5">McNaughton Plan ve önerisi:</p>

<p class="calibre5">Ben, Lojistik Başkanı olmadan önce Amerikan Savunma Bakan Yardımcısı
Mr. McNaughton bir heyetle birlikte Ankara’ya gelmiş, PENTAGON’un
değerlendirme ve görüşlerini Genelkurmay’a izah etmiş bulunuyordu.
Pentagon; Türkiye’nin ekonomik ve mali gücünün bir değerlendirmesini
yapmış... bu güç ve buna eklenecek yıllık Amerikan askeri yardım tutarı
ile... ne miktar Kara, Deniz ve Hava Kuvvetleri idame
edebileceğimizi... ve yeterli bir Kara Kuvvetleri ile küçültülmüş bir
Deniz ve Hava Kuvvetini elde bulundurmamızı... Deniz ve Hava Kuvvet
ihtiyacının eksiğinin savaş halinde dış takviye kuvvetleri ile
tamamlanmasını öneriyordu. Türkiye’nin ekonomisini zorlayarak daha fazla kuvvet bulundurmak istemesi halinde, Amerika’nın Türk
ekonomisinin gücünü tesbitte yanıldığı, o halde Amerikan askeri yardım
miktarında kesinti yapılabileceğini vurguluyordu.</p>
<p class="calibre5">Konuya, yalnızca Türkiye’nin mali gücü ve Türkiye’nin savunmasının
yalnız NATO ittifakı içinde yapılacağı noktasından bakıldığında kısmen
doğru bir yaklaşımdı belki. Ama... o tarihte, bugün de ve daha uzun
yıllar içinde de jeopolotik konusu, karşılaşılabilecek milli endişeler
ve milli hedefler dikkate alınmayarak ve Türkiye’nin yalnızca bir
ittifak içinde savunulabileceğini düşünmek bizim kabul edemeyeceğimiz
bir hal tarzı idi. Makûl olmak şartı ile mali gücümüzün üstünde bir
Silâhlı Kuvvetleri elde tutmağa mecburduk... fantazi ve lükse kaçmamak
şartı ile milletimiz de bu fedakârlığa razı ve alışıktı.</p>
<p class="calibre5">Amerikan ve Türk görüşleri arasındaki büyük farklar uzun süre devam
eden çalışmalar sonunda giderildi. Bu arada Cumhurbaşkanı Sunay,
Amerika’ya yaptığı resmi ziyarette beni heyetine askeri danışman ve
temsilci olarak aldı. Gitmeden önce Genelkurmay’ da çok dikkatli bir
çalışma yapılmış, Türk görüşleri bir dosya haline getirilmişti. Beyaz
Saray’ın misafirhanesi olan BLAIR HOUSE’da Sayın Sunay ve Dışişleri
Bakanı Sayın Çağlayangil’in bulunduğu, Amerikan yetkililerince
düzenlenen iş kahvaltısında Mr. McNaughton’la yan yana oturduk...
görüştük, dosyayı da referans olarak kendisine verdim. Zamanla görüş
farkları giderildi ve anlaşmaya varıldı.</p>



<p class="calibre5">Amerikan Askerî Yardımı: <br class="calibre3"/>
</p>
<p class="calibre5">Her yıl, Amerika Cumhurbaşkanınca
hazırlanan dış ülkelere yardım programı... Temsilciler Meclisi ve
Senato’da son şeklini aldıktan sonra yürürlüğe girerdi. Türkiye ile ilgili bölümü... yani
tahsis edilen miktarı ve kendi görüşlerine göre bu miktarın kuvvetlere
bölünüşünü gösterir projeyi, Ankara’da bulunan Amerikan Askeri Yardım
Heyeti Başkanı, Genelkurmay’a getirirdi.</p>

<p class="calibre5">Evvelce Yardım Grubu Başkanları kendilerine... önemli konularda
Genelkurmay Başkanını, ikinci derecede konularda 2nci Başkanı muhatap
olarak görürlermiş. Orgeneral Tural, bu usulü değiştirdi ve beni
muhatap kıldı.</p>
<p class="calibre5">Genelkurmay, bu yardımın kullanılış tarzı ve Kuvvetlerin ihtiyaçları
hakkında görüşlerini isterdi... tabii her Kuvvet kendine aslan payının
verilmesini arzulardı. Nihaî karar elbetteki Silâhlı Kuvvetler’in
komutanı olan Genelkurmay Başkanı’na aitti... fakat projeyi yürüten
kişi olarak Lojistik Başkanı, bir Kuvvetin teşekkürünü alırken... diğer
Kuvvetin hışmını da üzerine çekebilirdi. Zannederim iki yıllık süre
içinde faza kırgınlık uyandırmadan Kuvvetler arasında denge kurabildim.
Yardım Grubu ile bizim görüşmelerimiz arasındaki farklılıklar da iyi
niyetli tartışmalar sonunda halledilirdi.</p>
<p class="calibre5">Alman Askerî Yardımı: <br class="calibre3"/>
</p>
<p class="calibre5">Tutarı 130 milyon Mark olan bu yardım da her
yıl parlamentodan geçtikten sonra kesinleşiyor ve iki bölümden
oluşuyordu. Birincisi, Alman Silâhlı Kuvvetlerindeki malzeme fazlası
(yeni ve kullanılmış) listesinden ihtiyacımız olanları seçiyorduk,
ikinci bölüm ise tahsis edilen para idi, bunu da Alman sanayiine
sipariş vermek veya müşterek imâlat tarzında gerçekleştiriyorduk.
Bakanlar Kurulu’nca
verilen yetkiye dayanarak anlaşmaları imzalıyordum. Heyetlerle
karşılıklı birbirimizin ülkelerini ziyaret ediyor, konuların plânlama
ve işbirliğini sağlamaya çalışıyorduk.</p>
<p class="calibre5">Ulusal Savunma Sanayii: <br class="calibre3"/>
</p>
<p class="calibre5">Rahmetli Orgeneral C. Tural bu konu üzerinde
hassasiyetle ve içtenlikle duruyordu, her şeyin de çok çabuk
gerçekleştirilmesini istiyor ve çeşitli silâhları, Lisans ve know-how
almak ve hatta taklit etmek sureti ile yapabileceğimiz inancını
taşıyordu. Lisansla yapmak pahalı, fakat güvenilir yoldu, taklit ise
gerekli teknolojik seviyeye gelmiş olmakla mümkündü. Örneğin mevcut
modern 15 cm’lik bir topu şekil ve kalıp olarak taklit edebilirsiniz,
ama eğer namluda kullanılan maden alaşımını bilmiyor ve sıradan bir
çelikten dökerseniz, orijinali 1000 mermi atabiliyorsa, bizim
yaptığımız namlu 10 mermi attıktan sonra parçalanabilirdi, bu hususları
Sayın Tural’a izahta güçlük çekerdik.</p>

<p class="calibre5">Türkiye’de lisans ve know-how ile muayyen dallarda savunma sanayii
kurulması konusunda Amerikalılardan içten bir ilgi görmememize karşın,
Almanlar bu konuda istekliydiler. Bir hayli inceleme ve müzakerelerden
sonra Alman tekniği ve Türk - Alman fon katkıları ile benim dönemimde
çağın otomatik tüfeği, makineli tüfek ve tanksavar silâhı bizde
yapılmağa başlandı. Şimdilerde sözü edilen tank yenileştirme, tank
palet fabrikalannda ana yürütme plânlan o zamanlarda gerçekleşti.</p>

<p class="calibre5">İki yıllık bu görevim esnasında çeşitli yeni konuların içine girdim,
uluslararası ilişkilerin nasıl yürütüldüğünü öğrendim, karşılaştığım
problemlerin çözümü için kafamda yeni arayış yolları belirlendi, devlet
çarkının nasıl döndüğünü, iyi ve bozuk yönlerinin neler olduğunu
kendime göre izledim.</p>
<p class="calibre5">Eğer özetlemek gerekirse...</p>
<p class="calibre5">*    Devletlerin, hele bir ittifak içindeyseler
dayanışması ve yardımlaşması elbette ki gerekli ve kaçınılmazdı. Fakat
bir devletin, dış tehlikelere karşı savunmasını, bütünü ile bir ittifak
ve dış yardım faktörüne bağlamak hatalıdır. Dışarıya bağlılık arttıkça,
devlet olarak bağımsızlığımız azalır.</p>
<p class="calibre5">*    Basitten başlayarak Ulusal Savunma Sanayii’nin
mutlaka kurulmaya başlanması gereklidir... bu başlama ne kadar
gecikirse o kadar aleyhimizedir, ileri ülkelerin eriştikleri teknolojik
seviyeyi bir noktada yakalamalıyız... geri kalmışlıktan kurtulma
çabasında olan milletler de bunu yapmaktadırlar. Örneklemek
gerekirse... dünyada bugün televizyon keşfedilmiştir ve yapılmaktadır,
bizim yeniden televizyon keşfetmemize gerek yoktur, yapmağa
başlamalıyız... aynı düşünce savunma sanayii için de geçerlidir.</p>
<p class="calibre5">*    Bütçe hazırlanması, takdimi, Meclis’ten
geçirilmesi, uygulaması ve transferlerde herkesçe bilinen fakat
giderilemeyen aksaklıklar vardır.</p>
<p class="calibre5">*    Anayasanın belirgin hükmüne rağmen (Milli
Güvenliğin sağlanmasından ve Silâhlı Kuvvetler’in savaşa
hazırlanmasından Meclis’e karşı Bakanlar Kurulu
sorumludur) savunma konularında askerlerin isteklerinin ağır basması;
ekonomik bozuklukların sebeplerinden biridir.</p>
<p class="calibre5">*    Genelde siyasiler ve askerler, kafalarının bir
köşesinde karşıt fikirler taşımakta, ama... bunları içtenlikle
birbirlerine aktarıp anlaşmaya varmak yerine bir protokol terbiyesi ve
düzeni içinde uyumlu gözükmeye çalışmaktadırlar...</p><p class="calibre5">Genelkurmay’da çalıştığım bu iki yıl esnasında havacılık özlemimi,
yıllık uçuş mükellefiyetimi tamamlamak için gittiğim Eskişehir’de
gideriyordum. Albayken uçmağa başladığım F - 100’lerle uçuyordum. 1968
yılı için gerekli uçuş saatini doldurmam için son iki saatim
kalmıştı... bir kaza daha geçirmek alnımın yazısıymış... uçağın
havalandırma sisteminde bir arıza oldu, ben de gideremedim... tam inişe
geçerken pilot kabini buharla doldu, etrafı göremez oldum... kapağı
düğmesine basıp atmak lâzımdı, fakat Lojistik Başkanı olarak yeni
kapağın gelmesinin ne kadar zaman alacağını bildiğimden... kıyıp
atamadım... uçak kontrolüm dışında piste hızla vurunca burun tekerleği
kırıldı... ama ertesi gün onarılarak uçabilecek hale gelmesi ile
teselli oldum.</p>
<p class="calibre5">Aynı yıl Fransa’nın daveti üzerine, Genelkurmayca, iki yılda bir
Paris civarındaki Bourget alanında düzenlenen uluslararası uçak
sanayii sergisine gönderildim. Batı ve Doğunun bütün modern uçakları
sergileniyor ve uçuş gösterileri yapıyorlardı. Bu arada Fransızlar çok
öğündükleri MİRAGE uçağı ile uçmamı teklif ettiler... sağlık muayenesi
ve sigorta işlemlerini yaptılar (hiç bu kadar değerli olduğumu
bilmiyordum) ... bir Fransız tecrübe pilotu ile beraber uçtuk, cidden
yüksek performanslı ve ses süratinden iki misli hızlı bir uçaktı. Fakat
bir gün sonra beni çok üzen bir olay meydana geldi... beni uçuran pilot
aynı uçakla Bourget alanı üzerinde akrobasi yaparken uçağı ile yere
çakıldı ve öldü. Daha önce Amerika, Almanya’daki izlenim ve
incelemelerime buradaki de eklenince, kafamda Türkiye’de uçak sanayii
kurulabileceğinin ilk tohumları atıldı.</p>
<p class="calibre5">Hava Kuvvetleri Komutanımız General Tansel’le aramızda çıkan
anlaşmazlıklara değinmiştim. Sicil ve yetki meselesinden konu yeniden
canlandı, 1967 yılında Genelkurmay Başkanı’na bir dilekçe ve 1968
yılında da Genelkurmay Başkanı ve Cumhurbaşkanına Hava Kuvvetlerimizin
sevki idaresi üzerinde düşüncelerimi belirtir bir rapor verdim.</p>
<p class="calibre5">1968 yazını 1nci Ordu’ya ait Fenerbahçe kampında geçiriyordum. Bir
gün Genelkurmay Personel Başkanı General Orhan Yiğit geldi ve Hava
Kuvvetleri Komutanlığına atanacağımı, derhal Ankara’ya dönerek terfi ve
tayinlerle ilgili hazırlıklara başlamamı, Org. Cemal Tural’m
emrettiğini tebliğ etti.</p>
<p class="calibre5">Ankara’ya döndüm, hazırlıklarımı yaptım, beklemeye başladım.
Cumhurbaşkanı Sunay yaz dolayısı ile Florya Köşkü’nde idi... bir
toplantı düzenlendiğini, bu toplantıya Başbakan Demirel, Org. Cemal Tural,
Milli Savunma Bakanı Ahmet Topaloğlu ve 3 Kuvvet Komutanının
katıldığını duyduk. Orgeneral Cemal Tural, Ankara’ya üzgün döndü. Benim
Hava Kuvvetleri Komutanlığına atanmam kabul edilmemişti. Çeşitli
söylentiler çıktı... «Orgeneral Tansel karşı çıkmış»... «Başbakan
Demirel de bu görüşe katılmış» diye. Sonuç belli olduğuna göre,
doğrusunu itiraf etmek gerekirse olayın ne şekilde cereyan ettiğini
öğrenme merakına kapılmadan... bugün de hakikati bilmiyorum.</p>

<p class="calibre5">Sayın Cüneyt Arcayürek... (Demirel dönemi ve 12 Mart Darbesi) adlı
kitabında konuya şöyle değiniyor: «Cumhurbaşkanı Sunay, Başbakan
Demirel’e... «Hava Kuvvetleri Komutanlığı’na, bilgisi, görgüsü, öteki
yetenekleri ile Muhsin Batur’un getirilmesini» önermişti. Demirel;
«Bütün bunları anlıyorum, fakat ordudaki gelenekleri bozmak da doğru
değil, Muhsin Batur şu anda Korgeneral. Bir Korgenerali Komutanlığa getirmek, yürürlükteki gelenekleri yıkmak olmayacak mı?...
Korgenerallikten Orgeneralliğe yükselsin, gerekeni o zaman yaparız»...
dedi diye yazıyor. Doğru mu?... değil mi? toplantıda olmadığım için
bilemiyorum. [Sayın Demirel sonraları, Org. Emin Alpkaya’nın istifası ile
boşalan Hava Kuvvetleri Komutanlığına Org. İrfan Özaydınlı ve Org. Ethem
Ayan bulunmasına karşın, Korg. Cemal Engin’i getirmiş, bu getiriliş
Org. Özaydınlı’nın açtığı dava sonunda iptal edilince Org. Ayan’ı
atamağa mecbur olmuştu.]</p>
<p class="calibre5">Florya’daki toplantıda, General Tansel ve Amiral Uran’ın emekli olup
Büyükelçiliklere atanmalarına, Kara Kuvvetleri Komutanlığı’na Org.
Memduh Tağmaç’ın, Hava Kuvvetleri’ne Org. Reşat Mater’in ve Deniz
Kuvvetleri’ne Oramiral Celâl Eyiceoğlu’nun getirilmesi
kararlaştırılırken... herhalde gönül almak ve prestijimi kurtarmak için
olsa gerek... Yüksek Askeri Şûra üyeliğine atanmam kararlaştırılıyor.</p>
<p class="calibre5">Açık yürekle itiraf edeyim ki, duruma üzülmedim değil... fakat çok
az. Çünkü Korgeneral rütbesi ile Kuvvet Komutanı olmam protokolda ve
askerî hiyerarşide gereksiz huzursuzluklara yol açabilirdi... örneğin
bir ast makam olan Ordu Komutanlarının hepsi Orgeneraldi.</p>
</body></html>
