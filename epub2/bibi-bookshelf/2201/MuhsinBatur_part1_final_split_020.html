<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_20">HAVA KUVVETLERİ KOMUTANI GENERAL TANSEL’LE ANLAŞMAZLIK</h1>

<p class="calibre5">Askerliğin belirli öğelerinden biri "Disiplin"dir. Ama modern
disiplin anlayışı, düpedüz emir kulu olmak değildir... hele generaller
arasında.</p>
<p class="calibre5">Bir komutan emir verir ve ast o emri yerine getirir... ama karar ve
emir verilmeden konu tartışılıyorsa —bilhassa barış zamanında
genellikle böyledir — ast’lar düşüncelerini serbestçe
söyleyebilmelidir... kişilik sahibi olanlar da söylerler. İşte
bakarsınız bazı hallerde sürekli düşünce aykırılıkları ortaya çıkar...
tabii ki verilen emirler yerine getirilir... fakat karşılıklı güven de
azalır. Komutan Tansel’le geçtiğimiz yıllar içinde birtakım
anlaşmazlıklarımız ve görüş farklılıklarımız elbette ki olmuştu... ama
bunlar normal sınırlar içindeydi.</p>
<p class="calibre5">1965 yılından sonra durumlar değişmeye başladı. İlk olay, benden
habersiz olarak Kurmay Başkanım Alb. Faruk Koralp’ın (sonra Korgeneral)
değiştirilmesinde patlak verdi. Ne olur yani?... sana sorulmadan Kurmay
Başkanın alınamaz mı denilebilir. Yazılı bir kural yok, ama gelenekler
vardır. Bir komutan, verilen isimler içinden, kurmay başkanmı kendi
seçer... Bu sürtüşme, o esnada tesadüfen Eskişehir’e gelen Org. Sunay’ın
da dikkatini çekti ve beni haklı buldu.</p>
<p class="calibre5">Hava Kuvetleri’nde benim rütbeme gelip de Amerika’yı görmeyen
parmakla sayılacak kadar azdı... (sonradan 11 defa gittim). O yıl
(1966) 5 Hava generalinin Amerika’ya incelemeye gönderilmesi
planlanmıştı... zannederim Amerikan Yardım Grubu da kıdemli olarak beni
önermiş... Amerika’ya gittik ve heyetimiz olağanüstü ilgi gördü...
sonradan anladım ki Karargâhta bu ilgi aleyhime bir hava yaratmış.</p>
<p class="calibre5">Çok eski bir arkadaşım olan Mucip Ataklı ile görüşmem de rapor
edilmiş... ayrıca istihbarat teşkilâtımızca hakkımda inceleme
yaptırıldığını duydum (duymadım... tahkikatı yapan bizzat bana
söyledi... çünkü beni çok iyi tanıyordu). Gene de General Tansel’le
ilişkilerimizde bir kopukluk yoktu ve normal devam ediyordu.</p>
<p class="calibre5">General Tansel ve sayın eşleri... bazı bayramlarda Ankara’nın
monoton havasından kurtulmak için başka yörelere giderler... bu arada
Eskişehir’e gelirlerdi.</p>
<p class="calibre5">1966 yılı Şeker Bayramı’nda da geldiler. Evde otururken, Sayın
Tansel... benim çok yorulduğumu, hem taltif ve hem de dinlenmem için
beni Washington’a tayin etmek istediğini söyledi. Tedirgin oldum...
çünkü o yıl Korgeneral olacaktım... 3 yıllık Korgenerallik süresinin
iki yılını yurt dışında geçirmek mesleki geleceğimi tehlikeye
düşürebilirdi. Kendisine, dış göreve tayinin benim için çekici hiçbir
yanı olmadığını, ancak zorunluluk varsa bazı ailevî nedenlerle (oğlum
Saint Joseph Fransız okulunda okuyordu) Paris’e tayini tercih edeceğimi
söyledim.</p>
<p class="calibre5">O yıl İstanbul’da yapılan Müşterek Harp Oyunları’nın bitiminde
Cumhurbaşkanı Sunay, Florya Köşkü’nde İstanbul’da bulunan general ve
amiraller için bir resepsiyon düzenlemişti. Kapıdan içeri girenleri
Sayın Sunay ve eşleri karşılıyorlardı... ben eşimle birlikte önlerine
geldimizde, bana... «sen Türkiye’yi bırakıp nereye gidiyorsun,
bakayım?... burada lâzımsın» dediler. Ben de... «Sayın
Cumhurbaşkanım... ben askerim, nereye tayin edilirsem oraya giderim...
kaldı ki gitmeyi de ben istemedim» cevabını verdim. Ağustos gelip ben
Paris’e tayini beklerken... tayinim Genelkurmay Lojistik Başkanlığı’na
çıktı.</p>

<p class="calibre5">Sayın Tansel’le anlaşmazlık su üstüne çıkmağa başlayınca... uzun yıllardır Hava Kuvvetleri’nin yarısından
fazlasına komuta ettiğim halde... «Haziran 1961» ve «11 Subay»
olaylarında olduğu gibi hiç gruplaşmaya sebebiyet vermemeye ve Hava Kuvvetleri’ni bölmemeye gayret
sarf ettim... Konuyu iki kişi arasında sınırladım ve o çerçeve içinde
uğraş verdim... geçmişten aldığım dersler vardı... ve de .geçmişteki
düzenden yana olan tutumuma ters düşemezdim. Birlikleri gezdim,
vedalaştım ve düşüncelerimi belirten bir mesajı kaleme alarak
yayınladım... o günlerdeki düşüncelerimi (şimdi de değişmedi) taşır bu
mesaj...</p><p class="calibre16">* * * * *</p>
<span class="calibre14">HV.K.K.

</span><p class="calibre15" style="margin:0pt; border:0pt; height:0pt"> </p><span class="calibre14">1 nci HAVA KUVVETİ ESKİŞEHİR
</span><p class="calibre15" style="margin:0pt; border:0pt; height:0pt"> </p><span class="calibre14">29 Ağustos 1956
</span><p class="calibre15" style="margin:0pt; border:0pt; height:0pt"> </p><span class="calibre14">KONU : Tamim.
</span><p class="calibre15" style="margin:0pt; border:0pt; height:0pt"> </p><span class="calibre14">1.    Askeri kariyerde belirli bir görev için çok
uzun bir süre sayılabilecek: beş yılı aşkın zamandır 1 nci Hava
Kuvvetine Komuta ettim.

</span><p class="calibre15" style="margin:0pt; border:0pt; height:0pt"> </p><span class="calibre14">2.    Bu süre içinde, iç
ve dış çeşitli
meselelerde, birliklerimin emin olduğu kudret ve bildiğim inançlarına
güvenerek ve onları temsilen, aziz ordumuz ve milletimiz için faydalı
olacağına kani olacak yolda hareket ettim.Hareketlerimde başarı sağladığımız kanısındayım. </span>
<p class="calibre15" style="margin:0pt; border:0pt; height:0pt"> </p><span class="calibre14">3.    İnsanlar fani, görev ve makamlar geçicidir. Şu basit kaideyi
bilmeme rağmen, bütün varlığımla mecz olduğum birliklerimden
ayrılırken büyük bir üzüntü duyuyorum. Daima başarılı görmek istediğim
mesai arkadaşlarıma kendilerinden yaş, tecrübe ve rütbece büyük eski
bir komutanları olarak bazı tavsiyelerde bulunmak istiyorum:

</span><p class="calibre15" style="margin:0pt; border:0pt; height:0pt"> </p><span class="calibre14">a)    Türk Silâhlı
Kuvvetlerinin ve onun bir parçası olan Hava Kuvvetlerinin mensubu
olmakla her zaman gurur duyun.
</span><p class="calibre15" style="margin:0pt; border:0pt; height:0pt"> </p><span class="calibre14">b)    Kitle ve şahsi şerefinizi daima dikkate alarak resmi ve özel hayatınızı ayarlayın.
</span><p class="calibre15" style="margin:0pt; border:0pt; height:0pt"> </p><span class="calibre14">c)    Askeri ve havacılık kültürünüzü artırmak ve
zamana uygun seviyede bulundurabilmek için devamlı okuyun ve
çalışın. Elinizdeki silâhların en iyi kullanma şekillerini tatbiki
olarak öğrenmeye ve yenilikler bulmağa çalışın.
</span><p class="calibre15" style="margin:0pt; border:0pt; height:0pt"> </p><span class="calibre14">ç)    Tarihi parlak devirlerimizin boş gururu ile oyalanmaktansa,
şimdiki geri kalmışlığımızın nedenleri ve giderilme çareleri üzerinde
kudretiniz ve imkânlarınız dahilinde zihin yorunuz ve çalışınız.
</span><p class="calibre15" style="margin:0pt; border:0pt; height:0pt"> </p><span class="calibre14">d)    Türk tarihinde milletinin hali ve geleceği
üzerinde daima en önemli role sahip olmuş ve olacak olan silâhlı
kuvvetlerin bir ferdi olarak, dünyanın ve memleketimizin sosyal ve
ekonomik problemleri üzerinde bilgili olacak şekilde kendinizi
yetiştirin.
</span><p class="calibre15" style="margin:0pt; border:0pt; height:0pt"> </p><span class="calibre14">e)    Günlük politika hareketleri bizleri
ilgilendirmez fakat Türkiyenin umumi idaresi, karşılaşabileceği iç ve
dış hadiseler, tehlikeli akımlar ve hareketler daima takibinizde
olmalıdır.</span><p class="calibre15" style="margin:0pt; border:0pt; height:0pt"> </p><span class="calibre14">f)    Pısırık, şahsiyetsiz ve evet efendimci olmayın.
Askeri usuller ve terbiye hudutları içinde, karşınızdaki sizden büyük
ve aksi düşüncede de olsa fikrinizi ifade etmek cesaretine sahip
olacak tarzda kendinizi yetiştirin. Belki bazı hallerde şahsi
kayıplarınız olabilir fakat vicdanen rahat olursunuz ve sonunda
muhakkak kazanırsınız.
</span><p class="calibre15" style="margin:0pt; border:0pt; height:0pt"> </p><span class="calibre14">g)   Zayıf karakter, tavizkâr tutum, riyakârlık ve
sunî sevgi gösterili karakterlere iltifat göstermeyin ve inanmayın. Bu
gibi tiplerin insanı fena yollara sürükleyeceğini ve ilk sıkışık anda
tek başına bırakacağını unutmayın.
</span><p class="calibre15" style="margin:0pt; border:0pt; height:0pt"> </p><span class="calibre14">h)    Daima iyi olun fakat iyilik ederken çok
düşünün. Ekseri iyilik görenlerin küçüklük kompleksine düşeceğini ve
size fenalık etmece çalışabileceğini unutmayın. Buna rağmen iyi
olduklarına inandıklarınıza iyilik edin, aldanmış olsanız da fazla
üzülmeyin.
</span><p class="calibre15" style="margin:0pt; border:0pt; height:0pt"> </p><span class="calibre14">i)    Lâyık olanları daima koruyunuz, yükselmeleri
için kendilerine fırsat ve imkânlar hazırlayın ve bunu iltimas
kabul etmeyin.
</span><p class="calibre15" style="margin:0pt; border:0pt; height:0pt"> </p><span class="calibre14">4. Sizlere veda ederken samimi hislerimle hepinize başarılar, daimi üstün başarılar ve mutluluklar dilerim.
</span><p class="calibre15" style="margin:0pt; border:0pt; height:0pt"> </p><span class="calibre14">Muhsin Batur, Hv. Korgeneral, 1 nci Hava Kv Komutanı</span><p class="calibre3" style="margin:0pt; border:0pt; height:0pt"> </p><p class="calibre3" style="margin:0pt; border:0pt; height:1em"> </p>
* * * * *<p class="calibre3" style="margin:0pt; border:0pt; height:0pt"> </p>
<p class="calibre3" style="margin:0pt; border:0pt; height:1em"> </p>Ben dış ülkeye tayinimi durdurmak için kimseye müracaat
etmemiştim... nedense Sayın Tansel, benim Sayın Sunay vasıtası ile
tayinimi durdurduğum saplantısına kapılmıştı. Önceleri General Tansel'i
ziyaret etmedim... Sayın Sunay’ın Oramiral Necdet Uran aracılığı ile
haber göndermesi üzerine karargâha gittim... Sayın Tansel’le üç saate
yakın süre ile konuştuk, tartıştık. Kendisine... «şimdi randevu alıp
Cumhurbaşkanına beraberce gidelim... bu tayin işinin aslı meydana
çıksın» önerisinde bulundum, isteğim yanıtsız kaldı ve kendisi ile
emekli olup Büyükelçi olarak yurt dışına gidinceye kadar bir daha
görüşmedik.
<p class="calibre5">* * *</p>
<p class="calibre5">Yıllar geçti... 1974’e geldik... ben Senatör olmuştum, bir gün
telefon çaldı... Konuşan Orgeneral Tansel’di, sesi hemen tanımıştım...
«hoşgeldiniz» dedim, Kanada’dan yeni dönmüştü... bizi ailece yemeğe
davet etti ve görüştük... şimdi de müşterek anılarımız olan iki uygar
insan, iki eski komutan olarak görüşüyoruz. Aradan yıllar geçtikten
sonra arada bir düşünürüm... hangimiz kusurlu idik. Olayların geçtiği
dönemlerde... kendime göre ben yüzde yüz haklıydım... şimdi ise biraz
farklı düşünüyorum.</p>

<p class="calibre5">Aynı görevde çok uzun süre kalması ve her zaman herkesin çevresinde bulunabilecek insanlar Sayın Tansel’i
yanıltmışlar ve yanlış yollara sevk etmişlerdi... belki benim de
kabahatlerim olmuştu. Sayın Tansel çok sonraları her ikimiz de emekli
iken bir gün Gümüldür kampında bana... «seni yanıma Kurmay Başkanı
alamazdım, çünkü sen uzun süre tek çalıştın ve komutan mizaçlısın,
Karargâhta bana uyum sağlayamazdın» dedi... doğru bir teşhiste
bulunmuştu, ama bana reva gördüğü muamele pek doğru değildi.</p>
</body></html>
