<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="ABBYY FineReader 11" name="generator"/>
    <title>batur 1</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body alink="#000099" vlink="#990099" link="#000099" class="calibre">
<h1 class="calibre4" id="calibre_pb_9">MERZİFON YILLARI, ADANA, MISIR <small class="calibre9"><small class="calibre10">(1942-1946)</small></small></h1>


<p class="calibre5">4ncü Tayyare Alayı; ikişer bölüklü iki tayyare Taburu ve yer destek
birliklerinden oluşuyordu. Birinci Taburun her iki bölüğü P.Z.L. tipi
Polonya yapısı... İkinci Taburun bir bölüğü çift kanatlı Amerikan
yapısı Curtis Hawk tipi, diğer bölüğü —yani benim bölüğüm— zamanın
modern tipi sayılan Fransız yapısı Morane-406 av uçağı ile
donatılmışlardı. Alay Komutanımız Albay İsmail Hakkı Akkuş, 1 nci Dünya
ve Kurtuluş Savaşlarına süvari subayı olarak katılmış, kurmay olmayan
fakat yönetim, komuta ve moral konularında çok üstün bir insandı.
Yardımcısı Yarbay Hidayet Göksel... Fransa ve Amerika’da, Tabur
Komutanımız Kurmay Yüzbaşı Nijat Orkuş... Fransa’da ayrıca Elektrik -
Elektronik mühendisliği eğitimi görmüş yetenekli kişilerdi. Bölük
Komutammız Yüzbaşı Yıldırım Yakar... hem Komutan hem ağabey gibi idi. Bölükte bizden
kıdemli bir Yüzbaşı, dört üsteğmen, bir Teğmen vardı... av pilotluğunu
bizlere bu tecrübeli insanlar öğretecekti, biz beş sınıf arkadaşı aynı
bölüğe atanmıştık.</p>
<p class="calibre5">O zamanlar... yeni bir uçak tipi üzerinde eğitime ve uçuşa çok ilkel
usullerle başlanırdı. Uçağın ufak bir el kitabını okuduktan sonra pilot
kabinine girer oturursunuz... tecrübeli bir pilot kanada çıkar ve size
uçaktaki şalter, gösterge saatleri, tekerlek ve flap kolları v.s. yi
anlatır... uçağı nasıl çalıştıracağınızı ve nasıl uçacağınızı on beş
yirmi dakikada anlatır... «haydi hayırlı uçuşlar» der ve kanattan
aşağıya atlar ve siz uçuşa çıkardınız. Bana da öyle yaptılar ve ilk
defa bir av savaş uçağı ile tek başıma havalandım.</p>

<p class="calibre5">Yanılmıyorsam 6 nci uçuştan sonra sıra kol uçuşu eğitimine geldi.
Kol uçuşunda yanımızdaki uçağa ne kadar yakın uçar ve bu mevkii
bozmadan muhafaza ederseniz o kadar makbuldür. Lider, Üsteğmen Süleyman
Tulgan (sonra General, Hava Kuvvetleri Komutanı), iki numarada bendim.
Uçağm bir özelliği vardı... istikamet pedalları aynı zamanda sağa sola
hareketlerde otomatik olarak fren yapıyordu... bize büyük pedal
hareketleri yaparsamz tekerlekleri kırarsınız demişlerdi. Kalkışın
ortalarına doğru benim uçağım sola kaymağa ve lidere yaklaşmağa başladı
(tabii uçak kendi kendine kaymaz, hata bende idi)... yapılacak iş sağa
direksiyon ve biraz gaz kesmekti... ikisini de yapmadım... sol
kanadımın ucu liderin başı hizasının biraz gerisine vurdu... uçağım
biraz gerildi, geriye kalırken pervanemle lider uçağının kuyruğunu
biçtim... o yerde kaldı... ben inat bu ya... kalkışa devam ettim ve
kalktım, uçağım zelzeleye tutulmuş gibi sarsılıyordu, döndüm... indim. Uçağımın pervanesinin palleri sert
madenden olduğu halde bükülmüştü... yerdekiler bu uçağın nasıl
havalandığına hayret eder ve bana geçmiş olsun derken ben titreyen
ellerimle sigaramı yakmağa çalışıyordum ki Bölük Komutanımız yanımıza
geldi... Süleyman sen... numaralı uçağa... Muhsin sen... numaralı
uçağa., haydi dedi. İkimiz de uçaklarımıza bindik, motoru çalıştırdık,
Üsteğmen Tulgan hızla kalkış yerine ilerledi... öyle kaçıyordu ki
yakalaması mümkün değildi, gazı verdi kalktı... yirmi dakika kendisini
kovaladım... yanma yaklaşıp kol uçuşu yapma fırsatını bulamadan uçuş
süremiz doldu, indik. İlk uçak kazam böylece ve pek erken oldu. Sonra
üsteğmen Tulgan’la çok kol uçuşları yaptık... 1961 yılma kadar da çok
yakın mesai içi ve dışı dost, arkadaş olduk, kulakları çınlasın.</p>
<p class="calibre5">Alayda, 103’ün üzerinde subay vardı, evliler azınlıktaydı ve şehirde
ev tutmuşlardı. Biz bekârlar, portatif karyolalarımızı açmış, kalabalık
koğuşlarda yatardık. Günlerimiz; uçuş, ders, konferans, kitap okumak,
voleybol ve futbol oynamakla geçerdi... pek az şehire inerdik... çünkü
o zamanlar Merzifon’da gidilebilecek ufak bir lokanta, kilise’den dönme
bir sinema ve Kolordu Karargâhının yerleştiği Amerikan Kız Koleji
binalarındaki basit bir Orduevi vardı. Alay Komutanımız Albay Akkuş,
sıkılmayalım diye kendisinin de katıldığı piknik partileri
düzenlerdi... rütbe farklarını unutur fakat terbiye dahilinde çok
eğlenirdik. Ben her fırsatta okumağa devam ediyordum.</p>

<p class="calibre5">Alayımızda, Turgan Birmen adında Beyrut’a yerleşmiş bir Türk
ailesinden olan, Lise öğrenimini Fransızca yaptığı için hala Fransız
aksam ile konuşan bir üsteğmen vardı, çok uygar tipli idi... takma adı
Mösyö idi. Biz gençleri zorla toplar... «bir hava subayının briç ve bezik bilmesi gerek» derdi ve çoğumuza da sabırla öğretti.</p>
<p class="calibre5">Böylece günler, aylar geçerken kış sonuna doğru bizim Tabur,
uçaklarımızı Merzifon’da bırakarak trenle Adana’ya intikal emri aldı.
İngilizlerin verdiği yeni Hurricane Av-Bombardıman uçaklarını teslim
alacak intibak eğitimini kışın hava şartları daha iyi olan Adana’da
tamamlayacak baharda Merzifon’a dönecektik. Evliler üzülürken biz
bekârlar çok sevinçliydik... hem yeni tip bir uçakla uçacak ve hem de
güneyin eğlence merkezinde biraz yaşayacaktık.</p>
<p class="calibre5">Adana sivil hava alanı içindeki binalara bürolara ve yatmak için civarda kurulan büyük bir eve yerleştik.</p>
<p class="calibre5">Yeni uçaklarımız çok güzeldi... bizim bölük uçucuları zaten modern
olan Moranc’larda uçtukları için Hurrıcane’lere kolay uyum sağladılar,
diğer bölük ise basit Hawk tipi uçaklardan sonra zorlandı ve çok kaza
yaptılar. Tabur Komutanımız Nijat Orkuş, kazaların artması üzerine bize
gece eğlencelerini yasakladı. Ben gene bir gece bara gitmiş dans
ediyordum... bir dirsek darbesi yedim, irkildim... bir darbe daha yi'
yince dönüp baktım... Komutan da dans ediyor ve bana gülümsüyordu.</p>

<p class="calibre5">Arkadaşlarımız içinde çok deli fişekler vardı... bunlardan biri de Teğmen Selçuk Okyay’dı (sonra Kurmay Albay)<sub class="calibre11">;</sub>
Unutamayacağım ve bugün bile hatırladıkça halâ güldüğüm iki anı bıraktı
bana... İlki: arada bir şehre indiğimizde gece geç vakit faytonla
meydana dönerdik... buradaki faytoncular Eskişehir-deki gibi çelebi
mizaçlı değillerdi... bazen çok para isterlerdi... bir gece gene öyle
oldu... o zamanlar parabellum tabancaları taşırdık... Selçuk çekti silâhını, bir el ateş
etti... bana döndü... «bir mermi 7,5 kuruş» dedi... arabacı kovboy
filmlerindeki gibi atları dört nala kaldırdı ve uzaklaştı. İkinci anı
gene atlarla ilgili... her halde Selçuk atları çok seviyordu... bir
gece fazla içmişti... gene faytona binmiş ve ikimiz arkada
oturuyorduk... bir anda Selçuk tırmandı sürücünün yanma oturdu...
dizginleri ve kırbacı eline aldı... ve... atlara... haydi evlâtlarım
diye bağırıp kırbacı havada şaklatmağa başladı... sonra da dayanamayıp
atlardan birinin üstüne atladı fakat kayıp iki atm arasına sıkışınca
korkudan bağırmağa başladı... neyse arabacı atları kontrola alabildi.</p>

<p class="calibre5">Ocak 1943 sonlarında İngiltere Başbakanı Winston Churchill'in
Adana’ya geleceğini duyduk... alanda önlemler alındı, Cumhurbaşkanı
İnönü de trenle geldi... tren hemen meydanm karşısmda özel bir hatta
alındı. Churchill, bir Amerikan bombardıman uçağı ile geldi ve elindeki
meşhur purosunu göstererek indi... bu arada park yerinde uçağı pisten
çıkarak çamura saplandı... İnönü ve Churchill trende kimbilir ne ağır
konular üzerinde tartışırlarken... bizler de o ağır uçağı çamurdan
çıkarmak için uğraş verdik. Churcill ve yanındakiler gittiler, ama iki
Amerikalı pilotla kimse ilgilenmedi. Robert Kolejden Askeri Okula
geçmiş olan Üsteğmen Nüzhet Yolaç iyi İngilizce bilirdi. Bana... «var
mısın?» dedi... «varım» dedim. Pilotları aldık... şehre götürdük ve çok
iyi şekilde ağırladık... sabahleyin kendimize geldiğimizde birer maaş
borca girdiğimizi anladık.</p>
<p class="calibre5">Eğitim, Nisan 1943’de bitti ve uçaklarmıızı alarak tekrar Merzifon’a döndük.</p>

<p class="calibre5">Haziranda bir uçağı Kayseri Tayyare Fabrikasına bakım için
götürmüştüm, orada iken bir telsiz emri aldım, Mısır’a eğitimi
pekiştirmek üzere gönderiliyordum. Trene bindim ve Üsteğmen Tulgan’la
karşılaştım (Kalkışta çarpıştığım), meğer beraber gidiyormuşuz.
Ankara’da pasaport ve harcırahlarımızı aldık. Harcırah, yol parası
hariç 1800 Lira idi. Merkez Ban-kası’nda bize Amerikan doları
verdiler... doları ilk defa görüyordum. Ne kadar dolar verdiler tahmin
edersiniz?... 1800 dolar... evet yanlış okumadınız bin sekiz, yüz dolar
(bugün 4 dolar alamazsınız). îki subay da İzmir’den gelerek bize
katıldılar... Kur. Yüzbaşı Sadi Atikkan ve Kur. Yüzbaşı Nevzat Gökeri
(her ikisi sonra general oldular). Beraberce yola çıktık ve Haleb’e
geldik. Nedense bizi orada enterne ettiler, şehirde gezmek serbest...
ayrılmak yasak. Halep’teki üç gün ilginç geçti... hayatımda bir defada
bir taneden fazla muz yememiştim... orada hevenkle aldım... kebapçıda
da kıymanın satır kullanarak hazırlandığını ilk orada gördüm...
sokaklarda halk tabn Arapça konuşuyordu... fakat iki defa kavga
edenlere rastladım... nedense küfürler Türkçe idi. Önce Beyrut sonra
Tel-Aviv’e vardık... şaşırdım kaldım... bunlar ne biçim Yahudi diye...
çoğu Almanlar gibi sert adımlarla yürüyen, çeşitli Avrupa dilleri
konuşan bir topluluktular... sonunda Kahire’ye varabildik. Süleyman
Tulgan’la ben, Süveyş kanalı yakmındaki İsmaili’ye civarındaki bir
İngiliz Hava birliğine katıldık, bizden önce gelmiş arkadaşlarımız da
vardı, kalabalıkça bir Türk grubu oluşturduk. Çölün inanılmaz
sıcaklığında, II nci Dünya Savaşında uygulanan en son hava taktiklerini
bizzat uçarak ve ders görerek öğrendik. Uçuş öğretmenimiz savaş
deneyimli bir İngiliz assubayı idi, kursun yarısmdayken Subay oldu, ilk
subay gazinosuna girişte mahçubiyetinden kıpkırmızı olmuştu. Kol
uçuşundayken bir tarafmda Tulgan, diğer tarafında ben kendisine o kadar
yakın uçardık ki huzursuz olurdu... artık tam forma girmiştim ve
kimseye çarpmıyordum.</p>
<p class="calibre5">Küçük uçuş disiplinsizliklerine para cezası uygulanırdı... örneğin
alçakta yapılan bir looping (uçakla takla atmak) 5 şilin, tono yapmak
(uçağı ekseni etrafında bir tur çevirmek) 5 şilin gibi. Bazen bir
Sterlini gözden çıkarır dört yasağı bir anda arka arkaya yapardım,
yakalanmadan da Süveyş kanalının içine girer alçaktan uçardım.</p>
<p class="calibre5">İlk otostop’u hayatımda Mısır’da gördüm, Kahire’ye gidiş-gelişi
otostop’la yapardık. Bir değişiklik olsun diye bazı arkadaşlar bıyık
bırakmağa ve bunu fotoğrafla belgelemeye karar verdik, bıyıklarım
yeterince gür değildi... kalemle boyadım resim çektirirken.</p>
<p class="calibre5">Kahirenin en büyük eğlence yeri Badia Bar, en ilginç görülecek yeri
Piramitler, Sfenks ve Hayvanat bahçesi idi. Büyük dükkânların çoğu
Rumların ve Er-menilerindi. Bilhassa Ermenilerden büyük yakınlık
görürdük... mağaza sahiplerinin Türkiye’den ayrıldıktan sonra doğmuş,
benim yaşımdaki çocukları Türkiye’yi hiç görmedikleri halde mükemmel
Türkçe konuşurlardı.</p>


<p class="calibre5">Merzifon’a döndüm ve 30 Ağustos 1943’de Üsteğmen oldum, 15
Şubatta erken subay çıktığımız için önümüzdeki sınıfla birleşmiş ve bir
yıl önce terfi etmiştik. O yıl, 29 Ekim törenlerine katılmak üzere
uçaklarımızla Etimesgut meydanına intikal etmiştik. Atatürk döneminden
kalma bir adet vardı... Atatürk, havacıları çok sevdiği için 29 Ekim
gecesi verilen büyük baloda onları görmek istermiş... bu anane devam
ediyordu. Cumhurbaşkanı İsmet İnönü’nün davetiyesini (hâlâ saklarım)
bana da verdiler. Leman’a da ailesi izin verdi, Ankara’daki dayısına
gönderdiler, beraberce Ankara Palas’taki baloya gittik ve devlet
büyüklerimizi ilk defa çok yakından gördük... çok genç olduğumuz için
onlar bize bakarken... biz de onlara bakıyorduk.</p>
<p class="calibre5">Nişanlılığımız çok uzamıştı... 2nci Dünya Savaşı bütün şiddeti ile
devam ediyordu ve Türkiye’nin bu savaşa girip girmemesi gündemde idi,
izin almak çok zordu. 1 nci Hava Tümen Komutanı General Muzaffer
Göksenin’in (sonraları Hava Kuvvetleri Komutanı - Büyükelçi) açtığı ve
arkadaşlarımdan Eskişehir’de bulunanlarm katıldığı güzel bir törenle
Ordu Evinde</p>
<p class="calibre5">4 Şubat 1944’de evlendik ve hemen beraberce Merzifon’a geldik...
Bizi Havza İstasyonunda Teğmen Ağası Şen (sonraları Cemal Gürsel’in
Emir Sb. Kur. Albay) karşıladı. Leman önceleri yemek yapmasını
bilmezdi, sonradan itiraf ettiğine göre ilk yaptığı ayva kompostosu
fazla şekerden önce ağdalaşmış, sonra katran gibi olmuş... o da bahçede
açtığı bir çukura tenceresi ile beraber gömmüş... ama iki ay zarfında
çerkez tavuğu dahi yapmağa başladı... yavaş yavaş beni içkiden
uzaklaştırdı.</p>


<p class="calibre5">Bir kaç ay sonra, Eskişehir’de açılan Temel Alet Öğretmen Kursuna
Üsteğmen Muharrem Erkutlu (sonra şehit oldu) adlı bir arkadaşla
beraberce gönderildik. Leman evine kavuşacağı, ben de mesleğimde yeni
bir şey öğreneceğim için sevindim. Eskişehir’de, Tümen Komutanının
huzuruna çıktık, bizlere baktı... baktı... «çok ta toysunuz, nasıl
öğretmen olacaksınız?» dedi ve bana sordu... «geçen yıl kaç saat
uçtun?.» cevap verdim... «120 saat komutanım...» inanmadı... çünkü o dönemlerde
bir av pilotu yılda 50-60 saat uçuş yapabilirdi. Zili çaldı... emir
subayına... bana geçen yılın uçuş raporlarını getir dedi. Evrak
geldi... 58 saat uçuş yaptığım görünüyordu... başını kaldırıp soru
sorar gibi bana baktı... «62 saat Mısır’da uçtum efendim» dedim, tatmin
oldu.</p>
<p class="calibre5">Öğretmenlerimiz İngiliz fakat uçaklar ve metod çok ilkel idi. Uçakta
ve yerde elektronik aygıtlar olmadığı, önde öğretmen etrafı görerek
uçuyor... biz arkada körüğü kapatarak ve dışarısını görmeden uçaktaki
basit aletlerle uçmağa çalışıyorduk... gene de bir şeyler öğrendik ve
Merzifon’a alet uçuş öğretmeni olarak döndük.</p>

<p class="calibre5">Yaz başlarında, Muzaffer Paşa teftişe geldiğinde bütün üsteğmenleri
yazılı sınava tabi tuttu. Benim cevaplarımı ve tazı tarzımı beğenmiş
olacak ki, beni Tümen Karargahında Av Eğitim masasında çalıştırmak
üzere yanma aldı. Karargâh hizmeti de zevkli idi ve yeni şeyler
öğreniyordum ancak arkadaşlarım kıt’ada uçarken geri hizmette çalışmayı
içime sindiremiyor-dum, izm istedim, general anlayışla karşıladı ve ben
Merzifon’a döndüm, Leman’ı, hamile olduğu için annesinin yanma
bıraktım. 13 Kasım 1944 günü ilk çocuğumun dünyaya geldiğim ve kız
olduğunu telgraf haberinde öğrenebilidm ve ancak 20 gün sonra
görebildim... kucağıma o zamana kadar bu kadar ufak bir çocuğu
almamıştım... korkarak biraz tuttum... kendiliğinden güzel bir kokusu
vardı... öptüm... adını Emel koyduk.</p>

<p class="calibre5">Artık... Kurmay Subay olup olmamak konusu gündeme geliyordu.
Havacılar arasında o dönemlerde iki zıt düşünce birbiri ile çatışırdı.
Bir bölüm eski havacılar derlerdi ki «havacılık bir şövalye
mesleğidir... Kurmay olunca insanı büroya kapatırlar... pilot olarak
gelişemezsin». (Bu düşünceye sahip olanlardan biri de Yz. Tulgan’dı...
dayanamadı, benden iki yıl sonra o da Akademiye girdi). Karşıtları
derlerdi ki «Kurmay olmadan meslekte ilerleme ve yükselme şansı
sınırlıdır... kaldı ki her iki iş birlikte yürütülebilir».</p>
<p class="calibre5">Ben ikinci şıkkı seçtim ve Kurmay olmağa karar verdim... (sanki
karar vermekle olunurmuş gibi...). Kitaplar, talimatnameler, eski
sınavlarda sorulmuş so-Tular... hepsini aldım, getirttim ve geceleri
evde çalışmağa başladım, dilekçe ile sınava giriş için müracaatımı
yaptım. Hava subayı olarak bizim sınavlarımız Karacılardan zordu...
çünkü biz hem hava hem de kara derslerinden sınava giriyorduk.</p>
<p class="calibre5">Sınavlar başladı... ilk sınav için hemen evin yakınında olan Kolordu
merkezine gittim. Sınav kağıtlarını ve soruları dağıttılar... yazdım ve
yarım saat sonra eve döndüm. Leman beni görünce heyecanlandı... , «ne
oldu?... niye geldin?... yoksa beceremedin mi?» diye sordu... «çabuk
bitti... ne yapayım» dedim. Kara Tabiye sınavında verilen meseleyi
halletmeye çalışıyordum ve cevabı yarılamıştım. Gözlemcilerden, bana
sempati duyan Fethi bey adında bir Kara Kurmay Binbaşı vardı. Yanıma
geldi... yavaşça «ne yapıyorsun» dedi. Kısaca söyledim... «öyle yapma»
dedi ve önerisini söyledi... «değiştirirsem... yetiştiremem» dedim,
sonradan hal tarzları basılınca benim hal tarzımın doğru olduğunu
anladım.</p>

<p class="calibre5">1946 yılı başında sınav sonuçları ilân edildi... kapanmıştım.
Alayımızda Uçaksavar Taburu vardı, orada staja başladım. Biraz para
tasarrufu yapabilmek için Leman evi
boşalttı, Eskişehir’e gitti... ben de Uçaksavar Taburunda bir odaya
yerleştim.</p>

<p class="calibre5">Briç oynamağa başladığımı anlatmıştım. Hava Kuvvetleri Komutanı
General Zeki Doğan yanma General Muzaffer Göksenin’i de alarak bizi
teftişe gelmişti. Ben gece yemekte bir bardak şarap içmiş, erken
yatmıştım. Uyandırıldım... Komutanlar çağırıyor, dediler. Yüzümü
yıkayıp, ağzımı fırçaladım, giyinip gittim. Briç oynayacaklarmış ve
dördüncüye ihtiyaç varmış. Süklüm püklüm oturdum... oyun başladı. Bir
ara Zeki paşa koz deklare etti... ben «kontr» dedim ve aynı anda
masanın altından dürtüklendim... karşımdaki Muzaffer paşa ve solumdaki
Alay Komutanı Albay Ziya Zeyrek bana kaş göz işareti yapıyorlardı...
arif olan anlar... Komutana, kontr demek yasaktı... Biraz sonra bir
daha dürtüklendim... işareti gene anladım... Zeki paşanın kağıdını onun
adma ben dağıtacakmışım... şöyle veya böyle... sevinç ve gurur içinde
idim. Komutan olması bir yana... Zeki Paşa ile oyun oynamak..., o Zeki
Paşa ki... Çanakkale Savaşında, Atatürk kendi inisyatifi ile Tümenini
ileri yürütüp en önde ve yalnız başına tırmandığı Kocaçimen Tepede
düşmanla karşılaştığında yanma baktığı zaman gördüğü ilk subay Üsteğmen
Zeki’dir. Zeki Paşa... hayatı kahramanlıklarla geçmiş... çok sert aynı
zamanda da çok değerli bir komutandı... yanma oturmak benim için de
şeref idi (tanrı rahmet eylesin).</p>




<p class="calibre5">30 Ağustos 1946’da Yüzbaşılığa terfi ettim... değil çocukluk... genç
olmama rağmen artık gençlik bile geride kalıyordu yavaş yavaş. Aynı yıl
Ekim ayında Akademi öğrenimine başladım.<br class="calibre3"/>
<br class="calibre3"/>
</p>
</body></html>
