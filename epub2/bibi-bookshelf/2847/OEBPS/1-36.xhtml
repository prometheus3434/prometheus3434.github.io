<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-36</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-37" xml:lang="en-GB">Otuz yedi  </p>
			<p class="paragraf">Kapı güm güm vuruldu, Meryem korkuyla gözlerini açtı. Kimse hayırlı bir iş için böyle vurmazdı kapıya; ya biri ölmüştü ya da başka bir felaket olmuştu. Kalkmaya davrandığında, karnındaki ağırlık ona mâni oldu. Kâzım’ın koca kolunun üzerinde olduğunu fark edince tepesi attı.  </p>
			<p class="paragraf">“Çekil üstümden ayı!” diye tısladı ve kolu ittirdi. Buna rağmen hırsını alamadığından, hâlâ uyuyan Kâzım’ın kafasına iki tane tokat patlattı. Kâzım gözlerini açtı ve korkuyla Meryem’e baktı.  </p>
			<p class="paragraf">“Bir daha bu çizgiyi geçersen taşaklarını koparırım” diye söylendi Meryem ve yataktan çıktı. Ocak söneli saatler olmuş, ev buz kesmişti. Buna rağmen üzerine bir şey geçirmeyi akıl edemeden kapıya koştu.  </p>
			<p class="paragraf">“Aman be Nurdan Abla, yüreğime indirdin valla. Nasıl kapı çalmak o öyle?”  </p>
			<p class="paragraf">“Kaçıncı çalışım bu, haberin var mı? Duyuramadım ki bir türlü” dedi Nurdan. Kocaman, aba gibi, simsiyah bir şala sarınmış, tir tir titriyordu kapının önünde.  </p>
			<p class="paragraf">“Hiç duymadım valla” dedi Meryem ve kapının önünden çekilip, içeri girmesi için Nurdan’a yol verdi. “Kusura bakma, ortalık dağınık biraz. Geç otur sen, ben ocağı yakayım.”  </p>
			<p class="paragraf">“Kız yatıyor musunuz hâlâ? Neyin keyfi bu saatte?”  </p>
			<p class="paragraf">Meryem duvardaki saate baktı; henüz sekiz bile olmamıştı. Nurdan’a sabahın köründe burada ne işi olduğunu sormayı içinden geçirdiyse de sesini çıkarmadı. Çok iyiliğini görmüştü ne de olsa. Hâlâ da görüyordu.  </p>
			<p class="paragraf">“Rakı içtik de akşam… Dayanamadı bu tabii. Kalk be, kalk! Görmüyor musun, misafir geldi.”  </p>
			<p class="paragraf">Kâzım karısının sözünü dinledi ve yataktan çıktı. Nurdan hâlâ uyku mahmuru olan Kâzım’a baktı.  </p>
			<p class="paragraf">“Ne oldu bunun ağzına? Pembe olmuş her yeri.”  </p>
			<p class="paragraf">“Soğuktan çatlamıştı da krem sürdüm, o boyadı. Hadi Kâzım, git elini yüzünü yıka. Al pantolonunu, gömleğini de yanına, banyoda giyinirsin.” Meryem, giyeceklerini Kâzım’ın eline tutuşturup onu banyoya tıktı.  </p>
			<p class="paragraf">“Eeee? Aliço mu gelmiş akşam size? Öyle duydum ben.”  </p>
			<p class="paragraf">“Kimden duydun ki?” diye sordu Meryem, ocağı tutuşturmaya uğraşırken.  </p>
			<p class="paragraf">“Ekrem dedi. Kahvede beraberlermiş Aliço’yla. Kâzım gelip eve çağırmış, doğru mu?”  </p>
			<p class="paragraf">“Hııı, rakıya geldi” dedi Meryem.  </p>
			<p class="paragraf">“Ne rakısıymış o öyle?”  </p>
			<p class="paragraf">“Aman ne rakısına gelecek, bana geldi işte…” dedi Meryem. “Abla, dön arkanı da giyineyim, dondum gecelikle.”  </p>
			<p class="paragraf">Nurdan başını çevirip pencereden avluya baktı.  </p>
			<p class="paragraf">“Nasıl sana geldi?”  </p>
			<p class="paragraf">“Basbayağı! Özlemiş adam beni.”  </p>
			<p class="paragraf">“Eee, Kâzım’ı ne yaptınız?”  </p>
			<p class="paragraf">“Onu banyoya kapadım ben.”  </p>
			<p class="paragraf">“Ne?”  </p>
			<p class="paragraf">“Banyoya kapadım. Orada oturdu.”  </p>
			<p class="paragraf">“Kız, yaptınız mı, sakın…”  </p>
			<p class="paragraf">Meryem kıkırdadı. “E yaptık tabii.”  </p>
			<p class="paragraf">“Aaaaa, kudurdun mu sen? Anası danası yan tarafta, Kâ­zım banyoda. Hiç duymadım böyle şey!”  </p>
			<p class="paragraf">“Ay tamam Nurdan Abla, ne kızıyorsun? Anneleri de anlamadı, Kâzım da anlamadı, geçti gitti.”  </p>
			<p class="paragraf">Banyonun kapısı açıldı ve Kâzım giyinmiş, paklanmış bir halde dışarıya çıktı. Meryem mutfağa gitti, elinde bir tepsi pirinçle geri döndü ve tepsiyi getirip yere, halının üzerine bıraktı. “Kâzım, koydum buraya pirincini. Hadi otur da ayıkla. Bak şilten de burada.”  </p>
			<p class="paragraf">Kâzım hevesle pirincin başına çöktü.  </p>
			<p class="paragraf">“Çocuk gibi oyalanmak istiyor. Benim çilem de bu işte Nurdan Abla. Millet çocuğu oyalansın diye oyun uydurur, ben kocam oyalansın diye oyun buluyorum” dedi Meryem, gözlerini devirerek ve kahve yapmak için tekrar mutfağa gitti. Bu kez Nurdan da onu takip etti. İki kadın ocağın başında kahvelerinin pişmesini beklerken, sabredemeyip ilk sigaralarını yaktılar.  </p>
			<p class="paragraf">“Yaptınız yani bayağı?” diye sordu Nurdan, kınayan bir tavırla.  </p>
			<p class="paragraf">“Evet!” dedi Meryem, utangaç bir tavırla gülerek. “E ne yapalım ama Nurdan Abla, başka çaremiz mi var? Biz de biliriz o işi insan gibi yapmayı ama kader utansın. Bizi bu hale düşürenler utansın. Madem dünya ikiyüzlü, o zaman biz de ikiyüzlü oluruz. Beni Allah’ın delisine karı diye verenler, ben başkasının koynuna girince ayıplıyorlarsa, varsın ayıplasınlar. Yani diyeceğim o ki, âlem buysa, kral benim.”  </p>
			<p class="paragraf">Nurdan cevap vermedi.  </p>
			<p class="paragraf">“Sen bir şey mi diyecektin Nurdan Abla? Niye böyle erkenden geldin?” diye sordu Meryem.  </p>
			<p class="paragraf">Nurdan başıyla Kâzım’ı işaret etti. Bir taraftan da dudaklarını kemiriyordu. “Hani dedin ya sen, açıyorum diye…”  </p>
			<p class="paragraf">“Neyi?”  </p>
			<p class="paragraf">“Kızım, hani ben Kâzım’la yatmıyorum, üstümü başımı açıyorum, o da bakıp kendi kendine yapıyor demedin mi?”  </p>
			<p class="paragraf">“Haaaa, evet, dedim!”  </p>
			<p class="paragraf">“Doğruydu yani?”  </p>
			<p class="paragraf">“Doğru tabii. Ha, sen onu merak ettiiiin” dedi Meryem gülerek.  </p>
			<p class="paragraf">“Evet” dedi Nurdan. “Doğrusunu istersen, pek inanmadım da, gözümle göreyim dedim.”  </p>
			<p class="paragraf">“Yok valla, bugün hayatta açamam, Aliço’nun üzerine!” diye itiraz etti Meryem. Akşamki sevişmelerinden sonra, daha banyo bile yapmamıştı. “İstiyorsan kendin aç, gör!”  </p>
			<p class="paragraf">“İyi” dedi Nurdan, kısa bir tereddüdün ardından.  </p>
			<p class="paragraf">Meryem hayatında ilk kez görüyormuş gibi Nurdan’a baktı. Belki de ilk kez görüyordu.  </p>
			<p class="paragraf">“Sahiden mi?”  </p>
			<p class="paragraf">“Evet, sahiden. Ama kocanı kıskanacaksan, açmayayım.”  </p>
			<p class="paragraf">“Yok be, ne kıskanacağım Allah’ın salağını.”  </p>
			<p class="paragraf">Nurdan tereddütle bir Meryem’e, bir de yerde her şeyden habersiz pirinç ayıklayan Kâzım’a doğru baktı ve çekingen hareketlerle eteğini sıyırıp bacaklarını dizlerinin bir karış üzerine kadar açtı.  </p>
			<p class="paragraf">“Yeter mi bu kadar?”  </p>
			<p class="paragraf">“Yeter, yeter!” dedi Meryem heyecanla. “Kâzıııım, bak Nurdan Abla ne yapıyor sana!”  </p>
			<p class="paragraf">Kâzım onlardan yana baktı, Nurdan’ın çıplak beyaz bacaklarını görünce hemen tekrar pirinçlerine döndü.  </p>
			<p class="paragraf">“Kâzım dedim sana! Baksana be Nurdan Abla’ya! Aloooo, kime diyorum?”  </p>
			<p class="paragraf">Kâzım bakmadı. Kâzım duymadı. Kâzım dinlemedi. Kaşlarını çattı, dudağını sarkıttı ve bütün dikkatini önündeki tepsiye yayılmış pirinçlere verdi. Meryem üsteledikçe, Kâzım’ın kaşları daha da çatıldı, dudağı daha da sarktı ama tek bir kez olsun Nurdan’a bakmadı, gözü bile kaymadı.  </p>
			<p class="paragraf">“Aaaaa, n’ooldu be buna? İlla beni yalancı çıkaracak.”  </p>
			<p class="paragraf">Nurdan sandalyesinde toparlandı, bacaklarını örttü.  </p>
			<p class="paragraf">“Hadi gideyim artık ben!”  </p>
			<p class="paragraf">“Neden yapmadı bu şimdi?” Meryem bayağı dertlenmişti Kâzım’ın iştahsızlığına. “İki gözüm önüme aksın doğru söyledim Nurdan Abla. Bak sen şimdi inanmazsın bana, Aliço’nun ölüsünü göreyim ki hep öyle yapıyor. Senden utandı belki de… Nurdan Abla’dan mı utandın Kâzım, söylesene?”  </p>
			<p class="paragraf">Kâzım cevap vermedi.  </p>
			<p class="paragraf">“Utandığından değil!” dedi Nurdan, yerinden kalkarken. “Seni seviyor bu gariban.”  </p>
			<p class="paragraf">“Aman ne sevecek beni!” diye itiraz etti Meryem. “Yapmayacağı tuttu işte.”  </p>
			<p class="paragraf">“Yok, öyle değil. Sen beni dinle, kıymetini bil kocanın. Deli meli…” dedi Nurdan. “Zaten birini sevmek akıllı insanın işi değildir.”  </p>
			<p class="paragraf">Nurdan siyah şalına sarındı ve lafı uzatmadan çıkıp gitti. Meryem onu geçirdikten sonra, masaya oturup, gözlerini, yerde pirinçleriyle oynayan Kâzım’a dikerek günün ikinci sigarasını yaktı.  </p>
			<p class="paragraf">“Kâzım!”  </p>
			<p class="paragraf">Kâzım bu kez dönüp baktı.  </p>
			<p class="paragraf">“Var mı paran?” diye sordu Meryem.  </p>
			<p class="paragraf">Koskocaman bir gülümseme dalgalar halinde Kâzım’ın yüzüne yayıldı ve o yüzde yer etmiş ne kadar çaresizlik ve keder varsa hepsini yok etti. Ağzı, burnu, gözleri, yanakları, kulakları mutlulukla kaplandı Kâzım’ın. Saçlarına sevinçler sıçradı.  </p>
			<p class="paragraf">“Var!” dedi Kâzım ve yerde dizlerinin üzerinde doğrulup, arka cebinden çıkardığı pembe banknotu karısına gösterdi. Meryem sandalyeden kalktı ve masaya yaslandı. Eteklerini kasıklarına kadar sıyırdı. Kâzım durduğu yerde, dizlerinin üzerinde, hızla pantolonunun önünü açtı. Pirinçleri çoktan unutmuştu; saatin sekiz olduğunu, hatta sabah yürüyüşü vaktinin geldiğini de unutmuştu. Velhasıl, o gün hiç olmayacak bir şey oldu ve Kâzım hayatında ilk defa işe geç kaldı.  </p>
		</div>
	</body>
</html>