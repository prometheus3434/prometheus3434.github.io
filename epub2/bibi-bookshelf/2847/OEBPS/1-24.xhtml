<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-24</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-25" xml:lang="en-GB">Yirmi beş  </p>
			<p class="paragraf">“Aliço Abi!”  </p>
			<p class="paragraf">“Söyle aslanım.” Aliço önündeki bulmacayı bırakıp arkasına yaslandı ve gerinerek Veysel’e baktı.  </p>
			<p class="paragraf">“Koydun mu beni internete?”  </p>
			<p class="paragraf">“Yok be oğlum, bir türlü kasabaya gidemedim.”  </p>
			<p class="paragraf">“Ne zaman gideceksin?”   </p>
			<p class="paragraf">“Sen bana bir çay ver, ben o arada düşüneyim” dedi Aliço gülerek.  </p>
			<p class="paragraf">Veysel koşup çayı getirdi.  </p>
			<p class="paragraf">“Otur Veysel, otur!” dedi Aliço. “Hazır Hıdır yokken, biraz laflayalım seninle.”  </p>
			<p class="paragraf">Veysel ikiletmedi, bir sandalye çekip oturdu Aliço’nun dibine.  </p>
			<p class="paragraf">“Ne zaman koyacaksın abi?”  </p>
			<p class="paragraf">“Koyarız be oğlum, acelen ne? Bu hafta ünlü olman mı lazım?”  </p>
			<p class="paragraf">“Yok abi, ondan değil.”  </p>
			<p class="paragraf">“Neden peki?”  </p>
			<p class="paragraf">“Merak ediyorum.”  </p>
			<p class="paragraf">“Neyi?”  </p>
			<p class="paragraf">“Ne olacağını.”  </p>
			<p class="paragraf">“Oğlum, abin sana söylüyor işte, dinlesene beni. Ünlü olacaksın diyorum işte.”  </p>
			<p class="paragraf">“Tamam da Aliço Abi, ünlü olunca ne oluyor, ben onu merak ediyorum” dedi Veysel heyecanla.  </p>
			<p class="paragraf">“Ne demek ne oluyor? Her istediğin oluyor.” Aliço çayından sesli bir yudum aldı.  </p>
			<p class="paragraf">“Hımmm…” dedi Veysel. “Ben yine anlamadım abi.”  </p>
			<p class="paragraf">“Allah Allaaaaah. Oğlum sen gece yatınca ne yapıyorsun?”  </p>
			<p class="paragraf">“Uyuyorum.” Veysel’in yanakları al al oldu.  </p>
			<p class="paragraf">“Onu demiyorum öküz! Hayal kurmuyor musun yatınca?”  </p>
			<p class="paragraf">“Yooo!”  </p>
			<p class="paragraf">“Nasıl yooo?”  </p>
			<p class="paragraf">“Hayal falan kurmuyorum. Yatıp uyuyorum” dedi Veysel. Üst üste gelen sorulardan biraz tedirgin olmuştu.  </p>
			<p class="paragraf">“Hiç mi hayal kurmuyorsun?”  </p>
			<p class="paragraf">“Yok abi, o biraz kız işi geliyor bana. Yani eskiden, Ayşegül varken onu düşünüyordum ama artık o da yok…”  </p>
			<p class="paragraf">Aliço Veysel’e baktı, çayını yudumladı, düşündü, düşündü ve “Eee?” dedi.  </p>
			<p class="paragraf">“Eee’si, sen bana ünlü olacaksın deyince, benim aklıma hiçbir şey gelmiyor. O yüzden de merak ediyorum.”  </p>
			<p class="paragraf">“Yapılacak tek bir şey var koçum!”  </p>
			<p class="paragraf">“Nedir abi o?”  </p>
			<p class="paragraf">“Oturup birlikte hayal kuracağız. Sen, kız işi falan diyorsun ama alakası yok. Hayal kurmak mühim iştir Veysel.”  </p>
			<p class="paragraf">Aliço’nun bu söyledikleri Veysel’in pek aklına yatmadı ama saygısından, “Peki abi!” dedi.  </p>
			<p class="paragraf">“Şimdi düşün… Kapat lan gözlerini!”  </p>
			<p class="paragraf">Veysel etrafı kolaçan etti, kimsenin kendisine bakmadığından emin olunca gözlerini yumdu.  </p>
			<p class="paragraf">“Gözünün önüne getir şimdi. Biz seni internete koymuşuz ve… Oğlum, en çok sevdiğin şarkıcı kim senin?”  </p>
			<p class="paragraf">“Rihanna, abi.”  </p>
			<p class="paragraf">“Ne Rihanna’sı lan! Türklerden söyle!”  </p>
			<p class="paragraf">“O zaman Sibel Can, abi.”  </p>
			<p class="paragraf">“Hah işte, Sibel Can seni internette görmüş ve hayran olmuş. Pat diye beni arıyor kadın.”  </p>
			<p class="paragraf">“Niye seni arıyor abi?” diye sordu Veysel gözlerini açmadan.  </p>
			<p class="paragraf">“Bir sus be Veysel! Vidyoları internete benim telefondan koyduğumuza göre beni arayacak kadın tabii. Senin dandik telefonundan koyabilsek seni arardı.”  </p>
			<p class="paragraf">“Anladım abi” dedi Veysel ve tekrar gözlerini kapattı.  </p>
			<p class="paragraf">“Neyse, ben Sibel’e diyorum, ‘Çakalağzı’ndayız biz Vey­sel’le.’ Kadın diyor, ‘Çakalağzı neresi?’ Ben diyorum, ‘Gö­rece’nin köyü.’ Sibel Can atlayıp arabasına geliyor, yanında plakçısı. Biz seninle buradayız, kahvede oturuyoruz, içerisi tıklım tıklım adam dolu… Sibel Can kapıdan giriyor, uzun beyaz bir kürk giymiş, tısss herkes susuyor. Kadın, ‘Veysel nerede?’ diye soruyor. Hıdır seni gösteriyor ama Allahsızın gözleri nah bu kadar olmuş, kahvedeki herkesin ağzı iki karış açık. Ne sırıtıyon lan pişmiş kelle gibi?”  </p>
			<p class="paragraf">Veysel gözlerini açtı.  </p>
			<p class="paragraf">“Ne bileyim abi, hoşuma gitti… Çok güzel anlatıyorsun. Ama yaz günü Sibel Can niye kürk giysin ki? Orası pek olmadı bence.”  </p>
			<p class="paragraf">“Ulan hıyar, onun araması kışı bulacak belki. Kadın internetin başında seni mi bekliyor?”  </p>
			<p class="paragraf">“Haklısın abi. Sen devam et!” Veysel yeniden gözlerini yumdu. Bu kez etrafı kontrol etme gereği duymamıştı.  </p>
			<p class="paragraf">“Sonra bunlar diyorlar ki, ‘Veysel’i alıp İstanbul’a götüreceğiz.’”  </p>
			<p class="paragraf">“Ama gözünü seveyim, sen de benimle gel abi. Ben bir başıma ne yaparım koca İstanbul’da?”  </p>
			<p class="paragraf">“Geleceğim tabii, gelmez miyim? İkimiz bunların arabasına atlayacağız, araba da koca Mercedes ha! Ver elini İstanbul! Orada plakçı bize dayalı döşeli bir daire verecek. Seni alışverişe götürecekler, kıyafet düzecekler, saçını sakalını adam edecekler. Jilet gibi olacaksın. Sibel de hep senin yanında olacak; beraber şarkı seçeceksiniz, söyleyeceksiniz. Düet yani. Albümün çıkacak sonra, millet kapış kapış alacak, televizyon programlarına çıkacaksın, gazinolardan teklifler yağacak… Kendine villa alacaksın, üstü açık araban olacak.”  </p>
			<p class="paragraf">“Başka?”  </p>
			<p class="paragraf">“Hayranların yollarda durdurup imza isteyecekler. Kızlar kapında yatacak.”  </p>
			<p class="paragraf">“Başka?”  </p>
			<p class="paragraf">“Yetmedi mi yahu, daha ne olsun?”  </p>
			<p class="paragraf">“Ayşegül gelecek mi abi? Onu da anlat!” dedi Veysel, gözleri kapalı.  </p>
		</div>
	</body>
</html>