<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-6</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-7" xml:lang="en-GB">Yedi  </p>
			<p class="paragraf">“Aliço!”  </p>
			<p class="paragraf">Aliço kahvehaneden sokağa adımını daha yeni atmıştı ki zınk diye durdu ve arkasını döndüğü anda öfkeli sesin sahibiyle burun buruna geldi.  </p>
			<p class="paragraf">“Buyur Meryem, hayırdır?” Aliço, Meryem’e kaş göz yaparak, hemen arkalarındaki çınar ağacının gölgesinde oturan annesini işaret etti. “Ben de annemi kasabaya götürüyordum tam. Dizlerini doktora göstereceğiz.”  </p>
			<p class="paragraf">“Merhaba Naciye Teyze, nasılsın?” diye seslendi Meryem.  </p>
			<p class="paragraf">“Nasıl olayım…” dedi Naciye, oturduğu yerde bastonuna yaslanıp. “Ayaklarım hiç yürümüyor artık, topal gibi oldum. Çok zor kızım, yürüyememek çok zor. Siz gençsiniz, anlamazsınız…”  </p>
			<p class="paragraf">Naciye daha ağlaşırdı ama Meryem’in dünya kadar derdinin arasında onu uzun uzadıya dinlemeye hiç niyeti yoktu. Âdet yerini bulsun diye, yarım ağızla vah vah dedikten sonra vakit kaybetmeden Aliço’ya döndü ve fısıldayarak, “Ne zaman döndün sen?” diye sordu.  </p>
			<p class="paragraf">“Bu sabah geldim. Daha hava karanlıktı.”  </p>
			<p class="paragraf">“Niye açmıyorsun telefonunu?”  </p>
			<p class="paragraf">“Ne olmuş Aliço?” diye bağırdı Naciye. “Bir şey mi var?”  </p>
			<p class="paragraf">“Yok Naciye Teyze, babam bir iş için Aliço’yu aradı bugün ama bir türlü ulaşamadı, kapalıymış galiba telefonu. Ben de şimdi sizi görünce söyleyeyim dedim.”  </p>
			<p class="paragraf">“Kız, sen ne hızlı yalan söylüyorsun. Korkulur valla senden” diye fısıldadı Aliço.  </p>
			<p class="paragraf">“Ne işiymiş o?” diye sordu Naciye.  </p>
			<p class="paragraf">“O kadarını bilmiyorum valla” dedi Meryem.  </p>
			<p class="paragraf">“Ben uğrarım İhsan Abime” dedi Aliço bağırarak. “Ne zaman uğrayayım? Ne zaman evde olur baban?”  </p>
			<p class="paragraf">“Bu akşam uğra” dedi Meryem.  </p>
			<p class="paragraf">“Tamam, yemekten sonra gelirim ben. Sekiz civarı falan.”  </p>
			<p class="paragraf">“İyi ama daha geçe kalma, erken yatıyor babam bugünlerde.”  </p>
			<p class="paragraf">“Kalmam” dedi Aliço bağırarak, sonra sesini alçalttı. “Çok özledim kız seni, günlerdir hayalin hep gözümün önünde.”  </p>
			<p class="paragraf">“E iyi madem, bekliyoruz akşama” dedi Meryem bağıra bağıra ve arkasını döndüğü gibi neşeyle evinin yolunu tuttu. Aliço’yu görünce unuttuğu Kâzım’ı, beşinci adımında yeniden hatırladı ve omuzları çöktü, neşesi uçup gitti.  </p>
		</div>
	</body>
</html>