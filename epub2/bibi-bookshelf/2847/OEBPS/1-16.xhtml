<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-16</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-17" xml:lang="en-GB">On yedi  </p>
			<p class="paragraf">Meryem ile Nurdan düğünün yapıldığı arsanın biraz dışındaki çam ağaçlarının arkasına sığınmış, karanlığı kendilerine siper etmiş, sigara içiyorlardı. Nurdan, endişeden olacak, derin nefesler çekiyordu; Meryem’in ellerinin titremesi ise bir türlü hafiflemiyordu. Uzakta müzik ve çatal bıçak sesleri, insan seslerine karışmıştı; daha uzaklarda köpekler uluyor, burunlarının dibinde ise böcekler ötüyordu.  </p>
			<p class="paragraf">“Ne güzel ses varmış be bu Veysel’de…” dedi Nurdan. “Çok güzel okudu değil mi?”  </p>
			<p class="paragraf">“Yaaa evet, çok güzel okudu” dedi Meryem dalga geçerek. Sigarayı tutan eli zangır zangır titriyordu.  </p>
			<p class="paragraf">“Ne desem kızıyorsun ama sen de!”  </p>
			<p class="paragraf">“Nurdan Abla, ne olur, sen benim kusuruma bakma bu akşam. Ne dediğimi biliyor muyum ben!” dedi Meryem ve gelinliğinin yerdeki otlara takılmış eteğini hırsla çekip kurtardı.  </p>
			<p class="paragraf">“Yapma öyle, bak, yırtıldı eteğin” dedi Nurdan ve eğilip Meryem’in gelinliğini düzeltmeye uğraştı.  </p>
			<p class="paragraf">“Bırak yırtılsın, kim fark edecek benim eteğimi bu saatten sonra, hem zaten fark etseler ne olacak? Ayıplayacaklar mı? Aaaaa eteği sökülmüş, ne ayıp mı diyecekler? Bak neler yaptı Kâzım herkesin ortasında, hayatında böyle rezillik duydun mu sen? Onun yaptıklarının üzerine, kimse benim eteğimin kusuruna bakmaz artık.”  </p>
			<p class="paragraf">“Sus, sus! Osman Efendi felç geçirecek sandım bir an. Devriliverecekti sandalyesiyle beraber.”  </p>
			<p class="paragraf">“Beter olsun!” dedi Meryem, dişlerinin arasından. “Geberseydi de kurtulsaydık.”  </p>
			<p class="paragraf">“Hişşşt, yerin kulağı vardır” dedi Nurdan ve hafifçe Meryem’in sırtını okşadı. “Pek de güzel gelin oldun.”  </p>
			<p class="paragraf">“Bırak yaaa… Benim güzelliğimden ne olacak?” dedi Meryem. Haksız da sayılmazdı hani. Kasaba kuaförünün marifetiyle bukle bukle düşen saçları yüzünün sertliğini iyice belirginleştirmiş, mavi tonlardaki abartılı makyajı olduğundan en aşağı on yaş daha büyük görünmesine yol açmıştı. Kabarık etekli gelinlik ise onunki gibi bir vücut için baştan sona hatalı bir seçimdi. Sonuçta, insanda acıma hissi uyandıracak kadar taravetsiz bir gelin çıkmıştı ortaya.  </p>
			<p class="paragraf">“Nurdan Abla…” diye fısıldadı Meryem. “Kızma ama bir şey isteyeceğim yine senden.”  </p>
			<p class="paragraf">“Aliço’yla ilgili bir şeyse sakın isteme. Artık o işlere alet olamam. Evli barklı kadınsın bundan sonra, hadi eskiden bekârdın” dedi Nurdan kararlı bir tavırla.  </p>
			<p class="paragraf">Meryem önüne baktı. “Canın sağ olsun, kendim hallederim o zaman. İçeride yanına gider, söyleyeceğimi söylerim.”  </p>
			<p class="paragraf">“Offff!” dedi Nurdan sıkıntıyla. “Bütün Köy’ün gözü önünde Aliço’yla mı fısıldaşacaksın kendi düğününde?”  </p>
			<p class="paragraf">“Ne yapayım, başka çarem mi var?”  </p>
			<p class="paragraf">“Bak bu son!” dedi Nurdan parmağını Meryem’in yüzüne doğru sallayarak. “Bir daha, abla ben ölüyorum desen, karışmam işinize! Söyle, ne istiyorsun?”  </p>
			<p class="paragraf">“Yaşa be Nurdan Abla! Sen olmasan ne yapardım ben! Yemin ediyorum, anamdan babamdan ilerisin benim için.”  </p>
			<p class="paragraf">“Hadi maval okuma bana, sadede gel!”  </p>
			<p class="paragraf">“Şimdi sen gidip Aliço’ya de ki, yarın öğle vakti Delice Tepesi’ne gelsin. Yoksa fena olur.”  </p>
			<p class="paragraf">“Ne?”  </p>
			<p class="paragraf">“Sen öyle söyle ona, gelmezsen taş üstünde taş bırakmayacakmış Meryem de! Başka bir şey istemiyorum.”  </p>
			<p class="paragraf">“Meryem, sen aklını mı oynattın? Nasıl çıkarsın kızım yarın evden? Şaşırdın herhalde” dedi Nurdan, dehşet içinde. “Gelin kızın gerdek sabahı gezmeye gittiği nerede görülmüş?”  </p>
			<p class="paragraf">“Yarın sabah, bu Köy’de görülecek.”  </p>
			<p class="paragraf">“Ben katiyen gidip böyle bir şey söylemem Aliço’ya. Daha neler be!”  </p>
			<p class="paragraf">“Sen söylemeyeceksen, ben bir punduna getirir söylerim.”  </p>
			<p class="paragraf">“Olmaz öyle şey. Aaaaaa, öyle deli deli bakma, korkuyorum valla! Rakı mı çarptı seni?”  </p>
			<p class="paragraf">“Allah çarptı, Allah! Bu Köy’de o kadar iblis varken, beni buldu yine çarpacak!”  </p>
			<p class="paragraf">“Konuşma öyle, Allah’ın gücüne…”  </p>
			<p class="paragraf">“Konuşurum, canım nasıl isterse öyle konuşurum. Hele o Aliço, yarın Delice Tepesi’ne gelmesin, bak daha neler derim.”  </p>
			<p class="paragraf">“Meryem, kurban olayım… Vallahi başına iş açarsın, kendini de yakarsın, Aliço’yu da…”  </p>
			<p class="paragraf">“Amaaaan Nurdan Abla, ben yanacağım kadar yandım zaten. Yandım, bittim, kül oldum. Dahası olmaz bunun. Sen söyleyecek misin, söylemeyecek misin, ondan haber ver!”  </p>
			<p class="paragraf">“Of be Meryem, hadi ben söyledim diyelim, sonra ne olacak?”  </p>
			<p class="paragraf">“Sen dediğimi yap, gerisini merak etme. Evdekiler bir şey anlamadan gider gelirim ben.”  </p>
			<p class="paragraf">Nurdan içini çekti, kaşlarını çattı. Meryem atılıp onun elini yakaladı. “Nurdan Abla, anlamıyorsun sen beni, konuşmam lazım Aliço’yla. Böyle elimi tutsun, seni seviyorum Meryemim desin, o zaman bütün bunlara belki dayanırım; ama yarın onu göremezsem kafayı üşütürüm, Kâzım’dan beter olurum valla.”  </p>
			<p class="paragraf">Nurdan sustu, yanındaki büyük çınar ağacına sırtını yaslayıp gökyüzüne baktı ve sigarasını tüttürdü. “Anlıyorum anlamasına da… Aliço’dan uzak dur derim ben. Sen beni dinlemezsin ama ben yine de abla olarak vazifemi yapayım, söyleyeceğimi söyleyeyim. Bak kızım, sen evlisin artık. Buranın en iyi ailesine gelin gittin, bütün o yokluktan, sefaletten kurtuldun. Giy, tak, sür sürüştür, keyfine bak. Boş ver Aliço’yu, ondan bir halt olmaz. Bir kocan var, bir evin var artık…”  </p>
			<p class="paragraf">“Ya evet, ne koca ama! Herkesin ortasında neler yaptı Al­lah’ın geri zekâlısı. Pislik! Sen de karşıma geçmiş, kocan var, evin var diyorsun. Allah aşkına Nurdan Abla yaaa, dalga mı geçiyorsun?”  </p>
			<p class="paragraf">“Ne diyeyim be kızım? Avuç içi kadar Köy’de kendini rezil et mi diyeyim? Sizi bir gören olsa ne yapacaksın? O Aliço seni kurtarır mı sanıyorsun? Hem nasıl kurtaracak Allah’ın züğürdü? Tamam, Kâzım’ın yaptığı duyulmuş şey değildi… Utanmakta yerden göğe kadar haklısın ama…”  </p>
			<p class="paragraf">“Yooo, ben hiç utanmadım, niye utanayım ki?” diye Nur­dan’ın lafını ağzına tıktı Meryem. “Anam babam utansın beni o sapık hayvana verdikleri için, onun annesi babası utansın öyle bir adamı evlendirmeye kalktıkları için. Orada oturanların hepsi utansın, bunu düğün sayıp geldikleri için. Aliço da utansın, kendini erkekten sayıp ortalıkta kasıla kasıla gezdiği için. Ben utanmam…”  </p>
			<p class="paragraf">Meryem sigarasını yere attı, ayağıyla ezip çiğnedi.  </p>
			<p class="paragraf">“Gidip biraz rakı içeceğim, yoksa çıkmaz bu gece.”  </p>
			<p class="paragraf">“Merak etme, her gece çıkar…” dedi Nurdan, sadece kendisinin duyacağı bir sesle.  </p>
			<p class="paragraf">Meryem tam arkasını dönüp ilk adımını atmıştı ki, Nurdan onu durdurdu. “Meryem!”  </p>
			<p class="paragraf">“Hı?”  </p>
			<p class="paragraf">“Millet bir şey konuşuyor…”  </p>
			<p class="paragraf">“Ne?”  </p>
			<p class="paragraf">“Bak kızma ama… Şey diyorlar…”  </p>
			<p class="paragraf">“Öff Nurdan Abla, geveleme Allah aşkına, ne diyormuş yine canına sıçtıklarım?”  </p>
			<p class="paragraf">Nurdan karanlıkta bir sağına, bir soluna baktı ve fısıltıyla konuştu: “Diyorlar ki, sen Kâzım’ın abisi Salih’le… vaktiyle yani… çooook önceden…”  </p>
			<p class="paragraf">“Eeee?”  </p>
			<p class="paragraf">“Eee’si o işte… Salih’le sen…”  </p>
			<p class="paragraf">“Ne olmuş bize?”  </p>
			<p class="paragraf">“Öyle yani…” dedi Nurdan, iki işaretparmağını yan yana getirip.  </p>
			<p class="paragraf">“Salih’le ben işi mi pişirmişiz? Öyle mi diyorlar?” diye sordu Meryem, gözlerini kısıp.  </p>
			<p class="paragraf">Nurdan başını salladı. “Öyle diyorlar.”  </p>
			<p class="paragraf">“Kim diyor bunu?” Meryem kollarını göğsünde kavuşturdu ve Nurdan’a doğru iki adım attı.  </p>
			<p class="paragraf">“Diyorlar işte!”  </p>
			<p class="paragraf">“Emine orospusu mu?”  </p>
			<p class="paragraf">“Yok, o değil.”  </p>
			<p class="paragraf">“Kim o zaman?”  </p>
			<p class="paragraf">“Ekrem’e demişler! Kim demiş söylemedi” dedi Nurdan isteksizce. Kocasını ele vermek hoşuna gitmemişti.  </p>
			<p class="paragraf">“Ekrem Abi mi dedi bunu sana?” diye sordu Meryem hayretle.  </p>
			<p class="paragraf">“Evet!”  </p>
			<p class="paragraf">Meryem inanmakta zorluk çeker gibi yüzünü buruşturdu.  </p>
			<p class="paragraf">“Ona kim demiş ki?”  </p>
			<p class="paragraf">“Bilmiyorum dedim ya. Çok ısrar ettim ama katiyen söylemedi. Yemin vermiş.”  </p>
			<p class="paragraf">“Yeminini sevsinler onun!” dedi Meryem, alaycı bir tavırla. “Hem gitsin Salih’e sorsun, büzüktaşı değil mi? Neden gidip ona sormuyor da sana soruyor?”  </p>
			<p class="paragraf">“İyi valla, şimdi Ekrem mi suçlu oldu? Hem onu bırak da, doğru mu bu laf? Yani, sen Salih’le…”  </p>
			<p class="paragraf">Meryem ellerini beline koydu ve Nurdan’ın soru dolu gözlerinin içine dik dik baktı. Nurdan aynı şekilde karşılık verdi; onun da inadı Meryem’den aşağı kalmazdı.  </p>
			<p class="paragraf">“Kızım, söylesene!”  </p>
			<p class="paragraf">“Sana ne?” dedi Meryem. Eğleniyor gibiydi.  </p>
			<p class="paragraf">“Ne demek sana ne? Söyle!”  </p>
			<p class="paragraf">“Niye bu kadar merak ettin ki?”  </p>
			<p class="paragraf">“Meryem, kızdırma kafamı! Doğru mu, değil mi?”  </p>
			<p class="paragraf">“Sence?”  </p>
			<p class="paragraf">“Ne bileyim ben? Senden her bok beklenir” dedi Nurdan. Alaya alınmak ağırına gitmişti.  </p>
			<p class="paragraf">Meryem o gece ilk kez gülümsedi. Gülüşü, karanlıkta ağır ağır yüzünü aydınlattı. Başını geriye atıp bir kahkaha savurdu, içten bir kahkaha… Sonra uzanıp Nurdan’ın sigarasını aldı elinden, bir nefes çekip geri verdi ve “Değil!” dedi. “Doğru değil!”  </p>
			<p class="paragraf">Gelinliğinin eteklerini toza toprağa buladığına aldırmadan, kararlı adımlarla rakısını içmeye giderken hâlâ gülüyordu. Nurdan sırtını yeniden koca çınara yasladı ve Meryem’in bastığı otların, yaprakların hışırtısını ve uzaklaşan kahkahasını dinledi. Yeşil taftadan uzun elbisesi, tepesinde topladığı sarı saçları ve kırmızı rujuyla şehirli kadınlara benziyordu.  </p>
		</div>
	</body>
</html>