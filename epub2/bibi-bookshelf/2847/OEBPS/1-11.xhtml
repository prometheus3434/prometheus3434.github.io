<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-11</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-12" xml:lang="en-GB">On iki  </p>
			<p class="paragraf">Osman Efendi ile Bedriye’yi kan uykularından sıçratan, acı bir fren sesiydi. Karıkoca pencereye koştular ve avluya Bakkal Ekrem’in sırtında giren Salih’i görünce yürekleri bir kez daha hopladı.  </p>
			<p class="paragraf">“Salihimi vurmuşlar, oğlumu vurmuşlar!” diye bağırdı Bedriye. Yaralı bir kuş gibi kendini oradan oraya atıyor, ellerini kâh dizlerine, kâh başına vurarak çırpınıyordu.  </p>
			<p class="paragraf">“Dur be Bedriye! Dur be kadın! Kimse kimseyi vurmadı!” dedi Osman Efendi, camı açmaya çalışırken. “Ekrem, ne oluyor oğlum? Nesi var Salih’in?”  </p>
			<p class="paragraf">“Yok bir şey Osman Amca, rakıyı biraz kaçırdık o kadar.”  </p>
			<p class="paragraf">“Gördün mü Bedriye, oğlan sarhoş olmuş.”  </p>
			<p class="paragraf">Bedriye yatağa oturdu, elini kalbinin üzerine koyup şükretmeye başladı.  </p>
			<p class="paragraf">Osman Efendi ise öfkelendiğini belli ederek camı kapattı ve söylene söylene odadan çıktı, çıkarken de peşinden gelmeye yeltenen karısını kesin bir dille durdurdu. “Sen yat Bedriye, ben bakarım!”  </p>
			<p class="paragraf">Osman Efendi avluya çıktığında, Ekrem Salih’i sundurmanın altındaki sedirin minderlerine oturtmuş, gömleğinin düğmelerini de açmıştı.  </p>
			<p class="paragraf">“Ne vardı bu kadar içecek?” diye söylendi Osman Efendi. “Ayarınızı bilmiyorsanız içmeyin evladım.”  </p>
			<p class="paragraf">“Baba, ne olmuş Salih’e?” diye seslendi Filiz odasının camından. Sesi korku doluydu.  </p>
			<p class="paragraf">“İçkiyi biraz kaçırmış. Hadi gir sen içeri, yok bir şeyi, merak etme!”  </p>
			<p class="paragraf">Filiz pencereyi kapadı ama camın önünden ayrılmadı.  </p>
			<p class="paragraf">“Ah be Ekrem! Sen abisi sayılırsın bu hergelenin. Niye sahip çıkmıyorsun?”  </p>
			<p class="paragraf">Ekrem suçlu bir çocuk gibi yere baktı ve “Valla ben çok söyledim Osman Amca ama dinlemedi. Kafam bozuk dedi, dikti rakıları kafaya. Sayamadım bile kaç tane içtiğini” diye mırıldandı.  </p>
			<p class="paragraf">“Neye bozukmuş kafası?”  </p>
			<p class="paragraf">“Ben bilmiyorum” dedi Ekrem. “Neyse, emaneti teslim ettim, kaçayım artık. Yoksa hanım merak eder.”  </p>
			<p class="paragraf">“Şimdi mi geldi hanımın aklına?” dedi Osman Efendi. “Saatten haberin var mı senin?”  </p>
			<p class="paragraf">Bakkal Ekrem ezildi büzüldü ve kaşla göz arasında kendini dışarıya attı. Osman Efendi, minderlerin üzerine kaykılmış, güçlükle nefes alan büyük oğluna üzüntüyle baktı.  </p>
			<p class="paragraf">“Kalkabilecek misin?”  </p>
			<p class="paragraf">“Konuşalım baba, otur yanıma!” dedi Salih peltek peltek.  </p>
			<p class="paragraf">“Geç oldu, başka zaman konuşuruz.” Osman Efendi, gençlere karşı elinden geldiğince anlayışlı olmaya gayret ederdi ama bu gece tahammülünün sonuna gelmek üzereydi.  </p>
			<p class="paragraf">“Olsun, konuşalım baba.” Salih toparlanıp dikilmeye gayret etti ama başarılı olamadı. İki üç denemede daha bulundu ama baktı beceremeyecek, vazgeçti ve yeniden jöle gibi yayıldı sedire. “O kızı alıyorsun kardeşime ama büyük hata yapıyorsun. Söyledim kaç kere ama beni adam yerine koyduğun yok. İş işten geçtikten sonra çooook pişman olacaksın. O karı var ya o karı, orospunun teki…”  </p>
			<p class="paragraf">Osman Efendi, Salih’i yakasından kavrayıp kendine doğru çekti. “Bana bak Salih, şimdi sarhoşluğuna veriyorum ama bir daha ağzından bu lafı duyarsam külahları değişiriz. O kız senin kardeşinin hanımı olacak. Eğer öyle bir şey olsa, gelip bana söylerlerdi. O kadar hatırım, o kadar sevenim vardır bu memlekette. Ne yani, bir sen mi biliyorsun bu kızın orospu olduğunu?”  </p>
			<p class="paragraf">“Ben biliyorum tabii…” dedi Salih ve babasının elini itip yakasını kurtardı. Adrenalinden olsa gerek, artık dik durabiliyordu. “Ben biliyorum ya ne sandın?”  </p>
			<p class="paragraf">“Hadi be oradan!”  </p>
			<p class="paragraf">“Ben biliyorum, çünkü ben yaptım” dedi Salih, babasının gözlerinin içine bakarak.  </p>
			<p class="paragraf">Osman Efendi’nin yüzü önce kıpkırmızı, ardından bembeyaz oldu.  </p>
		</div>
	</body>
</html>