<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-47</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-48" xml:lang="en-GB">Kırk sekiz  </p>
			<p class="paragraf">Veysel yemeden içmeden, uykudan kesilmişti. Veysel’in kafası işlemez, kulağı duymaz olmuştu. Veysel’in hayatla, gerçekle, güncelle irtibatı kesilmişti. Sabah, öğlen, ikindi, akşam, gece, gece yarısı, sabaha karşı hep aklında aynı şey vardı. Her fırsat bulduğunda soluğu Aliço’nun yanında alıyor, telefonu kaptığı gibi, kendisini kimlerin izlediğine, neler yazdıklarına bakıyordu. Bütün gün içinden yeni türküler söylüyor, bir sonraki videoyu nerede, nasıl çekeceklerini hesaplayıp duruyordu. Kulağına çalınan her şarkıda, “Acaba bunu okuyabilir miyim?” diye düşünüyor, kendisini Çakalağzı kayasının üzerinde klip çekerken düşlüyordu. Hayal kurmayı bilmeyen Veysel bir hayalin içinde hapsolup kalmıştı.  </p>
			<p class="paragraf">“Daha kaç kere Veysel diyeceğim!” diye bağırdı Hıdır.  </p>
			<p class="paragraf">Kapının camını silen Veysel korkuyla yerinden fırladı.  </p>
			<p class="paragraf">“Buyur ustam!”  </p>
			<p class="paragraf">“Oğlum, iki saattir sesleniyorum, niye bakmıyorsun?”  </p>
			<p class="paragraf">“Valla duymadım!”  </p>
			<p class="paragraf">“Beni duymuyorsun, çay isteyen müşteriyi duymuyorsun, kahve taşıyor görmüyorsun, bir şey istiyorum unutuyorsun; ama Aliço şu kapıdan girdi mi ateş gibi oluyorsun. Bütün işin gücün kaç takipçim oldu, kaç kişi geldi, kaç kişi gitti, kim ne dedi…”  </p>
			<p class="paragraf">Veysel önüne baktı.  </p>
			<p class="paragraf">“Annen diyor ki, gece yarısı evden fırlayıp Aliço’nun kapısına dayanmışsın, internette ne oldu diye.”  </p>
			<p class="paragraf">“Çok merak etmiştim… Bir daha yapmam.”  </p>
			<p class="paragraf">“Bak Veysel, ben herkesten çok isterim senin şarkıcı olmanı. İnşallah olursun ama unutma senin bir işin var. Önce işini yap, şarkıcılık dediğin kısmetse olur. O Aliço’nun anlattıklarını da bir kulağınla dinle, öbür kulağınla dinleme. Aliçomuz iyidir hoştur ama uydurması boldur. Yok Sibel Can ararmış da, yok plakçılar Köy’e gelirmiş de… Bunlarla doldurma kafanı, sen işine bak!”  </p>
			<p class="paragraf">“Peki Hıdır Ustam!” dedi Veysel ve biraz kırgın, cam silme işine geri döndü.  </p>
			<p class="paragraf">“Bak saat gecenin kaçı oldu, hâlâ evimize gidemedik, neden biliyor musun?” diye sordu Hıdır.  </p>
			<p class="paragraf">“Neden?”  </p>
			<p class="paragraf">“Çünkü sen iki saattir aynı camı silip duruyorsun da ondan! Cam eridi ulan! Geç yandakine!”  </p>
		</div>
	</body>
</html>