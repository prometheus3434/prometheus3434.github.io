<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-66</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-67" xml:lang="en-GB">Altmış yedi  </p>
			<p class="paragraf">O sabah Bedriye’yi perdenin arasından sızan parlak güneş ışıkları uyandırdı. Doğrulup başucundaki emektar masa saatine baktı, altıya beş vardı. Beş dakika sonra zaten kendiliğinden uyanacaktı ama güneşin oyununu hayra alamet saydı. Hâlâ horul horul uyuyan Osman Efendi’yi uyandırmamak için yavaşça yataktan çıktı ve parmak uçlarında sekerek pencereye gitti. Perdeyi araladığında odaya tatlı bir aydınlık doldu. Bir gün öncenin puslu havasından eser kalmamış, sanki ilkbahar gelmişti. Osman Efendi şöyle bir kıpırdandı yatağında ama uyanmadı. Bedriye pencereyi açtı ve uzanıp dikkatle sarı eve baktı, hiçbir hareket göremedi. Gözlerini yumup iç sesini dinledi. Meryem’in sözünü tutup gittiği doğdu içine. Hislerine güvenirdi Bedriye. Öyle başkaları gibi, olduk olmadık her şey için kullanmazdı onları ama kullandığında da yanıldığını görmemişti. Bugün de yanılmadığından emindi. Üstelik bu güzel havanın ve parıldayan güneşin de bir anlamı olmalıydı. Bedriye’nin sarı eve gidip kontrol etmesine bile gerek yoktu, kalbiyle biliyordu Meryem’in artık orada olmadığını. Yine de geceliğini çıkarıp ev kıyafetini giydi, başına yemenisini taktı ve odadan çıkıp sessizce merdivenlerden indi.  </p>
			<p class="paragraf">Dışarıya çıktığında bahar havası ve kuş sesleri kucakladı Bedriye’yi. Sarı evin önüne vardığında, kapının iki parmak aralık olduğunu gördü. Bedriye koca ahşap dolabın izin verdiği boşluktan geçerek odaya girdi ve etrafına baktı. Ortalık savaş alanı gibiydi. Bedriye önce gülümsedi, sonra avazı çıktığı kadar bağırmaya başladı.  </p>
			<p class="paragraf">“Saliiiiiiiiih, Osmaaaaaaaaan!”  </p>
			<p class="paragraf">Salih don paça avluya çıktığında, sarı evden kendisini koşarak dışarıya atan annesini gördü. Cin çarpmış gibiydi kadın.  </p>
			<p class="paragraf">“Meryem gitti Salih!” diye bağırdı Bedriye. “Meryem gitti ama Kâzım’ı da yanında götürdü!”  </p>
		</div>
	</body>
</html>