<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-25</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7cc8a2c9-977b-4383-ac8d-02d69ea81d92"/>
	</head>
	<body id="x1" xml:lang="tr-TR">
		<div>
			<p class="split ParaOverride-6" xml:lang="en-GB">  </p>
			<p class="anabaslik ParaOverride-6" id="_idParaDest-26" xml:lang="en-GB">Yirmi altı  </p>
			<p class="paragraf">Yağmurun Köy’ü, dağı, tarlaları, bağları, dereleri, tepeleri birbirine kattığı bir gündü. Sonbahar tüm gücüyle memleketi ele geçirmiş, esip gürlüyordu. Güneşin yüzünü gören cennetlikti. Sabahtan beri evin içinde kapalı kalmaktan bunalan Bedriye, yağmurun dinmesini fırsat bilip kendini avluya attı, başını kaldırıp dikkatle gökyüzüne baktı. Kara bulutlar yavaş yavaş dağılıyordu. “Yağmaz daha…” diye geçirdi içinden.  </p>
			<p class="paragraf">Genel kanının aksine, Bedriye sonbaharın yenilenme ayı olduğunu düşünürdü. Tabiatın üzerine yapışmış tüm kir, toz, toprak ve yazdan kalma yapış yapış ter akıp giderdi bu yağmurlarla. Ağaçlar yıkanır, bağlar yıkanır, evler yıkanır, yollar yıkanır, insanların içleri yıkanırdı. Temizlik yağardı tepeden. Yeniden doğardı doğa ve insanlar. Öyle hissederdi Bedriye. Anlat deseniz anlatamaz, kelimelere dökemezdi ama kalbiyle bilirdi sonbaharın güzelliğini. Belki iki oğlunu sonbaharda dünyaya getirdiğinden, belki iki kızını yazın yitirdiğinden… Yağmur sonrası ortaya çıkan kokulara, tatlı tatlı ürperten serinliğe, göçüp yerini bulmuş kuşlara, çırılçıplak ağaçlara, kuruyup dökülmüş yapraklara, sarılara, turunculara, kahverengilere, kısacası bu mevsime, sonbahara sevdalıydı. Osman Efendi onu bir sonbahar günü istemeye gelmişti. Bir sonraki sonbahar evlenmişlerdi. Bedriye için sonbahar, iyilik, güzellik demekti.  </p>
			<p class="paragraf">O gün, sözde, avluda halılar yıkanacak, camlar silinecekti ama yağmur bu işlerin yapılmasına izin vermemiş, herkesi eve tıkmıştı. Hal böyle olunca Bedriye de temizliğe yardıma gelen kızı erkenden evine postalamıştı. Dışarıya çıkıp da, deli rüzgârın döktüğü yapraklar ve kırdığı dallarla dolup taşan avluyu görünce yaptığına pişman oldu. Dışarıyı süpürmeleri için gelinlerine seslenmeyi düşündüyse de, bu fikri kafasından hemen attı. Filiz’in yine bulantısı vardı; odasında yatıyordu. Meryem ise… “Şeytan görsün onun nursuz yüzünü” dedi içinden. Kendi işini kendin yapacaktın bu hayatta, kimseye minnet etmeyecektin, ancak o zaman başın ağrımazdı.  </p>
			<p class="paragraf">Bedriye bahçenin duvarına dayalı çalı süpürgesine uzanırken, Kâzım koşarak baba evinden çıktı ve telaş içinde, sarı eve doğru koşturdu.  </p>
			<p class="paragraf">“Kâzım! Koşma yerler ıslak, kayıp düşersin valla!” diye bağırdı Bedriye, oğlunun arkasından. Kâzım annesini duymadı bile. Paldır küldür sarı eve daldı ve kapıyı çarparak kapattı. Bütün avlu inledi, Bedriye başını iki yana salladı.  </p>
			<p class="paragraf">Kâzım’ın içeriye girişi öyle gürültülü oldu ki, kapının hemen yanındaki masada bir ayağını altına alarak oturup fasulye kıran Meryem damağını kaldırdı.  </p>
			<p class="paragraf">“Aman be Kâzım, ödümü patlattın! Şöyle girme eve dedim sana kaç sefer!”  </p>
			<p class="paragraf">“Tamam! Girmem bir daha.”  </p>
			<p class="paragraf">“Ne oldu be? Ne sırıtıyorsun öyle?”  </p>
			<p class="paragraf">Kâzım elini cebine soktu ve çıkardığı parayı Meryem’e gösterdi. Tedavüldeki en büyük banknot vardı elinde!  </p>
			<p class="paragraf">“Len yine mi? Kaçıncı ya bugün?” Meryem uzanıp parayı aldı ve göğsünden çıkardığı bir destenin arasına koydu. Desteyi tekrar sutyeninin içine sıkıştırırken, “Kimden aldın bu defa?” diye sordu.  </p>
			<p class="paragraf">“Babam verdi.”  </p>
			<p class="paragraf">“Sormadı mı n’apıyorsun bu kadar parayı diye?”  </p>
			<p class="paragraf">“Yok!”  </p>
			<p class="paragraf">“E hadi madem!”  </p>
			<p class="paragraf">Bu sözü duyan Kâzım, hemen olduğu yerde, yani Mer­yem’in tam önünde dizlerinin üzerine çöktü ve hevesle pantolonunun önünü açtı.  </p>
			<p class="paragraf">Meryem sandalyesinde hafifçe kaykıldı, eteklerini yukarıya sıyırdı ve bacaklarını ayırdı. Kâzım inlemeye başladı. Gözleri kaydı, ağzı açıldı.  </p>
			<p class="paragraf">“Çıkarayım mı?” diye sordu Meryem, cevabı bildiği halde.  </p>
			<p class="paragraf">Kâzım başını salladı. Meryem eğildi, hiç acele etmeden külotunu çıkardı, yere attı, arkasına yaslanıp tekrar bacaklarını açtı. Bu defa iyice. Kâzım daha iyi görebilmek için dizlerinin üzerinde Meryem’e yaklaştı ve kızın bacaklarının arasına bakarak kendinden geçti. Kâzım’a gözünün ucuyla bile bakmadan fasulyelerini ayıklayan Meryem’in aklında ise sadece Aliço vardı. Nerelerdeydi acaba yine? Kimlerle konuşuyor, ne hikâyeler anlatıyordu kim bilir? Aliço’nun, elleri cebinde yürüyüşü geldi bir an aklına, nedense gözleri doldu. Meryem’i görünce gülümseyip, ellerini çıkarması vardı bir de cebinden, işte onu düşününce gözündeki yaş yanağından süzülüp çıplak bacağına damladı. Başını kaldırıp, karşısında kendini kaybetmek üzere olan Kâzım’a baktı.  </p>
			<p class="paragraf20">  </p>
			<p class="paragraf">Bedriye, işinin bitmesine yakın, avlunun en uzak köşesinden duydu oğlunun zevkle ulumasını. Başını iki yana salladı ve sanki sesi duymasını engelleyecekmiş gibi süpürgesini daha hızlı sallamaya başladı. Bir taraftan da hiç durmadan mırıldanıyordu: “Tövbe estağfurullah, tövbe estağfurullah, tövbe estağfurullah…” Bedriye topladığı bütün otu, dalı, yaprağı, taşı naylon bir torbaya doldurdu ve torbanın ağzını sıkıca bağlayıp bahçenin köşesinde duvara dayadı, çamur içinde kalmış süpürgesini yıkamak için musluğu açtı. Tam o sırada sarı evin kapısı açıldı ve Meryem, kahverengi çiçekli basma elbisesiyle kapıya çıkıp gerindi. Bedriye kötü kötü baktı gelinine; ne utanmaz kadındı bu böyle! Meryem’se hiç oralı olmadan, uzun ve gür saçlarını şöyle bir havalandırdı ve pervaza yaslanıp sigarasını yaktı. Bu kadarla kalsa yine iyiydi ama kalmadı. Sigarasından derin bir nefes çekti ve dumanını alay eder gibi Bedriye’nin yüzüne doğru savurdu. Bedriye musluğu kapattı, elindeki süpürgeyi avlunun ortasına çaldığı gibi büyük eve girdi.  </p>
			<p class="paragraf">Daha Meryem’in sigarası bitmeden, Bedriye’nin girdiği kapıdan Salih çıktı ve “Ne yaptın lan anama?” diye bağırdı, ateş saçan gözlerle Meryem’e doğru yürürken. Üzerinde kahverengi-gri çizgili bir pijama altı, onun içine soktuğu lacivert bir kazak, ayağında beyaz çoraplar ve siyah ev terlikleri vardı. Meryem ilk kez, Salih ile Kâzım’ın birbirlerine benzediklerini düşündü.  </p>
			<p class="paragraf">“Ne yaptın anama dedim sana?”  </p>
			<p class="paragraf">“Ne yapmışım?” dedi Meryem istifini bozmadan.  </p>
			<p class="paragraf">“Sen söyle… Kadıncağız sana bela okuya okuya odasına girdi, kapıyı da çarptı.”  </p>
			<p class="paragraf">“Söyle anana, bela okumak iyi değildir. Beddua döner dolaşır, edeni bulur derler.”  </p>
			<p class="paragraf">“Ağır İhsan’ın kızına mı kaldı bize akıl vermek?” dedi Salih, dişlerini sıkarak ve Meryem’e doğru eğilip sesini alçalttı. Söyledikleri zorlukla işitiliyordu ama Meryem o sesteki gümbür gümbür öfkeyi duydu. “Aç kulağını da dinle, ya adam gibi davranırsın, bize saygıda kusur etmezsin ya da bir ücrada alnının ortasına kurşunu yersin.”  </p>
			<p class="paragraf">“Sen ne zaman o kadar erkek oldun be?” dedi Meryem gülerek ve sigarasından aldığı son nefesi Salih’in suratına üfledi. Salih altdudağını var gücüyle ısırdı ama bu, sinirini kontrol etmesine yetmedi; kan beynine sıçramıştı bir kere. Tam Meryem’i saçından yakalamak için elini kaldırıyordu ki, avlunun kapısı gıcırdayarak açıldı ve içeriye elinde iki büyük torbayla Osman Efendi girdi.  </p>
			<p class="paragraf">“Hayrola Salih?” Osman Efendi’nin sesi buz gibiydi.  </p>
			<p class="paragraf">“Hoş geldin baba!” dedi Salih, geriye doğru bir adım atıp. “Kâzım’a bakacaktım da, uyuyormuş…”  </p>
			<p class="paragraf">“Uyumuyorum ben…” diye seslendi Kâzım, sarı evin içinden. “Sizi dinliyorum.”  </p>
			<p class="paragraf">Osman Efendi büyük eve doğru yürürken, Salih elinden torbaları almak için babasına doğru koşturdu ama Osman Efendi bu yardım teklifini görmezden geldi.  </p>
		</div>
	</body>
</html>