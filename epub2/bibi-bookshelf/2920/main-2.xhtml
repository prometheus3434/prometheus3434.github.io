<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>Il</p>
<p class="calibre1">Marta, hem annesine hem de Maria’ya, babasının sağlığında deri atölyesi varken yaşadıkları refahı ve mutluluğu yeniden yaşatmayı arzuluyordu. Bunu başarabilmek için her türlü fedakarlığı göze alıyordu. Müdüre Hanım daha alt sınıflardaki kızlara özel ders vermesine izin vermişti; bu derslerden aldığı parayı ve aylık maaşını, çok fazla yükün altına girip hayatın zevklerini ıskaladığından yakınıp duran annesine veriyordu. Annesi yanılıyordu. Marta mı hayattan zevk almıyordu? Annesi ve Maria’nın hayata yeniden güven duyması ve içlerindeki huzur, çalışmasının meyvesi değil de neydi? Onların dudaklarına yeniden yerleşen tebessüm çalışmasının ödülü değil miydi? Onları daha da mutlu görmek, dudaklarındaki tebessümü artırabilmek için canını bile verirdi. Göstermiş olduğu yüreklilik ona kıvanç veriyordu. Babasının bütün aileyi yoksulluğa sürükleyip onu körü körüne mahkûm edişinin yarattığı onur kırıklığını aslında ruhunun derinliklerinde kabul-lenmemişti hiç.</p>
<p class="calibre1">Maria’nın en büyük tutkusu müzik miydi? Öyleyse, her ay ücretin bir miktarını ödeyeceği, neredeyse gıcır gıcır bir piyano almalıydı Maria’ya. Küçük kilerde bütün ay yetecek kadar erzak stoklamak annesinin daha rahat ve huzurlu hissetmesini mi sağlıyordu? Öyleyse annesi de memnun olmalıydı, küçük kiler her zaman için yeterince erzakla doluydu.</p>
<p class="calibre1">Bazı akşamlar, Don Fifo ve kansı üç kadına arkadaşlık etmeye geliyordu, rahmetli Doro da sohbetlerin baş malzemesi olmaya devam ediyordu.</p>
<p class="calibre1">Marta, onlardan kayınpederi Pentagora’nın kansı Bayan Fana’nın büyük bir yoksulluk içinde yaşadığını öğrendi.</p>
<p class="calibre1">Bir akşam, “Benfratelli Sokağı’nda bir evimiz var hanımefendiciğim,” demişti Donna Maria Rosa. “En üst katta, mini minnacık iki odada kocasından ayn yaşayan zavallı bir kadın oturuyor. Kocası sizin oralardan bir kodaman... Belki siz tanı-yorsunuzdur. ... Neydi adı. .. Fifo sen hatırlıyor musun?”</p>
<p class="calibre1">“Fana... Stefana,” diye yanıtladı Fifo canlanarak.</p>
<p class="calibre1">“Yok kadının değil, kocasınınki...”</p>
<p class="calibre1">“Ha, evet... Neydi bakayım, Pentagono’ydu<a id="footnote1"></a><sup class="calibre5"><a href="#bookmark1">1</a></sup> galiba!”</p>
<p class="calibre1">Maria elinde olmadan güldü.</p>
<p class="calibre1">“Pentagora,” diye düzeltti Bayan Agata, kızının kıkırdamasını mazur göstermek için.</p>
<p class="calibre1">“Onu tanıyor musunuz?”</p>
<p class="calibre1">Donna Maria Rosa, nasıl bir adam olduğunu öğrenmeye çalıştı, uzun uzun mutsuz karısından bahsetti... O akşam ne Marta ne de Bayan Agata konuyu değiştirmeyi başarabildi.</p>
<p class="calibre1">Maria büyük bir coşkuyla piyano çalışmalarına yeniden başladı; akşamlan, yemekten sonra, annesi dikiş dikerken ve Marta yan odada okul ödevlerini kontrol ederken o piyano çalıyordu.</p>
<p class="calibre1">Odada, annesi ve kız kardeşinin bakışlarından uzakta ve yalnızken Marta bazen yaptığı sıkıcı işe ara veriyor, küçük masasına dirseklerini dayıyor ve başını ellerinin arasına alarak sanki bilmediği bir şeyleri bekler gibi şaşkın şaşkın ya da Maria’nın çaldığı dokunaklı müzikle gözleri dolarak öylece oturuyordu. Derin bir melankoli yüreğini burkuyordu. Hiçbir şey düşünmeksizin ağlıyordu. Niçin? Belli belirsiz, meçhul bir keder, tanımsız arzuların yarattığı bir acı. .. Ruhsal olarak değil, bedensel olarak biraz yorgun hissediyordu kendini: Yorgundu ... Annesi ve kız kardeşi cesaretini övüp enerjisini ve azmini babasınınkiyle kıyaslarlarken, kendisi gevşemiş kol ve bacaklarındaki dermansızlıktan, gözlerini yaşlarla dolduran o tanımlanamaz duygusallıktan, o hüzünden neredeyse hoşlanıyordu böylesi akşamlarda. O anlarda bilinci zayıfolduğunu, bir kadın olduğunu hatırlatıyordu ona...Yo yo, kuvvetli falan değildi... İşte bak, niçin böyle ağlıyordu? Hadi, hadi, çocukça aptallıklardı hepsi ... Mendilini arıyor, silkinip yeni bir gayretle yeniden işine koyuluyordu.</p>
<p class="calibre1">Marta’nın bu ruh halini ne annesi ne de Maria fark ediyordu, Anlaşılmaması için elinden geleni yapıyor, onların kendisi hakkında oluşturdukları fikri yıkmamak için bütün maharetini kullanıyordu. Onun görevi buydu, bu olmalıydı. Hatta Anna Veronica’dan gelen, uzun uzadıya Rocco’dan, onların kasabadan ayrılmalarının ardından esip gürlemesinden ve yeni bir rezalet çıkarma tehditlerinden bahsettiği mektubunu bile annesinden saklamıştı.</p>
<p class="calibre1">Bu haberlerle annesini üzmenin manası yoktu. Marta, Anna Veronica’ya önceleri aptal, şimdilerde deli ve her daim kötü olan kocası hakkında artık hiçbir şey duymak istemediğini ve onun kendisini ilgilendirmediğini yazmıştı.</p>
<p class="calibre1">Bu arada annesi ve kız kardeşinin eski alışkanlıklarına, sükûnetlerine, önceki sakin ve basit yaşamlarına geri döndüklerini görüyor ve onlarla kıyaslayınca sadece kendisinin dışlanmış olduğunu daha da çok hissediyordu. Sadece o, ne yaparsa yapsın yerini bulamayacaktı bir türlü. Başka bir yaşam, başka bir yol... Annesi ve kardeşindeki huzur ve mutluluk, işi, okulu, öğrencileri, ona kalan bunlardı işte, seçtiği bu yeni yolun hedefi bunlar olmalıydı sadece!</p>
<p class="calibre1">Kederleniyor muydu? Asla. Kısacık hüzün anlanydı hepsi. Havanın rengiyle düşüncelerininkinin uyuştuğu kasvetli bir kışın ardından, yüreğinin derinliklerindeki bin türlü kederin karanlık tortusunu karıştırmak, eşelemek için sızan neşe dolu ilkbahar güneşinin ışığı yeniden doğuyordu şimdi. Bu yüzden mi üzgündü, Anna Veronica’run mektubundan mı etkilenmişti yoksa ya da Maria’nın müziğinden mi, kim bilir?</p>
<p class="calibre1">Artık kendisiyle uğraşmak istemiyordu. Annesi her sabah yeniden saçlarını taramaya başlamıştı ama Marta süsle püsle zaman kaybetmek istemiyordu.</p>
<p class="calibre1">“Yeter anne, bırak, iyi böyle...”</p>
<p class="calibre1">Kendi görüntüsünden, gözlerindeki parıltıdan, dudaklarının renginden rahatsızmış gibi masanın üzerinde duran makyaj aynasını uzaklaştırıyordu. Annesi saçlarını taramak için ısrar ederse, sabırsızlıkla oflayıp pufluyor, işkence yapıyorlarmış gibi huzursuzlanıyordu. Şimdi bu kadar süsün ne lüzumu vardı? .Artık güzel görünmenin onun için hiçbir öneminin kalmadığını annesi anlamıyor muydu?</p>
<p class="calibre1">Hararetli itirazlarına rağmen, annesinin buklelerini alnına doğru taramayı denediği bir gün, hazırlanması bittiğinde Marta ağlıyordu.</p>
<p class="calibre1">“Nasıl? Ağlıyor musun? Niye?” diye sordu annesi şaşkınlık içinde.</p>
<p class="calibre1">Marta gözlerini silerek, gülümsemek için kendini zorladı.</p>
<p class="calibre1">“Yok bir şey... Önemli değil...”</p>
<p class="calibre1">“Canım kızım, niye ama? Bu saçlar sana öyle yakıştı ki...”</p>
<p class="calibre1">“Yok, istemiyorum... Boz çabuk, boz hadi... Kâhkülsüz daha iyi.”</p>
<p class="calibre1">Annesininki bilinçsiz bir acımasızlık değil miydi? Ya kendisinin yaptığı şey? Küçük bir kız çocuğu gibiydi! Nedensiz yere, hele de annesinin önünde böyle ağlamak da neyin nesiydi?</p>
<p class="calibre1">Annesinin hafızasından bu anıyı silebilmek için gün boyu her zamankinden daha neşeli görünmeye çalıştı.</p>
<p class="calibre1">Şimdi sokaklarda, ona bakan insanlar arasında, yalnız başına olmaktan yeni bir tedirginlik, anlaşılmaz bir korku, tuhaf bir endişe duyuyordu.</p>
<p class="calibre1">Onu kimse rahatsız etmemişti etmemesine ama ona yöneltilen bakışlar canını acıtıyordu, sanki herkes utançtan yüzünün kızarmasını istermiş gibi bakıyorlardı. Marta, başı önde, rahatsız bir şekilde ilerliyordu, kalbi güm güm atıyor, kulakları uğulduyordu. Ama niçin? İçinde böylesi bir korku nasıl olup da aniden filizlenmişti? Niçin korkuyordu? Attıkları her adımda namuslarına halel geleceğinden korkup yalnız başlarına sokağa çıkmaktan sakınan evde kalmış kızkurularına birçok defa gülen kendisi değil miydi?</p>
<p class="calibre1">Yine de okula girer girmez rahat bir nefes alıyordu. Ancak öğretmenler odasında, her biri kendi dersine gitmeden önce birkaç çift laf ettiği üç erkek öğretmene rastlayınca yeniden aynı ruh haline kapılıyordu.</p>
<p class="calibre1">İkisinin gizliden gizliye, kendi usullerince ona kur yapmaya çalıştıklarını fark etmişti. Korkmak bir yana için için gülüyordu buna. Her şeyden habersizmiş gibi davranıyordu. Bu tavrının iki öğretmende yarattığı etkiyi görünce gizliden gizliye zevk bile alıyordu.</p>
<p class="calibre1">“Belli başlı kişi ve olayların yer ve tarihleriyle verildiği bir ekle zenginleştirilmiş” tamı tamına on dört ciltlik <span class="calibre3">Sicilya Tarihi</span> kitabının yazan olan Profesör Mormoni, Pompeo Ema-nuele Mormoni, uzun boylu, şişman, esmer tenli biriydi. Kocaman kara gözleri ve saçlarında olduğu gibi seyrek kırların düştüğü hacimli keçi sakalıyla, asker tarzı ceketine yaraşır bir edayla ve silindir şapkasıyla hindi gibi kabarıyordu. Sanki böyle böbürlenerek Marta’ya, “Haberin var mı şekerim? Sen bana ilgi göstermezsen ben de sana göstermem, boş umutlara kapılma!” der gibiydi. Ancak Marta’ya bal gibi ilgi gösteriyordu işte, hem de nasıl! Kimi zaman neredeyse oracıkta patlayacak gibi oluyordu. Tüm sandalyelerin adeta ona özel bir kaideye dönüştüğü ve otururken, “Büstümü böyle yontun!” der gibi takındığı görkemli pozlarını bile kaybetmişti artık.</p>
<p class="calibre1">Marta ara sıra Mormoni’nin oturduğu sandalyenin çatırdadığını duyuyor ve gülmemek için kendini zor tutuyordu. Öğretmenler odasında dizili bütün sandalyelerin ya arkalığı ya da birkaç tahtası kopmuştu bir ay içinde.</p>
<p class="calibre1">Okulda genellikle <span class="calibre3">öğretmencağız'</span> diye çağrılan diğer erkek öğretmen Attilio Nusco ise tam tersine, ufak tefek, narin yapılı, ürkek, titrek ve tutuk biriydi. Zavallı Nusco, hayattaki konumunu bulabileceğinden kuşku duyarmış gibi, kaçamak bakışları, gülüşleri ve acınası kişiliğinin aceleci devimleriyle kabul görmek adına diğerlerinin sempatisini elde etmeye teşneydi. Otururken mümkün olduğunca az yer işgal ediyor <span class="calibre3">(Pardon! Pardon!),</span> konuşurken sesi titriyor, asla hiç kimseye itiraz etmiyordu. Sanki aşın nezaketinden kendisi bile çekinir gibiydi. Diğerleri üzerinde tüy kadar hafif bir ağırlığı olsun isterdi. Oysa kalbi... Ah, o Marta yok muydu! Hiçbir şeyin farkında değil miydi gerçekten?</p>
<p class="calibre1">* İtalyanca pro/asoricchio küçümseyici bir anlam ifade eder. (ç.n.)</p>
<p class="calibre1">Zavallıcık, tıpkı bir kementle yakalanmayı bekleyen, tuzağa düşmüş küçük bir kertenkele yavrusunun yuvasından çıkması gibi, ilk önce burnunun ucunu, sonra gözlerine kadar burnunun tamamını, ardından bütün kafasını çıkarıp az da olsa ürkek halinden sıyrılmayı deniyordu yavaş yavaş.</p>
<p class="calibre1">Marta’ya, soğuk terler dökerek, “Bu sabah üşüdünüz mü?” diye sorma cesaretini bulacak kadar ileri bile gitmişti. Okula mevsimin ilk çiçeklerinden getiriyor, huzursuz ince parmaklarının arasında sapını döndürüyor ama ona vermeye cesaret edemiyordu.</p>
<p class="calibre1">Marta olan biteni fark ediyor ve için için gülüyordu.</p>
<p class="calibre1">Bir gün çiçeği öğretmenler odasındaki küçük masanın üzerinde unutuverdi. Bir saat sonra geri döndüğünde çiçek yoktu. Hah, işte en nihayet! Marta anlamış ve çiçeği almıştı. .. Ancak diğer dersin ardından odaya indiğinde zalim hüsran kaçınılmazdı: Çiçek, Pompeo Emanuele’nin ceketinin yakasındaki düğme iliğine iliştirilmişti.</p>
<p class="calibre1">“Merhaba serçem! Merhaba mor menekşem!”</p>
<p class="calibre1">Nusco hiç de aptal sayılmazdı: Edebiyat bölümünden mezun olmuş, genç yaşına rağmen lisede İtalyanca öğretmenliği kadrosunu kazanmış ve aynca Collegio Nuovo’da görevlendirilmişti; alışılmışın dışında, incelikli ve güzel şiirler yazıyordu.</p>
<p class="calibre1">Marta bunun farkındaydı ama hem Mormoni, hem de Nusco ne istiyorlardı kendisinden?</p>
<p class="calibre1">Üçüncü erkek öğretmenin henüz Marta’nın varlığından haberi yokmuş gibiydi. Matteo Falcone resim öğretmeniydi. Pompeo Emanuele Mormoni ona <span class="calibre3">oklu kirpi</span> adını takmıştı ve Roma imparatoru olsa onu <span class="calibre3">adpurgationem cloacarum'</span> ile cezalandırırdı.</p>
<p class="calibre1">* (Lat.) Lağım temizleme cezası: Romalıların kanalizasyon sistemi olan Cloa-ca Maxima'nın mahkûmlar tarafından temizletilmesi. (ç.n.)</p>
<p class="calibre1">Gerçekten de hilkat garibesi kadar çirkin bir adamdı. Kendisi de bunun bilincindeydi; daha da kötüsü, bu onda trajik bir takıntı haline gelmişti. Her zaman asık suratlıydı ve içe dönüktü. Belki de bedeninin yarattığı tiksintiyi görmemek için kimsenin yüzüne bakmazdı. İnsanları başını kaldırmadan, omuzlarını kasarak, kısa homurtularla yanıtlardı. Yüz hatları, çirkinlik takıntısının yarattığı öfkeyle kasılırdı sanki. Üstüne üstlük ayak.lan da çarpıktı. Yürüyebilmesi için ona özel yaptırılmış ayakkabılarının içinde ayakları yamuk ve biçimsizdi.</p>
<p class="calibre1">İnsandan çok ayıyı andıran hallerine alışık olan Mormoni ve Nusco artık ona aldırış etmiyorlardı bile. Marta ilk günler, Müdüre Hanım’ın önceden uyarmasına rağmen ondan rahatsızlık duymuştu. Diğer ikisinin kurlarına, asılmalarına gülüp geçse de, ona hiç ilişmeyen üçüncüsünün neredeyse küçümseyen aldırmazlığı karşısında alttan alta bir çeşit öfke duyuyordu.</p>
<p class="calibre1">Falcone ders saatini beklerken odada kaldığı o kısa süre zarfında kimselere bakmadan gazete okumaya gömülüyordu. Marta, sık sık adamın kasılmış alnına bir an bakıyor ve sonra o kocaman kafasının içinde ne tür düşüncelerin barındığını hayal etmeye çalışıyordu: Mutlaka aptalca değilse bile kaba sabaydılar herhalde.</p>
<p class="calibre1">Onun sesini bir kez duymuştu. Bir sabah, Mormoni’nin her zamanki gibi gazetesine dalmış olan <span class="calibre3">oklu kirpiyi</span> gözleriyle işaret etmesiyle, o işaretteki alayı paylaşmamak ve “mühim şahsiyete” sinir olduğunu belli etmek için Marta düşünmeden, “Günaydın, Profesör Falcone,” diye mırıldandı.</p>
<p class="calibre1">Gözlerini gazeteden kaldırmadan, “Saygılar,” diye homurdandı diğeri.</p>
<p class="calibre1">Başka bir sabah, Marta odaya girdiğinde Falcone ile Nusco’nun tartıştıklarını görünce çok şaşırdı. Öfkeden kızarmış suratı, dudaklannda sinirli bir gülümseme ve titreyen elleriyle Nusco, gözlerini önündeki katlı gazetesine dikmiş, rakibine aman vermeden konuşmaya devam eden Falcone’nin sert sesinin bastırdığı, birçok <span class="calibre3">amalar, belkiler</span> vb. ile fikrini savunmaya çalışıyordu. Mormoni ise heykelsi pozlanndan birini takınıp, bu “zırvalıklara” laf yetiştirmeyi lüzumsuz gördüğünden konuşulanlan dinlemekle yetiniyordu.</p>
<p class="calibre1">Falcone, dizelerini ve satırlannı mizah dolu bir üslupla bozan ama en sonunda toplumdaki egemen fikirlere boyun eğen edebiyatçılara sövüp sayıyordu.</p>
<p class="calibre1">“Fikirler hatalı mı? Onlan zararlı ve haksız mı buluyorsunuz? Öyleyse, onlarla dalga geçeceğinize, maskara ruhunuzu gizleyerek evirip çevireceğinize karşı çıkın, kuzum! Yo hayır! Siz bir yandan boynunuzu ilmeğe geçirirken, öte yandan da kendi hizmetkarlığınızı alaya alıyorsunuz. Tam biçare soy-tan marifeti!”</p>
<p class="calibre1">“Belki, ama...” diye tekrarlayıp duruyordu Nusco. Tıpkı Dickens’ta, Heine’de olduğu gibi, nüktenin de bir tür silah olabileceğini kanıtlamaya uğraşacaktı ama Falcone anlatmasına izin vermiyordu:</p>
<p class="calibre1">“Biçare soytanlar! Biçare soytarılar!”</p>
<p class="calibre1">Mormoni duruşunun görkemine uygun bir hareketle, “Bayan Ajala’nın fikrini alalım,” diye önerdi.</p>
<p class="calibre1">Falcone, “Kadın, doğası gereği tutucudur,” diye yargıda bulundu sert bir şekilde.</p>
<p class="calibre1">Marta öyle bir ifade tarzıyla, “Tutucu mu? Ben mi? Alakası yok!” diye haykırdı ki, Falcone ilk defa olarak kafasını kaldınp yüzüne baktı.</p>
<p class="calibre1">Marta, meçhul bir suratı aydınlatan yabancı bir hayvana ait, o zekâ fışkıran gözler karşısında derinden etkilendi.</p>
<p class="calibre1">Aradan çok zaman geçmeden, bir başka sabah, tozlanmış, yamulmuş ve ön tarafı parçalanmış şapkası, yaralanmış burnu ve bembeyaz suratıyla Falcone öğretmenler odasından içeri girdi. Buna rağmen, kötücül bir tebessümün yerleştiği dudaklarında ürküntü veren bir ifade vardı. Ceketinin önü yırtılmıştı, kendisi de toz toprak içindeydi.</p>
<p class="calibre1">Mormoni onu bu halde görünce, “Ne oldu size böyle profesör?” diye bağırdı.</p>
<p class="calibre1">Marta ve Nusco korku dolu bir merakla ona bakmak için döndüler.</p>
<p class="calibre1">“Kavga mı ettiniz?”</p>
<p class="calibre1">Falcone sesi titrese de dudaklarında hfila aynı tuhaf tebessümle, “Yok bir şey... ” diye yanıtladı. “Üç yıldan beri onarım-da olan Santa Caterina Kilisesi’nin önünden geçiyordum... Bu sabah aziz kilise saçağından bir kalası üzerime devirmek için tam da benim geçmemi bekliyormuş meğer.”</p>
<p class="calibre1">Marta, Nusco ve Mormoni bu sözler karşısında afallamış-lardı.</p>
<p class="calibre1">“Ya...” diye devam etti Falcone. “İşte böyle üzerime düştü, yere devrildim ... Tuhaf bir sırıtmayla çarpık ayaklarını göstererek, “Bu arada,” diye ekledi. “Şu Tanrı’ın işine bakın! Eğer sizin üzerinize düşseydi Bay Nusco, şu an balerin gibi olan ayaklarınıza veda etmiştiniz bile. Oysa benimkiler yerlerinde hfila, çarpukçurpuk da olsa işimi görüyorlar!”</p>
<p class="calibre1">Böyle diyerek derse gitti.</p>
<p class="calibre1">Sahiden, Falcone’nin biçimsizliği nedeniyle lanetler savurduğu takdiri ilahinin cevabı olmasındı sakın bu? Gerçekten de bir sesin ona, “Sana bu ayaklan bahşettiğim için bana şükret,” dediğini duymuş muydu?</p>
<p class="calibre1">Kuşkusuz, o günden sonra her zamanki içe kapanık ruh halinden yavaş yavaş çıkmaya başlamıştı. Yoksa mucizenin değil de Marta’nın varlığı mı neden olmuştu buna?</p>
<p class="calibre1">Mormoni’nin şüphesi bu yöndeydi.</p>
<p class="calibre1">“Çünkü, bak,” diyordu Nusco’ya, “bize de artık selam verdiği doğru ama eskisi gibi homurdanarak veriyor selamını. <span class="calibre3">''Saygılar sunarım, Bay Nusco!</span> derken sesinde, <span class="calibre3">‘'Saygılar sunarım, Bayan Ajala!</span> derkenki yumuşaklıktan eser yok. Kaba saba bir yumuşaklık, anlıyorum, ama yine de... Hem sonra, fark ettin mi? Şimdi pek moda olan yeni yakalar! Yeni takım elbise! Yeni şapka! İyi ki Santa Caterina’nın kalası düştü kafasına diyesi geliyor insanın!”</p>
<p class="calibre1">Neredeyse ikisinde de acıma uyandıran Falcone’ye karşı, ciddi olarak kıskançlık hissedemiyorlardı. Ama ne Mormoni Nusco’yu ne de Nusco Mormoni’yi kıskanıyordu. Nusco’ya göre büyük Pompeo Emanuele çok iri, çok aptaldı, yani Marta’nın zekasına sonsuz güveni vardı Nusco’nun. Keza Mormoni de sürekli gölgesinden korkan ufak tefek Attilio’yu beğenmeyeceği yönünde Marta’nın zevkine sonsuz güven duyuyordu. Böylelikle, her ikisi de “zavallı Falcone”ye acıma noktasında birleşiyorlardı ve gizliden gizliye birbirlerine de acıyorlardı aslında.</p>
<p class="calibre1">Bu arada, Falcone’nin ona karşı hissettiği bu yeni ruh hali Marta’da tiksinti ve korku yaratıyordu. Diğer ikisine yaptığı gibi Falcone’nin duygularına gülüp geçemeyeceğini hissediyor ve anlıyordu. O mağrur bahtsızın çirkinliği onda acıma ve aynı zamanda korku uyandırıyordu. Büyük ihtimalle hiçbir kadını sevmemişti daha önce.</p>
<p class="calibre1">Marta, Falcone’nin biçimsiz gövdesinin farkında olmasına rağmen, onun aşkına talip olabildiğini düşündüğünde, küçük düşmüş ve hakarete uğramış hissediyordu kendini. Ama öte yandan da, Falcone’nin kalbinde belki de ilk kez filizlenen o tutkunun, tüm farkındalığına rağmen, üstesinden gelinemeyecek kadar saplantılı olabileceğini anlıyordu.</p>
<p class="calibre1">Ancak bu tiksindirici sevdanın yeşermesine neden olacak hiç ama hiçbir şey yapmadığı düşüncesi onu rahatlatıyordu.</p>
<p class="calibre1">Artık hemen hemen her akşamüstü Falcone’nin Papireto Sokağı’ndan geçtiğini ve Marta’nın odasının balkonuna baktığını görüyordu. İlk gün onu Maria’ya göstermek istemişti. Falcone’nin kafasını kaldırıp yukarı bakacağını hiç düşünmemişti.</p>
<p class="calibre1">“Bak şu işe? Nasıl olur?”</p>
<p class="calibre1">Böylelikle o sevdanın bir türlü konduramadığı ve kondurmak istemediği belli belirsiz birçok işaretinden sonra, ilk kanıtı ortaya çıkmış oldu. O günden sonra bir daha hiç cama çıkmadı ama Falcone’nin .her gün tekrar oradan geçtiğini ve iki-üç kez yukarı baktığını gizlendiği yerden görebiliyordu.</p>
<p class="calibre1">Şimdi karabasanlarla, kabuslu tedirgin düşlerle irkilerek uyandığı gecelerden sonra, yorgun gözlerini yaşadığı çıplak ve tekdüze gerçekliğe açmanın verdiği çarpıcı sersemliğin ardından, her sabah doğanın büyüleyici canlanışının tam ortasında yalnızlık hissinin daha da arttığını aynmsıyordu. Gittikçe yaklaştığını duyumsadığı belirsiz tehlikeler sinirlerini harap ediyordu. Okul binasına girdiğinde de rahatlayamı-yordu artık.</p>
<p class="calibre1">Falcone karşısında duygularına nasıl hakim olabilirdi? Durumun farkında olduğunu göstermek istemiyordu. Ancak, her sabah Falcone’nin bazen gerçekte olduğundan daha az ürkünç göründüğü düşlerin kasvetli etkisinden henüz kurtulamamışken bunu nasıl saklayabilirdi? Eskisi gibi davranırsa boş bir umuda, acınası bir yanılgıya kapılacağından korkuyordu.</p>
<p class="calibre1">Mormoni de artık onu ilk günlerdeki gibi eğlendirmiyordu. Hatta onu görmek bile Marta’yı öylesine öfkelendiriyordu ki, suratının ortasına bir tokat indirmek istiyordu. Nusco’nun acınası ürkekliğiyse onda hiddet ve bıkkınlığa neden oluyordu.</p>
<p class="calibre1">Yüzüne karşı, “Beni rahatsız etmeyin!” diye bağırmak istiyordu. Bu iki çift lafın onu utançtan yerin dibine sokacağına emindi.</p>
<p class="calibre1"><a id="bookmark2"></a>111</p>
<p class="calibre1">Belki Attilio Nusco’nun kendisi de ruhunun derinliklerinde bir türlü yenemediği yabaniliğinin acınacak kadar gülünç gözüktüğünü biliyor ve davranışlarının zavallılığını hissediyordu; belki kendine kızıyor ve gizliden gizliye isyan ediyordu, çünkü kendisini hiç de salak bulmuyordu. Oysa, kim bilir kaç kişi onun salağın teki olduğunu düşünüyordu!</p>
<p class="calibre1">Tam o günlerde kentin edebiyat gazetelerinin birine Marta için yazdığı bir soneyi yollamıştı.</p>
<p class="calibre1">Pompeo Emanuele Mormoni bunu fark etmişti. Sonenin gizemli bir başlığı vardı: <span class="calibre3">O Kadına."</span></p>
<p class="calibre1"><span class="calibre3">“O Kadına</span>?.. Hangi kadına? Sinekten çok kadın var bu dünyada! Ben kimi ima ettiğini anlamamazlıktan geliyorum.”</p>
<p class="calibre1">Ertesi gün Nusco’nun mahcubiyetinden istifade, Marta’nın öfkeleneceğinden emin olduğu için gazeteyi ona kendi verdi.</p>
<p class="calibre1">“Nusco’nun bir sonesi var gazetede: <span class="calibre3">O Kadına.”</span></p>
<p class="calibre1">Yanakları kızaran Marta, “Bana mı?” dedi şaşkınlıkia.</p>
<p class="calibre1">“Yo yo. Sonenin adı <span class="calibre3">O Kadına...</span> Ama nasıl da kıpkırmızı oldunuz! Hoşa giden şeyler bunlar. Alın okuyun, buraya bırakıyorum ... Ben kaçayım artık, çünkü ara ara yağmur yağıyor ve şemsiyem yok.</p>
<p class="calibre1">Marta’yı aceleyle selamladı ve burnu havada çıkıp gitti.</p>
<p class="calibre1">Marta anlık bir öfkeyle gazeteyi elinden fırlatmaya kalkıştı ama sonra açtı ve okudu:</p>
<p class="calibre1">* İtalyancada dişi üçüncü tekil şahıs zamiri “o”yla saygı formundaki “siz” aynıdır. (ç.n.)</p>
<p class="calibre1"><span class="calibre3">Aşkın tatlı hülyalarına</span></p>
<p class="calibre1"><span class="calibre3">Narin tereddütlerle henüz uyanmışken gönlün,</span></p>
<p class="calibre1"><span class="calibre3">Kaderin hoyrat eli savurdu ipine Zalim olaylardan bir kördüğüm.</span></p>
<p class="calibre1"><span class="calibre3">Aşkına nafile bir karşılık arayanlar,</span></p>
<p class="calibre1"><span class="calibre3">Mutlu günlerinde karşında diz pöküp yakaranlar,</span></p>
<p class="calibre1"><span class="calibre3">Eski gururuna ve yeni durumuna Şimdi eder alaylar.</span></p>
<p class="calibre1"><span class="calibre3">Lakin bilirim, her sahte aşkı hor görüp,</span></p>
<p class="calibre1"><span class="calibre3">Vefakâr bir sevdaya doğru gittiğini,</span></p>
<p class="calibre1"><span class="calibre3">Şu zıkkımın da seni zehirleyemediğini.</span></p>
<p class="calibre1"><span class="calibre3">Gülüşlerinde bile titrer bir ip pekiş sıkpa!</span></p>
<p class="calibre1"><span class="calibre3">Sırf bu yüzden, kalbimin en derininden,</span></p>
<p class="calibre1"><span class="calibre3">Aşığım ve hayranım sana,</span></p>
<p class="calibre1"><span class="calibre3">Sen, sınanmış ve yenilmemiş kadın.</span></p>
<p class="calibre1">Şiddetli bastıran sağanak öğretmenler odasının camlannı dövüyordu. Marta gözlerini gazeteden kaldırdı ve bilinçsizce pencereye baktı.</p>
<p class="calibre1">O dizeler kendisi için mi yazılmıştı? Başından geçenleri Nusco’ya kim anlatmıştı? Peki, <span class="calibre3">Lakin bilirim, her sahte aşkı hor görüp, vefakâr bir sevdaya doğru gittiğini</span> dizesi de ne anlama geliyordu? Hangi sevdaya? Aklına hemen Alvignani geldi. Yok, onu ima edemezdi... <span class="calibre3">Aşığım ve hayranım sana, sen, sınanmış ve yenilmemiş kadın...</span></p>
<p class="calibre1">Şiirde yazılanlan aklından geçirirken, ona gazeteyi okuması için veren Mormoni’nin arsızlığını düşünmüyordu artık.</p>
<p class="calibre1">Ansızın Falcone çıkageldi. Marta irkildi. Şemsiye? Nereye bırakmıştı onu? Sabah evden çıktığında yanında olduğunu çok iyi anımsıyordu.</p>
<p class="calibre1">“Ne aradınız hanımefendi?” diye sordu Falcone.</p>
<p class="calibre1">Marta kendi kendine konuşur gibi, “Belki de yukarıda unutmuşumdur...” dedi ve hademe kadını çağırdı.</p>
<p class="calibre1">“Benimkini alın,” diye önerdi Falcone. “Yeni sayılmaz ama yine de işinizi görür.”</p>
<p class="calibre1">Bunları söylerken sanki hakaret eder gibiydi. Her zamankinden daha kasvetli ve daha sinirli bir hali vardı.</p>
<p class="calibre1">Az sonra hademe kadın üst kattan indi. Şemsiyeyi bulamamıştı, sınıfta da koridorda da yoktu. Marta öfkelendi, rahatsız olmuştu, çünkü Falcone kendi şemsiyesini vermek için sürekli ısrar ediyordu. Yağmur çok şiddetli yağıyordu ve Marta, Falcone’nin onun yüzünden ıslanmasına razı olamazdı.</p>
<p class="calibre1">“Öyleyse, eğer müsaade ederseniz, size eşlik edeyim,” dedi Falcone yüzü kızararak. “Artık aynı yol üzerinde, sizin biraz aşağınızda oturuyorum.” Başı önünde ayaklarına bakarak ekledi: “Eğer utanmazsanız...”</p>
<p class="calibre1">Marta yüzüne ateş bastığını hissetti, imayı anlamamazlık-tan gelerek yanıtladı:</p>
<p class="calibre1">“İnsanların ne dediğine hiç aldırmadım şimdiye kadar. Gelin, gidelim.”</p>
<p class="calibre1">“Masanın üzerindeki gazeteyi unutuyorsunuz,” dedi Falcone alıp Marta’ya verirken.</p>
<p class="calibre1">“Teşekkürler ama zaten... Nusco’nun bir şiiri var.” “Sersem!” diye tısladı dişlerinin arasından Matteo Falcone. Marta endişeyle, “Yanında yürümeyi nasıl becereceğim?” diye düşünüyordu.</p>
<p class="calibre1">O an Falcone’nin hissettiği sevinç ve sıkılganlığı algılıyordu; bu onu öylesine çok üzüyor ve huzursuz ediyordu ki, eğer Falcone istemeden de olsa ona azıcık dokunursa titreyen bedeninden tiz bir tiksinti haykırışının yükseleceği kesindi.</p>
<p class="calibre1">Yola çıkmadan önce hademe Marta’ya bir mektup verdi. Mektubun huzursuzluğunu gizlemesine vesile olduğuna sevinen Marta, “Bana mı?” diye sordu. Falcone’ye dönerek, “İzninizle,” diye ekledi ve zarfı yırttı.</p>
<p class="calibre1">Mektup Anna Veronica’dan geliyordu. Marta kapıya doğru yavaşça ilerlerken okumaya başladı. Falcone çatık kaşlarının altında onu yan gözle izliyordu. Birden Marta’nın yüzünde ani bir değişim, bir solgunluk, kibirli bir kaş çatış fark etti. Dış kapının önüne gelmişlerdi bile. Marta artık mektubu okumuyordu, sokaktaki çamur birikintisinin üzerine çarpan yağmur damlalarına bakıyordu.</p>
<p class="calibre1">Şemsiyesini açarken boğuk bir sesle, “Gidelim mi?” diye sordu Marta’ya.</p>
<p class="calibre1">Marta irkildi, mektubu katladı ve şemsiyenin altına girdi.</p>
<p class="calibre1">“Ah, tamam, işte geldim! .. Afedersiniz!”</p>
<p class="calibre1">Artık zaten kaçınılmaz olana, kolunun Falcone’nin koluna değmesine aldırdığı yoktu; Falcone’nin onun yanında daha düzgün yürüyebilmek için gösterdiği inanılmaz çabanın da farkında değildi. Kaçıp gitmek istiyordu, artık onun yüzünden değil (Falcone de bunu hissediyordu) ama o mektupta yazanlar yüzünden. Kıskançlıktan içi içini yiyen Falcone, böyle hızlı yürümeye çalışırken birbirine dolanıp her zamankinden daha da sakar bir hal alan ayaklarını artık hiç önemsemiyordu bile. Marta’ya o mektupta neler yazdığını, kimden geldiğini bağırarak sormak isterdi. Bu arada, gerçekten artık Marta’nın peşinde koşmakta zorlanan ve feci şekilde çamur içinde kalmış ayaklarının durumu karşısında Marta’dan daha yavaş yürümesini istemenin acıma çağrısı olarak algılanacağı korkusuyla onun tepeden tırnağa ıslanmasına göz yumuyordu. Güçlükle nefes alıyordu ve Marta onu duymuyordu bile. Niçin ama niçin böyle kaçıyordu?</p>
<p class="calibre1">Marta aniden ürperdi, kendini tuttu, sanki çığlığını bastırmak için bir an durdu.</p>
<p class="calibre1">Durup, “Neyiniz var? Ne oldu?” diye sordu Falcone.</p>
<p class="calibre1">Başını önde tutarak, alçak sesle, “Hiç! Gelin, gelin...” dedi Marta, tekrar yürümeye koyuldu.</p>
<p class="calibre1">Falcone başını çevirdi ve biraz ileride, sağ kaldırımda, bir şemsiyenin altında durmuş ona ve Marta’ya bakan iki adam gördü: Biri soluk benizli ve karanlık bakışlı, diğeri daha uzun boylu, zayıf, yabancı görünümlüydü; mavi gözlerinde alaycı bir ifade vardı.</p>
<p class="calibre1">Onlar, Rocco Pentagora ve Bay Madden’den başkası değillerdi.</p>
<p class="calibre1">Falcone, Marta’nın uyanlarına rağmen vahşi hayvanlann-kini andıran gözlerini onlara dikti.</p>
<p class="calibre1">Öfkesini bastırmaya çalışarak, “Bakmayın! Dönmeyin!” diye üsteledi Marta.</p>
<p class="calibre1">“O ikisinin kim olduklarını söyleyin bana!” diye sordu Fal-cone, neredeyse yüksek sesle, yeniden durmaya yeltenerek.</p>
<p class="calibre1">“Susun diyorum size ve benimle gelin!” dedi Marta aynı ses tonuyla. “Bunları sormaya ne hakkınız var sizin?”</p>
<p class="calibre1">Sanki artık onun sesine benzemeyen bir sesle, sanki ağlayarak, soluyarak, üzüntüden boğazı düğümlenip konuşmasını yanda keserek ve buna rağmen gitgide şiddetlenen yağmurun altında Marta’nın peşinden yürek burkan bir koşturmayla seyirterek, “Hiçbir hakkım yok, ama ben... siz bilmiyorsunuz...” diye dev^ etti Falcone. Merh^et dileyerek ona aşkını itiraf ediyordu.</p>
<p class="calibre1">Marta, ruhu allak bullak olmuş ve yağmurun şiddetinden sersemlemiş bir vaziyetteydi, ayaklarının altından adeta göle dönüşmüş yolun hızla yok olduğunu görüyordu. Dayanılmaz bir iç sıkıntısıyla Falcone’nin soluk soluğa söylediği sözleri ancak bölük pörçük duyabiliyor, onu dinlemeden koşuyordu. En sonunda evinin kapısına vardı.</p>
<p class="calibre1">Tam orada Falcone yanıtlaması için yalvararak kolundan nıtmaya yeltendi.</p>
<p class="calibre1">Elinden kurtularak, “Bırakın beni!” diye bağırdı Marta ve merdivenlerden yukarı koştu.</p>
<p class="calibre1">Kapıyı Maria açtı.</p>
<p class="calibre1">“Sınlsıklam olmuşsun!”</p>
<p class="calibre1">“Evet, gidip üstümü değiştireyim ben!”</p>
<p class="calibre1">Odanın kapısını kilitledi. Gözlerini yumdu, usulca inledi ve elleriyle şakaklarını sıkıca bastırarak kendini koltuğa bıraktı. “^man Tanrım! Aman Tanrım!”</p>
<p class="calibre1">Başı fırıl fınl dönüyordu. Sadece oda değil, geçtiği yollar da gözlerinin önünde dönüp duruyordu hâlâ, şakır şakır yağan yağmur, arkasından ağlayan o tıknefes hilkat garibesinin sözleri gözlerinin önünden geçiyordu.</p>
<p class="calibre1">Ya postanenin önündeki kaldırımda bekleyen o ikili! Ne istiyorlardı ondan hepsi birden? Onu ne sanıyorlardı? Ya o diğer ikisi, o şişko budala ile ona açıkça şiirler yazan o ufaklık?</p>
<p class="calibre1">Ah, ya Anna’nın mektubu? Mektubu arayıp buldu, o an ilgilenmediği bölümleri atlayarak tekrar okudu.</p>
<p class="calibre1">“Bilirsin ki sevgili Marta benim nasıl. .. Ancak, o <span class="calibre3">öflıe dolu </span>ziyaretinden sonra bana bir daha hiç uğramadı ... Ama kardeşi Niccolino’nun sık sık gittiği Miracoli ailesinden (kasabada Tina Miracoli’yle evleneceği söyleniyor) öğrendiğime göre, bu sabah senin o taraflara yola çıkmış. Senin kasabaya dönmene <span class="calibre3">ciddi bir engel, güflü bir sebep</span> olduğuna inandığı için Palermo’da neler yaptığını öğrenmek istediğini söylemiş Niccolino nişanlısına. Tina, her ne kadar diğer tüm iffetli genç kızlar gibi anlamazlıktan gelmesi gerektiğini bilse de, bana bu haberi verirkenki gizemli ses tonundan <span class="calibre3">ciddi engel </span>ve <span class="calibre3">güflü sebep'ten</span> ne kastettiğini sezdirdi bana. Ona nasıl davrandığımı ve ne yanıt verdiğimi tahmin edersin herhalde! Ama Tina bir şey bilmediğini, bunlara inanmadığını, sadece Pentagoraların ağzıyla konuştuğunu söylüyor. Eskiden, hatırlayacağın gibi, rahmetli baban sağken ve sizin haliniz vaktiniz yerindeyken Bayan Miracoli annenin en yakın arkadaşıydı. Şimdi Tina ve Niccolino arasındaki evlilik ihtimali karşısında Don Antonio Pentagora’nın peşini bırakmıyor. Pentagora ise evlilik lafinı ağzına bile almıyor. Kocana dönecek olursak (Nicola’nın dediğine bakılırsa), eğer bir şeyler bulacak olursa, hemen boşanmak için mahkemeye başvuracakmış. Ama bunların hepsi, sevgilisinin önünde atıp tutan bir gencin sözleri.”</p>
<p class="calibre1">İşte yine başka bir çamur daha. Hâlâ zulüm, uzaktan da olsa. Yine iftira ve alçaklık.</p>
<p class="calibre1">Marta nefretle parlayan gözleriyle öfke ve kızgınlıktan titreyerek yerinden kalktı.</p>
<p class="calibre1">Sadakatinin kanıtı, ona yapılan bir saldırı karşısında kendini tecrübesizce savunmasıydı, masumdu. Karşılığında namusuna dil uzatılmıştı, karşılığında babası onu körü körüne cezalandırmıştı! Ve bütün olanların cezası ona kesilmişti: Parasızlık, iflas, yoksulluk, kız kardeşinin yıkılan hayalleri. Yalnız, hasta, yasta bir kadına hâlâ atılan iftiralar ve insanların acımasız hakaretleri. Hakkını soylu bir şekilde savunmak, zekâsıyla, çalışıp çabalayarak ona sürülen haksız lekeden kurtulmak mı istemişti? Yok öyle yağma! Onuru kırılmış, iftiralarla taşa tutulmuştu. Zaferinin ödülü buydu işte! Üzüntüler, haksızlıklar, bomboş bir yaşam, tüyler ürpertici bir ucubenin isteklerine, zavallı bir ödleğin ürkek ve zayıf arzularına, diğerinin kendini beğenmişçe aşağılıklarına maruz kalmıştı. Dışına atıldığı yaşamın her yanı taş ve diken doluydu.</p>
<p class="calibre1">Kapısının iki kez vurulmasıyla kendine geldi. Maria’nin sesi duyuldu:</p>
<p class="calibre1">“Marta, sofraya hadi.”</p>
<p class="calibre1">Yemek vakti gelmişti bile. Henüz soyunmamiştı bile. Şimdi nasıl yemek yiyecekti, annesinden ve kız kardeşinden nasıl gizleyecekti kendini? Alelacele soyundu. İçeri girdiğinden beri şapkasını çıkarmamıştı halâ. Yanan yüzünü ve gözlerini rahatlatmak için yıkadı.</p>
<p class="calibre1">Masada, kâseden yayılan dumanların arasından Maria, “Mis gibi kokuyor!” diyordu.</p>
<p class="calibre1">Annesi aniden bastıran yağmurda terastaki çiçekleri kurtarmak için Maria’yla birlikte yaptıklarını anlatmaya koyuldu.</p>
<p class="calibre1">ıv</p>
<p class="calibre1">Yemekten sonra odasına çekilen Marta, “O hilkat garibesi kendini şimdi benim sevgilim sanacak! Buna inanabilir,” diye düşünüyordu.</p>
<p class="calibre1">Ve kocası ona bir başkasını yakıştırdığına göre, kendi kendine şöyle diyordu: <span class="calibre3">Benim sevgilim!</span> Bu kelime Falcone’yle ilgili olunca çok daha utanç verici geliyordu ona!</p>
<p class="calibre1">Onun kayıtsızlığı karşısında yeniden intikam almak mı istiyordu? Anna Veronica’nın mektubundaki tehdit barizdi.</p>
<p class="calibre1">Yeni bir skandal... Ya kanıt? Tanrım, o hilkat garibesi mi? Evet, sokakta bir kez daha karşılaşırlarsa kanıt olarak o ucubeyi gösterebilirdi... Bir olay çıkarabilirdi... Ve adı Falcone’nin yanında gazetelerde çıkabilirdi.</p>
<p class="calibre1">Marta korkudan, tiksintiden, durmadan ellerini huzursuzca ovuşturuyordu. Yan odada piyanoda annesinin çok zevk aldığı eski ve tekdüze bir müzik parçasını çalan Maria’ya müziği kesmesi için öfkeyle bağırmak isterdi.</p>
<p class="calibre1">Annesi ve kız kardeşinin sakinlikleri, evin sükûneti, müzik, boş boş konuşmalar, o an ona ne kadar da acı veriyordu!</p>
<p class="calibre1">Evet, onun eseriydi hepsi; ancak bunu kim anlıyor, ona nasıl bir işkenceye mal olduğunu kim fark edebiliyordu? Geçmişe bir çentik atıp ondan bir daha ondan söz etmemek mi gerekiyordu? Annesi ve kardeşi feraha çıkmışlardı, işte sakin ve mütevazı yeni bir yaşam başlamıştı onlar için. Ya Marta? Onun yaşamı, gençliği geçmişte gömülü mü kalmalıydı? Bir daha sözünü etmemeli miydi? Olan olmuş muydu? Ölmüş müydü? Onun için her şey bitmiş miydi? Sadece başkalarını yaşatmak için mi yaşıyordu? Evet, evet, yaşamdan böylesine dışlanmış da olsa, kendi mezarının üzerine inşa edilen küçük evindeki bu sakin ve tatlı görüntünün zevkini çıkarmasına izin verselerdi, hiç değilse bununla mutlu olabilirdi belki de... Ama en azından biraz konuşulabilseydi, parçalanan yaşamına, ölen gençliğine biraz acınsaydı! Yaşamını sebepsiz yere böyle parçalamak, gençliğini böyle tüketmek de bir suçtu! Bütün bunlardan bahsetmek yasak mıydı artık?</p>
<p class="calibre1">Yeni bir gölge ve yine yenilmişti! Ona yine rahat yoktu! Ertesi gün mutlaka, kocasını postanenin orada yeniden görecekti, Falcone’yi okulda yeniden görecekti.</p>
<p class="calibre1">“Beni rahats’.z etmeye devam ederse Müdüre Hanım’la konuşacağım,” diye düşündü Marta aniden; yeniden enerjiyle dolmuştu, yatmak için sinirli parmaklarıyla soyunmaya başladı. “Ya o ikisi? Eğer bir son vermezlerse icabına bakarım ben! Ya sen, hele sen biraz bekle,” dedi sonra soluyarak; kocasını kastediyordu. Yorganı kaldırdı ve lambayı söndürdü.</p>
<p class="calibre1">Karanlıkta, yorganın içinde kıvrılıp yattı, düşüncelerini toplamak istiyordu ama kocası hakkında kesin bir şey düşüne-miyordu. Kendi kendine, “Evet, eğer devam ederse, bu Falcone için...” diyordu. “Müdüre Hanım’ın ona tahammülü yok zaten, onu başından atmak için bir bahane arıyor, bahaneyi bulmasını ben sağlayacağım...” Bu cümleleri mekanik olarak tekrarlayarak, kocasına karşı ne yapabileceğini araştırıyordu. Yok muydu yani? İntikam alacağı hiçbir yol yok muydu? İçinde hissettiği acizlik gitgide büyüyen bir nefrete dönüşüyordu. Sonra (aşın gerilimin yarattığı fiziksel rahatsızlığın farkında olmasa da) beyninde, dönüp duran bir işkence gibi, aradığı düşünceyi bulamayınca diğer düşünceler karman çorman belirip dikkatini dağıtıyorlardı. Marta, aradığı düşünceyi bulmak için inat ediyor, beyninde üşüşen diğer düşünceleri kovuyordu. En sonunda bir tanesi kafasının dağılmasına neden oldu: Şemsiyesi, evet, şimdi gayet net hatırlıyordu. Şapkasını düzeltmek için şemsiyeyi sınıfın kapısının önündeki koridorun duvanna dayamıştı. Evet, sonra orada unutup gidivermişti ... Ah, kuşkusuz Falcone koridordan geçerken onu görmüş ve saklamıştı, evet, birlikte yürüyebilmeye bahane yaratmak için, kendi şemsiyesini teklif edebilmek için... Evet, kuşkusuz öyle olmuştu! Bu nedenle, aşağıda, öğretmenler odasında öyle huzursuzdu... Şemsiyeyi nereye saklamış olabilirdi?</p>
<p class="calibre1">Az sonra Marta uyuyakaldı.</p>
<p class="calibre1">Kuvvetli bir baş ağrısıyla, eskisi gibi kendine olan güveninden kaynaklanan bir güç değil de, sinirli bir enerjiden kaynaklanan bir ruh haliyle vaktinde uyandı. Bir an önce yola koyulmak istiyordu. Ne pahasına olursa olsun sonuna kadar gidecekti. Onu çökertmek isteyen her türlü yeni engeli savuşturmak için hazırlıklıydı.</p>
<p class="calibre1">O gün evden tek başına çıkmak onu hiç endişelendirmedi. Evvelsi gün yağan yağmurdan sonra ağaçların yeşili neredeyse coşmuştu, sabahın berrak serin havasında evler ve sokaklar da capcanlı bir görüntüye bürünmüştü.</p>
<p class="calibre1">Bu esnada gözleriyle kocasının postanenin orada olup olmadığını araştırıyordu. Onun önünden başı dik geçme cesareti gösterebileceğini hissediyordu.</p>
<p class="calibre1">“Ama bu saatte uyuyordur o,” diye düşündü birden ve yürürken dudaklarına alaycı bir gülümseme yayıldı. “Hayatı boyunca güneşin doğuşunu hiç görmedi...”</p>
<p class="calibre1">Kuru, aralık dudaklarının üzerindeki sarı seyrek bıyıklarıyla, solgun, yanı başında yatarkenki hali geldi aklına.</p>
<p class="calibre1">Aklından hemen o görüntüyü uzaklaştırdı. Madem okula gitmekteydi, öfkesinin nesnesi Falcone olmalıydı. Artık kendi üzüntüsünü düşünmüyor, aldırış etmiyordu.</p>
<p class="calibre1">Eğer evvelsi günle ilgili en ufak bir şey ima etmeye kalkışırsa ne yapmalı, ne demeliydi?</p>
<p class="calibre1">Henüz karar verememişti. Sadece az sonra gireceği öğretmenler odasını çok net bir şekilde aklında canlandırabiliyordu. Düşüncelerinde odaya giriyor, içeride gerçekleşecek olayın izleyicileri Nusco’yu, Mormoni’yi görebiliyordu; Falcone her zamankinden de endişeli bir vaziyette onu bekliyor olmalıydı.</p>
<p class="calibre1">Okulun kapısının önüne gelmişti bile, önündeki birkaç basamağı indi ve içeri girdi.</p>
<p class="calibre1">Odada hiç kimse yoktu.</p>
<p class="calibre1">v</p>
<p class="calibre1">Matteo Falcone o sabah okula gitmemişti.</p>
<p class="calibre1">Eğer Marta, evvelsi gün merdivenleri çıkarken dönüp baksaydı, sokak kapısının önünde taş kesilen Falcone’ye belki az da olsa merhamet duyacaktı. Elbette Marta’nın yukarı çıkarken hiç değilse ona dönüp bakacağını umut etmişti. Sonra yağmurun altında, insanların dikkatini çekecek ölçüde sendeleyerek yürüyüp gitmişti.</p>
<p class="calibre1">Kendine karşı hiç bu kadar derin ve kuvvetli bir nefret hissetmemişti daha önce. Şemsiyeyi kıracakmış gibi silkeliyor ve alayla homurdanıp duruyordu.</p>
<p class="calibre1">“Ben ve aşk! Ben ve aşk!” ve buna benzer anlamsız sözler mırıldanıyordu. Sonra, orada yolun ortasında, yüzü kasılmış, nefret dolu bakışlarını yoldan geçen birinin suratına dikerek bağırdı:</p>
<p class="calibre1">“Neyse ki alay etmedi benle!”</p>
<p class="calibre1">Kendisi korkunç biçimde alay ediyordu oysa kendisiyle; insanlar bir deliye bakar gibi, şaşkın şaşkın dönüp onu izliyorlardı.</p>
<p class="calibre1">En sonunda, yağmurdan sırılsıklam olmuş bir halde evine döndü.</p>
<p class="calibre1">Mobilya mağazasındaki gibi, duvarlar boyunca sıra sıra ve bazısı da üst üste konmuş değersiz eşyalarla tıka basa dolu eski ve büyük bir evde, her ikisi de yaşlı ve bunak olan annesi ve teyzesiyle birlikte yaşıyordu: Boyalı kocaman ahşap dolaplar, her ebat ve formda sehpalar, sandıklar, ahşap kanepeler, işlemeli küçük dolaplar, konsollar, elbise askıları, hasır ve solmuş kumaş kaplı sandalyeler, baş koyma yerlerinde iki yuvarlak arkalık olan eski tarz kanepeler.</p>
<p class="calibre1">Kocalan ölünce evlerini birleştiren iki kız kardeş, eski evlerine ait fuzuli yer işgal eden ve işe yaramaz eşyalardan hiçbirini atmak istememişlerdi.</p>
<p class="calibre1">Bunadıkian için yaşlı kız kardeşlerin ikisi birden bir zamanlar evli olduklarını hatırlamıyordu ve hayali bir kocaya varmak için biri diğerinin ölmesini bekliyordu.</p>
<p class="calibre1">Sandalyelerin arkalıklarına tutunup güçbela odadan odaya dolaşırken rastlaştıklarında, “Niye ölmüyorsun?” diye soruyorlardı aynı anda birbirlerine.</p>
<p class="calibre1">Evin iki farklı kanadında birbirlerinden ayn yaşıyorlardı. Arada bir, gün içinde, özellikie de geceleyin, biri diğerine uzun ve iniltili bir sesle sesleniyordu:</p>
<p class="calibre1"><span class="calibre3">“Saat kap</span> ?”</p>
<p class="calibre1">Diğeri boğuk ve uzun uzun yanıtlıyordu:</p>
<p class="calibre1"><span class="calibre3">“Saat</span> yeeediiii! ”</p>
<p class="calibre1">Saat hep yediydi!</p>
<p class="calibre1">Arkalarından alay etmek için gelen komşu kadınlara ikisi birden kollarını kaldırıp buruşuk ellerini havada sallayarak öğüt veriyorlardı:</p>
<p class="calibre1">“Evlenin artık! Evlenin!”</p>
<p class="calibre1">Onlar için sanki hayatta başka bir kurtuluş, başka bir kaçış yolu yoktu. Her ikisi de evlenecekleri günün geç de olsa bir gün geleceğine inanıyordu. Ama ne yazık ki diğeri bir türlü ölmüyordu işte! Bu arada komşularına kendilerini süsletiyor, gençlik giysilerini giydirtiyorlardı. Komşu kadınlar özellikle iki zavallı bunağın yaşına en çok sırıtan, en eski, en açık renk kumaştan olan, en gülünç giysileri seçiyorlardı. Giysiler artık bedenlerine büyük geldiğinden birinin beline tüyleri yolunmuş bir etol, diğerinin beline kocaman bir kurdele bağlıyorlardı, kafalarına kağıttan bir çiçek, lahana ya da marul yaprağı ve peruklar takıyorlardı, yüzlerine pudra ya da soluk ve sarkık yanaklarına kırmızı allık sürüyorlardı.</p>
<p class="calibre1">“Hah işte böyle! Böyle tıpkı on dörtlük bir genç kız gibi oldunuz!”</p>
<p class="calibre1">Aynanın karşısında dişsiz ağzıyla gülümseyen yaşlı kadın kafasındaki süs çelenginin düşmemesi için başını oynatma-maya gayret ederek, “Evet, evet...” diye yanıtlıyordu. “Evet, evet, ama hemen kapa şu kapıyı! Şimdi <span class="calibre3">yavuklum</span> gelecek, şu-radakinin onu içeri girerken görmesini istemiyorum... Kapa! Kapa!”</p>
<p class="calibre1">Matteo Falcone, eve döndüğünde, onları genellikle gülünç bir şekilde süslenmiş ve kafalarındaki kocaman çelengin ağırlığı altında hareketsiz buluyordu.</p>
<p class="calibre1">“Of anne!”</p>
<p class="calibre1">Boyacı küpüne dönmüş kızgın annesi, “Oraya git, oraya! Senin annen orada!” diye yanıtlıyordu. “Benim çocuğum yok! Ben daha yirmi sekiz yaşındayım... Kocaya varmadım daha...”</p>
<p class="calibre1">Saygı ve merhamet beslediği teyzesi de aynı cevabı veriyordu.</p>
<p class="calibre1">“Yirmi sekizim daha... Kocaya varmadım!”</p>
<p class="calibre1">Ancak bazen, bulanık anılar arasında uzun yıllar önce biricik oğlunu kaybetmenin yarattığı belli belirsiz keder duygusu yeniden uyandığında, teyzesi çoğu kez Matteo’nun kendi çocuğu olup olmadığı şüphesine kapılıyordu.</p>
<p class="calibre1">“Ama nasıl olur?” diyorlardı komşu kadınlar, “Siz hiç ev-lenmediyseniz eğer?”</p>
<p class="calibre1">Yaşlı kadın gizemli bir edayla, “Evet, yine de ... Matteo, <span class="calibre3">belki</span> benim oğlumdur,” diye yanıt veriyordu muzırca gülümseyerek. <span class="calibre3">“Belki!"</span></p>
<p class="calibre1">“Ama nasıl olur?”</p>
<p class="calibre1">Yaşlı kadın o zaman, komşu kadını koluyla yanına çekiyor ve kulağına fisıldıyordu:</p>
<p class="calibre1">“Bakire Meryem gibi!”</p>
<p class="calibre1">Bir kahkaha kopuyordu.</p>
<p class="calibre1">Çirkinliğinin bilincinde olması dışında, Falcone’nin yaşam ve doğa hakkında sahip olduğu korkunç düşüncenin oluşmasında evdeki bitip tükenmeyen bu sahnenin ne kadar payı vardı acaba?</p>
<p class="calibre1">Ruhunun şüpheler ya da öğrenme arzusuyla yarattığı mutsuzluğu anlayamıyordu; yoksulluk onun için çözülebilir ve alt edilebilir bir kötülüktü. Yaşamda doğanın acımasız haksızlığına uğrayanlar için iki gerçek mutsuzluk vardı: Çirkinlik ve yaşlılık. Her ikisi de güzellik ve gençlik karşısında alay ve küçümsenme nedeniydi.</p>
<p class="calibre1">Annesi ve teyzesi yaşamaya komşu kadınların maskarası olmak için devam etmiyorlar mıydı? Ya o, o niçin doğmuştu? Ölüme hazır birinin aklını alıp da onu hayatta bırakmak niyeydi?</p>
<p class="calibre1">Bu fikir onu öylesine derinden etkiliyor ve allak bullak ediyordu ki, çoğu kez güzelliği bir falçata darbesiyle yok ederek, can çekişen yaşlıyı ortadan kaldırarak bu haksızlığın kurbanlarının öcünü almak için dayanılmaz bir istek duyuyordu. Bazen suç işleme itkisine karşı koyabilmek için kendini zor tutuyordu. Zihninde, sanki gerçekten o anda oluyormuş gibi, işleyiş biçimi tüm açıklığıyla beliriyordu. Suç mu? Yo, suç değil, haksız olanı telafi etmekti bu aslında!</p>
<p class="calibre1">Kaç kez suç sayılan bu düşüncelerin istilasından alelacele kurtulup bir an için ona karşı beslediği korkunç niyeti örtmek için bin bir ihtimamla annesinin yanına gittiğinde, ona şuursuz kahkahalar eşliğinde şöyle söylediğini duyuyordu: “Ayaklarını düzelt!”</p>
<p class="calibre1">Şımarıklıktan ya da onu güldürmek için ayaklarını öyle tuttuğunu sanan yaşlı kadın gülerek ısrar ediyordu:</p>
<p class="calibre1">“Ayaklarını düzelt!”</p>
<p class="calibre1">O zaman o da gülmeye başlıyordu. Annesinin bunaklığı karşısında delirmek işten bile değildi!</p>
<p class="calibre1">“Tamam işte anne. Hemen düzeltirim şimdi.”</p>
<p class="calibre1">Yaşlı kadın, onun duvara tutunarak ayaklarını düzeltmeye çabalamasına bakıp gülüyordu.</p>
<p class="calibre1">Marta’nın onu küçümseyerek reddettiği gün, eve döndüğünde her zaman yaptığı gibi annesinin ve teyzesinin odalarını ziyaret etmedi bile. Yemek yemedi, gece yatmadı, yağmurdan sırılsıklam olmuş elbiselerini de çıkarmadı. Gün ağarır ağarmaz, şiddetli kriz dönemlerinden sonra her zaman yaptığı gibi, kendine ve ayaklarına işkence çektirmek için uzun yürüyüşlerinden birine çıktı. Conca d’oro’nun en yüksek tepesi olan Montecuccio’ya tırmanmayı hedefliyordu. Tepeye varır varmaz kente doğru tüm gücüyle tükürdü:</p>
<p class="calibre1">“Ben solucanım, sen de solucan yatağı!”</p>
<p class="calibre1">O gün tepeden indiğinde bitkin, tükenmiş ve neredeyse sakinleşmişti. Geç olmuştu. Bu saatte okulda dersler bitmiş olmalıydı. Yine de yokluğundan dolayı özür dilemeye giderken temkinliydi. Aslına bakılırsa, yolda Marta’yla karşılaşma ümidiyle gidiyordu.</p>
<p class="calibre1">Gerçekten de okulun kapısının az ötesinde Marta’ya rastladı. Yavaş yavaş, bir mektup okuyarak ilerliyordu. Bir başka mektup ... Her gün kim yazıyordu ona? Yüzü nasıl da al al olmuştu! Bu seferki kesinlikle bir aşk mektubuydu!</p>
<p class="calibre1">Falcone bundan o kadar emindi ki, neredeyse mektubu elinden alıp okuyacaktı.</p>
<p class="calibre1">Onu görür görmez ani bir öfkeye kapıldı ama kendini tuttu.. Karşısından okuduğu mektuba dalmış halde yavaş yavaş geçmesine izin verdi.</p>
<p class="calibre1">“Beni görmedi bile...” dedi kendi kendine. Sonra okula gidip özür dilemekten de vazgeçip başka bir yola saptı.</p>
<p class="calibre1">VI</p>
<p class="calibre1">Marta sokak kapısından içeri girince, merdivenlerden çıkmadan önce Falcone’nin görmüş olduğu mektubu yırtıp küçük parçalara ayırdı. Mektupla birlikte gönderilen davetiyeyi de yırttı. Sonra ellerini gözlerinin ve alev alev yanan yanaklarının üzerinde gezdirdi ve sanki bir şeyler hatırlamaya çalışıyormuş gibi bir an ne yapacağını bilemeden kalakaldı.</p>
<p class="calibre1">Nabzının kuwetle attığını hissediyordu, o kısa kararsızlık anında, içindeki heyecan gitgide büyüyor ve onu kendinden geçirtecek kadar aklını karıştırıyordu. Sarhoş gibiydi gerçekten de. Merdivenin başında, alev topuna dönmüş yüzü ve kıvılcımlar saçan gözleriyle farkında olmadan gülümsüyordu.</p>
<p class="calibre1">Yukarı çıkmak için ne bekliyordu?</p>
<p class="calibre1">Annesi ve kız kardeşinin bir şey anlamaması için hiç değilse dışarıdan sakin görünmeyi bekliyordu!</p>
<p class="calibre1">Koşarak çıkarsa onu tedirgin eden düşünceden kaçabileceğini umarak aceleyle yukarı çıktı. Hazırlıksız olduğundan her halükarda annesine ve kız kardeşine yalan söylemek zorunda kalacaktı. Her allahın günü üzüntüsünü saklamak için yalan söylemiyor muydu sanki?</p>
<p class="calibre1">Mektubu yırtıp atmıştı ama orada yazan her sözcük, sanki yırtılmış kağıt parçacıklarının birleşmesinden meydana geliyormuş gibi başının etrafında dönüp durarak, kulaklarının dibinde uğuldayarak. merdivenlerden çıkarken onu takip ediyordu. Tüm sözcükleri, karmakarışık, onları yazanın sesiyle değil, o andaki kendi sesiyle işitiyordu içinde. Bu ses, tatlı ve sevgi dolu değildi, ona büyük acılara mal olan her şeye karşı isyan eden bir sesti bu.</p>
<p class="calibre1">Odasına çekildiğinde, kendi evinde sürekli yalan söylemek zorunda kalmanın ona ne kadar acı verdiğini daha çok hissetti, annesi ve kız kardeşiyle arasında olan kopukluğu her zamankinden de derin bir şekilde algıladı. Hem annesi hem de kız kardeşi ağırbaşlı bir tevazuyla, ürkek bir nezaketle ve kalabalıkların gözüne batmaktan sürekli çekinerek, onun bir daha alınmamak üzere dışlandığı ve cezalandırıldığı o dünyaya tekrar dönmüşlerdi bile.</p>
<p class="calibre1">Alnında onlara karşı ruhundaki bu yeni isyanın yarattığı yeni bir çizgi daha belirdi. Bu isyanı durdurmaya, ruhundaki kargaşanın eski benliğinin kaygısını bastırmak, dizginlemek için kendiliğinden ve hoyratça beliren bu nefret duygusunun etrafında birleşmesini önlemeye uğraştı.</p>
<p class="calibre1">Peki niçin kurban olmalıydı o? O galip gelmemiş miydi? Bir ölü başkalarını yaşatabilir miydi? Yaşama hakkını kaybetmek için ne yapmış olabilirdi? Hiç, hiç... Diğerlerinin aşikar adaletsizliğinin cezasını niye o çekmeliydi öyleyse? Sadece adaletsizliğini değil, hakaret ve iftiralarını da. Ne de haksız yere yargılanmasının telafisi mümkündü. Nitekim kocasının ve babasının yaptıklarından sonra onun masum olduğuna kim inanırdı artık? Katlanılan bunca acının hiçbir karşılığı yoktu öyleyse: Sonsuza dek yenilmişti. Masumiyeti içini yakıyordu, öç almak istiyordu ve onun yerine öcünü alacak kişi gelmişti.</p>
<p class="calibre1">Gregoıio Alvignani gelmişti. Palermo’daydı: Yazdığı mektuba, ertesi gün sabah saatlerinde üniversitede vereceği konferansın davetiyesini de eklemişti. Neredeyse kelimesi kelimesine ezberlediği mektubunda, “Gelin Marta!” diyordu. “Okul</p>
<p class="calibre1">müdüresiyle birlikte gelin. Orada beni dinlediğinizi bilmenin yarattığı coşkuyla kelimelerimin ışık saçtığını göreceksiniz.” Yo, yo. Nasıl gidebilirdi ki? Hem zaten davetiyeyi de yırtıp atmıştı. Hem sonra...</p>
<p class="calibre1">Ama ertesi gün onu yine de görecekti. Oradan memnun olup olmadığını kendi ağzından duyabilmek için okula geleceğini yazıyordu mektubunda. Marta’nın ona asla yazmayacağını, hiçbir arzusunu bildirmeyeceğini biliyordu; buna çok üzüldüğünü yazıyordu mektubunda ve işte bu yüzden onu görmeye gelecekti.</p>
<p class="calibre1">Peki şimdi niçin böyle titriyordu? Ayağa kalktı ve sinirli bir şekilde bir eliyle alnına düşen saçlarını kaldırdı. Sanki damarlarına kan hücum etmiş gibi suratı ateş gibi yanıyordu, huzursuzdu. Balkon kapısını açtı ve günbatımında parlak, kızıl gökyüzüne baktı.</p>
<p class="calibre1">Sonsuza dek yaşamın dışında kalmak mı? O parlaklığın yerini sis ve gölgeyle doldurmak mı? O maviye, o ilkbahar güneşine, kırlangıçların ve çiçeklerin neşesine duyduğu yoğun özlem gibi, bir süredir içinde karışık, coşkulu bir şekilde yeniden uyanmaya başlayan heyecanlan bastırmak mı? Tıpkı balkonun üstünde yuva yapan kırlangıçlar, annesinin evin her bir yanına koyduğu çiçekler gibi, onun da yeniden doğma zamanı gelmemiş miydi?</p>
<p class="calibre1">Alvignani mektubunda, “Yaşamak! Yaşamak!” diyordu. “Başkentin hengamesi içindeki sahtelik, hüzün veren yalan sanatları, bıkkınlıklar, can sıkıntılan, dalavereler ile boş ve yararsız işler arasında yüreğimden yükselen çağrıyı duydum sonunda. Yaşamak! Yaşamak! İşte böylece kaçıp geldim ...” Marta, sanki yaşama övgüyü andıran bu beklenmedik mektup karşısında afallamıştı. Aniden gelen ağlama arzusuyla gözleri yaşlarla dolu, balkondan hemen içeri girdi ve yüzünü avuçlarının arasına saklayarak oturdu.</p>
<p class="calibre1">Gregorio Alvignani’nin mektubu, tıpkı hislerinin tüm diğer tezahürleri gibi kısmen samimiydi.</p>
<p class="calibre1">Gerçekten de, mektubunda söz ettiği gibi, Roma’da “doğamızın bizi çağıran içten sesini” duymuştu.</p>
<p class="calibre1">Yoğun ve yerleşik iş ortamı, bitip tükenmeyen zihinsel meşguliyet, kanıksanmış bir rutin, sadece sürdürmeye alıştığı şeçkin hayatı korumak için değil, aynı zamanda siyasette yükselmek için, duyduğu hırsı beslemek ve meşrulaştırmak için göstermek zorunda olduğu biteviye çaba, yeterli uyku ve dinlenme imkanı sağlamadığından sinirlerinin harap olmasına neden olmuştu.</p>
<p class="calibre1">Ve bir sabah aynanın karşısına geçtiğinde perperişan solgun yüzünü, gözlerinin kenarlarındaki kırışıklıkları, dudaklarının hüzünlü kıvrımını, gitgide daha da seyrekleşen saçlarını fark edince kahrolmuştu. Ardından çalışma odasına girmiş, itinayla sıralanmış yığınla dosyayla dolu yazı masasına oturmuş ama başladığı hiçbir işe elini bile sürememişti. Böylece birdenbire hiçbir iş yapamayacağını ayrımsamış ve uzunca bir istirahat döneminin onun için kaçınılmaz olduğunu düşünmüştü.</p>
<p class="calibre1">Üstüne üstlük o günlerde bazı meslektaşlarının gerek parlamentoda gerekse gazetelerde kendisinin de muhalif olduğu bakanlar kuruluna karşı alçakça sürdürdüğü, dalavereli ve aşağılık savaşlardan bıkıp usanmıştı. Birkaç kişinin bu kötü niyetli saldırısı kamuoyunun tepkisine ve uzaklaşmasına neden olacak gibi görünüyordu. Kısa süre içinde, oturumun ertelenmesiyle meclisin kapanacağını tahmin etmişti. Gerçekten de birkaç gün sonra meclis kapandı.</p>
<p class="calibre1">O zaman gelecek mücadeleye hazırlanmak ve dinlenip güç toplamak için Roma’dan uzaklaşmaya karar verdi. Aynalar da onu altüst eden kötü hislere tercüman oluyorlardı. Yaşamı-</p>
<p class="calibre1">nın şimdi ikinci bir safhasındaydı: İnişteydi ve daha kötüye gitmekten korkuyor, bir şeylere tutunmaya gereksinim duyuyordu.</p>
<p class="calibre1">Mecliste kısa sürede yaptığı kariyeri boyunca talih yüzüne gülmüştü. Hemen ön plana çıkmış, bir yığın umut, gıpta ve sempati uyandırmış, son derece değerli dostluklar kazanmıştı. Zaferi kolayca kazanınca, siyasetin kaçınılmaz tatsızlıkları, sayısız hayal kırıklıkları da onu üzmüştü. Aslında etrafındaki kimse kazandığı başarılara içtenlikle sevinmediği gibi, kötü anlarında da onu teselli edecek kimse yoktu şimdi yanında, bir başınaydı.</p>
<p class="calibre1">Alelacele hazırlanıp yola çıkar çıkmaz, sanki etrafındaki sis perdesi aniden aralanmış gibi beklenmedik bir ferahlama hissetti. İşte pırıl pırıl parlayan güneş! İşte kırların capcanlı yeşili! Tren adeta uçuyordu. Vagonun penceresinden ıslık çalarak giren havayı derin derin ciğerlerine çekerken Marta’ya yazmadan önce kendi kendine, “Yaşamak! Yaşamak!” diye haykırmıştı. Tüm yol boyunca coşkusu gitgide arttı. Sanki yaşam ve evren gözüne bambaşka görünüyordu artık: Güneşin altında, kırların, denizin, gökyüzünün mavi ve yeşili arasında uçsuz bucaksız bir hoşnutluk içinde, tüm bağlarından kurtulmuştu.</p>
<p class="calibre1">Palermo’ya vardıktan birkaç gün sonra, Porta Nuova dışındaki ıssız Cuba Caddesi’nde, şehir merkezinden bir hayli uzak, neredeyse kırda kendine uygun bir ev buldu.</p>
<p class="calibre1">Ortada bir balkonu ve iki yanda birer penceresi bulunan tek katlı, konforlu bir binaydı bu.</p>
<p class="calibre1">Kapıcı balkonun altındaki giriş kapısını açarken, “Burası adeta cennetten bir köşedir! Cana can katar...” dedi.</p>
<p class="calibre1">Girişi geçer geçmez, Gregorio Alvignani etrafı duvarlarla örülü, üstü açık geniş bir avluya açılan üç basamağın ilkine adım attığında, ötüşerek duvarın iki yanına dizilen gürültülü güvercin sürüsüyle irkildi aniden.</p>
<p class="calibre1">“Ne çok güvercin var böyle!”</p>
<p class="calibre1">“Evet efendim. Hepsi ev sahibinin. Onlara ben bakıyorum... Eğer istemezseniz başka yere götürürüm.”</p>
<p class="calibre1">“Yo, sorun değil, bırakın kalsınlar, rahatsız olmam ben.”</p>
<p class="calibre1">“Nasıl isterseniz. Günde iki kez onlara yem vermeye ve temizliğe gelirim ben.”</p>
<p class="calibre1">Yaşlı kapıcı parmaklarını şıklatıp özel bir ses çıkararak çağırdı kuşları. Önce biri, sonra ikisi, sonra üçü, sonra hepsi birlikte ötüşerek boyunlarını uzatıp etrafa bakmak için başlarını sallayarak bu tanıdık sese doğru avluda toplaştılar.</p>
<p class="calibre1">Solda, dış duvar kenarında, oldukça rahat iki alçak rampadan oluşan bir merdiven yükseliyordu. O avludaki bu merdiven ve güvercinler eve neşeli ve mütevazı bir kır havası veriyordu.</p>
<p class="calibre1">“Tedirgin olmaya gerek yok. Siz, efendim, etraftaki her şeye bakabilirsiniz. Ama hiçbir göz sizi göremez burada. Yalnızca Tanrı ve göklerdeki canlılar,” diye açıkladı yaşlı kapıcı.</p>
<p class="calibre1">Evin içini gezmek için üst kata çıktılar: Oldukça iddialı döşenmiş sekiz odası vardı. Alvignani gördüklerinden hoşnut kalmıştı.</p>
<p class="calibre1">“Aileniz gelecek mi efendim?”</p>
<p class="calibre1">“Yok, yalnızım.”</p>
<p class="calibre1">“Pekâlâ. O halde iki kişilik yatağın tek kişilikle değiştirilmesini isterseniz... Ev sahipleri buraya birkaç adım uzaklıkta, Calatafimi Caddesi’nde oturuyorlar. Evde yemeği tercih ederseniz yemek de yapıyorlar. İstediğiniz her şeyi getirebilirler</p>
<p class="calibre1">yani.”</p>
<p class="calibre1">‘‘Olur, olur, anlaşırız ...” dedi Alvignani.</p>
<p class="calibre1">“Durun, terası göstermeyi unuttum! Görmelisiniz, enfes bir manzara. Dağlara sanki elinizle dokunacakmışsınız gibi.”</p>
<p class="calibre1">Evet, gereksinim duyduğu sığınak burasıydı işte: Karşısında dağlar ve göz alabildiğine uzanan kırlar.</p>
<p class="calibre1">İki gün sonra eve yerleşti.</p>
<p class="calibre1">“Burada dinleneceğim.”</p>
<p class="calibre1">. Her sabah Calatafimi Caddesi’nden şehre inerken okulun önünden geçiyor, giriş kapısına ve geniş binanın pencerelerine bakıyordu. Marta’nın içerde olduğunu düşünüyor, en azından başka şeyden ötürü olmasa bile, meraktan onu tekrar görmek için kendine söz veriyordu. Ama bir neden bulmak gerekliydi. “Şimdi bile içeri girip, geldiğimi haber verdirip onu görebilir, onunla konuşabilirim. Yok, olmaz. Böyle aniden olmaz. Önceden haber vermek daha iyi olur. Burada olduğumu, ona bu kadar yakın olduğumu bilmiyor bile henüz. Kim bilir ne halde bulacağım onu? Belki eskisi gibi değildir artık...” diye düşünüyordu.</p>
<p class="calibre1">Şehre girmeden ve şüphesiz birçok sıkıcı insanla karşılaşmadan önce, önünde kat edeceği ıssız yolun bitmediğine memnun, ilerliyordu.</p>
<p class="calibre1">Değerli ve önemli bir insan olduğuna dair inancı tamdı. Ancak şimdilik Roma’dan ve işlerden uzakta kendini salıverdiği hafif arsız, avare havası, diğerlerinin gözünde bunu biraz daha hoş gösteriyordu.</p>
<p class="calibre1">Palermo’da geçireceği günleri nasıl dolduracağına henüz tam karar vermemişti. Tembellik ederek değildi kuşkusuz. Onun için tembellik ve sıkıntı eşanlamlıydı. Aynca tembellik onun için son derece tehlikeliydi. Aslında geldiği günden beri aklını kurcalayan tek bir düşünce ya da (kendi söylemindeki gibi) tek bir merak vardı: Mana’yı yeniden görebilmek.</p>
<p class="calibre1">“Yeni bir edebiyat eseri alacağım. Okuyacağım. Sonra, eğer ilham gelirse, <span class="calibre3">Göreceli Etik</span> üzerine notlarıma devam edeceğim. Bu kadar yeter, dur bakalım.”</p>
<p class="calibre1">Hiçbir düşüncenin üzerinde uzun uzadıya durmak istemiyordu. Ruhu huzura kavuşmuş ve kendine gelmeye başlamıştı.</p>
<p class="calibre1">“Bahse girerim ki insan dokuz canlı! Zihnimiz bin bir düşünceyle bulansa da gövdemiz zevk alacak bir neden buluyor: Mevsimine uygun olarak yazın suya girerek, kışın çıtır çıtır yanan bir ateşin başında oturarak, uyuyarak, yiyerek, gezerek. Ruhumuz bize hiç belli etmeden hayattan kam alır. Peki biz ne zaman konuşuruz? Ne zaman düşünürüz? Karşıt etkenlere maruz kaldığımızda sadece; bize haz veren durumlarda ruhumuz dinlenir ve susar. Sanının dünya sadece kötülüklerle dolu. Bir saatlik keder bizi uzun süre etkiler, huzur dolu bir gün ise iz bırakmadan geçip gider...”</p>
<p class="calibre1">Bu düşünce ona son derece doğru ve özgün geldi ve kendinden memnun bir şekilde gülümsedi. Ama Marta’yı yeniden görebilmenin yolunu, fırsatını nasıl bulacaktı? Kafasını dağıtmak istedikçe düşüncesi hep aynı noktaya dönüyordu. Ve kendini de onu da tehlikeye atmadan bu karşılaşmayı yaratacak imkanı düşünüp dururken buluyordu kendini hep.</p>
<p class="calibre1">Evden çıkıyordu. Yürürken, “Hiç değilse, kendimi göstermeden onu yolda görebilsem önce. Ama ya benim farkıma varırsa? Her şey ilk karşılaşmaya bağlı...” diye düşünüyordu.</p>
<p class="calibre1">Her şey dediği neydi? Gregorio Alvignani bunu düşünmeye başlıyordu.</p>
<p class="calibre1">“Her şey ilk karşılaşmaya bağlı... ”</p>
<p class="calibre1">Fırsat aniden çıktı ve ona gayet uygun göründü. Üniversitenin toplantı salonunda kendi seçeceği bir konu üzerine bir konferans vermek için çağrıldı. Yanında çok kitap getirmemesi ve hazırlıksız olmasına rağmen çok ısrar edilmesi üzerine daveti kabul etti. Öteden beri modern vicdanın derin ve etraflı bir incelemesine girişmek istemişti. <span class="calibre3">Ahlaki Düşüncenin Gelecekteki Dönüşümleri</span> üzerine daha önceden başladığı ve yarım bıraktığı notlar yanındaydı ve bunlardan yararlanabilirdi. Niyeti vicdan incelemesinden yola çıkıp yaşamın farklı tezahürlerine ve özellikle sanatsal tezahürlerine ulaşmaktı.</p>
<p class="calibre1"><span class="calibre3">Günümüzde Vicdan ve Sanat'</span> - işte konferansının başlığı bu olacaktı.</p>
<p class="calibre1">“Marta’ya yazacağım. Onu konferansa davet edeceğim. Böylelikle onu konuşurken tam karşımda göreceğim.”</p>
<p class="calibre1">Her zamanki gibi konferansın başanlı geçeceğinden kuşkusu yoktu. Marta’nın yüzlerce dinleyicinin alkışları arasında göreceği düşüncesi onu çok telaşlandınyordu.</p>
<p class="calibre1">Konferans taslağını hazırladı, kağıttan okumayıp konuşacağı için her nokta üzerinde tek tek düşündü, konunun tamamı ve genel hatlarını kafasında belirlediğinde kendinden memnun bir şekilde Marta’ya davet mektubunu yazdı.</p>
<p class="calibre1">O günkü hatipliği Alvignani’nin beklediği gibi, hatta belki de daha fazla karşılık buldu ama Marta mektubuna yanıt vermemişti. Tıka basa dolu olan koca salonda gözleriyle onu aradı, okul müdüresi tek başınaydı. Marta gelmemişti. İçeri dönerken dinleyicilerin alkışlanna, sanki duymuyormuş gibi, karşılık vermeyi bile unuttu.</p>
<p class="calibre1"><a id="bookmark3"></a><span class="calibre2">VIII</span></p>
<p class="calibre1">“Hadi gelin, biraz hava alırsınız... Başınızın ağnsı da hafifler. Ne kadar harika bir gün, görmüyor musunuz? Azıcık yürüyelim...”</p>
<p class="calibre1">“Buraya gelmekle hata ettiniz...”</p>
<p class="calibre1">“Niçin?”</p>
<p class="calibre1">“Sizi uyarmak istedim... Ama size nasıl ulaşacağımı bilemedim.”</p>
<p class="calibre1">“Niçin?” diye ısrar etti Alvignani.</p>
<p class="calibre1">* Artee coscienza di <span class="calibre3">oggi,</span> Pirandello’nun 1893 yılında La Nazione Letteraria’da yayımlanan denemesinin özgün başlığı. Şimdi Saggi, poesie, scritti ııarii’nin içinde, Mondadori, 1993. ( ç.n.)</p>
<p class="calibre1">Alvignani de Marta gibi son derece tedirgindi. Marta’yı çok daha güzelleşmiş ve karşısında böylesine şaşkın ve tir tir titrer vaziyette bulmayı beklemiyordu. Karşı çıkmadan uysalca kendisiyle yürümesine nasıl bir anlam vereceğini bilemiyordu ve neredeyse bundan ürkmüştü; boşu boşuna kendini kandırmaktan korkuyordu; kuşku duyuyor, olanlara inanmakta güçlük çekiyordu; düşüncesizce söylenilen bir kelimenin, bir gülüşün, bir hareketin bir anda bu büyüyü bozmasından korkuyordu.</p>
<p class="calibre1">Marta başı önde, yüzü alevler içinde yürüyordu. Okul kapısında Alvignani’den nasıl ayrılacağını bilemediği ve birlikte biraz yürüme teklifine hayır diyemediği için gitgide daha tenhalaşan caddeden yukarı doğru ilerlemişti. Elbette onunla insanlara rastlayacağı kent merkezine doğru yürümesi düşünülemezdi.</p>
<p class="calibre1">Okuldan her günkünden iki saat önce çıkmıştı, yani bu saatte ne kocası postanenin önünde olabilirdi, ne de Matteo Falcone onu görebilirdi. Buna rağmen titriyordu. Sanki herkes bu durumun, hatta Alvignani’nin cüretinin ve Marta’nın onun peşi sıra kör gibi gidişinin farkındaymış gibi geliyordu. Alvignani’nin titrek bir sesle ona söylediklerini duyuyor ama sözcüklerin anlamını ayırt edemiyordu. Tanımsız bir zevkle karışık hayret ve utanca sebep olan art arda sıralanan, yakıcı sözlerdi bunlar. Uzaktan onu her zaman düşündüğünü söylüyordu...</p>
<p class="calibre1">Marta elinde olmadan kuşkuyla tekrarladı:</p>
<p class="calibre1">“Her zaman...”</p>
<p class="calibre1">“Evet, her zaman!”</p>
<p class="calibre1">Ne söylüyordu şimdi ona? Ona hiç cevap yazmamış mıydı? Ne zaman? Hangi mektuba? Ona bakmak için gözlerini kaldırdı ama hemen başını tekrar önüne eğdi. Evet, doğruydu.</p>
<p class="calibre1">Mektuplarını yanıtlamamıştı. O zamanlar nasıl cevap yazabilirdi ki?</p>
<p class="calibre1">Kafasının içinde başı sonu olmayan düşünceler dolanıp duruyordu. O gün özel ders vermesi gereken iki kız öğrencisi, Anna Veronica’nın mektubundaki kocasına ait son tehdit, Matteo Falcone’nin tiksindiren sevdası ve kıskançlığı. .. Ancak ruhunu sıkıştıran yürek çarpıntıları arasında hiçbir düşünce üzerinde kafasını toplayamıyordu.</p>
<p class="calibre1">Yanında yürüyen ve ansızın onu alıp götürmeye gelen o gözüpek ve nazik adama ait olduğunu hissediyordu ve Alvignani’nin sanki onun üzerinde doğal bir hakkı, Marta’nın da onun ardı sıra gitme zorunluluğu varmışçasına onun peşinden gidiyordu.</p>
<p class="calibre1">Kan beynine hücum etmiş, ani bir dermansızlık kolunu kanadını kırmıştı. Tam manasıyla aklı başından gitmişti. İstemsiz ve umutsuz bir şekilde, dokunaklı sözlerle onu sanp sarmalayan o adamdan kopamıyordu.</p>
<p class="calibre1">Aşkın o karşı konulmaz cazibesine kapılmış Alvignani de ne dediğini kendisi de tam bilemeden ama söylediği her sözcüğün, tınısının, ifadesinin mükemmel uyumunun farkında olarak, düşünmeden ikna edici kelimeleri bulabildiğini duyumsayarak durmaksızın konuşuyor, konuşuyordu. O da artık bir şey düşünemiyordu. Tek bildiği, Marta’nın yanında olduğu ve onu bir daha bırakmayacağıydı.</p>
<p class="calibre1">Sanki bedenlerini kuşatan hava tutuşmuştu ve çevredeki her türlü yaşam belirtisini algılama olasılığını engelliyordu: Gözleri hiçbir şeyi görmez, kulakları hiçbir sesi duymaz olmuştu.</p>
<p class="calibre1">Alvignani, kocası tarafından bulunan son mektupta yazdığı gibi, Marta’ya sen diye hitap etmeye vardırmıştı işi; Marta bu söylemi bu defa neredeyse farkına bile varmadan kabullenmişti.</p>
<p class="calibre1">Bir süredir birlikte yürüdükleri yol tenhalaşmıştı; sanki ayaklannın altındaki toprak da canlanırmış gibiydi, güneş ışığı yerden kalkan tozun sansı üzerinde gözleri kamaştıran capcanlı sayısız panltılar oluşturuyordu. Gökyüzü tertemiz, canlı bir maviydi.</p>
<p class="calibre1">Aniden durdular. İlk önce Alvignani duraksadı. Marta şaşkın şaşkın çevresine bakındı. Neredeydiler? Ne zamandan beri yürüyorlardı?</p>
<p class="calibre1">“Buraya kadar hiç çıkmamış mıydın?”</p>
<p class="calibre1">Marta, sanki bir rüyadan uyanırmış gibi etrafına bakmaya devam ederek, “Yok... Hiç ...” diye yanıtladı.</p>
<p class="calibre1">Hiç sıkmadan bileğinden kavrayıp soldaki yolu işaret ederek, “Buradan ...” dedi Alvignani.</p>
<p class="calibre1">Marta, Alvignani’nin yüzüne bakmaya çalışıp bırakmaya niyetli olmadığı kolunu biraz geri çekerek, “Nereye?” diye sordu.</p>
<p class="calibre1">Alvignani solgun yüzü, kurumuş dudaklannın üzerindeki belli belirsiz ürkek gülümsemesiyle nazikçe onu kendine doğru çekerek, “Bu taraftan, hadi gel...” diye ısrar etti.</p>
<p class="calibre1">Marta, Alvignani’nin ellerindeki titremeyi, asabi gülümseyişi, yüzündeki solgunluğu, bulanıklaşan ve kısılan gözlerindeki sert bakışlan fark edince şaşkın ve endişeli bir şekilde, “Yok, olmaz... Ben şimdi...” diye onu atlatmaya yeltendi.</p>
<p class="calibre1">“Yalnızca bir dakikacık... Bu taraftan ... Kimsecikler yok bak...”</p>
<p class="calibre1">“Ama nereye? Yok, olmaz ...”</p>
<p class="calibre1">“Niçin olmaz? Dağları, yukarıda Morreale’yi, çiçek bahçesine dönen kırlan, diğer yanda denizi, Pellegrino Dağı’nı, ayaklannın altına serilen kentin tümünü göreceksin. İşte kapı burada. Gel!”</p>
<p class="calibre1">Marta, Alvignani’nin orada oturduğunu henüz anlayamamış gibi, kapıya doğru bakarak ama yine de kolunu çekecek cesareti kendinde bulamadan, “Olmaz! Olmaz!” diye daha kesin bir tavırla karşı koydu.</p>
<p class="calibre1">Ancak Alvignani onu kendisine doğru çekti, Marta derin bir nefes aldı; dar girişin duvarları arasında serinleten bir yere geçiyormuş gibi bir anlık bir ferahlama hissetti.</p>
<p class="calibre1">Hep bir ağızdan ötüşen, kah onlara seslenmek için eğilen Marta’nın sesinden ürkerek uzaklaşan, kah mevzilerini korumak için göğüslerini gere gere ilerleyen güvercinleri göstererek, “Bak, bak...” dedi Alvignani.</p>
<p class="calibre1">“Ne kadar güzeller... Ay, ne kadar çoklar...”</p>
<p class="calibre1">Gregorio, güvercinlere doğru eğilmiş olan Marta’yı kucaklamak, ona sıkı sıkı sarılmak ve onu bir daha asla bırakmamak için dayanılmaz bir arzuyla baktı ona. Marta’yı sanki gördüğü ilk günden beri hep böyle arzulamış gibiydi.</p>
<p class="calibre1">“Bak şimdi, iki basamak sonra... yukarı, terasa çıkacağız...”</p>
<p class="calibre1">Marta direnerek, “Yok, ben gidiyorum hemen ...” diye yanıtladı onu.</p>
<p class="calibre1">“Nasıl yani? İçeri girdin bile zaten. İki basamak sadece... Terası görmen lazım... Hem zaten buradasın...”</p>
<p class="calibre1">Marta, Alvignani’nin kolundan çekmesine izin verdi yeniden ama ayağını eve atar atmaz onu oraya kadar sürükleyen büyünün kaybolduğunu fark etti. Gözleri karardı; başı dönüyordu. Kaybetmişti işte! Tıpkı bir kabustaymış gibi yaklaşan tehlikeye karşı koyamamanın acizliğini hissetti.</p>
<p class="calibre1">“Teras mı? Teras nerede?”</p>
<p class="calibre1">Gregorio Alvignani bir elini avuçlarının içine alıp göğsüne bastırarak, “İşte burada... Şimdi gidiyoruz...” diye yanıtladı “Ama önce...”</p>
<p class="calibre1">Marta yalvaran hüzün dolu bakışlarını ona çevirdi.</p>
<p class="calibre1">Elini çekip, “Teras nerede?” diye tekrarladı.</p>
<p class="calibre1">Başka kurtuluş göremiyordu artık.</p>
<p class="calibre1">Gregorio onu odalardan geçirdi, sonra dar ahşap merdivenlerden yukarı çıktılar.</p>
<p class="calibre1">Marta üst katta yüreğinin hafiflediğini hissetti.</p>
<p class="calibre1">Manzara tam anlamıyla olağanüstüydü. Pırıl pırıl parlayan gökyüzünün altındaki sislerle örtülü dağlar görkemle uzanıyorlardı. Dağların sarp yamaçları keskin gölgelerle çizilmişti. Morreale, yamacın ortasında otlayan bembeyaz bir sürüyü andırıyordu ve eteklerinde dağların gölgesiyle loşlaşan küçük beyaz evleriyle yayılan kırlar uzanıyordu.</p>
<p class="calibre1">“Şimdi bu yana bak!” dedi Alvignani. Dağ tarafına bakınca manzara ne kadar da yakın ve sisliydi, karşı tarafta ise ne kadar uçsuz bucaksız ve parlak görünüyordu. Çatılar, kubbeler, çan kuleleri, aralarında Massimo Tiyatrosu’nun devasa binasının da bulunduğu kent tüm ihtişamıyla Marta’nın gözlerinin önüne serilmişti ve ufukta parıldayan engin deniz, güneşin ışıklan altında kızıla bürünen Pellegrino Dağı memnun mesut uzanıyordu.</p>
<p class="calibre1">Marta uçsuz bucaksız manzaranın güzelliği karşısında kendinden geçmişti. Sonra gözleriyle katedralin çan kulesini aradı, tam arkasında kendi evi vardı ve hemen orada onu bekleyen annesi ile kız kardeşinin düşüncesi daha yoğun bir huzursuzluk, daha şiddetli bir pişmanlık ve kendisine karşı umutsuz ve derin bir güvensizlik duymasına neden oldu. Mendilini çıkartıp yüzünü örttü.</p>
<p class="calibre1">Gregorio yanına sokulup şefkat dolu bir özenle, “Ağlıyor musun? Niçin Marta? Niçin?” diye sordu. “Gel, inelim ... Şimdi gideceksin...”</p>
<p class="calibre1">“Evet, evet... Hemen...” dedi Marta kendini kontrol etmeye çalışarak, “Yapmamalıydım... Gelmemeliydim...”</p>
<p class="calibre1">Gregorio merdivenlerden inmesine yardım ederken, Marta’nın sözlerine gücenmiş gibi kederle, “Ama niçin?” diye tekrarladı. “Niçin böyle söylüyorsun Marta? Canım Mar-tam... Bekle, bekle ... Böyle ağlama! .. Topla kendini...”</p>
<p class="calibre1">Titreyerek gözyaşlarını siliyor, onu okşuyordu.</p>
<p class="calibre1">Gitgide gücünü yitiren Marta, “Hayır... Hayır. ..” diye kendini korumaya çalışıyordu.</p>
<p class="calibre1">Gregorio ona sarıldığında her yanında bir ürperti, ani bir irkilme hissetti. Rızası olmadan teslim olmuştu.</p>
<p class="calibre1">IX</p>
<p class="calibre1">Merdivenlerde onu kollarının arasında sıkıca sararak, “Ne zaman, ne zaman döneceksin?” diye sordu ateşli bir şekilde Alvignani.</p>
<p class="calibre1">Marta bir yanıt vermeden kendisine sarılmasına izin verdi: Taş kesilmiş gibi uyuşmuştu. Konuşmaya kalkışsa sanki sesi çıkmayacaktı. Dönmek mi? Ama Marta artık oradan ayrılmak istemiyordu ki: Alvignani’nin kollarının arasından ayrılmak istemediği için değil, orada en derinlere yuvarlanmış, herkesin onu itmek için çaba harcadığı, arkasından aceleyle iteleyerek sürüklediği son noktaya ulaşmış gibi hissediyordu kendini artık. Bu durumdan nasıl kurtulacaktı? Artık nasıl geriye dönecekti? Bundan sonra eski mücadelesine kaldığı yerden nasıl devam edebilecekti? Sonu gelmişti! Herkesin varmasını istediği noktaya varmıştı. Ve onu bekleyen Alvignani sonunda ona sahip olmuştu; sanki çektiği bunca acı, onun üzerinde hak iddia etmesine neden olmuş gibi, böylesine kolayca ona sahip olmaya gelmişti. İşte bu yüzden, onu görür görmez karşı koyamamış, istemeden de olsa, kendinden bu kadar emin olan Alvignani’ye teslim olmuştu. İstemeden! Marta’yı en çok şaşırtan bu olmuştu.</p>
<p class="calibre1">Alvignani ona daha güçlü sarılarak, “Benimsin, benim ... Benim...” diye tekrarlıyordu.</p>
<p class="calibre1">Evet, onundu! Ona ait bir şey. Ona verilmiş bir şey.</p>
<p class="calibre1">Bu teslimiyeti algılayamadığı ya da daha farklı şekilde yorumladığı için Alvignani, kendinden geçmiş bir vaziyette kulağına biraz daha kalmasını fısıldıyordu...</p>
<p class="calibre1">Marta kollarından kurtulup, “Yok, gideyim,’’ dedi aniden kendine gelerek.</p>
<p class="calibre1">Alvignani bir elini kavradı.</p>
<p class="calibre1">“Ne zaman döneceksin?”</p>
<p class="calibre1">“Sana yazacağım ... ”</p>
<p class="calibre1">Ve oradan ayrıldı. Bir saat önce Alvignani’nin yanında yürüdüğü o yolda yalnız kalır kalmaz, sanki giderken kaybolan bütün hisleri, geçtiği yollardan geri dönüşünü bekleyerek pusu kurmuşçasına üzerine saldırdılar.</p>
<p class="calibre1">Ardında bıraktığı yola dönüp baktı endişeyle, sonra aklı karman çorman bir halde aceleyle yokuş aşağı inmeye başladı. Yürürken bir yandan da sanki onu böylesine gafil avlayanlara karşı güçlü durmak ve aynı zamanda neredeyse edilgen olarak suçlandığı -masum da olsa- onu alçaltan, köşeye kıstıran aynı suça maruz kalmış olma düşüncesinden kurtulmak istermiş gibi, masumiyet fikrini destekleyen sebepleri, mazeretleri yardıma çağırıyordu. Onu altüst eden bu beklenmedik düşüşünde, tüm insanlara karşı istediği bir intikam duygusunun, eski masumiyetinin intikamının tadını alır gibi görmek için zorluyordu kendini.</p>
<p class="calibre1">Sağda okul binasını görünce, güçlükle de olsa içini rahatlatmaya çalıştı. Şimdi her gün geçtiği caddeye sapıyordu. Adımlarını yavaşlattı, sanki gerçekten de suçu arkasında bırakmış gibi daha sakin ve kendinden daha emin bir şekilde ilerledi; şimdi insanlar onu görünce, “Marta okuldan dönüyor,’’ diye düşüneceklerdi. Yine de birisi ona bakıp, onunla konuşup, yakınında nefes bile alsa, kendini ele verecekmiş gibi, tanımlanamaz bir şeyler hissediyordu üzerinde. Mağazaların bildik tabelalarına, her gün rastlamaya alıştığı bildik yüzlere bakarak, bu duygunun verdiği can sıkıntısından kurtulmaya çalıştı. Birden konuşurken sesinin titreyip titremediği korkusuna kapıldı, çarçabuk, “Ne yorgunluk ama!” diye iç çekti. Sanki aniden algıladığı korkunun sınaması değil de gerçekten hissettiklerini ifade ediyorlarmış gibi söyledi bu sözcükleri. Sesi her zamanki alışıldık sesiydi yine ama ona sanki kendi ağzından çıkmıyormuş ya da o sesi taklit ediyormuş gibi geldi.</p>
<p class="calibre1">O sokakta, her günkü yaşamın aynen eskisi gibi devam ettiğini gözlemlerken içi rahatladı. Her şey eskisi gibiydi. Kendini de gündelik hayhuyun rutini içinde duyumsamaya zorlamak istedi. İşte şimdi tıpkı dün ve evvelsi günkü gibi Porta Nuova’nın altından geçiyordu. Ve yavaş yavaş eve yaklaştıkça, kendini zorlaya zorlaya, dinginliğinin arttığını hissediyordu.</p>
<p class="calibre1">Maria terasta parmaklıklar üzerinde dizili olan çiçek saksılarının arasından bakınca aşağıda, yoldaki ablasını fark etti. Marta elini salladı, Maria ona gülümsedi. Evde de yeni bir gelişme yoktu.</p>
<p class="calibre1">“Hayrola, bugün erkencisin?” diye sordu annesi.</p>
<p class="calibre1">“Erken mi? Evet... Özel derslerden birine gitmedim... Biraz başım ağrıyordu.”</p>
<p class="calibre1">Gerçeği söylüyordu. Sesi durgundu. Başının ağrısı geldi aklına. Annesine gülümsedi ve, “Gidip üzerimi değiştireyim. Maria terasta... Yoldan gördüm demin...” diye ekledi.</p>
<p class="calibre1">Odasında yalnız kalınca, sanki kendi kendini zorlamamış gibi, soğukkanlılığına şaştı kaldı. Böyle iyi rol yapabilmesine kendi de inanamadı, şaşkınlıktan çok memnuniyetti hissettiği. Annesinin ve kız kardeşinin onu uzun zamandır görmediği kadar neşeli göründü o gün.</p>
<p class="calibre1">Ancak akşam çökünce diğerlerinden çok kendi için rol yapma gereksinimi duyduğunu fark etti. İçindeki huzursuzluğa yoğunlaşmamak, kendisiyle baş başa kalmamak için her akşam yaptığı gibi hemen çekmeceden kontrol edilmeyi bekleyen ödevleri çıkardı, hataları işaretlemek için eline kalemi aldı ve tüm dikkatini kağıda vererek okumaya başladı. Gayreti boşunaydı: ^klı karmakarışıktı. Daha fazla oturamadı, ateş gibi yanan alnını balkonun buz gibi camına dayadı.</p>
<p class="calibre1">Orada, gözleri kapalı vaziyette, gün içinde olanları en ince ayrıntısına kadar açık seçik canlandırmaya çalıştı. Ama Alvignani’yle onun evine kadar süren yürüyüşünü hatırladığında şimdi bile ruhu daralıyordu. Alvignani oracıkta oturuyordu ve her şeyden habersiz olan Marta’yı evine kadar sürüklemişti! Yolun köşesine vardığında ondan kurtulması lazımdı. Ama tek bir kelime bile telaffuz edememişken nasıl yapabilirdi bunu? Güvercin dolu avluyu, dışarıdaki merdivenleri gözlerinin önüne getirdi. İşte, eğer merdivenler öyle açıkta olmasa, belki yukarı çıkmazdı... Tabii ya, elbette! Dağların uçsuz bucaksız görüntüsü aklına geldi yeniden. Alvignani’nin terasında katedralin yakınlarındaki evini gözleriyle arayışını hatırlayarak tuhaf bir duyguya kapıldı. Sanki, tıpkı şu an odasında olduğu gibi, balkonun camına alnını dayayıp hfila o terastan bakıyormuş gibiydi.</p>
<p class="calibre1">Boğazını sıkan hüznü uzaklaştırmak için kendi kendine sertçe, “Herkes bunu yapmamı istedi...” diye mırıldandı. Kaşlarını çatarak, “Ona yazacağım,” diye ekledi. Sonra ansızın değişen ruh haliyle omuzlan silkip, “Demek böyle bitmeliymiş! ..” diye tamamladı sözlerini.</p>
<p class="calibre1">Durmadan iki cümle üzerinde dönüp duran uzun bir mektup yazdı: “Ben ne yaptım?” ve “Ne yapacağım?” İşlediği bir anlık suçun pişmanlığı, neredeyse Alvignani’yi korkutmak istermiş gibi, özellikle tekrarlanan ve altı çizilen cümlede ıs-dırabının hırçın tezahürü olarak ortaya çıkıyordu: <span class="calibre3">“İşte artık şeninim!”</span></p>
<p class="calibre1">“Senin yanında yukarı doğru yürürken şüphelenmemiş-tim... Bana bunu daha önce söyleseydin, gelmezdim. Hem benim için, hem de senin için böylesi ne kadar da hayırlı olurdu! Tek başıma dönüş yolunda ve şimdi burada, annem ve kız kardeşimin yanında çektiğim acıyı bir bilebilsen! Ya yarın ne olacak? Ben her türlü yaşam belirtisinin dışına fırlatıldım, nasıl devam edeceğimi, bana ne olacağını bilemiyorum. O iki zavallı kadının tek dayanağı benim; oysa ben yolumu kaybetmiş, yenilmişim... Aşkımızın meyvesinin ne kadar acı olduğunu anlayabiliyor musun? Bu zehre yüzlerce düşünce sızıyor. Benim konumumda düşünmemek olası mı? Sen özgürsün, ben değil! Senin sözünü ettiğin o ruhların özgürlüğü, tutsak bir beden için bir eziyete dönüşür. .. ”</p>
<p class="calibre1">Mektup, sanki yazacak yer tükenmiş gibi, sayfanın sonundaki şu sözlerle aniden son buluyordu: “Görüşmemiz lazım. Ne zaman olduğunu sana bildireceğim... Hoşça kal.”</p>
<p class="calibre1">x</p>
<p class="calibre1">“Ah, sevgilim, “vicdanım bunu yapmama izin vermez,” dediğim zaman, aslında “diğerleri bunu yapmama izin vermez, evren izin vermez,” demek istiyorum. Vicdanım! Şu vicdan dediğin şeyin ne olduğunu sanıyorsun? Vicdan dediğim şey, içimde barındırdığım diğerlerinden başkası değil, aşkım! Vicdanım diğerlerinin söylediklerini kulağıma fısıldayıp durur. O halde dinle: İşin doğrusu, vicdanım sana aşık olmama izin veriyor. Sen de sorgula vicdanını, diğerlerinin pekâlâ bana âşık olmanı onayladıklarını göreceksin, evet, senin de söylediğin gibi, haksızca sana çektirdikleri bunca acı yüzünden.” Alvignani, Marta’nın kuşkularını, pişmanlıklarını ve korkularını yatıştırmak için böyle açıklıyordu olanları ve çoğunlukla düşüncesini kendine de daha açık ve daha inanılır kılmak için farklı şekillerde tekrarlıyordu. Sözlerindeki gitgide artan coşku, henüz kendine bile açıkça ya da gizliden gizliye itiraf edemediği kuşkularını, pişmanlıklarını ve korkularını köreltiyordu.</p>
<p class="calibre1">Marta sessizce dinliyor, Alvignani’nin dudaklarına yerleşen o renkli ve sıcak sözcüklere kendini kaptırıyor, söylediklerine inanmasa da ikna olmaya çalışıyordu. Ama maalesef Alvignani’nin evine gizlice gelmenin ona neye mal olduğunu ve döndüğünde okulda çektiği eziyeti, geceler boyu süren acı ve sıkıntıyı sadece o biliyordu! Elbette, bölük pörçük düşüncelerin, duyguların kıpırdandığı bu kendinden geçiş er ya da geç onu ele verecekti. Yarınından emin olmak istemişti. Emin olunacak şey neydi sahi? Kendi de bu sorunun yanıtını bilemiyordu ama uzun süre bu konumda kalamayacağını, bu yaşamı sürdüremeyeceğini hissediyordu. Bir an bile huzur bulamıyordu: Evinde yalanlar, okulda işkenceler, Alvignani’nin evinde pişmanlık ve korku peşini bırakmıyordu. Nereye sığınabilirdi? Ne yapabilirdi?</p>
<p class="calibre1">Alvignani’nin evine onun konuştuklarını dinlemek, kendi kendine düşününce, inanmaya çalıştığı şeyleri, yani yenilmemiş olduğunu, o adamın kendisine zorla sahip olmadığını, onun da bunu istediğini ve artık kendini ona verdiğine göre orada kalması gerektiğini duymak içih gidiyordu sadece. Ruhu çok acı çekiyor, ancak Alvignani’nin sözlerinde biraz teselli buluyordu.</p>
<p class="calibre1">“Daha çok seversen daha az düşünürsün,” diyordu Alvignani. “Aşkta her şeyi unutmak lazım.”    '</p>
<p class="calibre1">“Ben düşünmek istemiyorum ki!” diyordu Marta hiddetle. “Bak ben sadece şunu düşünüyorum: Sen benimsin ve biz birbirimizi sevmeliyiz. Gözlerime bak, beni seviyor musun?” “Aksi halde burada olmazdım...”</p>
<p class="calibre1">“E, öyleyse?” diye soruyordu Alvignani ve elini tutup onu kendine doğru çekiyordu.</p>
<p class="calibre1">Ona karşı koymuyordu. Utanarak teslim oluyor, dokunuşlarıyla titriyordu; sonra kısa süren bu kendinden geçişten uyanıp onunla çok kaldığını sanarak apar topar kaçıp gidiyordu.</p>
<p class="calibre1">Alvignani, ona eşlik ettiği merdivenlerin son basamağında, kederli ve büyülenmiş bir vaziyette ilk günkü gibi beklemiyordu onu artık. Şimdi Marta köşeyi dönünce eliyle hüzünlü bir selam verip sanki rahatlayarak ya da belki Marta’ya acıyarak farkında olmadan derin bir nefes alıyor ve düşünceli bir şekilde ağır ağır merdivenleri çıkıyordu.</p>
<p class="calibre1">Böylece, rüyayı andıran o ilk şaşkınlık, Marta’yı ilk gördüğündeki ve içinde aniden uyanan o yakıcı arzudaki beklenmedik ilk heyecan yavaş yavaş uçup gidiyordu. Şimdi ona nasıl ve niçin bu kadar kolayca sahip olabildiğini anlıyor, Marta’nın ona karşı duyduğu hislerin farkına varıyordu. Hayır, Marta ona aşık değildi: Kendini ona aşkı uğruna teslim etmemişti. Belki başka şartlarda olsa, evet, ona aşık olabilirdi ama şimdi aşık değildi, içine düştüğü bu kargaşada, ona tıpkı denize düşenin yılana sarıldığı gibi umutsuzca, kurtuluş ihtimali olmadan sarılmıştı.</p>
<p class="calibre1">Bu işin içinden nasıl çıkmalıydı?</p>
<p class="calibre1">“Benimle Roma’ya gelmek ister mi acaba?” diye düşünüyordu Alvignani.</p>
<p class="calibre1">Bundan elbette memnuniyet duyardı ama annesi ve kız kardeşine ne olacaktı? Marta’yla beraber mi geleceklerdi? Kendi açısından bir sorun yoktu. Ancak bunu ona nasıl teklif edecekti? Öylesine kibirliydi ki... Alvignani’nin ona sunacağı koşullara boyun eğmeyecekti mutlaka. Ancak koşullar bunlardı. Peki öyleyse başka ne yapabilirdi onun için? Her şeye hazırdı, sadece bir işaret bekliyordu.</p>
<p class="calibre1">Alvignani böyle düşünerek, kendinde eleştirilecek hiçbir yan olmadığına inanıyordu.</p>
<p class="calibre1">“Seni yoruyorum, değil mi?” diye soruyordu Marta kırgın bir tonda, “Gitmeyi düşünüyorsun sen...”</p>
<p class="calibre1">“Yok canım, Marta! Nereden çıkarıyorsun? Beni yanlış değerlendiriyorsun... Benimle gelmek istiyorsan başka...” “Seninle mi? Yalnız başıma olsaydım! Bak, gitmeyi düşündüğün doğru demek!”</p>
<p class="calibre1">Gregorio’nun omuzlan çöküyor, içini çekiyordu. “Söylemek istediğimi anlamak istemiyorsun! Sen bizim geleceğimizle ilgili bir karar verene kadar burada seninleyim. Sadece seni mutlu etmek istiyorum. Başka bir şey düşünmüyorum...”</p>
<p class="calibre1">“Nasıl? Nasıl? Bir bilsem!”</p>
<p class="calibre1">“Biliyorum, seni anlıyorum. Benim durumum farklı mı ki sanki?”</p>
<p class="calibre1">Evet, Marta’nın uzlaşması gerekliydi. Ama ne isteyebilirdi ki? Herkesin kendine göre önünde iyi ya da kötü bir yolu vardı. Sadece onun yoktu, sadece o artık yapacak neyi kaldığını bilemiyordu.</p>
<p class="calibre1">Artık yaklaşık iki aydır, sürekli duyduğu vicdan azabının gölgesiyle canlılığını yitiren, zayıflayan ilişkilerini zorla sürük-lüyordu. Nafile yere Alvignani tutku dolu sözlerle bu gölgeyi yok etmek, uzaklaştırmak için uğraşıp duruyordu. Şimdi her ikisini birden kaçınılmaz sona yaklaştıran ataletiyle ortak acılarının ağırlığını artırarak sessizce üzerindeki baskıya katlanıyordu.</p>
<p class="calibre1">“Sen karar vereceksin. Her şeye hazırım. Sana söyledim.” Mektup yazıp herhangi bir mazeret ileri sürerek gitse, Roma’ya dönse miydi? Acil bir iş nedeniyle aniden çağrılabilirdi. Belki böylece Marta biraz sakinleşir ve bir karar verebilirdi. Yok, uzun uzadıya düşününce, çok sert olacağından bu</p>
<p class="calibre1">çareyi eledi. Belki açıkça bitirmeyi önermek kendisi için değil ama zaten çok acı çeken Marta için daha iyi olurdu. Ama Gre-gorio Alvignani nahoş bir olayla karşılaşmamak için bu çareyi de bir kenara bıraktı. Bu noktaya Marta’nın kendi isteğiyle gelmesini beklemek daha isabetliydi.</p>
<p class="calibre1">Bu arada Marta’yı ve Alvignani’yi farklı şekilde etkileyen beklenmedik bir haber geldi. Anna Veronica yazdığı uzun mektubunda Rocco Pentagora’nın çok ağır tifo geçirdiğini ve doktorların dediğine göre ölebileceğini yazıyordu.</p>
<p class="calibre1">Marta, vicdanının içten içe onaylamasa da, artık kocasının ölümünü istemeye hakkı olduğuna inandığı uykusuz geceler boyu umutsuzca dilediği dileklerine korkunç ve beklenmedik bir cevap olarak algıladığı bu mektubu okuyunca neye uğradığını şaşırmıştı. Oysa kim bilir kaç kez yatağının üzerinde debelenerek, “Tanrım, keşke ölse!” diye yalvarmıştı.</p>
<p class="calibre1">Ölüyordu işte. Gerçekten ölmek üzereydi.</p>
<p class="calibre1">Eli ayağı birbirine karışmış vaziyette haberi bildirmek için Alvignani’ye gitti.</p>
<p class="calibre1">Alvignani onu dikkatle inceleyen Marta’ya şaşkınlıkla baktı. Bir an için ikisi de birbirine baktı ve Alvignani, sanki ölüm gelmiş ve aşklarına meydan okuyarak konuşmasını engelliyor-muş gibi, söyleyeceği bir sözle odanın sessizliğini bozması gerekliymiş izlenimine kapıldı.</p>
<p class="calibre1">XI</p>
<p class="calibre1">“Palermo’da ne işin var?”</p>
<p class="calibre1">Gregorio Alvignani, ellerini arkasında birleştirmiş, kolunun altındaki bastonu, dudaklarının arasında unuttuğu uzun sigarasıyla gözleri yarı kapalı, düşüncelere dalmış Profesör Luca Blandino’nun karşısında durdu.</p>
<p class="calibre1">Blandino, sanki bir saat önce ayrılmışlar gibi hiç şaşırmadan, “A, şekerim!” dedi Alvignani’ye. “Çeneni biraz kaldır bakayım, işte böyle ... Kaça bu?”</p>
<p class="calibre1">Gregorio gülerek, “Ne?” diye sordu.</p>
<p class="calibre1">“Şu yakalar, kaça aldın tanesini? Benim için biraz yüksek galiba... Ne gülüyorsun, kerata? Benimle dalga mı geçiyorsun? Üç tane almak istiyorum. Gel de yardım et bana. Bir ziyarete gitmeliyim ve bu kıyafetle kimsenin karşısına çıkamam. Henüz kente yeni geldim ...”</p>
<p class="calibre1">Hâlâ gülmekte olan Alvignani’nin kolundan tuttu ve onunla yürümeye koyuldu.</p>
<p class="calibre1">“Ha o konuya gelince! Sen ne arıyorsun burada?” Gregorio Alvignani yeniden gülmeye koyularak, “Hangi konuya gelince?” diye sordu.</p>
<p class="calibre1">Kaşlarını çatıp birden ciddileşerek, “Hiç, hiç ... Öylesine,” diye yanıtladı Blandino.    ,</p>
<p class="calibre1">“Meclis kapalı...” dedi Alvignani.</p>
<p class="calibre1">“Biliyorum... Peki sen niçin buradasın? Başka bir karışıklık yaratmak istemem... Bana gerçeği söyle.”</p>
<p class="calibre1">Gregorio da ciddileşerek ve anlamaya çalışarak, “Ne karışıklığı?” diye sordu.</p>
<p class="calibre1">Blandino, “Şimdi söyleyeceğim sana... Şuraya girelim, gömleğime yaka alacağım,” dedi bir mağazaya girerek.</p>
<p class="calibre1">“Üniversitede bir konferans verdim... Birkaç gün sonra dönüyorum...” diye yanıtladı Alvignani.</p>
<p class="calibre1">“Roma’ya mı?”</p>
<p class="calibre1">“Roma’ya.”</p>
<p class="calibre1">Blandino mağazadaki gence, “Gömlek yakası lütfen!” diye sipariş verdi. “Bakın, şundan... Arkadaşımınki gibi olandan ama fazla yüksek olmasın.”</p>
<p class="calibre1">Alışverişi bitirince Gregorio Alvignani, Blandino’yu evine davet etti (Marta o gün gelmeyecekti) ve arabaya bindiler.</p>
<p class="calibre1">“Şimdi şu karışıklığı anlat bakalım.”</p>
<p class="calibre1">“Ha sahi! Demek bir konferans için buradasın? Hemen dönüyor musun?”</p>
<p class="calibre1">“Öyle umuyorum...”</p>
<p class="calibre1">“Senin burada olmamanı yeğlerdim.”</p>
<p class="calibre1">“Niye ki?”</p>
<p class="calibre1">Alvignani neyi kastettiğini anladığını sandı, yine de afallamış ve şaşkın bir ifade takındı. Dudaklarında hafif bir gülümseme belirdi.</p>
<p class="calibre1">Blandino, eğer daha dikkatli bir gözlemci olsaydı, bu gülümsemeden Alvignani’nin ona karşı şimdiden temkinli davranmaya başladığının farkına varırdı.</p>
<p class="calibre1">“Niye mi? Çünkü senin burada olman bende şüphe uyandırıyor. ”</p>
<p class="calibre1">“İşe bak! Palermo’ya gelemez miyim ben? Peki sen niye geldin? Bir de, ne şüphesinden söz ediyorsun allahaşkına?” Blandino gözlerini ona dikerek, “Ne dediğimi anlamadın mı?” diye sordu.</p>
<p class="calibre1">“Seni anlamadım... Yani, şeyi ima etmek istemediğini umanın... Öyle mi? Hâlâ mı? Ah dostum, o köprülerin altından çok sular aktı... ”</p>
<p class="calibre1">“Şeref sözü mü?”</p>
<p class="calibre1">Gregorio Alvignani yeniden gülmeye başladı, sonra, “Farkında mısın? Sen gün geçtikçe daha da şapşallaşıyorsun,” dedi.</p>
<p class="calibre1">Luca Blandino tüm ciddiyetiyle, “Haklısın!” diye onayladı onu, gözlerini kapayıp başını iki yana sallayarak. “Gitgide beynim daha da sulanıyor. .Artık ders vermekte de zorlanıyorum: Hiçbir şey hatırlayamıyorum... Seksen, seksen, seksen: İki lira kırk kuruş eder, değil mi? Dur bakayım, bir hata var galiba. Üç tane yaka aldım, değil mi? İki lira kırk kuruş...</p>
<p class="calibre1">Hırsızlar! Bana ne kadar para üstü verdiler? Yo, yo, doğruymuş. Kırk altmış daha, yüz, tam tamına üç lira. Harika. Sahi, ne diyorduk biz?”</p>
<p class="calibre1">“Emekli olmana daha kaç sene var senin?” diye sordu Gre-gorio Alvignani.</p>
<p class="calibre1">“Çok. Bundan bahsetmeyelim, ne olursun,” diye yanıtladı Blandino. “Şimdi Rocco Pentagora ile kansını yeniden banş-tırma zamanı.”</p>
<p class="calibre1">Gregorio Alvignani, önce yanlış anladığını sandı ve beti benzi soldu. Buna rağmen dudaklanndaki alaycı gülümseme duruyordu.</p>
<p class="calibre1">“A, öyle mi? Nasıl olur? Bütün olanlardan sonra...”</p>
<p class="calibre1">Cümlesini yanda kesti, sesinin titrediğini fark etti.</p>
<p class="calibre1">Blandino, onu dikkatle süzerek, “Bu yüzden geldim buraya,” diye ekledi. “Senin burada olmamanı yeğlerdim demem bundan.”</p>
<p class="calibre1">“Benimle ne alakası var?” dedi Alvignani şaşkın bir vaziyette.</p>
<p class="calibre1">Blandino derin derin soluyarak haykırdı: “Ne alakası varmış, kes sesini sen, kes sesini. Bu mevzudan bahsetmeyelim artık... Şimdi banştırma işini düşünmek lazım.”</p>
<p class="calibre1">Alvignani t^ anlamıyla masum bir tavır takınarak, “Ban-şacaklanna emin misin?” diye sordu.</p>
<p class="calibre1">“Umalım öyle olur... Niçin olmasın ki? Kocası onu geri istiyor.”</p>
<p class="calibre1">“Sonunda ikna oldu demek ki?” diye ekledi Alvignani umursamazlıkla.</p>
<p class="calibre1">Sessizce yollarına devam ettiler.</p>
<p class="calibre1">Sonunda Alvignani, “Arabacı, bu taraftan, Cuba Sokağı’na sapacaksınız, ilk kapı,” diye seslendi.</p>
<p class="calibre1">Az sonra, balkona açılan geniş odaya girince konuşmalan-na kaldıklan yerden devam ettiler.</p>
<p class="calibre1">“Sen gerçekten adam olmazsın!” dedi Gregorio gülerek. “Her şeye burnunu sokmasan olmaz mı?”</p>
<p class="calibre1">“Ya, farkındayım! Ama ne yaparsın işte? Benim kaderimmiş bu. Herkes benden medet umuyor. Hayır demesini bilemiyorum ben de... Ama bu kez... Zavallı çocuk çok hastalandı, haberin var mı? Neredeyse ölecekti.”</p>
<p class="calibre1">“Pentagora mı? Gerçekten mi?”</p>
<p class="calibre1">“Ya, Rocco, evet, tifodan... Haberin var mı bilmem, ben onunla aynı evde oturuyorum. Beni yanına çağırttı... Zavallıcık, bir deri bir kemiğe dönmüş, tanınmayacak halde. ‘Profesör,’ dedi. ‘Bana yardım etmelisiniz... Mektuplar işe yaramıyor. .. Marta’nın annesine gitmeniz lazım, ne halde olduğumu ona anlatmanız lazım. Ben Marta’yı geri istiyorum, onu geri istiyorum! ..’ İşte böylece buradayım sevgili Gregorio! Herkesin iyiliği için bu talihsiz olayı tatlıya bağlamayı umalım.” “Evet, evet...” diye onu onayladı Alvignani, odanın içinde bir o yana bir bu yana dolaşıyordu. “En iyisi bu, şüphesiz.” “Değil mi?”</p>
<p class="calibre1">“Evet. Keşke tüm olan biten hiç olmasaydı, zaten olmaması gerekirdi. Sana bir zamanlar söylemiştim, hatırlıyor musun? Hani Pentagora’nın düello şahidi olarak karşıma dikilmeye kalkıştığında. Rocco o zamanlar tam bir çocuk gibi davrandı, beni kışkırtmaya çalıştı. Düello gibi ikinci bir skandala mani olamadım. Daha o zamanlar bu çözümü öngörmüştüm oysa. Biraz uzun zaman aldı belki ama. Her şeye rağmen Rocco hatasını tamir ediyor şimdi, iyi de yapıyor.”</p>
<p class="calibre1">“Biliyor musun,” dedi Blandino, “aslında kocası, Francesco Ajala’nın ölümünden sonra birçok defa tekrar barışmayı denedi. Ama Marta hiç yanaşmadı. ..”</p>
<p class="calibre1">“Belki de çok geç ya da çok erkendi,” diye yorumladı bunu Alvignani. “Kansına da anlayış göstermek lazım bence! Bunu benim söylemem doğru olmaz ama aramızda kalsın; artık her şey bittiğine göre ya da bitmek üzere olduğuna göre. Onun şerefiyle oynadılar! Eğer bir suç varsa... yani, suç... suç demeyelim! Hata, ufak bir hata olduysa, onu ben yapum ve bundan son derece pişman oldum, hâlâ da pişmanım. Bir an için şeytana uydum, itiraf ediyorum. Duyduğum yakınlık, içten sempati... İşe boğulmuş ve dışa kapalı yaşamım... Kısacası, bir anlık karşı konulamaz bir çekim işte! Kocası yüzünden bütün bu olup bitenler olmasaydı, Marta’nın dürüstlüğü sayesinde, kısa süre içinde kendime gelecektim zaten ben. Ah! Fazla hayale kapılmamak lazım dostum, er geç gerçekle yüzleşilir! Kim bilir kaç kez kendi kendime söyleyip durdum ... Eğer, şanssızlık eseri, kocası ölecek olsa, o zavallı kadının başına gelen bunca felaketi ben telafi ederdim. Sen beni tanırsın: Ben macera adamı değilimdir! Bir keresinde onun için bana hararetli bir mektup yazmıştın, hatırlıyor musun? Kötü karşılamadım. Hemen hanımefendi için elimden geleni yaptım, gerçi çektiği bunca acıya nazaran yaptığım azdı bile. Ama elimden gelen her şeyi yapum. Şimdi bana içimi ferahlatan bir haber verdin. İnsanlar karşısında tamamen aklanacak. İşte ona bunu anlatmak gerekli... Evet, çünkü şu an onun kocasının pişmanlığına karşılık vermeye pek hazır olduğunu sanmam. Öyle değil mi? Çok çekti, zavallı kadın. Bak, sonuca ulaşmak için öneriyi senin bu açıdan ele alman daha iyi olacak bence! Etkili ve sıcak bir konuşma yapman lazım... Bunda senin üstüne yoktur zaten! Onu körü körüne suçlayan ve yargılayan herkese karşı masumiyetini kanıtlamanın tek yolu, onun için gerçek çıkış bu! Sence de öyle değil mi? Onun karşısında savunman gereken bu işte!”</p>
<p class="calibre1">“Evet, evet,” diye onu onayladı Blandino daldın dalgın. “Hallederim ben...”</p>
<p class="calibre1">Alvignani, hâlâ kendi düşüncelerine dalmış, sanki kendi kendini ikna etmeye çalışıyormuş gibi, “Sence de öyle değil</p>
<p class="calibre1">mi?” diye tekrarladı. “Gerçekten bu üzücü hikâyeye en doğal, en gerçek, en doğru ve en uygun son bu. Sevgili dostum, nasıl sevindim bilemezsin ... Bir kadına olan ilgim yüzünden sebepsiz yere meydana gelen bu durumun vicdanımı nasıl rahatsız ettiğini tahmin edebileceğini sanıyorum. Daha çok genç ve güzel bir kadının insanların kötülükleri yüzünden böylesine dışlanmış olduğunu bilmek... İnan ki benim için bitmeyen bir vicdan azabıydı. .. Gidiyor musun?”</p>
<p class="calibre1">Ayağa kalmış olan Blandino, “Evet, gidiyorum,” diye yanıtladı.</p>
<p class="calibre1">“Akşama görüşürüz... Olanları merak ederim... Akşam yemeğini birlikte yiyelim mi?”</p>
<p class="calibre1">Akşama buluşmaya karar verdiler ve Luca Blandino gitti. Az sonra Gregorio Alvignani loş yatak odasının kapısını açtığında tokatı andıran o iki kelimeyi duydu:</p>
<p class="calibre1">“Alçak! Alçak!”</p>
<p class="calibre1">Bir adım geriledi.</p>
<p class="calibre1">“Marta, sen burada mıydın?”</p>
<p class="calibre1">Kapıyı örttü.</p>
<p class="calibre1"><a id="bookmark1"><sup class="calibre5"><a href="#footnote1">1</a></sup></a></p>
<p class="calibre1">    (İt.)    Beşgen.    (ç.n.)</p>
</body>
</html>
