<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">XII</span></p>
<p class="calibre1">“Buradayım. Her şeyi anladım,” dedi Marta, öfkeden titreyerek.</p>
<p class="calibre1">Gregorio Alvignani kendi kendine konuşurmuş gibi, “Ben ne dedim ki?” diye kekeledi.</p>
<p class="calibre1">“O şapşalın karşısında foyam meydana çıkarmak amacıyla kapıyı açıp içeri girmemek için kendimi zor tuttum! Buradan ona, ‘Söylediklerine inanmayın! Ben burada, onun evindeyim!’ diye bağırmak istedim.”</p>
<p class="calibre1">“Marta! Çıldırdın mı?” diye haykırdı Gregorio. “Ne dememi bekliyordun? Kocandan söz etmek için bana geldiyse bunun sebebi ben miyim?”</p>
<p class="calibre1">“Beni tuzağa düşürmenin, önerisini nasıl açıklaması gerektiğinin yolunu öğretmen için mi geldi yoksa? Demek buna çok sevindin, öyle mi? Gerçekten mi?”</p>
<p class="calibre1">“Ben mi? Aslında, evet, senin için sevindim.”</p>
<p class="calibre1">“Benim için mi? Bana daha başka hangi alçaklığı yapmak istiyorsun şimdi? Benim için diyorsun demek? Ben ne oldum peki? Benden bıkınca, söyle hadi, kocamın kollanna mı atmak istiyorsun beni?”</p>
<p class="calibre1">“Yo, yo! Sen istemiyorsan elbette hayır!” diye itiraz etti Gregorio.</p>
<p class="calibre1">“İstesem de, istemesem de! Belki de şimdi, seninle benim aramda olanlardan sonra ona dönmem daha mı olası? Böyle olmasını umup buna sevindin mi? Tannm! Bana ne yaptılar böyle ... Ben ne oldum böyle? Beni bekledin, ben de kendi ayaklarımla tıpış tıpış buraya, evine geldim; şimdi bana sahip olduğuna göre diğer adama f,idebilirim artık, öyle mi?” Alvignani kendini küçük düşmüş hissederek haykırdı: “Benim böyle bir alçaklık yapacağımdan nasıl şüphe edersin!” “Ah evet, senden nasıl şüphe edebilirim, öyle mi? Ya sen benim hakkımda ne düşünüyorsun, ona döneceğimi umduğuna göre... Ama henüz daha kötüsünden haberin yok! Ah, benim kafam... Benim aptal kafam ...”</p>
<p class="calibre1">Marta titreyen elleriyle şakaklarını hızla ovuşturdu.</p>
<p class="calibre1">“Daha kötüsüden mi?” diye sordu Gregorio Alvignani. “Evet, evet, benim için hiçbir kurtuluş yok artık. Haberin olsun! Ölmekten başka çare yok!”</p>
<p class="calibre1">“Neler söylüyorsun?”</p>
<p class="calibre1">“Kaybettim! Beni kaybettin ... Sana haber vermek için gelmiştim.”</p>
<p class="calibre1">“Kaybetmek mi? Neler söylüyorsun? Açıkla!”</p>
<p class="calibre1">“Kaybettim, anlıyor musun?” diye bağırdı Marta. “Kaybettim... Kaybettim...”</p>
<p class="calibre1">Gregorio Alvignani sersemlemiş gibi, Marta’ya dehşetle bakarak kekeledi:</p>
<p class="calibre1">“Emin misin?”</p>
<p class="calibre1">Marta kendini sandalyenin üzerine bırakıp, “Eminim... Eminim... Nasıl yanılabilirim?” diye yanıtladı. “Sana bunu haber vermeye gelmiştim. Durumumu annemden, kız kardeşimden nasıl saklayacağım? Anlayacaklar... Yo, yo, bir an önce ölmeliyim! Şimdi mecburen ölmek zorundayım. Artık başka çarem kalmadı.”</p>
<p class="calibre1">Alvignani elleriyle yüzünü örterek yıkılmış bir vaziyette, “Ne büyük bir felaket!” diye mırıldandı.</p>
<p class="calibre1">Marta gözyaşları içinde, “Ne yapmalı? Nasıl çare bulmalı?” diyerek umutsuzca ağlıyordu.</p>
<p class="calibre1">“Böyle ağlama! Bir çare arayalım birlikte ...”</p>
<p class="calibre1">“Ah, elbette, sana göre çarenin ne olduğunu biliyorum. Sana göre, çıkış yolunu bulmuştun sen zaten!”</p>
<p class="calibre1">“Bana göre mi? Nasıl yani? Hayır. .. Hayır. .. Beni suçlama hfilâ... Nasıl tahmin edebilirdim ki? Affet beni! Dinle! Blandino’nun arkasından koşup gerçeği söyleyeceğim!.. Konuyla artık ilgilenmemesini...”</p>
<p class="calibre1">“Nasıl! Ya sonra?”</p>
<p class="calibre1">“Sen benimle birlikte geleceksin... ”</p>
<p class="calibre1">“Yeni baştan mı? Yok yere canımı mı yakmak istiyorsun? Yoksa bunu yapamayacağımı bildiğinden mi söylüyorsun?” “Sen daha bana inanma! Marta, allahaşkına, çektiğim acının samimi olduğunu görmüyor musun? Gelemeyeceksin, öyle mi? Ama artık benimle gelmek zorundasın! Başka ne yapabilirsin ki?”</p>
<p class="calibre1">“Bilmiyorum... Bilmiyorum... Seninle gelmek... Evet, artık gelebilirim: Çünkü kaybettim ... Ama ya annem? Kız kardeşim? Onlara ben bakıyorum, biliyorsun. Onlan da benimle birlikte bu utanca sürükleyebilir miyim? Bunu anlamıyor musun? Annemin kim olduğunu bilmiyor musun?”</p>
<p class="calibre1">İçine düştüğü bu durumdan düşünce yoluyla çıkmaya çalışarak, “Öyleyse?” diye sordu Gregorio sinirli bir ses tonuyla. “Başka bir çıkış yolunun olmadığını anlamıyor musun? Ya benimle ya da onunla, kocanla olmak zorundasın!”</p>
<p class="calibre1">Marta öfkeyle ayağa fırladı.</p>
<p class="calibre1">“Hayır!” dedi. “Hayır, böyle bir alçakiığı asla yapmayacağım!”</p>
<p class="calibre1">“Öyleyse?” diye tekrarladı Gregorio.</p>
<p class="calibre1">Bir anlık bir suskunluktan sonra konuşmaya yeniden başladı:</p>
<p class="calibre1">“Benimle olmaz, onunla da olmaz diyorsun; oysa kocan, hızır gibi yetişip sana bir fırsat veriyor. .. Bırak konuşayım! Düşün bir: Benimle gelecek cesaretin yok... Anneni ve kız kardeşini düşünüyorsun, öyle değil mi? Tamam o zaman. Öyleyse durumu nasıl düzelteceksin? Ya kocanla tekrar birleşip onlar için kendini feda edeceksin ya da sen benimle geleceksin ve onlar kendilerini senin için feda edecekler. Ama bak, önüne çıkan bu çareyi sen mi buldun? Hayır. Kocan kendiliğinden önüne çıkardı.”</p>
<p class="calibre1">“Evet,” diye itiraz etti Marta. “Ama niçin? Çünkü beni suçsuz sanıyor, önceden olduğum gibi, çünkü beni haksız yere cezalandırdığına pişman oldu.”</p>
<p class="calibre1">“Gerçekten de seni haksız yere cezalandırmamış mıydı?” “Evet.”</p>
<p class="calibre1">“O halde? Niçin şimdi onu savunmaya kalkıyorsun?”</p>
<p class="calibre1">“Ben mi? Onu savunan kim?” diye bağırdı Marta. “Ama onu suçlayamam da anık, anlıyor musun?”</p>
<p class="calibre1">“Oysa şimdi beni suçluyorsun...”</p>
<p class="calibre1">“Seni, kendimi, herkesi, kötü kaderimi ...” diye sürdürdü konuşmasını Marta.</p>
<p class="calibre1">Gregorio Alvignani’nin omuzlan çöktü.</p>
<p class="calibre1">“Sana elimi uzatıyorum... sense onu itiyorsun ... Üstelik Blandino’ya söylediklerimi de duydun. Eğer kocan ölmüş olsaydı, seninle evlenirdim... Niyetimin kötü olmadığını sana başka nasıl ispatlayabilirim? Ama sen zorla, başına gelen felaketten faydalanan biri olduğuma inanmak istiyorsun! Yok ama! Ben senin tahmin ettiğin kişi değilim. Her zaman olduğu gibi şimdi de benden istediğin her şeyi yapmaya hazırım... Başka ne söyleyebilirim sana? Niçin suçluyorsun beni?” “Sadece kendimi suçluyorum,” dedi Marta endişeyle. “Sadece kendimi suçluyorum, senin aşığın olduğum için...” Alvignani, bu kelimeyi duyunca birdenbire ileri atıldı, Marta’ya yaklaştı ve onu kollarından kavradı.</p>
<p class="calibre1">“Benimaşığım mı? Hayır, canım! Ah, eğer senin gözlerinde birazcık aşk görebilseydim! Kocana gider ve, ‘Ben karına aşığım diye mi onu suçsuz yere evden kovdun, sebepsiz yere şerefinle oynadın, onu mahvettin?’ derdim. ‘Şimdi de o bana aşık diye mi onu geri istiyorsun? Artık, olmaz! Artık o benim, sonsuz kadar, tamamiyle benim. İkimizden biri fazlayız !’Ama sen bana aşık mısın? Yok... Benim aşığım değilsin sen, hayır! İşte bu yüzden kocanın yeniden barışma önerisine memnun oldum. Sana aşık olan benim için değil ama bana aşık olmayan senin için, dayanılmaz olan bu duruma daha fazla katlanamayacağını düşündüğüm için, anla beni! Sen beni hiç sevmedin; sen hiç kimseyi sevmedin! Bu ya senin kusurundu ya da diğerlerinin suçu, bilemiyorum. Seni benim kollanma itenin diğerleri olduğunu sen kendin söyledin... Ve şimdi, anlamıyor musun, gerçek intikam bu olacak. Senin yerinde olsam, bir an bile tereddüt etmezdim! Düşün! Masumken seni cezalandırdılar, dışladılar, namusunu lekelediler; şimdiyse, kendi isteğinle, arzunla değil, diğerlerinin seni itmesiyle kusur işledin. Senin için fark yok! Kusur işlediğinde seni masum sayıp şimdi geri alıyorlar, şimdi geri istiyorlar! Git! Orada hepsine hak ettikleri cezayı ver!”</p>
<p class="calibre1">Alvignani’nin coşku dolu, etkileyici konuşması Marta’yı daha oracıkta sersemletmişti. Bir süre Alvignani’ye baktı, sonra gözleri odanın penceresine çevrildi ve havanın karardığını fark etti hemen. Ayağa fırladı.</p>
<p class="calibre1">“Akşam olmuş bile. Ne yapacağım şimdi? Hava kararmış... Aman Tannm, evdekilere ne söyleyeceğim? Ne bahane bulacağım?”</p>
<p class="calibre1">Eve geç kaldığı için üzülen Marta’ya aldırmadan, “Bir çare bulman gerek asıl,” dedi Alvignani boğuk bir sesle. “Düşün, sana söylediklerimi düşün!”</p>
<p class="calibre1">“Sen düşün,” diye iç çekti Marta. “Sen düşünebiliyorsun... Ben... Bırak da... Şimdi gideyim ... Gitmem lazım ... Akşam oldu bile...”</p>
<p class="calibre1">“Yarın seni burada bekleyeceğim,” dedi Alvignani. “Ne karar verirsen ver, bil ki her şeye hazmın. Hoşça kal! Dur... Biraz saçlarına çekidüzen ver hiç değilse...”</p>
<p class="calibre1">“Yo, yo... İşte, tamam... Hoşça kal!”</p>
<p class="calibre1">Marta gözlerini ovuşturup saçlarını düzelterek ve eve bu kadar geç dönmesine bir sebep bulmaya çalışarak oradan uzaklaştı.</p>
<p class="calibre1">Köşeyi döndüğünde, yarı karanlıkta, aniden karşısında Matteo Falcone’yi buldu.</p>
<p class="calibre1">“Nereden geliyorsunuz?”</p>
<p class="calibre1">“Siz! Siz ne istiyorsunuz benden?”</p>
<p class="calibre1">“Nereden geliyorsunuz?” diye tekrarladı Falcone, Marta’nın yüzüne doğru.</p>
<p class="calibre1">“Çekilin yolumdan! İnsanların yolunu kesme hakkını kim verdi size? Casusluk mu yapıyorsunuz?”</p>
<p class="calibre1">Falcone dişlerinin arasından, “Herkesin önünde rezil ederim sizi!” diye tısladı.</p>
<p class="calibre1">“Terbiyesiz adam! Yalnız bir kadın olmamdan istifade mi ediyorsunuz?”</p>
<p class="calibre1">Kıskançlıktan deliye dönmüş olan Falcone, Marta’nın kolunu yakalamaya çalışarak, “Nereden geliyorsunuz?” diye sorusunu bir kez daha tekrarladı.</p>
<p class="calibre1">“Bırakın beni, terbiyesiz adam! Yoksa bağırırım!”</p>
<p class="calibre1">“Bağırın da aşağı gelsin! Ayaklanın böyle ama allah için, onun tavuk gibi ümüğünü sıkmak için bileğim güçlüdür hani! Geçen seferki o sıska san kafa değil mi?”</p>
<p class="calibre1">“Evet, kocam olur kendisi!” dedi Marta. “Gidip bulun onu hadi!”</p>
<p class="calibre1">Falcone sersemlemiş ve şaşırıp kalmış vaziyette, “Kocanız mı? Nasıl yani? O sizin kocanız mı?” diye bağırdı.</p>
<p class="calibre1">“Yolumdan çekilin... Size hesap verecek değilim...”</p>
<p class="calibre1">Marta aceleyle yoluna devam etti, Falcone de arkasından onu takip ediyordu.</p>
<p class="calibre1">“Kocanız mıydı? Dinleyin... Dinleyin... Af"edersiniz...” Marta bir an için durup arkasını döndü, “Bana çaresizce bir hareket yaptırmaya mı uğraşıyorsunuz?” diye bağırdı.</p>
<p class="calibre1">“Çaresizliğe kapılmayın... Asıl çaresiz olan benim! Beni bağışlayın! Bana acıyın... Horlanmayı değil, merhameti hak ediyorum ben... Canavar olan ben değilim, dünya bir canavar, sizi böyle güzel, beni de böyle çirkin yaratan çılgın bir canavar... İntikam istememe izin verin! Bu çılgın dünyadan intikamımı siz alın! Benim intikamımı siz alın! İntikam... İntikam...” Marta koşarken öfkeden ve korkudan tir tir titriyordu. Issız yolun ortasında ellerini sallayarak bağıran Falcone’yi ardında bırakmıştı.</p>
<p class="calibre1">“İntikam! İntikam!”</p>
<p class="calibre1">Pencereler aralanıyor, insanlar evlerinin alt katlarından çıkıyorlardı. Kısa süre sonra Falcone’nin etrafına doluşmuşlardı.</p>
<p class="calibre1">Pencerelerden bağırışıyorlardı: “Delinin teki!”</p>
<p class="calibre1">Marta bir an için arkasına baktı ve karanlıkta kalabalık arasında bir itiş kakış yaşandığını gördü. Falcone, onu yakalamaya çalışan insanlara sövüp sayıyor, debelenerek bağırıp duruyordu. Sokak yardıma koşanlarla canlandı. Marta, aşağı evine doğru koşmaya başladı, aklına çocukça, aptalca bir çare gelmişti: “Okulda, kendimi kötü hissettiğimi söyleyeceğim...”</p>
<p class="calibre1">Oradan iyice uzaklaşınca, Porta Nuova yakınlarında, sanki içindeki korku tüm bedenini kilitledi, bir an durdu. Sakın Fal-cone hezeyan içindeyken adını söylemiş olmasındı?</p>
<p class="calibre1">Marta’nın göğsünde adeta büyük bir uçuruma benzeyen bir boşluk açıldı; düşüncelerinin ve duygularının başdöndü-rücü çalkantısında bir an için geri mi dönse, eve doğru yoluna devam mı etse bilemeden öylece kalakaldı. Bilmediği bir güç onu itti. Artık hiçbir şey düşünmüyor, hiçbir şey hissetmiyordu; zihninde ona, “Okulda kendimi kötü hissettiğimi söyleyeceğim...” diye tekrarlayan sesin peşi sıra yeniden aşağı doğru koşmaya başladı.</p>
<p class="calibre1"><a id="bookmark1"></a><span class="calibre2">XIII</span></p>
<p class="calibre1">Ertesi gün, kaygı içinde öğretmenler odasına girdiğinde, Mormoni ve Nusco’yla konuşan bakımlı yaşlı müdüreyi gördü.</p>
<p class="calibre1">“Duydunuz mu hanımefendi?”</p>
<p class="calibre1">Neyi?” diye kekeledi Marta.</p>
<p class="calibre1">“Zavallı Profesör Falcone! ”</p>
<p class="calibre1">Pompeo Mormoni her zamanki el hareketlerinden birini yaparak, “Sizin de bildiğiniz gibi hanımefendi, Falcone bu ... Ondan her şey beklenir,” dedi yüksek sesle.</p>
<p class="calibre1">“Delirmiş!” diye sürdürdü Müdüre Hanım. “Delirmiş olmasa bile, dün akşam sokağın ortasında, akli dengesinin bozulduğunu gösteren hareketler yapmış.”</p>
<p class="calibre1">Marta, bir Müdüre Hanım’ın gözlerine, bir Mormoni’ye, bir Nusco’ya bakıyordu.</p>
<p class="calibre1">“Bağırmaya başlamış,’’ diye ekledi sinirli sinirli gülümseyerek. “Sonra etrafını saran kalabalığa saldırdığını söylüyorlar...”</p>
<p class="calibre1">Mormoni, “Peki şimdi nerede?” diye sordu Müdüre Ha-nım’a.</p>
<p class="calibre1">“Belki hastanesine kapamışlardır ya da en azından... Dün akşam, önce Emniyet Müdürlüğü’ne götürmüşler. Sarhoş değilmiş. Zaten şarap içmez; ancak belki de Montecuccio’dan dönüyordur, çünkü o .... O ayaklarıyla tepeye tırmanmayı pek sever. Belki güneş başına vurmuştur, kim bilir aklına hangi garip fikir geldiyse, intikam diye bağırıyormuş.”</p>
<p class="calibre1">Ufak tefek Nusco, “Şimdi zavallının aklı başına gelmiştir inşallah!” diye temennide bulundu.</p>
<p class="calibre1">Müdüre Hanım, “Evet,” dedi, “ya şimdi ne olacak? Yandık biz. Artık öğrencilerimin arasına dönmesinden korktuğumu itiraf etmeliyim doğrusu. Aklı başına gelirse, temennim tabii ki bu yönde, onu başka bir okula göndereceklerini umuyorum.” Söylenenleri dinlerken, “İşini kaybedecek!” diye düşündü Marta, “Ben de işimi kaybedeceğim... ”</p>
<p class="calibre1">O gün, gece boyu boğuştuğu kötü düşüncelerin etkisinde kalan ruhu ara sıra dalıp gitse de, derslerini neredeyse mekanik olarak tamamladı.</p>
<p class="calibre1">Alvignani’nin önerdiği birbirinden beter iki çare arasından öne çıkan ölüm fikri onu gece boyunca etkisi altına almıştı, hâlâ da almaktaydı. Ancak olan biten karşısında korkuya kapılmıştı, başı dönüyordu hâlâ. Kopkoyu bir ümitsizliğe karşı içinde ufacık bir ümit ışığı yanıyordu oysa: Birçok ipucu korktuğu şeyi işaret etse de tersini umut ediyordu. Bu ümit ışığı ürkütücü karanlığın içinde tek, sönük bir çıkış yolu açıyordu. Ah, o çıkış yoluna nasıl da coşkuyla atılmak isterdi! Sanki bir kâbusun içine hapsolmuş gibi, Alvignani’den ve kocasından uzaktaki bu tek çıkış yolunu görebilmek için gözlerini zorluyordu. Bu arada, kendi içinde, bedeninde ümit etmesine neden olabilecek bir belirti yakalayabilmek için can atıyordu.</p>
<p class="calibre1">Ders bitiminde eve döndüğünde, ikinci kattaki komşuları olan Jueleri orada buldu.</p>
<p class="calibre1">Annesinin ve kız kardeşinin gözlerinden Blandino’nun oraya gelmiş olduğunu hemen anladı. Annesinin gözlerinin içi gülüyordu, onu görünce yüzü aydınlandı, davetsiz misafirler karşısında sevincini belli etmemek için kendini zor tuttu.</p>
<p class="calibre1">Kendini iyi hissetmediğini söylediğinde, Donna Jue, Bayan Agata’ya dönerek atıldı:</p>
<p class="calibre1">“Havadandır havadan, hanımefendiciğim, aldırmayın. Kentin yansı kınlıyor... Size Benfratelli Sokağı’ndaki evde oturan kadından bahsetmiştim, hatırlıyor musunuz? Hani kocasından ayn olan o kadından. O da yatak yorgan yatıyor! Geçen gün Fifo ödediği azıcık kirayı almaya gitti ve eli boş döndü... Ah hanımefendiciğim, o mübarek ev başımıza ne işler açtı, bir bilseniz... Sen anlatsana Fifo...”</p>
<p class="calibre1">Ayaklan ve bacakları birbirine bitişik ve kollan göğsünün üzerinde kovuşmuş vaziyette oturan Don Jue en sevdiği cümleyi yinelemek için çözüldü:</p>
<p class="calibre1">“Bir Tann bilir!”</p>
<p class="calibre1">Az sonra, kan-koca davetsiz misafirliklerini bitirir bitirmez, Bayan Agata Marta’nın boynuna sarıldı ve alnına öpücükler kondurarak kızını göğsüne bastırdı.</p>
<p class="calibre1">“Kızım, kızım! Bak! Bak! İşte ödülün. Sonunda adalet yerini bulacak!”</p>
<p class="calibre1">Gözleri yaşlarla doldu ve konuşmasını sürdürdü:</p>
<p class="calibre1">“^Rahmetli babana o akşam dememiş miydim ben? Gerçekler er geç aydınlanacak, kızının masumiyeti kanıtlanacak diye! Bekle demiştim, bekle... Ah, keşke bugünleri görebilseydi! Ağlama, ağlama kızım... Neyin var? Hay Tannm, Marta, neyin var?”</p>
<p class="calibre1">Marta benzi solmuş, endişe içinde ve titreyerek kendini bir sandalyenin üzerine bırakmıştı.</p>
<p class="calibre1">“Kendimi iyi hissetmiyorum ...” diye sayıkladı.</p>
<p class="calibre1">“Evet ama artık ağlamak yok!” diye sürdürdü annesi. “Bu sabah kim geldi, haberin var mı? Sen belki tanımazsın: Blan-dino... Profesör Blandino. Niçin geldi, biliyor musun? Onu buraya kim göndermiş, biliyor musun? Kocan! Çok hastalanmış.”</p>
<p class="calibre1">“Biliyorum,” dedi Marta kaşlarını çatarak.</p>
<p class="calibre1">“Biliyor musun? Nasıl yani?”</p>
<p class="calibre1">“Anna Veronica mektubunda yazmıştı.”</p>
<p class="calibre1">“A, öyle mi? Gizlice yani?”</p>
<p class="calibre1">“Evet, size yazdığı mektuplarda ondan bahsetmemesini ben tembihlemiştim kendisine.”</p>
<p class="calibre1">“Tamam, tamam, bırak şimdi... Devamını da biliyor musun?”</p>
<p class="calibre1">Marta yıkılmış bir vaziyette, acıyla ayağa kalktı.</p>
<p class="calibre1">“Benimle barışmak istiyor, değil mi?” dedi.</p>
<p class="calibre1">“Evet, evet,” diye sevinçle onayladı annesi. Ama Marta’nın endişe veren göriintüsü karşısında neşesi hemen sönüverdi.</p>
<p class="calibre1">“Sence artık mümkün mü?” dedi Marta, annesinin gözlerine bakarak.</p>
<p class="calibre1">Annesi hayret içinde, “Nasıl yani! Niçin?” diye bağırdı.</p>
<p class="calibre1">“Niçin mi? O beni geri istiyor ama artık ben onu istemiyorum.”</p>
<p class="calibre1">“Nasıl olur? Yani düşünmüyor musun? .. Nasıl olur?” diye kekeledi annesi. “Çektiklerinin telafisi bu! Bütün herkesin gözü önünde aklanacağını görmüyor musun? Ve sen bu teklifi elinin tersiyle itmek mi istiyorsun? Nasıl olur?”</p>
<p class="calibre1">“Adalet... Telafi...” diye araya girdi Marta. “Sen bunlara inanıyor musun anne?”</p>
<p class="calibre1">“Elbette! Blandino buraya kadar geldiyse ...”</p>
<p class="calibre1">“A, biliyorum, Blandino buraya kadar geldi, evet... Anne, faydasız! Bana bugüne kadar yaptıklarının, önce o kocam olacak Rocco’nun, sonra babamın yaptıklarının telafisi olabileceğine inanıyor musun gerçekten? Yok, anne, yok, telafisi yok... Ben herkesin gözünde, her daim aynı kalacağım... Ne diyecekler, biliyor musun? Onun beni affettiğini söyleyecekler, hepsi bu! Onun arkasından enayi diye gülecekler... Ben hep günahkâr kalacağım ... Öyle tabii ki! ‘Eğer gerçekten masum olsaydı,’ diyecekler, ‘niçin babası utancından ölünceye kadar, aylarca karanlık bir odaya kendini kapasın ki? Peki niçin kocası onu evden kovdu öyleyse?’ Hem sonra, babama, sana, Maria’ya olanları kim telafi edecek ki? Çektiğimiz bunca acıyı yüreğimizden kim söküp atabilir ki? Gerçekten inanıyor musun? Açılan bunca yara onarılabilir mi sahiden? Yok, anne. Onun pişmanlığını kabul edemem, etmemeliyim.”</p>
<p class="calibre1">“Ama kocan herkesin gözü önünde haksız olduğunu kabul ederse?”</p>
<p class="calibre1">“Kimse inanmayacak ona.”</p>
<p class="calibre1">“İnanmayacak mı? Herkes inanacak kızım! Eğer kocan masum olduğunu kabul ederse, kim konuşmaya cüret edebilir ki?”</p>
<p class="calibre1">Marta, annesi ve kız kardeşi karşısında çaresiz kalınca susup dinledi.</p>
<p class="calibre1">“Tamam ...tamam...” dedi. “Düşüneceğim, bırak da düşüneyim ... Şimdi bir şey söyleyemem sana.”</p>
<p class="calibre1">“Düşün, Marta, düşün lütfen! Doğru olduğunu görecek ve kabul edeceksin sen de... Buna eminim! Bu arada, Blandino’ya ne cevap vermem gerekiyor?”</p>
<p class="calibre1">“Şimdilik, hiçbir şey deme. Ona... düşünmek için zamana ihtiyacım olduğunu söyle, işte... Bana zaman versin, düşüneceğim.”</p>
<p class="calibre1">Ne düşünecekti ki sanki? O ümit ışığının günbegün tükenmesini ve içindeki, etrafındaki karanlık ve boşluğun gitgide çoğalmasını bekleyecekti.</p>
<p class="calibre1">Umudunun boşa olduğunu anlamakta gecikmedi. Böylece, içinde filizlenen ölüm fikrinin korkunçluğu karşısında bir an önce karar vermek zorunda hissediyordu kendini.</p>
<p class="calibre1">Bir an bile olsa oyalanmamalıydı. Kendini tam anlamıyla kapana kısılmış hissediyordu. Bu dünyadaki varlığı birkaç gün içinde sona ermeliydi: Bir, iki, üç gün daha ... Ya sonra? Bu düşünce adeta kanını donduruyordu. Ani bir istekle çektiği ısdırabı bir an önce sonlandırmaya kalkışmaktan korkarak balkonun önünden uzaklaştı. Ah, hayır, hayır: Böyle bir son istemiyordu! Ancak, evde silah yoktu. Zehir! En iyisi zehir içmekti! Ama zehiri nasıl temin edecekti?</p>
<p class="calibre1">Saçmalıyordu, son yaşam enerjisini de gözünde büyüyen bu sudan bahanelerle harcıyordu. Diğer odalardan annesinin konuştuğunu duyuyordu: “Tek başına nasıl yapacak? Ben olmadığımda ona ve Maria’ya merhamet edecekler mi?” Niçin kocasının pişmanlığını ve barışma teklifini bir ödül ve çektikleri acıların karşılığı gibi görüyordu annesi? Ona haykırmak istiyordu: “Sen buna adalet mi diyorsun? Beni masum mu sanıyorsun? Sebepsiz yere şerefimle oynayan birinin pişman olmasına adalet mi diyorsun? Eğer hâlâ gerçekten senin inandığın gibi olsaydım bu pişmanlık neyi telafi edecekti? Ah, bana bunca acı çektiren, beni anlamayan, saygı duymadığım, sevmediğim bir adamla beraber olma fikrinin yüzümü güldüreceğini mi sanıyorsun? Masumiyetimin ödülü sence bu mu?”</p>
<p class="calibre1">Son bir kez daha Alvignani’ye gitmek istedi. Boş umutlara kapılmıyordu ama... Kim bilir! Belki o düşünmüş, Blandino’yla konuşup başka bir çare bulmuş olabilirdi.</p>
<p class="calibre1">İçeri girdiğini görünce, “Ben de sana yazıyordum!” dedi Gregorio. “İşte mektup... ”</p>
<p class="calibre1">Marta almak için elini uzattı.</p>
<p class="calibre1">“Yok, faydasız artık... Onu yırtıp atacağım. Deli saçması hepsi! Seni bir daha göremeyince...”</p>
<p class="calibre1">Marta’ya baktı, yüzündeki üzüntüyü görünce ekledi:</p>
<p class="calibre1">“Zavallı Marta!”</p>
<p class="calibre1">Vereceği cevaptan ümidi olmasa da ona, “Karar verdin mi?” diye sordu.</p>
<p class="calibre1">Marta çaresizce ellerini açarak iç çekti ve oturdu.</p>
<p class="calibre1">Alvignani ona tekrar baktı ve içinde bulundukları çözümsüz durumun ağırlığını tamamen üzerinde hissetti. O suskunluk ve o bunaltıcı, tepkisiz, mantıksızlık sinirlerini bozuyordu. Marta’yı sarsmak için, “Benimle birlikte gelecek misin?” diye sordu.</p>
<p class="calibre1">Marta dönüp ona bakmakla yetindi. Sonra gözlerini yumdu ve umutsuzluğun verdiği bezginlikle başını arkaya yasladı.</p>
<p class="calibre1">“Yani hiç, hiçbir çözüm bulamadın mı?” diye sordu.</p>
<p class="calibre1">Alvignani heyecanlı bir şekilde aceleyle yanıtladı: “Ne bulmamı bekliyordun. Gece gündüz seni düşündüm, gelmeni bekledim... Başka çare aramak boşuna, Marta! Bak, sana mektupta tam bunları söylemek üzereydim: ‘Kararını çabuk ver, kaybedecek zamanımız yok, zaten yeterince zaman kaybettin... Blandino’ya bir cevap ver, ona hemen ya evet ya da hayır de, yoksa...’ Bak, sana önerim burada yazıyor... Sen okumak istemez misin? .. Oku, oku...”</p>
<p class="calibre1">Marta, Alvignani’nin okuması gereken satırları göstererek uzattığı mektubu aldı ama birkaç satır okuduktan sonra ellerini dizlerinin üzerine koydu.</p>
<p class="calibre1">“Sonuna kadar oku!” diye üsteledi Alvignani.</p>
<p class="calibre1">Marta tekrar mektubu kaldırdı. Her ne kadar yazılanları tahmin etse de, okurken yüzünde o kâğıtta daha önce düşünmediği bir fikri çağrıştıracak bir kelime arayan kaygı dolu bir ifade belirdi: Tıpkı kurumuş taşlı bir akarsu yatağında bir damlacık su arayan, susuzluktan ölmek üzere bir yolcunun yüzündeki kaygıya benzer bir kaygı. Alvignani’nin kelimeleri ona çıplak, ağır taşlan andırıyordu. Altında bir şey bulamadan onları yerlerinden oynatıyor ve başını umutsuzca hayır, hayır diye sallıyordu.</p>
<p class="calibre1">Mektubu okumayı bitirince içini çekerek bir şey demeden ayağa fırladı.</p>
<p class="calibre1">“Ne düşünüyorsun?” diye sordu Alvignani.</p>
<p class="calibre1">Marta omuzlarını kastı ve mektubu geri verdi. “Son seferki faydasız tartışmaya yeniden başlamayalım lütfen, yoksa benim aklım...”</p>
<p class="calibre1">“Ne yapmayı düşünüyorsun öyleyse?”</p>
<p class="calibre1">“Görmüyor musun? Yapacak neyim kaldı ki?”</p>
<p class="calibre1">“Sen delirdin mi?”</p>
<p class="calibre1">“Delirmek mi? Çok önce yapmalıydım bunu, babam henüz hayattayken... O zaman... O zaman şimdiki kadar çirkin olmazdı! Artık köşeye sıkıştım.”</p>
<p class="calibre1">“Kendini feda mı edeceksin?” diye sertçe karşılık verdi Alvignani.</p>
<p class="calibre1">İki elini birden kavrayıp devam etti:</p>
<p class="calibre1">“Birlikte düşünelim. Cezalandırılması gereken kim? Sen mi cezalandınlmalısın? Hayır o, o, o!”</p>
<p class="calibre1">“Ama nasıl?” dedi Marta. “Benim ihanetim ne olacak? Onun için bir ceza olmaz artık, benim için olur ancak! Böyle bir şeyden iğrendiğimi görmüyor musun, hissetmiyor musun? Benim için iğrenç bir durum bu! Anlamıyor musun? Eğer ben... Seninle birlikte olduğumu düşündüğümde, idrak ettiğimde, artık ne olduğumu biliyorum... ve yapamam, yapamam... Bu beni iğrendiriyor!”</p>
<p class="calibre1">O zaman Alvignani ayağa fırlayıp kararlı bir şekilde, “Mümkün değil,” dedi. “Bunu yapmana izin vermem mümkün değil. Üstelik bunun çifte suç olduğunu bilirken. Sen anneni, kız kardeşini bile düşünmüyor musun artık? Bir mektup yazacağım!”</p>
<p class="calibre1">“Kime?” diye sordu Marta sarsılarak.</p>
<p class="calibre1">“Ona, kocana,” diye yanıtladı Alvignani. “Seni yalnız bırakamam, böyle perişan halde seni bir başına terk edemem... ” “Delirdin mi?” diye araya girdi Marta, “Ona ne yazacaksın?”</p>
<p class="calibre1">“Bilmiyorum. Vicdanım bana yol gösterecek. Senin suçsuz olduğunu biliyorum sadece. Cezayı ya ben ya o çekmeli, ayakta hangimiz kalırsa, o tüm olanları telafi eder!”</p>
<p class="calibre1">“Delice fikirler bunlar!” diye haykırdı Marta. “Dinle bak... Dinle...”</p>
<p class="calibre1">Sonra sustu, birden aklına bir fikir geldi; hemen yüzü aydınlandı, neredeyse gülümsüyordu.</p>
<p class="calibre1">“Ona sen yazma,” diye devam etti. “Ona ben yazacağım... Benim yazmama izin ver. .. Buldum! Buldum!”</p>
<p class="calibre1">Gregorio merakla sordu: “Ne? Ne yazacaksın ona?” “Buldum!” diye tekrarladı Marta sevinçle. “Evet, böylece her şey düzelecek... Göreceksin! Sana sonra söyleyeceğim ... Şimdi bırak da gideyim...”</p>
<p class="calibre1">“Hayır, önce söyle ...”</p>
<p class="calibre1">“Sonra, sonra...” dedi Marta, “Her şey düzelecek diyorum sana... Bırak gideyim... Sonra söyleyeceğim sana... Sen yazmayacağına söz ver bana!”</p>
<p class="calibre1">Alvignani şaşkınlıkla, “Ama ben ne yazacağını bilmek istiyorum...” diye karşı çıktı.</p>
<p class="calibre1">“Bilmen gereken bir şey yok. Her şeyi bana bırak... Söz ver bana ...”</p>
<p class="calibre1">“Pekâlâ, söz veriyorum... Ne zaman döneceksin?” “Yakında. Merak etme, döneceğim. Şimdi hoşça kal!” “Hoşça kal! Çabuk dön!”</p>
<p class="calibre1">Marta çıktı ve eve dönüş yolunda aklına gelen fikir gitgide somutlaşıp kesinleşmeye başladı. Neredeyse çılgın gibi kendinden geçmiş bir ruh hali içinde birden aklına gelen çarenin acayipliğini göremiyordu. Yolda giderken kendi kendine, “Ben onun affını kabul etmiyorum, aslında pişman olması gerekirken affediyor... jAfnı kabul etmiyorum... Cezalandırılmayı hak ediyorum. Tamam o zaman! Kendimi cezalandıracağım. Ama önce, bana haksızca yaptığı tüm kötülükleri telafi etmeli.... Bana bunu borçlu... Tamam, ben aradan çekileceğim, ben aradan çekilince kız kardeşimle evlenemez mi? Maria akıllıdır. .. Maria iyidir... Bunu annem için yapacaktır. .. Annemle birlikte bir aile kurarlar... Böylece her şey düzelir...” Kendi kendine konuşarak aceleyle yürüyordu, büyük bir yükün altından kalkmış gibi hissediyordu kendini; parlayan neşe dolu gözlerle etrafına bakınıyor, gözünün iliştiği her şeye gülüyordu gerçekten de. Ruhu tamamen huzura ermişti sanki.</p>
<p class="calibre1">Bu ruh hali içinde eve vardı.</p>
<p class="calibre1">Annesi, “Kararını verdin mi Marta?” diye sormayı göze aldı .</p>
<p class="calibre1">“Şimdi, anne,” dedi Marta, “uzun uzun düşündüm. Ona bir mektup yazmalıyım. Merak etme, bu akşam ya da yann yazacağım. Sizi düşünüyorum!”</p>
<p class="calibre1">“Bizi mi? Ama kendini düşünmelisin, sevgili kızım... Ne hale geldiğini görmüyor musun?”</p>
<p class="calibre1">“Kendimi ve sizi düşünüyorum...” dedi Marta. “Şüphen olmasın.”</p>
<p class="calibre1">Ancak sabaha karşı uykuya dalabildi. Gece boyunca, her sözcüğün üzerinde durarak, Rocco’yu suçlayacak ve kendini acındıracak her cümleyi dışarıda bırakarak kocasına yazacağı mektubu kafasında tasarladı. Sonra diğerlerinin onun ardından sürdüreceği hayatı en ufak ayrıntısına dek hayal etmeye koyuldu: Annesi ve kız kardeşinin kederini ve gözyaşlarını, kocasının onları teselli etmeye koşmasını, yakınların olanlar karşısındaki şaşkınlığını ve üzüntüsünü, ortak acıyı düşündü... Sonra matemin gün geçtikçe yatışarak ince bir sızıya dönüşmesini ve yavaş yavaş yaşamın halâ devam ettiğini ufak beklenmedik sürprizlerle fark edince, hissedince... Kalanların yaşamaya devam ettiğini hayal etti. Ya ölüler peki? Ölüler başka bir diyara göçmüştü artık...</p>
<p class="calibre1">İki saatlik uykudan sonra, sanki ruhu bu kısacık dinlenme sırasında kesin bir karara varmış gibi son derece rahat uyandı. Sakinliğine şaşırmadı hiç, çünkü uzun uzadıya düşünüp taşınmıştı ve özellikle de ailesini düşünmüştü: Hiç vicdan azabı kalmamıştı içinde, hazırlanmıştı, şimdiden hazırdı. Kahvaltıdan sonra yazacaktı mektubu; sonra, akşama doğru, kendi elleriyle postaya verecekti ve sonra... Sonra bir daha eve dönmeyecekti. Yaşamına nasıl son vereceği hakkındaki her tür çelişki ona artık çocukça geliyordu: Demiryolu istasyonuna gidecekti ve bir trenin altına atacaktı kendini ya da sahilin ıssız bir noktasında kendini denize bırakacaktı.</p>
<p class="calibre1">Odasından çıkarken, “Ne güzel bir gün!” dedi Maria’ya. “Sabah olur olmaz uyanmak için günün ağarmasını bekledim... Bekle bekle bir türlü sabah olmadı. ..”</p>
<p class="calibre1">Gerçekten de günlerdir süren güneşli günlerden sonra hava ilk kez kapalı ve tehditkârdı.</p>
<p class="calibre1">Marta o gün, sarf ettiği her kelimesinde, her bakışında annesine ve kız kardeşine karşı şefkat doluydu. Kahvaltı bitince kocasına mektup yazacağını söyledi annesine.</p>
<p class="calibre1">“Tamam, kızım... Tann yardımcın olsun!”</p>
<p class="calibre1">Annesi Marta’nın barışmaya razı olacağından emindi, Maria’yla gündelik ev işlerine koyuldu.</p>
<p class="calibre1">Öğleden sonra hava karardı, fırtına habercisi bulutlar kentin üzerinde toplandılar ve kuvvetli bir rüzgâr çıktı. Rüzgirın her esişinde pencerelerin camlan sanki gürültülü bir öfkeye kapılırmışçasına şiddetle sarsılıyordu ve yukarıdaki teras kapısı ara sıra çarpıyordu. Aniden karanlığın içinden bir şimşek çaktı ve neredeyse aynı anda havayı yırtan müthiş bir gümbürtü koptu. Korkudan beti benzi solan Marta odadan fırlayarak çığlık attı ve tir tir titreyerek annesinin boynuna sarıldı.</p>
<p class="calibre1">“Korktun mu?” diye sordu annesi saçlarını okşayarak. “Sinirlerin nasıl harap olmuş, gördün mü? Çocukluk işte!” Hıçkırıklara dönüşen titremelerle sarsılan Marta, “Evet, evet...” dedi. “Bugün yazmam imkânsız... Yarın yazanın ... Her yanım titriyor. .. ”</p>
<p class="calibre1">“Burada bizimle kal,” diye öğütledi Maria.</p>
<p class="calibre1">Orada, artık ona ait olmayan korunaklı, samimi ve kutsal aile ortamını soluyarak o düzenli mutfakta onlarla birlikte kalmak!</p>
<p class="calibre1">Birçok kâğıt yırtıp attı; gecenin coşkulu taşkınlığında kolayca şekillendirdiği mektup, yazarken ona tutarsız görünüyordu. Mektubu yeniden oluşturmak için düşünmeye koyuldu ama nafile! Ruhu şaşkın, zihni bomboştu. Arada bir bedeni verdiği kararın zorlamasıyla huzursuzlanıyor-du. Gökyüzünde yoğunlaşan tehditkâr havayı, elektriği, rüzgârın şiddetini tüm bedeninde hissediyordu. Bakışları pencereden dışan yöneldi. O zaman, kendini esen rüzgârın koynunda ıssız sahil boyunca öfkeyle köpüren denizde canlandırdı; kendini karanlık ve ürkütücü dalgaların kucağına atacağı uygun bir yer ararken görür gibiydi ve sonra kaygı içinde, son noktaya kadar, sulara atlayıncaya kadar takip etti hayali. Bir şimşek çaktı ve gök gürledi.</p>
<p class="calibre1">Biraz sonra annesinin ve kız kardeşinin onu sakinleştiren ve korkusunu alaya alan sözlerine içtenlikle gülüyordu.</p>
<p class="calibre1">Akşam kentin üzerine hızla çöktü. Marta, Maria ve annesi kapının ısrarla çaldığı zaman akşam yemeği için sofraya oturmuşlardı.</p>
<p class="calibre1">“Bu saatte kim bu böyle?”</p>
<p class="calibre1">Gelen, elleri havada, başını iki yana sallayıp bağırarak içeri giren Donna Maria Rosa Jue’ydi:</p>
<p class="calibre1">“Hanımefendiciğim! Hanımefendiciğim! Ne diyeyim ben size! Her türlü bela benim başıma gelir zaten! Ne suçum var, Tannın, ne suçum var benim? Benfratelli Sokağı’nda oturan o zavallı kiracı kadın... Hanımefendiciğim, ölmek üzere ... Aziz İsa aşkına! Oracıkta tıpkı kimsesiz bir köpek gibi ölüp gidecek ama o vaftiz edilmiş bir Hıristiyan! Parasını ödeyip doktor yolladım, ilaçlannı aldım. İşe yaramayacak çareler, hanıme-fendiciğim ama yine de gerekeni yapmadığımız söylenmesin diye... Kirayı da ödememişti zaten... Neyse... Şimdi diyorum ki, sizin memelekette bunun bir akrabası vardır elbet ... Azıcık kirayı, doktoru ve ilaçlan mevzu bahis etmiyorum... Ama cenaze için, hanımefendiciğim! Kim defnedecek o zavallı kadını? Ben ve Fifo elimizden geleni yaptık, Allah için, sevaptır diye... Hem de bu korkunç havada! Dışanda rüzgâr evleri bile peşinden sürüklüyor, hanımefendiciğim... Alelacele bir lokma bir şeyler yemek için eve döndük... Şimdi kim bilir belki de bütün gece başında beklemek için yeniden gidiyoruz... Ne yapalım? Hepimiz Hıristiyanız! Ah şu kocalar yok mu, şu kocalar! Benimkinden bahsetmiyorum. Benimkiler, Tann’ya şükür, ikisi de birbirinden iyi çıktı hanımefendiciğim. Rahmetli ve bu, abisinin kopyası sanki, aynısı, kalbi de öyle. Kendimizi iyi yürekliliğimizden helak ediyoruz, hanımefendiciğim... Memlekette bir akrabasını tanıyorsanız yazabilir misiniz acaba?”</p>
<p class="calibre1">Beklenmedik haberden ve Donna Jue’nin telaşlı konuşmasından şaşkına dönen Agata, “Evet, oğluna yazabiliriz ...” diye yanıtladı onu.</p>
<p class="calibre1">“Nasıl?” diye çığlık attı Donna Maria Rosa. “O zavallı kadının bir oğlu mu var? Oğlu onun bir köpek gibi ölmesine müsaade mi ediyor? Ah oğullar, oğullar, kocalardan da beterler! Lütfen ona yazın, sonunun yakın olduğunu yazın! Hemen bu akşam rahibi çağıracağım zaten... Hepimiz Hıris-tiyanız ama değil mi? O da vaftizli bir Tanrı kulu ne de olsa!”</p>
<p class="calibre1">Marta ayağa kalkıp, “Sizinle geliyorum,” dedi.</p>
<p class="calibre1">Annesi ve Maria ona bakmak için başlarını çevirdiler.</p>
<p class="calibre1">“Sen de mi gideceksin?” diye sordu annesi. “Kendini çok kötü hissediyordun hani, Marta? Hem hava da böyleyken ...”</p>
<p class="calibre1">Marta odaya doğru ilerlerken, “Bırak gideyim...” diye ısrar etti.</p>
<p class="calibre1">Bayan Agata daha fazla itiraz etmedi. Kocasının yaptığı bunca kötülüğe karşın kızının göstermiş olduğu bu yüce gönüllü davranışa hayran kalmıştı. Ölmek üzere olan kayınvalidesine yaptığı bu ziyaretle Marta’nın kocasının pişmanlığına bir yanıt vermek ve barışmayı kabul etmek istediğini sandı.</p>
<p class="calibre1">Marta ise, karanlık odada şalını ve şapkasını ararken kendi kendine, “O da bir kurban olmalı. Onu görmek, onu tanımak istiyorum...” diye düşünüyordu.</p>
<p class="calibre1">“İşte hazırım.”</p>
<p class="calibre1">Donna Maria Rosa, “Şapkanızı ıyıce gıyın, hatta bence onu bırakıp benim yaptığım gibi şalınızla kafanızı iyice örtün,” diye öğütledi.</p>
<p class="calibre1">Don Fifo, soğuktan adeta donmuş, elleri ceplerinde ve yakasını kaldırmış vaziyette ikinci katın sahanlığında bekliyordu.</p>
<p class="calibre1">Sokağa çıktığında, Marta rüzgann evleri ardına katmak istermişçesine olağanüstü bir şiddetle estiğini fark etti. Yukarıya baktı, sanki akıp giden kocaman bulutlar arasından korkudan kaçarmış gibi aceleyle bir görünüp bir kaybolan ay ve allak bullak olmuş bir gökyüzü vardı. Sokak neredeyse karanlıktı, sokak lambalarının bazıları rüzgârdan sönmüştü; Papireto Sokağı’nın girişinde rüzgârdan bir ağaç devrilmişti, diğerleriyse sallanıyor, eğilip bükülüyorlardı. İki kadının elbiseleri rüzgânn şiddetinden havalanıyor, kolayca yürümelerine mani oluyordu. Don Fifo ensesine kadar çektiği şapkasını kenarlarından iki eliyle sıkı sıkı tutuyordu.</p>
<p class="calibre1">Katedralin köşesinde görülmemiş bir manzara vardı: Kuru yapraklardan oluşan ve gitgide şiddetini artıran gürültülü bir sel baş döndürücü bir hızla ilerliyordu; sanki rüzgâr kırlardaki bütün yapraklan koparmış ve ani bir öfkeye kapılıp çok şiddetli bir tahrip gücüyle Porta Nuova’dan aşağıya, aşağıya, ta denize kadar sürüklüyordu.</p>
<p class="calibre1">İki kadın ve Don Fifo girdaba kapılmışlardı, neredeyse yukarı uçan yapraklarla beraber yolun sonuna doğru hızla itiliyorlardı. Aniden Don Fifo bir çığlık attı, Marta onun cırcırbö-ceği gibi sıçradığını ve girdaba kapılan yapraklar arasında bir anda kaybolan şapkasının peşi sıra koştuğunu gördü.</p>
<p class="calibre1">Kansı arkasından, “Bırak gitsin, Fifo!” diye bağırdı.</p>
<p class="calibre1">Ama Don Fifo da karanlıkta, yaprak girdabının içinde kayboldu.</p>
<p class="calibre1">Donna Jue, rüzgann ulaşamadığı ve bu yüzden bir yığın yaprağın orada öbeklendiği Protonotaro Sokağı’na doğru köşeyi dönerken, “Bu taraftan, bu taraftan!” dedi Marta’ya. “Başarabilirse, Porta Felice’de şapkasını yakalar! Bir bu eksikti zaten! Şapka da yeniydi!”</p>
<p class="calibre1">Origlione Meydanı’ndan karşıya geçtiler ve kısa süre içinde Benfratelli Sokağı’na vardılar.</p>
<p class="calibre1">Donna Jue bir kapıdan içeri girdi ve, “İşte, burası, içeri gelin,” dedi.</p>
<p class="calibre1">Karanlıkta dik ve dar merdivenlerden en üst kata kadar çıktılar. Donna Jue cebinden kocaman bir anahtar çıkarttı, el yordamıyla anahtar deliğini aradı ve kapıyı açtı. Açar açmaz çığlığı kopardı hemencecik:</p>
<p class="calibre1">“Hay aksi! Pencereler!”</p>
<p class="calibre1">Ölüm döşeğinde olan kadının yoksul evindeki üç oda, pencere kanatlarını zorlayan rüzgârın kırdığı camlarla doluydu. Yatak odasındaki mum sönmüştü ve karanlıkta korkmuş olan Fana Pentagora hırıltıyla inliyordu.</p>
<p class="calibre1">Donna Jue pencere kanatlarını kapamak için rüzgâra karşı tüm gücünü toplayarak, “Camlar! Camların da... hepsi kırılmış! Yarabbim, günahlarımın mağfireti olsun!” diye bağırıyordu .</p>
<p class="calibre1">Marta, can çekişen kadının ölümcül hınltılanna kulak kesilmiş, tüyleri ürpererek eşikte öylece kalakalmıştı.</p>
<p class="calibre1">Pencereler kapandığında, sessizlikte, o hırıltılı inleme dayanılmaz hale geldi.</p>
<p class="calibre1">Donna Maria Rosa, “Kibritler nerede?” diye bağırdı. “Şapkasının peşinde koşan ve bizi burada karanlıkta güç durumda bırakan Fifo’da tabii ki. Ah, ne biçim adam! Bazen rahmetli abisinin tam tersi! Gidip mutfağa bir bakayım...”</p>
<p class="calibre1">Marta, el yordamıyla iniltinin geldiği yere doğru hareket ederek yatağa yaklaştı. Yatağı tutmaya çalıştı ona iğrenerek hemen ellerini çekti. Orada yatan kadının bedenine dokunmuştu. Kadının üzerine doğru eğildi ve alçak sesle seslendi:</p>
<p class="calibre1">“Anne... Anne...”</p>
<p class="calibre1">Yalnızca acı dolu bir inilti yanıtladı onu.</p>
<p class="calibre1">“Ben Rocco’nun karısıyım,” diye devam etti.</p>
<p class="calibre1">Marta, can çekişen kadının iniltisinde, “Rocco...” dediğini duyar gibi oldu.</p>
<p class="calibre1">“Rocco’nun kansı. ..” diye tekrarladı. “Korkmayın artık, ben buradayım şimdi.”</p>
<p class="calibre1">Bu defa gerçekten iniltisine araverip, “Rocco,” dedi kadın. Sessizlik korkutucu bir hal aldı.</p>
<p class="calibre1">“Susun, susun!” dedi Marta sevgiyle uyaran bir tonda. “Ev sahibi burada...”</p>
<p class="calibre1">Bir elini siper ettiği yanan kibritin ışığı karanlıkta cılız bir ateş gibi kıpırdanıyordu.</p>
<p class="calibre1">“Gaz lambası nerede? İşte buradaymış!”</p>
<p class="calibre1">Lambayı yakan Donna Maria Rosa, on parmağını birden havaya kaldırdı.</p>
<p class="calibre1">“Aman Tannm, ne kadar iğrenç! Mutfakta her yanım pislendi. Hele bir bakın, nasıl bir mezbelelik burası!”</p>
<p class="calibre1">Pencere camlarının kırılmış parçalan odanın ortasına kadar sıçramıştı.</p>
<p class="calibre1">Bu arada, karanlığın ve rüzgârın uğultusunun ardından sessizlikten ve gaz lambasının ışığından dolayı adeta afallamış olan ve sönük ve şaşkın gözlerle odada aranarak yastıklara gömülü olan başını usulca hareket ettiren kadını tüyleri ür-pererek izliyordu Marta. Sağ gözbebeğinde kocaman bir leke vardı ve mat, solgun, terden ıslak suratında daha da belirgin olan siyah noktalar derisini, özellikle de burnunu kaplamışlardı. Yapağı gibi, gri, dalgalı, gür saçları, sararmış yastığın üzerinde karman çormandı. Can çekişen kadının ürkütücü, kuru, kemikli göğsünün üstünde kavuşturmuş olduğu, açılmış gömleğinden daha da kirli olan çarşafın üzerindeki erkek eline benzeyen iri ellerine takıldı Marta’nın gözleri.</p>
<p class="calibre1">Kadın gözlerini Marta’nın yüzüne dikerek bir kez daha sabırsızlıkla, “Rocco...” diye mırıldandı.</p>
<p class="calibre1">Donna Jue eğilmiş, eteklerini dizlerinin üzerine kadar kaldırmış, ayak bileğine inmiş olan çorabını tıknaz ve iri baldırının üzerine çekerken, “Ne diyor?” diye sordu.</p>
<p class="calibre1">“Oğlunun adını sayıklıyor,” diye yanıtladı onu Marta. Yataktaki kadına sokulup, “Gelecek, endişelenmeyin... Hemen gelmesi için şimdi ona yazacağım...” dedi.</p>
<p class="calibre1">Ölüm döşeğindeki kadın söylediklerini anlamadı, gözleriyle odada onu arayarak incecik bir sesle yineledi:</p>
<p class="calibre1">“Rocco...”</p>
<p class="calibre1">“En iyisi bir telgraf çekmek, değil mi?” dedi Donna Jue. “Fifo telgraf dairesine gider... Kaybedecek zamanımız yok. İşte, buradaki çekmecede yazmak için kâğıt ve kalem olacak... Aman Tanrım, ne pis bir koku... Siz de alıyor musunuz? Ne kokuyor bu odada böyle?”</p>
<p class="calibre1">Pencerenin yanında masanın üzerindeki yan dolu bardakta pis bir koku yayan yeşilimtrak bir karışım vardı.</p>
<p class="calibre1">Donna Jue tombul işaretparmağıyla bardağı göstererek, “Hah işte!” dedi. “Şimdi seni dökelim bakalım!”</p>
<p class="calibre1">Marta anlamıştı:</p>
<p class="calibre1">“Hayır dökmeyin, ne o öyle?” diye sordu.</p>
<p class="calibre1">Marta’nın telaşını fark eden Maria Rosa, “Zehir herhalde,” dedi.</p>
<p class="calibre1">“Belki işe yarayabilir. .. ”</p>
<p class="calibre1">“Ne işe yarayacağını sanıyorsunuz, canım ... Bütün gece yok yere bizi rahatsız edecek...”</p>
<p class="calibre1">Ve karışımı dökmeye mutfağa gitti.</p>
<p class="calibre1">Marta telgrafı yazmak için küçük masaya yaklaştı. Neredeyse hiç düşünmeden kısaca şöyle yazdı: “Annen hasta. Hemen gel. MARTA.”</p>
<p class="calibre1">Donna Jue telgrafı okuyunca, “Ah, siz onu yakından tanıyorsunuz galiba? Yoksa akraba mısınız?” diye sordu.</p>
<p class="calibre1">“E tabii, aynı memleketteniz...” dedi Marta ve uygunsuz olan bu soruyu unutturmak için, “Hiç değilse çabuk gelse...” diye ekledi.</p>
<p class="calibre1">Kapının çalındığını duydular.</p>
<p class="calibre1">“İşte Fifo da geldi!”</p>
<p class="calibre1">Don Fifo başı açık, saçları dağılmış, kollarını sağa sola sallayarak öfkeyle içeri girdi.</p>
<p class="calibre1">“Şapka değil şeytan mübarek!”</p>
<p class="calibre1">“İyi, tamam...” dedi karısı. “Şimdi telgraf dairesine koşu-ver! Pencerelerin camlan da kırılmış!”</p>
<p class="calibre1">Don Fifo bir adım geriledi.</p>
<p class="calibre1">“Ben mi? Telgraf dairesi mi? Dünyayı verseler olmaz!”</p>
<p class="calibre1">Donna Maria Rosa öfkelenerek, “Aptal! Camlar da kırılmış diyorum sana!” diye karşılık verdi. “Telgraf dairesine koş hemen!”</p>
<p class="calibre1">“Ah başıma gelenler!” diye söylendi Don Fifo. “Dışarısı. .. Bu havada aklı olan dışarı çıkmaz! Şapkasız mı çıkacağım?”</p>
<p class="calibre1">“^Kafana benim şalımı örtersin!”</p>
<p class="calibre1">Don Fifo Marta’ya baktı ve şapşal bir gülümsemeyle ağzını açtı.</p>
<p class="calibre1">“Ya, evet, şalını. .. Herkesin maskarası olayım diye...”</p>
<p class="calibre1">“Bu saatte, bu havada seni kimin göreceğini sanıyorsun? Hadi, hadi.”</p>
<p class="calibre1">Sonra başına şalı örtüp, “Sonra eve gidip uyursun,” diye ekledi.</p>
<p class="calibre1">“Tek başıma mı?” diye sordu Don Fifo başındaki şalı düzelterek.</p>
<p class="calibre1">“Korkuyor musun?”</p>
<p class="calibre1">“Korkmak mı? Ben mi? Ne demek istediğini anlamıyorum. Ama sen burada, ben orada... Neyse, bak, ben şu kenarda kıv-nlsam daha iyi olur... Sabret, hemen gidip dönerim.”</p>
<p class="calibre1">Çıkıp gitti. Yaklaşık yarım saat sonra döndü. Marta hâlâ derin bir uykuya dalmış olan hasta kadını dikkatle izliyordu. Donna Jue yatağın diğer yanında, gövdesi hafif dışarıda uyuklamaya başlamıştı bile. Don Fifo ona biraz baktı ve sonra Marta’ya dönüp usulca, “Tanrı korusun, bir de horlamaya başlarsa...” dedi.</p>
<p class="calibre1">Yumrukları sıkılı olan kollarını kuvvetlice sallayıp ekledi: “Ev titrer!”</p>
<p class="calibre1">Sözünü bitirmemişti ki ağzını açan Donna Maria Rosa’nın ilk horultusu duyuldu. Don Fifo bunu fark edince onu hafifçe sarsarak. seslendi:</p>
<p class="calibre1">“Maria Rosa... Maria Rosa... Hey...”</p>
<p class="calibre1">“Ay... Ne var? .. Ne istiyorsun?.. Yolladın mı? .. Tamam...” Don Fifo ürkek ürkek, “Hayır. .. Diyordum ki ... Yavaş ol. .. Hasta var...” diye belirtti.</p>
<p class="calibre1">“Beni rahatsız etme, Fifo!” diye sözünü kesti Donna Ma-ria Rosa ve tekrar uyumaya koyuldu.</p>
<p class="calibre1">Don Fifo omuzlarını büküp derin bir nefes alarak gözlerini tavana kaldırdı.</p>
<p class="calibre1">Az sonra inanılmaz derecede yüksek sesle horlayan kansı-nın yanında o da uykuya dalmıştı; yavaş yavaş o da horlamaya başladı, ancak onunki burnundan gelen ince bir ıslığın eşlik ettiği ürkek, zayıf bir horlamaydı. Sanki kan-kocadan, biri bombardımanı diğeri kısık sesli bir kemanı anımsatıyordu.</p>
<p class="calibre1">Marta, pek yakında gerçekleşmesi beklenen yazgısının korkunç hayaliyle ölüm döşeğindeki kadına bakıyordu.</p>
<p class="calibre1">“Yann o gelecek,” diye düşünüyordu. “Beni burada görünce, önerisini kabul edebileceğime, kabul etmek istediğime inanacak. Buraya gelirken bunu düşünmedim ama o her şeyi öğrendiğinde, belki benim buraya onu yumuşatmak için geldiğimi sanacak. Yo, yo, yarın sabah o gelmeden gideceğim... Beni görmemesi için... Gideceğim...”</p>
<p class="calibre1">Onırduğu yerden kalkıyor, ayaklarının ucunda ölü gibi yatan hastaya yanaşıyor, hâlâ nefes alıp almadığına emin olmak için kulağını yaklaştırıyor ve sonra tekrar onırup, “Nasıl da huzurlu!” diye düşünüyordu. “Ölüyor oysa... Ölüm artık onun içinde, uyumakta olan bedeninde ... Gitmek mi? Yok, gidemem... Önce onunla konuşmam lazım... Ne pahasına olursa olsun... Fedakarlığım karşılığında ona düşeni yapmasını, anneme yardım etmesini sağlamalıyım. Öyleyse beni burada annesinin yanında bulacak! Ona her şeyi anlatacağım... Her şeyi...”</p>
<p class="calibre1">Yandaki masanın üzerinde duran gaz lambası sönmek üzereydi. Uyuyan kan-kocanın gölgesi büyüyor, arada bir ateşin hareketlenmesiyle sanki duvarda kıpırdıyordu. Marta az sonra ışığın sönmesiyle çökecek olan karanlıktan korkarak Donna Jue’yi uyandırmak için ayağa kalktı.</p>
<p class="calibre1">“Gaz lambası sönüyor...”</p>
<p class="calibre1">“Ne yapıyor? Ha, sönüyor mu? Şöyle yapalım...”</p>
<p class="calibre1">Ayağa kalktı, sendeleyerek masaya yaklaştı ve lambayı üfledi.</p>
<p class="calibre1">“Kötü kokuyor. .. Gaz kalmadı. .. Benim sandalyem neredeydi?”</p>
<p class="calibre1">“Ahh!” diye bağırdı Don Fifo, “Ayağımı ezdin!”</p>
<p class="calibre1">“Sandalyem... İşte buradaymış! Birazcık daha sabret Fifo-cuğum. Yann akşam kendi yatağımızda uyuyacağız umanm... Zaten az sonra sabah olacak...”</p>
<p class="calibre1">Gerçekten de az sonra sessizliğin içinden bir horozun ötüşü duyuldu. Karanlıkta oturan Marta kulak kabarttı. Uzaklarda başka bir horoz yanıtladı, sonra daha da uzaklardan bir üçüncüsü duyuldu. Ancak panjurların arasından hiçbir ışık belirtisi görülmüyordu.</p>
<p class="calibre1">En sonunda gün ağardı. Donna Jue gerinerek ve neredeyse kişneyerek uyandı. Sonra Marta’ya hasta kadının durumunu sordu. Bir köşede başı göğsünün üzerine düşmüş, kolları bağlı, bacakları bitişik zavallı Don Fifo’nun hafif bir solumayla biten ürkek horultusu eşliksiz kalmıştı.</p>
<p class="calibre1">Hfilâ uyku sersemi olan Donna Jue, elini ölmek üzere olan kadının alnına koyarak, “Buz gibi olmuş! Buz gibi olmuş!” dedi. “Hemen bir rahip çağırmak lazım ... Fifo! Fifo, uyan!” Don Fifo uyandı.</p>
<p class="calibre1">“Hemen Sama Chiara’ya koş... Yoksa bu bahtsız kutsanmadan ölüp gidecek... Duydun mu beni, Fifo?”</p>
<p class="calibre1">Don Fifo ayağa kalkmış, ağlamaklı bakışlarla odada dolanıyordu.</p>
<p class="calibre1">“Ne arıyorsun?”</p>
<p class="calibre1">“Şeyi arıyorum... Sahi! Kahretsin şapkam gitmişti! Bari bir berem olsaydı... Böyle mi gideceğim?”</p>
<p class="calibre1">Donna Maria Rosa, “Git hadi! Koş! .. Kaybedecek zaman yok,” diye bağırdı ve Marta’ya dönüp ekledi: “Bu arada biz odaya çekidüzen verelim biraz. Tann ziyaretimize gelecek!” Marta şaşkın şaşkın Donna Jue’ye baktı. Tann mı? Aklına Anna Veronica geldi hemen ve odada onun varlığını hissetti, o an kendi içinde hissetti onu. Anna’nın yaptığı gibi Tann’nın affina sığınmak için suçu ve utancı önünde diz mi çökmeliydi? Ah, hayır! Hayır! Mademki az sonra Tann oraya gelecekti, o zaman diz çöküp ölmek üzere olan o hasta ruh için dua etmeliydi sadece.</p>
<p class="calibre1">Can çekişen kadın, Donna Jue yatağı düzeltirken kapalı olan gözlerini araladı. Marta üzerlerine sanki şimdiden insanüstü bir dinginlik çökmüş olan gözlere ve yüze baktı. O yatakta çevrede olup bitenleri artık algılamayan, anılardan ve acıdan kurtulmuş, bitkin bir beden kalmıştı sadece.</p>
<p class="calibre1">Sonunda, ölüm döşeğindeki hasta kadının farkında bile olmadığı son komünyon geldi. Fana Pentagora odanın tavanına baktığı aynı bakışlarla rahibe baktı ve sorduğu hiçbir soruya cevap vermedi. Odadakiler yatağın etrafında diz çökmüş dua ediyorlardı, Marta elleriyle yüzünü örtmüş ağlıyordu.</p>
<p class="calibre1">Az sonra tören bitmişti. Marta yaşlar akan yüzünü kaldırdı ve sanki inandırıcılıktan uzak, bayağı bir sahne izlemiş gibi midesi bulanarak, hayal kırıklığıyla etrafına bakındı. Tanrı’nın ziyareti bu muydu? Komik giysili, sarışın, soğuk, ifadesiz bir rahip... Oysa o bir an için bile olsa dizlerine kapanıp ondan merhamet dilemeyi düşünebilmişti...</p>
<p class="calibre1">Donna Jue, can çekişen kadının oğlunu kasdederek, “Korkanın vaktinde yetişemeyecek...” diye içini çekti.</p>
<p class="calibre1">Don Fifo rahip gidince, odadan çıkıp kollan bağlı bir vaziyette arada sırada öfleyip pöfleyerek ve kansının kiracı kadının ölüm haberini getirmesini bekleyerek üzüntülü bir şekilde salonda gezinmeye başladı. Sabırsızlıkla sıska suratını eşikten uzatıp başıyla bir işaret yaparak, “Halâ yaşıyor mu?” diye soruyordu.</p>
<p class="calibre1">Donna Maria Rosa, Marta’ya, “Doro’nun ölümünden sonra, zavallı kimsenin ölümünü kaldıramıyor...” dedi.</p>
<p class="calibre1">Saatler ağır ağır ilerlerken Marta’nın huzursuzluğu artıyordu. Beklemek gitgide daha çok acı veriyordu.</p>
<p class="calibre1">En sonunda, öğleden sonraya doğru Rocco Pentagora çıkageldi. Nefes nefese, kendini kaybetmiş bir halde kapının eşiğinde belirdi.</p>
<p class="calibre1">Geçirdiği hastalıktan çok zayıflamış olduğu için Marta’ya daha uzun boylu göründü. Zaten hafif dalgalı, incecik, tüy gibi, seyrek olan saçları hastalığında iyice dökülmüştü. Alnı genişlemiş, halâ solgun da olsa yüzü aydınlanmıştı. Gözlerinde yeni, canlı ve neredeyse çocuksu bir ifade vardı.</p>
<p class="calibre1">Onu fark edince koşarak, “Marta!” diye haykırdı.</p>
<p class="calibre1">Kocasının böyle değişmiş ve nazikleşmiş olmasından ve ona karşı tutkuyla atılmasından rahatsız olan Marta, gayri ihtiyari, susması için samimi bir işaret yaptı, yatağı ve can çekişen annesini gösterdi.</p>
<p class="calibre1">Rocco hemen yatağa yöneldi, annesine doğru eğilip, “Anne! Anne! Duymuyor musun beni, anne? Bana bak... Geldim işte!” diye seslendi.</p>
<p class="calibre1">Ölüm döşeğindeki kadın gözlerini açıp onu tanıyamamış gibi şaşkın şaşkın baktı.</p>
<p class="calibre1">Rocco konuşmaya devam etti:</p>
<p class="calibre1">“Beni görmüyor musun? Benim... Geldim... Şimdi iyileşeceksin...”</p>
<p class="calibre1">Onu usulca alnından öptü ve hızlı bir el hareketiyle gözündeki yaşlan sildi.</p>
<p class="calibre1">Ölüm döşeğindeki annesi, sanki artık bedeninde başka bir işaret verecek gücü kalmamış gibi, ara sıra gözkapaklannı indirerek acıyla ona bakmayı sürdürüyordu. Yoksa bu gözka-paklarının bu yavaş hareketi, ölüme yaklaşan ruhun uzaklardan son bir işareti miydi?</p>
<p class="calibre1">Marta, sahte bir abartıyla ağlayan Donna Jue’nin karşısında çekinerek gözyaşlarına zorlukla engel oluyordu.</p>
<p class="calibre1">Ancak ölüm döşeğindeki kadının gözlerinde yavaş yavaş bir ışıltı belirdi, sanki son bir yaşam kırıntısı ölümün derinliklerinden günyüzüne çıkıyordu. Dudaklarını araladı ve kıpırdattı.</p>
<p class="calibre1">Oğlu heyecan içinde ona doğru daha da yaklaşarak, “Ne diyorsun?” diye sordu.</p>
<p class="calibre1">Annesi neredeyse fark edilmeyecek kadar kısık bir sesle, “Ölüyorum ...” diye mırıldandı.</p>
<p class="calibre1">“Yo, yo...” diye teselli etti onu Rocco. “Şimdi daha iyisin... Ben buradayım... Marta da var... Onu görmedin mi? Marta, gel buraya...”</p>
<p class="calibre1">Marta yatağın diğer tarafına geçti, ölüm döşeğindeki kadın ona dönüp oğluna baktığı gibi baktı.</p>
<p class="calibre1">“İşte burada... Görüyor musun?” diye ekledi Rocco. “İşte Marta bu... Son defasında sana ondan uzun uzun söz etmiştim, hatırladın mı?”</p>
<p class="calibre1">Hasta kadın zorlukla soludu. Söylenenleri anlamıyor gibiydi, etrafa boş gözlerle bakıyordu. Sonra solgun yanakları pembeleşti ve örtünün altında elini oynattı. Marta hemen örtüyü kaldırdı ve elini hasta kadının elinin üzerine koydu. Kadın, oğluna bakarak diğer elini de hareket ettirdi. Rocco Marta’nın aynısını yaptı. O zaman annesi, yeniden bir nefes alarak zorlukla onların ellerini birleştirdi.</p>
<p class="calibre1">Bundan son derece etkilenerek gözyaşlarına daha fazla hâk.im olamayan Rocco, Marta’nın elini sıkı sıkı tutarak, “Evet, evet..” dedi annesine.</p>
<p class="calibre1">Jueler yatağın kenarından şaşkınlıkla bir Marta’ya, bir Rocco’ya bakıyorlardı.</p>
<p class="calibre1">Az sonra, hasta kadın gözlerini kapadı ve ölümün onu beklediği gizemli derinliklere girdi sanki.</p>
<p class="calibre1">Marta elini kocasının elinden ürkekçe çekti.</p>
<p class="calibre1">“Tekrar dinleniyor,” dedi alçak sesle Donna Jue. “Bırakalım da dinlensin... Bakın, Bayan Marta, ben ve Fifo bu sessizlikten faydalanıp biraz eve kaçalım. Her şeyi düşünmek lazım. Övünmek istemem ama fırsatlardan yararlanmasını bilirim ... Fifo, sen söyle ... Evet, acı bir durum ama nasıl derler, boş çuval ayakta durmaz... Zavallı Bay Rocco’nun uzun tren yolculuğundan sonra biraz dinlenmeye ihtiyacı vardır elbette...”</p>
<p class="calibre1">“Yo...Yo... Ben ...”</p>
<p class="calibre1">Donna Jue, “Her şeyi bana bırakın...” diye sözünü kesti.</p>
<p class="calibre1">“Benden çok Marta’nın...” dedi Rocco.</p>
<p class="calibre1">Donna Maria Rosa, “Her şeyi bana bırakın!” diye tekrarladı. “Ben her şeyi düşünürüm... Kendimi ve bu garibanı da biraz düşüneceğim... Geceden beri ağzımıza bir şey koymadık. Ne yapalım? Sabrın sonu selamet... Hadi hoşça kalın ... Tann’ya emanet olun!”</p>
<p class="calibre1">İkisi birlikte gittiler. Bir yandan Marta kocasıyla yalnız kalmamak için onları zorla alıkoymak istiyordu, öte yandan kaçınılmaz gördüğü itiraf düşüncesi onu ne kadar rahatsız etse de her şeyin bir an önce olup bitmesi için can atıyordu.</p>
<p class="calibre1">Rocco kollarını açıp onu çağırarak, “Ah Marta! Manam benim!” diye bağırdı.</p>
<p class="calibre1">Marta heyecandan titreyerek kalktı ve, “Hayır. .. Bekle ... Öbür odaya... Sana her şeyi anlatmak istiyorum... Gel. ..” dedi.</p>
<p class="calibre1">Rocco diğer karanlık odaya doğru onu takip ederken, “Ne? Beni affetmedin mi?” diye sordu.</p>
<p class="calibre1">“Bekle ...” diye tekrarladı Marta, ona bakmadan, “Benim ... Benim seni affetmemi gerektiren bir şey yok, eğer sen...”</p>
<p class="calibre1">Sözlerine ara verdi, dayanılmaz bir sancı girmiş gibi gözlerini kapatıp yüzünü buruşturdu. Sonra kocasına derin bir üzüntüyle baktı, kararlı bir sesle konuşmayı sürdürdü:</p>
<p class="calibre1">“Dinle Rocco. Sen biliyordun ki..”</p>
<p class="calibre1">Birdenbire, Rocco’nun yanağındaki Alvignani’yle yaptığı düellodan kalan uzun yara izini fark edince tekrar sustu. Gücünün tükendiğini hissetti ve yüzünü iki eliyle sıkıca kapadı.</p>
<p class="calibre1">Kocası sevgiyle kollarından tuttu ve, “Af"et beni!’ Afet beni!” diye yalvardı.</p>
<p class="calibre1">Marta ellerini yüzünden çekip, “Hayır, Rocco! Dinle, ben kendim için bir şey istemiyorum...” diye devam etti. “Sana sadece şunu söylemek istiyorum. Babamın bizi yokluk içinde bıraktığını düşün. Ahnem ve Maria... Günahsız onlar... Senin yüzünden. Tüm kentin dilinde, yolun ortasında yapayalnız, zavallı üç kadın...”</p>
<p class="calibre1">“Beni affetmiyorsun öyleyse? İstemiyor musun? Göreceksin Marta, olanları nasıl telafi ettiğimi göreceksin... Annen ve kız kardeşin bizimle gelecek... Bizim evimize... Bu yeterince açık değil mi? Söylemem mi lazım? Hep bizimle olacaklar! Bunu mu söylemek istiyordun? Hadi lütfen Marta, geçmişi unutalım artık... Ağlıyor musun? Ama niçin?”</p>
<p class="calibre1">Marta yüzü hâlâ elleri arasında, ağlayarak başını sallıyordu. Rocco ağlama nedenini söylemesi için onu boşuna sıkıştırıyordu.</p>
<p class="calibre1">Sonunda, yaşlarla kaplı, alev alev yanan yüzünü tekrar açarak, “Ah, annem için... Maria için...” diye açıkladı. “Beni dinle, Rocco...”</p>
<p class="calibre1">Rocco şaşkın, allak bullak ve üzgün bir halde, “Hâlâ mı?” diye sordu.</p>
<p class="calibre1">“Evet, ben seni bırakıyorum... Anneme karşı, kız kardeşime karşı dürüstçe davranarak yapman gerekeni yapabilmen için seni özgür bırakıyorum... Kendim için bir şey istemiyorum! Anla beni...”</p>
<p class="calibre1">“Seni anlamıyorum! Benden ne istiyorsun? Beni özgür mü bırakıyorsun? Ben seni anlamıyorum... Ama emret, istediğin her şeyi yapacağım... Ağlama! Ağlaması gereken benim... Her halükârda beni affet, her şartını kabul ediyorum, yeter ki beni affet ...”</p>
<p class="calibre1">“Ah Tannın! Artık çok geç, Rocco! Artık olmaz... Daha önce af dilemeliydin benden, bu ses tonuyla, seni reddetmez-dim o zaman ... Şimdi olmaz, artık mümkün değil!”</p>
<p class="calibre1">“Niçin?”</p>
<p class="calibre1">“Ölmem lazım. Evet ... Öleceğim. Ama... Tannın... Tannın! Kendimi savunamadım ... Öfkem içimde kaldı. .. Artık ben neyim? Beni görebiliyor musun? Neyim ben? .. Şimdi senin özrünü kabul etsem bile, senin yüzünden insanların beni sandıklan ve her zaman sanacakları şeyim artık. .Artık çok geç.</p>
<p class="calibre1">Anlıyor musun? Kaybettim! Bana ne yaptığını görüyor musun? Yalnızdım... Beni canımdan bezdirdiniz ... Yalnız ve dayanaksızdım... Artık kaybettim!”</p>
<p class="calibre1">Rocco anlamış olmaktan korkarak şaşkın şaşkın baktı. “Marta! Nasıl yani? Sen ... Ah, Tanrım... Sen...”</p>
<p class="calibre1">Marta yüzünü elleriyle kapadı, hıçkırıklar arasında başını durmaksızın sallıyordu.</p>
<p class="calibre1">Rocco ellerini yüzünden uzaklaştırmak için kollarından tuttu ve hâlâ şaşkın, hâlâ inanamayarak onu sarstı.</p>
<p class="calibre1">“Yani sen... Yani... Daha sonra onunla? Konuş! Anlat! Ah, demek doğru? Doğru mu? Konuş! Yüzüme bak! O alçak... Bir şey söylemiyor musun? Ah alçak!” diye öne atıldı. “Doğru! Bense sana inanabildim... Afdilemeye geldim buraya ... Ve şimdi... Söyle, belki önceden de... Söyle, onunla önce de?..” Marta öfkeden köpürerek, “Hayır!” diye bağırdı. “Anlamıyor musun? Sen kendin, kendi ellerinle ve diğerleri de seninle beraber, beni onun yardımını kabul etme noktasına kadar getirdiniz. Acılar, haksızlıklar arasında yaşamımda tek teselli sözleri, tek doğru hareket ondan geldi. Senin bana sitem etmeye hiç hakkın yok! Bana kalanın ne olduğunu biliyorum; savaşı kaybettim, önemli değil! Artık benden bahsetmeyelim! ^Aına sen yapman gerekeni yap: Telafi et! Annem ve kız kardeşimin senin yüzünden benim kazancımla geçindiklerini biliyorsun. Onlara kim bakacak? Nasıl yaşayacaklar? Önce bunu öğrenmek istiyorum ... Bu yüzden sana her şeyi itiraf ettim... Susup seni kandırabilirdim. En azından bunun için bana borçlusun ... Karşılığında yardım et... Aileme yardım et, çünkü içinde bulundukları durumun sebebi ben değilim, sensin!”</p>
<p class="calibre1">Rocco yüzü elleri arasında, dirsekleri dizlerinin üzerinde oturmuş, beyni durmuş gibi ifadesizce kendi kendine tekrarlıyordu:</p>
<p class="calibre1">“Alçak... Alçak...”</p>
<p class="calibre1">Kısa süren sessizlik anında, Marta yan odadan boğuk, derin bir inilti duydu ve hasta kadının yanına gitmek için odadan çıktı.</p>
<p class="calibre1">Rocco onu takip etti ve orada ölmek üzere olan annesini unutup hasta kadının gözleri önünde öfkeyle, “Anlat! Her şeyi anlat! Bilmek istiyorum... Her şeyi bilmek istiyorum! Söyle hadi!” dedi.</p>
<p class="calibre1">Marta kendinden emin bir şekilde, “Hayır!” diye yanıt verdi. “Mademki ölmem gerekiyor.”</p>
<p class="calibre1">İçine düştüğü komanın derinliklerinden ölümcül iniltiler çıkarmaya devam eden kadının başının altındaki yastıkları düzeltmek için eğildi.</p>
<p class="calibre1">“Ölmek mi?” diye sordu Rocco alayla. “Ama niçin? Niçin ona gitmiyorsun? Sana yardım etmedi mi? Yardıma devam etsin işte...”</p>
<p class="calibre1">Marta uğradığı hakarete karşılık vermedi, yavaşça gözlerini yumdu ve sonra hasta kadının alnındaki soğuk terleri bir mendille sildi.</p>
<p class="calibre1">Rocco konuşmasını sürdürdü:</p>
<p class="calibre1">“İşte senin için bir çıkış yolu! Roma’ya git! Ölmek niye?”</p>
<p class="calibre1">“Ah Rocco!” dedi Marta. “Annen hfilâ burada... Ona hürmet et bari...”</p>
<p class="calibre1">Annesine bakınca Rocco’nun yüzü soldu; sustu. Marta’nın onaya attığı ölüm fikri o anda içinde korkunç bir imgeye dönüştü. Ellerini şakaklarının üzerine bastırarak odadan çıktı.</p>
<p class="calibre1">Neredeyse akşam olmuştu. Marta masadaki gaz lambasının gölgesine boş gözlerle baktı. Kadının bu saate kadar can çekişeceğini kim tahmin edebilirdi ki? Ölmekte olan kadının yüzündeki gölgeye gözlerini dikip yatağın kenarına oturdu. Uzun süredir tasarladığı kararla içinde kalkıp gitme arzusu çoğaldı. Ölüm döşeğindeki kadının hınltısından çok, kocasının yan odadaki ayak sesini dinliyor, sanki bu ses kocasının düşünceleri hakkında bir işaret verecekmiş gibi bekliyordu. O anda kocasının, düşüncelerinde anılar ve pişmanlıklarla dolu geçmiş yıllara kaygıyla geri döndüğünü seziyor, hissediyordu... Ah, hepsinin pişman olacağı şeyler vardı. Sadece iki kişi hariç: Maria ve annesinin pişmanlık duyacakları bir şeyleri yoktu. Ve Marta kocasından onlar için adalet bekliyordu. Kocasının ayak seslerini dinlerken başka bir beklentisi yoktu.</p>
<p class="calibre1">Birdenbire yan odada bir sessizlik oldu. Acaba karar vermiş miydi? Marta ayağa kalktı ve el yordamıyla şalını arayıp buldu, ona seslenmek üzereyken kapının çalındığını duydu.</p>
<p class="calibre1">Jueler, elinde yiyecek sepeti taşıyan bir uşakla dönmüşlerdi.</p>
<p class="calibre1">Donna Maria Rosa içeri girer girmez, “A, karanlıkta mı oturuyorsunuz!” diye bağırdı.</p>
<p class="calibre1">“Mum getirdim size... A, Bay Rocco nerede? ... Hadi, yak şunu Fifo!”</p>
<p class="calibre1">Don Fifo mumu yaktı ve kollarının arasındaki dört tane cenaze şamdanının bulunduğu uzun paketle odada şaşkın şaşkın durdu.</p>
<p class="calibre1">Marta ölmek üzere olan kadının yüzünü görebilmek için yatağa yaklaştı.</p>
<p class="calibre1">Donna Jue yüksek sesle, “Ne haber? Ne haber?” diye sordu.</p>
<p class="calibre1">Ölmek üzere olan kadının gırtlağından gelen uzun, tuhaf, kesintili bir hırıltıyla korkuya kapılan Marta başını kaldırdı, ne yapacağını bilemeden Donna Jue’ye baktı, sonra diğer odanın önüne kadar gidip karanlıkta seslendi:</p>
<p class="calibre1">“Gel... Gel. .. Ölüyor. ..”</p>
<p class="calibre1">Rocco koştu ve ikisi birden yatağın üzerine eğildiler. Don Fifo, ayaklarının ucuna basıp arkasından bir el hareketiyle uşağı çağırarak kucağında şamdan paketiyle odadan çıktı.</p>
<p class="calibre1">Rocco bak.ışlannı annesinin yüzünden yanında duran Mar-ta’nınkine çevirdi. Önce çatış kaşlı, sonra neredeyse sersemlemiş gibi şaşkın şaşkın baktı ona. Marta, sanki nefes vermek ister gibi üzerine eğildiği ölünün bir elini avuçlannın içinde tutuyordu.</p>
<p class="calibre1">Donna Jue alçak sesle, “Gelin Bay Pentagora,” dedi hemen.</p>
<p class="calibre1">Rocco, Marta’nın annesinin elini bıraktığını ve eğildiği yerden doğrulduğunu göriince, “Öldü mü?” diye sordu. Titrek ve yüksek bir sesle seslenip, “Ahne! Ah, anne! Anneciğim!” diye bağırdı sonra, hıçkınklara boğuldu ve yüzünü ölününkine yaklaştırdı.</p>
<p class="calibre1">“Fifo, Fifo,” diye seslendi Donna Jue. “Hadi Fifo, götür onu buradan... Öbür odaya götür... Cesaret oğlum... Haklısınız... Haklısınız... Gelin... Fifo’yla birlikte gidin...”</p>
<p class="calibre1">Kocasının yardımıyla Rocco’yu annesinin cansız bedeninden ayırmayı başardı. Don Fifo onu diğer odaya götürdü.</p>
<p class="calibre1">Donna Jue, yalnız kaldıklannda Marta’ya alçak sesle, “Ben her şeyi düşündüm,” dedi. “Çok yaşamayacağı belliydi, bekliyordum ben... Dört tane şamdan aldım. Önce biraz toparlansın, sonra giydiririz...”</p>
<p class="calibre1">Marta gözlerini ölünün yüzünden ayıramıyordu. Donna Jue’nin söylediği onca söz arasından birini bile anlamamıştı. Belki içeriki odada Don Fifo da Rocco’ya aynılarını tekrarlıyordu.</p>
<p class="calibre1">“Biraz uzaklaşın... Şimdi onu giydirelim.”</p>
<p class="calibre1">Marta hemen yataktan uzaklaştı. Bayan Jue, korkudan titreyen Marta’nın gözleri önünde ölüyü giydirirken, Marta’nın daha sonra Rocco’ya iletmesi amacıyla, dolaylı olarak yaptığı masraflardan, ilaçlardan, doktordan, pencerenin kırılan camlarından, akşam yemeğinden, şamdanlardan, merhumun ödenmemiş kirasından, hiçbirini atlamadan bahsediyordu mütemadiyen. Giydirme işlemi tamamlanınca, ölünün üzerini bir çarşafla örttü ve yatağın dört köşesine bir şamdan yaktı.</p>
<p class="calibre1">“İşte oldu,” dedi sonra. “Her şey tertemiz! Kendimi övmek için söylemiyorum ama...”</p>
<p class="calibre1">Sonra eserini seyretmek için Marta’nın yanına oturdu.</p>
<p class="calibre1">Bu şekilde saatler geçti. O odada, yavaş yavaş eriyen mumlar dışında canlı bir şey yoktu sanki. Donna Maria Rosa, zaman zaman kalkıp şamdan mumunun gövdesine düşen damlacıkları koparıyor ve ateşi besliyordu.</p>
<p class="calibre1">Sonunda Don Fifo eşikte belirdi ve kansına Marta’nın görmediği bir işaret yaptı. Donna Jue kocasının işaretine cevap verdi ve az sonra alçak sesle Marta’ya yapması gerekenleri söyledi: “Biz şimdi gidiyoruz. Masanın üzerine ara sıra şamdan mumunun fitilini kesmek için bu makası bırakıyorum. Eğer kesmezseniz, bakın, mumlar patlayabilir, çarşaflar alev alır. Sözümü unutmayın. Hoşça kalın. Sabaha geliriz.”</p>
<p class="calibre1">“Lütfen anneme gelmemesini söyleyin,” dedi Marta dalgın bir vaziyette. “Ona burada, ölünün başında Rocco’yla benim kalacağımı söyleyin ... Endişelenmesin.... Ve... selamımı söyleyin...”</p>
<p class="calibre1">“İleteceğime şüpheniz olmasın. A, bakın ... Eğer, daha sonra Bay Rocco... ya da siz... Sepet burada, salonda... eğer canınız isterse... Ben hiç acıkmadım. İnanın, hanımefendi, sanki midemin ortasında, şurada bir taş oturuyor. Çok hassasımdır... Neyse, hoşça kalın. Usulca Fifo’yu çağırayım da gidelim biz. İyi şanslar, hoşça kalın.”</p>
<p class="calibre1">Marta yalnız kalınca, kocasının diğer odada ne yaptığını duyabilmek için kulak kabarttı. Sessizce ağlıyor muydu? Düşünüyor muydu?</p>
<p class="calibre1">“Ben umurunda bile değilim ...” dedi kendi kendine. “Burada olup olmadığımı bile merak etmiyor... Halbuki nereye gitmem gerektiğini biliyor... Şimdi gideceğim... Ona her şeyi anlattım. Sadece çocuktan bahsetmedim. Ama çocuk benim... Yalnızca benim... Onun yüzünden ölen diğer çocuğumun yalnızca benim olduğu gibi... Ah, keşke ona sahip olabilseydim...”</p>
<p class="calibre1">Bakışlannı, dört mumun sıcak san ışığıyla gölgelenen yatağa çevirdi. Çarşafın inatçı birkaç kıvnmı, altında hareketsiz yatan cesedi ele veriyordu.</p>
<p class="calibre1">Korkuyla ölünün şimdiden değişen yüzünü görmek için bir eliyle çarşafı araladı. Yatağın yanına diz çöktü ve bağırmamak, haykırmamak için eliyle ağzını kapayarak, dinmeyen gözyaşlarına boğuldu.</p>
<p class="calibre1">Rocco yan odadan gelene dek böyle ağladı. O zaman, yüzü avuçlarının arasında, şalını kolunun altına alıp ayağa kalktı ve çıkmaya yeltendi.</p>
<p class="calibre1">Rocco kolundan tuttu ve boğuk bir sesle, “Nereye gidiyorsun?” diye sordu.</p>
<p class="calibre1">Marta yanıtlamadı.</p>
<p class="calibre1">“Nereye gittiğini söyle bana,” diye tekrarladı ve kararsızca diğer elini uzattı ve iki kolundan yakaladı.</p>
<p class="calibre1">O zaman Marta ellerini yüzünden çekti.</p>
<p class="calibre1">“Gidiyorum... Bilmiyorum... Söylediklerimi unutma...”</p>
<p class="calibre1">Rocco devam etmesine izin vermedi. Aniden korkuyla yüzünü onun yüzüne yaklaştırdı ve onu kucaklayarak gözyaşla-nna boğuldu.</p>
<p class="calibre1">“Hayır, Marta! Hayır! Hayır! Yalnız bırakma beni! Marta! Marta! Martam benim!”</p>
<p class="calibre1">Marta kollarıyla onu uzaklaştırmaya çalıştı, başını geri çekti ama onun kollarından kurtulamadı ve kollarının arasında titredi.</p>
<p class="calibre1">“Olmaz, Rocco, imkânsız... Bırak beni ... İmkânsız...”</p>
<p class="calibre1">Ona daha da sıkıca sarılıp çılgınca öperek, “Niçin? ... Niçin? ..” diye sordu Rocco. “Niçin Marta? Niçin bana bunu söyledin?”</p>
<p class="calibre1">İstekli öpüşlerinden nefesi tıkanan Marta, “Bırak beni... Hayır... Bırak beni... Beni istemedin...” diye sürdürdü. “Beni artık istemedin.”</p>
<p class="calibre1">Arzudan gözü dönmüş olan Rocco, “Seni istiyorum! Seni istiyorum!” diye bağırdı.</p>
<p class="calibre1">Gücünü yitirmek üzere olan Marta onu kendinden uzaklaştırarak, “Hayır... Bırak beni ...” diye yalvardı. “Gitmeme izin ver. .. Sana yalvarıyorum... ”</p>
<p class="calibre1">“Marta, her şeyi unutacağım! Sen de unut! Sen benimsin! Benimsin! Artık beni sevmiyor musun?”</p>
<p class="calibre1">Derin bir kederle, “Sorun bu değil, hayır!” dedi Marta hıçkırarak. “Ama artık imkânsız, inan bana, artık imkânsız!” Rocco onu kollarından iterek, “Niçin? Onu hâlâ seviyor musun?” diye öfkeyle bağırdı.</p>
<p class="calibre1">“Hayır, Rocco, hayır! Onu hiç sevmedim, sana yemin ederim! Hiç! Hiç!”</p>
<p class="calibre1">Gözyaşlarına hâkim olamıyordu, başının döndüğünü hissetti, kendini Rocco’nun kollarına bıraktı, Rocco içgüdüsel olarak onu yakaladı. Çektiği acıdan bitap düşmüş olan Rocco, Marta’nın ağırlığıyla neredeyse yere düşecekti. Öfke dolu bir çabayla onu tuttu. Dişlerini sıkmış, yüzünü buruşturmuştu, başını umutsuzca sallıyordu. O anda bakışları, dört şamdanın aydınlattığı yataktaki annesinin çarşafın kenarından görünen yüzüne takıldı. Sanki ölü başını uzatmış, onlara bakıyordu.</p>
<p class="calibre1">Her ne kadar arzulamış da olsa, kansının bedeninin onda uyandırdığı tiksintiyi yenerek onu göğsüne sıkıca bastırdı ve ölüye bakarak korkuyla kekeledi:</p>
<p class="calibre1">“Bak... Anneme bak... Afediyorum ... Afediyorum... Burada kal. Onu birlikte bekleyelim...”</p>
</body>
</html>
