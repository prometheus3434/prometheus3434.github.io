<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>VII</p>
<p class="calibre1">Doğumdan sonra Marta yaklaşık üç ay boyunca yaşamla ölüm arasında gidip geldi.</p>
<p class="calibre1">Anna Veronica, bu hastalık Tann’nın lütfu, diyordu. Gerçekten öyleydi de, yoksa geride kalan dul ve yetim iki zavallı mutlaka delirirdi. Alt edilemez gibi görünen bu umutsuz mücadelede, bir daha hiç gülmeyecek gibi görünen yüzleri, evin direğinin ölümünden yaklaşık iki ay sonra, Marta’nın ilk iyileşme belirtileri üzerine yeniden güldü.</p>
<p class="calibre1">Yorulmak nedir bilmeyen Anna Veronica, uykusuz geçen gecelerin ardından şimdi de her sabah, iyileşmekte olan Marta’ya işlemeli kâğıtla çevrili, altın hâlelerle bezeli, kokulu küçük aziz tasvirleri getiriyordu.</p>
<p class="calibre1">“Burada, zarfin içine, yastığın altına koydum. Seni iyileştirecekler, hepsi kutsanmış onların,” diyordu.</p>
<p class="calibre1">Sonra, ayaklanna kadar uzanan tunikleri, başlarında taçları, ellerinde büyük çileyi simgeleyen hurma dallarıyla tasvir edilen kasabanın koruyucusu Aziz Cosimo ve Aziz Damiano’nun tasvirlerini Marta’ya gösteriyordu; yakında halk arasında şenlikleri kutlanacak bu mucizevi azizlere<a id="footnote1"></a><sup class="calibre5"><a href="#bookmark1">1</a></sup> Marta’nın iyileşmesi için adak adamıştı.</p>
<p class="calibre1">“Bunlar senin o bir gözü İsa’ya, bir gözü Musa’ya bakan tüysüz doktorundan çok daha işe yarar,” diye ekliyordu.</p>
<p class="calibre1">Sonra daima burnu tıkalı olan doktorun sesini taklit ediyordu: <span class="calibre3">“Litiyaz harrasıyım, hanımefendiciğim!"</span> O da neyin nesi? <span class="calibre3">“Böbrek taşı hanımefendiciğim, böbrek taşı!"</span></p>
<p class="calibre1">Marta yatağında, Anna Veronica’nın mimiklerini gözleriyle takip ederken hafifçe gülümsüyordu, Maria ve annesi de gülümsüyorlardı.</p>
<p class="calibre1">Akşamları, Anna evine gitmeden önce, Marta’nın odasında Bayan Agata ve Maria’yla birlikte tespih duasını yüksek sesle okuyordu.</p>
<p class="calibre1">Hasta Marta, yeşil kumaşla süslü kandilin hafifçe aydınlattığı odada okunan duanın mırıltısını dinliyor, dirsekleri sandalyeye dayalı, diz çökmüş üç kadına bakıyor ve sık sık Anna Veronica’nın dualarına, yakarışlarına o da eşlik ediyordu:</p>
<p class="calibre1"><span class="calibre3">“Ora pro nobis.</span></p>
<p class="calibre1">İyileşmesine yardımcı olan o taze, tatlı ve hafif dinginlik hissi, akşamın çıkagelmesiyle kayboluyordu. Evi saran gölgelere karşı, yeşil kumaşla süslü kandilden gelen o ışık Marta’ya çok yetersiz geliyordu. Yatağında, diğer odalardan gelen ve onu kaygı dolu düşüncelere sürükleyen koyu bir keder, belirsiz bir acı, endişe ve boşluk duygusuna kapılıyor, ailesinin desteğini hissetmek için hemen bu düşünceyi uzaklaştırıyor, gözlerini tekrar ışığa dikiyordu. Diğer odaların karanlığında yok olup gitmişti babası. Orada yoktu artık babası. Hiç kimse yoktu orada... Sadece koyu bir karanlık. Doğru, babası onun kâbusu olmuştu! Şimdi o kâbustan kurtulmuştu ama ne pahasına... Bu koyu keder, belirsiz acı, boşluk ve endişe hissine daha çok babası aklına geldiğinde kapılmıyor muydu?</p>
<p class="calibre1"><span class="calibre3">“Ora pro nobis."</span></p>
<p class="calibre1">Çoğunlukla dudaklarında bir duayla uyuyakalıyordu. Annesi onunla aynı yatağa, yanına uzanıyordu. Ancak, yalnızca kocasının acıklı ve taze hatırasından dolayı değil, bundan böyle ailenin varlığının emanet edildiği yeğeni Paolo Sistri için duyduğu endişe nedeniyle de akşamlan uyumakta bin bir güçlük çekiyordu.</p>
<p class="calibre1">Paolo, başlarına gelen felaketten sonra, eskisi gibi her akşam düzenli olarak gelmiyordu artık. Teyzesinin deri atölyesinden haber alabilmek için her defasında iki-üç kez çağırtması gerekiyordu; en sonunda gelebildiğindeyse öncekinden daha sersemlemiş ve yıkılmış görünüyordu.</p>
<p class="calibre1">Bir akşam başı sanlı bir halde çıkageldi.</p>
<p class="calibre1">“Aman Tanrım, Paolo ne oldu sana?”</p>
<p class="calibre1">Hiç. Atölyenin bir odasında, karanlıkta, birisi (belki de bilerek!) şeyi... kapamayı unutmuştu... Ne denir ona? Ha, evet... kuyuyu. İşte, kenardan geçerken, paldır küldür aşağı düşmüştü. Neydi o tahtadan şeyin adı? Kalastan aşağı yuvarlanmıştı işte! Mucize eseri ölmemişti. Ancak, atölyede her şey yolunda sayılırdı. Ama belki, işte... artık Fransız usulü sepilemeyi denemek daha iyi olabilirdi... o tür sepilemede... şey, işte! Toz halinde kullanılıyordu... Neydi adı. .. Yeşil meşe, mantar meşesi, saçlı meşe kabuğu tozu; bizim kullandığımız usulde ise, mersin ağacı suyunda bekletilmiş meşe palamudu kullanılıyordu...</p>
<p class="calibre1">“Allahaşkına, Paolo!” diye sözünü kesiyordu teyzesi, ellerini kavuşturup. “Yenilik yapmayalım! Atölyede işler ne kadar da iyi gidiyordu rahmetlinin zamanında.”</p>
<p class="calibre1">Artık eniştesi olmadığına göre, “Hey Tannm! Ne ilgisi var şimdi?” diye yanıtlıyordu Paolo teyzesini bilgiç bilgiç. “Sözünü ettiğim başka bir şey! Çünkü... nasıl, bakın! Şey... önceleri ne kullanılıyordu? Kaynar su. Şimdi ise saf su kullanılıyor... Durun! Yeşil meşe tozuyla ya da. ..”</p>
<p class="calibre1">Bir süre daha her şeyi karman çorman edip, yeniden baştan alarak teyzesine Fransız usulü deri atölyesinin nimetlerini anlatmayı sürdürüyordu.</p>
<p class="calibre1">“Anlatabildim mi?”</p>
<p class="calibre1">“Hayır, evladım. Belki benim anlayışım kıt ama yalvarırım, dikkatli ol!”</p>
<p class="calibre1">“Her şeyi bana bırakın.”</p>
<p class="calibre1">Gerçekten de her şey ona kalmıştı. Gece gündüz, sürekli canı çıkıyordu. Gündüzleri biraz orada, biraz kireç kuyusunda kaynamaya nezaret ediyor, biraz burada havuzlarda, derilerin yıkanmasını izliyor, sonra derinin temizlenmesi, tüyden kıldan anndırılmasına bakıyor ve günleri böyle sürüp gidiyordu. Geceleri atölyenin üst katında hesap kitap işleriyle uğraşıyordu . Saat dörde doğru horozların öttüğünü duyuyordu. Teyzesi ne bilsindi? Horozlar, yeminle, sabahın dördü... O hâlâ ayaktaydı! Alnında ve burnunun üzerindeki, silse de izi kalan, hokkanın mürekkebi on parmağının hiçbirine itaat etmiyordu.</p>
<p class="calibre1">“Kolaysa gelsin kendisi yapsın bakalım teyzem!” diye oflayıp pufluyordu fütursuzca. Sanki yaptığı hesabın sonucunu tavandaki örümcek ağlarında bulmak istermiş gibi başını büyük sandalyesinin arkalığı üzerinden sarkıtıyordu. Dikkati dağıldığında piposundan büyük bir nefes çekip dumanını tavandaki ağlara kadar üflemeye yelteniyordu: “Püff”</p>
<p class="calibre1">Bu arada, sokakta ve kocaman binada in cin top oynuyordu. Paolo’nun her oflayıp pufayışında, mumdan yansıyan titrek ışık sararmış olan çıplak duvarın üzerine düşüyor, Paolo’nun devasa gölgesi zeminde öne doğru uzuyordu.</p>
<p class="calibre1">Bir alacaklının adını anıp, “Tüü! Suratına tüküreyim...” diye duvara doğru bir tükürük savuruyordu Paolo.</p>
<p class="calibre1">Duvarda, ışıktan rahatsız olmuş gibi, uzun ince sek.iz bacağının üzerinde bir örümcek sallanarak sessiz sedasız gözlerinin önünde yürüyordu. Paolo, upkı kadınların farelerden tiksinmesi gibi, bu hayvanlardan oldum olası tiksinti duyardı. Hemen ayağa firlıyor, terliğinin tek.ini çıkarıp tabanıyla “patt!” diye örümceği eziyordu. Sonra da iğrenti dolu bir ifadeyle bir süre duvara yapışmış kurbanına gözünü dikiyordu.</p>
<p class="calibre1">Eniştesinin ölümünden sonra postu tamamen atölyeye sermişti. Orada yatıp kalkıyor, o rutubetli berbat odaya kimsenin girmesine izin vermiyordu. Yemeğini de, yatağını da kendi hazırlıyordu. Her şeyini kendi yapıyordu. Ama bir işi de yolunda gitse! Çatal bıçak bulamıyor, pişirdiği et kömür oluyordu. Bir şeyler içmek istese, şarabında yüzen damlalar buluyordu. Bardağına bu yağı da kim koymuştu böyle?</p>
<p class="calibre1">“Tüü! Lanet olsun... ”</p>
<p class="calibre1">Dili dışarıda, yüzünü tiksintiyle buruşturuyordu.</p>
<p class="calibre1">Ama bu daha bir şey değildi. Eniştesinin ölümünden bu yana atölyenin üzerindeki akbaba sürüsünü bertaraf etmekle uğraşıyordu asıl! Zavallı dul teyzesinin hakkını koruyabilmek için büyük bir gayretle didinip duruyordu. Atölyenin avlusu onun gürültülü ve şiddetli kavgalarıyla çınlıyordu ama sonunda mağlubiyeti kabul etmek ve her gelene ödeme yapmak zorunda kalıyordu. Bu arada satışlar günden güne daha çok düşüyor, borçlar ve şikâyetler gitgide artıyordu. Deri tüccarları ya siparişlerini iptal ediyorlar, ya mallan geri gönderiyorlar ya da başka atölyelerle iş yapmaya başlıyorlardı. Her şeyden habersiz olan teyzesi, sanki her şey yolunda gidiyormuş gibi, ev giderleri için almaya alıştığı parayı her ay istiyordu, Pao-lo da durumun vehametini açıklayacak cesareti olmadığı için, hiç değilse teyzesinin parasını çıkıştırabilmek için var gücüyle çabalıyordu.</p>
<p class="calibre1">Sonunda Marta ayağa kalkmış, annesinin ve Maria’nın desteğiyle yatağın ayakucundaki koltuktan dolabın aynasına kadar birkaç adım atabilmişti.</p>
<p class="calibre1">“Ne hale gelmişim, Tanrım!”</p>
<p class="calibre1">Kolunu Maria’nın boynundan indiriyor, titrek beyaz eliyle alnındaki saçlarını hafifçe düzeltiyor ve ateşten patlamış kupkuru dudaklarına şaşkın bir acımayla bakarak gülümsüyordu. Sonra pencerenin yanındaki büyük deri koltuğa oturuyordu. Anna Veronica geliyor, ona Meryem Ana’ya adanan mayıs akşamlarındaki vesperum<a id="footnote2"></a><sup class="calibre5"><a href="#bookmark2">2</a></sup> dualarından bahsediyordu: “Kilise serin serin, gül kokularıyla misler gibi kokuyor. Sonra kutsama duası okunuyor, en sonunda da orgun eşlik ettiği ilahiler söyleniyor. Yukarıda, açık kalan geniş pencerelerden vuran güneşin altın rengi son ışıkları ve içeri girip oradan oraya uçuşan birkaç şaşkın kırlangıç, dışarıdaysa birbirini kovalayan diğer kırlangıçların çılgınca çığlıkları.”</p>
<p class="calibre1">Marta kadını ruhu bedeninden ayrılmış gibi dinliyordu.</p>
<p class="calibre1">“Seni de götüreceğiz oraya. Ay sonu gelmeden dördümüz birlikte gideceğiz. Endişelenme, iyileşeceksin.”</p>
<p class="calibre1">Marta bunu yapamayacağını söylüyordu.</p>
<p class="calibre1">“Evet, kilise evden iki adım uzaklıkta ama henüz ayakta duramıyorum...”</p>
<p class="calibre1">Mayısın üçüncü pazarı, Anna kutsal ayinden sonra kiliseden sevinç içinde koşarak döndü.</p>
<p class="calibre1">“Marta! Sana! Sana! Sana çıktı!”</p>
<p class="calibre1">Koltuğunda oturan Marta telaşla, “Ne çıktı?” diye sordu.</p>
<p class="calibre1">“Meryem Ana! Meryem Ana! Sana çıktı! Duyuyor musun? Meryem’in kızlan ilahi söyleyerek Meryem Ana’yı sana getiriyorlar. Trampeti duyuyor musun? Meryem Ana sana, evine geliyor!”</p>
<p class="calibre1">Mayıs ayında pazar günleri vaazdan ve duadan sonra Meryem Ana’nın kristal bir fanusun muhafaza ettiği ufak balmumu heykelciği için kilisede cemaat arasında çekiliş yapılırdı.</p>
<p class="calibre1">Gittikçe yaklaşan koronun ve trampetin sesini duyan Marta şaşkına dönmüştü, “Nasıl olur? Nasıl olur?” diyordu.</p>
<p class="calibre1">“Her pazar senin için bir numara çektim. Bugün içime doğmuştu. Marta’ya çıkacak diyordum. Öyle de oldu. Kilisede sevinçten öyle bir haykırdım ki, herkes bana baktı. İşte, Meryem Ana sizi ziyarete geliyor... İşte orada, orada, Kutsal Bakire!”</p>
<p class="calibre1">Göğüslerinin üzerinde mavi bir kurdelenin ucundan sarkan madalyonlar olan birkaç kız odaya girdi; pürüzlü ve kara ellerinin arasında olduğundan daha da kırılgan görünen kristal fanusun içindeki balmumundan yapılmış Meryem Ana’yı taşıyan kilise hizmetlisi de geldi. Merdivenlerde trampetin gürültülü sesi duyuldu.</p>
<p class="calibre1">Meryem Ana’yı karşılayan cemaatin coşkulu sözlerini duya duya, korodaki kız çocuklarının tümü aynı şekilde gülümsemeye alışmışlardı. Solgun, hastalıktan güçsüz düşmüş, yerinden kalkamayan Marta’yı ona fazla gelen bu heyecan karşısında afallamış görünce önce biraz şaşırdılar, sonra yanına yaklaşıp birbirinin sözlerini tekrar ederek onunla konuşmaya başladılar. Şimdi elbette iyileşecekti... Meryem Ana’nın ziyaretinden sonra.... İlaçlar, doktorlar kapı dışan...</p>
<p class="calibre1">Trampetin sesi durmuştu bu arada. Bayan Ajala trampetçi-ye birkaç kuruş sıkıştırmıştı, birkaç kuruş da kilise hizmetlisine vermişti; az sonra ev boşaldı.</p>
<p class="calibre1">Marta, solgun elleriyle fanusun ucundan tutup dizlerinin üzerindeki Meryem Ana heykelciğine bakmaya doyamıyor-du.</p>
<p class="calibre1">“Ne kadar güzel! Ne kadar güzel! Ah Meryem!”</p>
<p class="calibre1">Gerçekten de ay sonu gelmeden Marta, annesi, Maria ve Anna Veronica’yla birlikte Meryem Ana’ya şükretmek için kiliseye gidebildi.</p>
<p class="calibre1"><a id="bookmark3"></a>VIII</p>
<p class="calibre1">“Kurtarıcı İsa, sana karşı işlediğim tüm günahları elçine itiraf ediyor ve senden bağışlanmayı diliyorum. Seni kolayca unutursam büyük bir sefalet olur bu yaptığım. Babam ve Kurtarıcı Mesihim, senin karşında günahkâr bir nankörüm. Şimdi günahımı biliyor, itiraf ediyor, pişmanlık duyuyorum ve senden imanla merhamet diliyorum. Ağla yüreğim, senin günahların için çile çekmiş Tanrı’nı incittiğin için. Günahlarımı bağışla Rabbim, kalbimden gelen tövbemi kabul et, kulak ver, Genovalı Azize Caterina’yla birlikte imanla tekrarladığım niyetimi lütfunla değerli kıl: Ey sevdiğim, artık ne dünya, ne günahlar, yalnızca senin kutsal emirlerine sevgi, sadakat, itaat. Baba, Oğul ve Kutsal Ruh adına. Amin.”</p>
<p class="calibre1">Haç çıkarıp dua kitabını kapatan Marta, kendinden önce günah çıkarmaya gelen yaşlı bir kadının önünde diz çöktüğü günah çıkarma hücresine kaygıyla baktı. Hücrenin düzleşmiş ve sararmış tahta kafesli bölmesi günahkârların dayadıkları alınlarının donuk izlerini taşıyordu. Marta bunu biraz iğrenerek gözlemledi ve başındaki siyah şalı neredeyse yüzüne kadar çekti. Yüzü kireç gibiydi; titriyordu.</p>
<p class="calibre1">Bomboş kilisede, her yanı sarmış serin ve keskin tütsü kokusu ile gizemli ve etkileyici bir sessizlik hâkimdi. Kutsal iç mekânın devasa sütunlara, neredeyse geniş kemerlere asılı kalmış görkemli boşluğu loş ışıkta insanın içini bunaltıyordu. Orta nefte, yıpranmış, eski mezar taşlarından dolayı eğri büğrü olmuş tozlu döşemenin iki yanında hasır sandalyeler sıralanmıştı.</p>
<p class="calibre1">Marta, o taşların birinin üzerine diz çöküp günah çıkaran yaşlı kadının sırasını ona bırakmasını bekliyordu.</p>
<p class="calibre1">Yaşlı kadının ne kadar da çok günahı vardı öyle! Ama bunlar onun kendi günahları mıydı yoksa sefaletin getirdiği günahlar mı? Kim bilir? Yaşlı rahip tahta kafesin ardından soğukkanlı bir ifadeyle kadını dinliyordu.</p>
<p class="calibre1">Marta bakışlarını döşemeye indirdi, oyalanmak için yıpranmış tasvirin bulunduğu taşın üstündeki bir kısmı yitip gitmiş olan gömütle ilgili yazıyı okumaya çalıştı. Orada, o taşın altında, bir iskelet yatıyordu ... Artık adının ne önemi kalmıştı? Kilisenin görkemli erinci içinde, ebedi istirahat nasıl da davetkâr, güvenli ve korunaklı görünüyordu!</p>
<p class="calibre1">İki yanda sıralanan sandalyeler, narteksin üzerindeki koro yerini taşıyan kolonlara kadar uzanıyordu. Kolonların arkasında iki uzun sıra vardı . Marta kiliseye girerken sıraların birinde ellerini göğsü üzerinde birleştirmiş bir halde, yılların kuruttuğu, çukura kaçmış gözleriyle huşu içinde dua eden yaşlı bir köylü görmüştü. O pürüzlü, toprağa bulanmış eller, çenesinin altından ensesine kadar uzanan gevşek kirli derisi, o basık şakaklar, dikene benzeyen saçlarının altındaki o kırışmış alın! Yaşlı adam ara sıra öksürüyor, o öksürük nöbetleri bomboş kilisenin sessizliğinde boğuk boğuk çınlıyordu.</p>
<p class="calibre1">Yukarıdaki kocaman pencereden giren solgun ışık huzmeleri, tonozun üzerindeki büyük fresklere çarpıyordu. Gün kırlangıçların sağır eden curcunası arasında batıyordu.</p>
<p class="calibre1">Marta kiliseye Anna Veronica’nın öğüdüne uyarak gelmişti. Ancak, daha şimdiden o uzun bekleyiş sırasındaki, tıpkı bir dilenci gibi diz çökmüş hali kendisini son derece etkilemişti. Anna’daki dingin mizacının kaynağı olan tevazuyu anlayabiliyordu. Anna gerçekten düşmüştü. Bu nedenle dinde bir teselli, kilisede bir sığınak aramış ve bulmuştu. Peki ya kendisi? Vicdanı temizdi Marta’nın, kocasını saygıya layık gördüğü için değil, ona ihanet etmeyi kendine layık görmediği için kanlık görevlerini eksiksiz yapmıştı. Çeşit çeşit güzel söz karşısında bile en ufak bir ödün vermemişti. İnsanlar onu şimdi kilisede gururu kırılmış ve alçalmış halde gördüklerinde verilen cezayı kabul ettiğini ve Tanrı’nın huzurunda diz çöküp teselli ile himaye dilendiğini, çünkü artık ayağa kalkmaya ve alnı açık insanların karşısına çıkmaya hakkı olmadığını kabul ettiğini düşünmeyecekler miydi? Doğru, Anna onu günah çıkarmak için kiliseye gelmesine ikna etmişti ama bunlar için, hak etmediği ceza ya da babasının başına gelen felaket için değil, yalnızca kendisi için, Tanrı’dan nur ve huzur istemek için gelmişti. Peki, az sonra o yaşlı rahibe ne söyleyecekti? Ne için pişmanlık duymalıydı? Ne yapmıştı ki? Tüm bu cezalan, acılan, utancı, babasının ve bebeğinin başına gelenleri, evdeki daimi matemi ve belki de yann öbür gün düşecekleri yoksulluğu hak etmek için hangi günahı işlemişti? Kendini suçlamak mı?</p>
<p class="calibre1">Pişman olmak mı? İstemeden, tecrübesizliğinden bir yanlışlık yaptıysa cezasını fazlasıyla ödememiş miydi? Elbette, o rahip Tanrı’dan gelen cezayı sevgiyle ve tevekkülle kabul etmesini öğütleyecekti. Ama gerçekten Tanrı’dan mı geliyordu o ceza? Eğer Tanrı adilse, içimizi görüyorsa... O ceza daha çok insanlardandı. .. Tanrı’nın aracıları mıydı insanlar? Cezanın ölçüsünü Tanrı’dan mı alıyorlardı? Ya ruhlarının alçaklıklarından ya da dürüstlükten saptıkları için çok ileri gidiyorlardı... Cezaya düşünmeden, alçakgönüllülükle razı olmak ve affetmek mi? Afedebilir miydi? Yo! Asla!</p>
<p class="calibre1">Marta başını kaldırıp kiliseye baktı. Aniden kendini sanki orada kaybolmuş gibi hissetti. O sessizlik, o görkemli huzur, o tonozun yüksekliği ve oradaki küçük günah çıkarma hücresi ile o yaşlı, alçalmış kadın, o devinimsiz, soğukkanlı rahip, sanki bilinci kapalıyken gördüğü acımasız ve hüzünlü gerçeğin karşısında yok olan boş bir hayal gibi, hepsi birlikte allak bullak olmuş ruhundan uzaklaşıverdiler birdenbire.</p>
<p class="calibre1">Hâlâ şaşkın bir vaziyette ayağa kalktı, bacaklarını hissedemedi, başı döndü, bir elini gözlerine götürdü, diğer eliyle bir sandalyeye yaslandı. Sonra sendeleyerek kilisede ilerledi. Koro yerinin altındaki sırada, aynı pozisyonda, ellerini göğsünün üzerinde birleştirmiş, huşu içinde dua eden yaşlı adamı gördü.</p>
<p class="calibre1">Adamın görüntüsü eve kadar gözlerinin önünden gitmedi.</p>
<p class="calibre1">Ona böyle bir inanç gerekliydi! Ama böyle bir inanca sahip olması imkânsızdı. Affetmesi olanaksızdı. Kafasının, beyninin içi artık kuru bir süngere dönüşmüştü. Bu süngerden onu teselli edebilecek, bir anlık huzur verecek tek bir düşünce kırıntısı bile çıkmazdı.</p>
<p class="calibre1">Belki de bu olağanüstü bir duyguydu ama onun için gerçek bir kedere neden oluyordu; boş yere gözyaşlarında teselli arıyordu! Ah, ne kadar çok gözyaşı dökmüştü! İşte, ağlamayı bile başaramıyordu artık. Boğazında hep o rahatsız edici, bunaltıcı düğüm vardı. Etrafında gittikçe yoğunlaşan ve somutlaşan kötü bir talih görüyordu. Önceleri, bir üfleyişte dağılabilecek boş bir sisti, adeta anlamsız bir gölge gibiydi. Gitgide sertleşti, onu, evi, her şeyi ezmeye başladı; Marta artık ona karşı bir şey yapamıyordu. Bir <span class="calibre3">olay</span> vardı. Artık kendisinin uzaklaştıramayacağı bir olay vardı. Onun için ve herkes için çok büyük bir olay. Kendi vicdanında bütün bu olup biteni tutarsız da bulsa, bu gölge, bu sis kaya gibi sertleşmişti. Olayın etkisini üstünden gururlu bir aldırmazlıkla silkip atacağına, onun altında en önce ezilen babası olmuştu oysa. <span class="calibre3">Olay </span>sonrası başkası mı olmuştu artık Marta? Yine aynıydı, kendini aynı hissediyordu. Öyle ki, çoğu zaman başına gelen felaket gerçek değilmiş gibi geliyordu ona. Şimdi Marta da sertleşiyordu, hiçbir şey hissetmemeye başlamıştı. Ne babasının ölümü için yas tutuyor, ne annesi ve kız kardeşine merhamet ediyor, ne de Anna Veronica’ya dostluk duyuyordu. Hiçbir şey hissedemiyordu!</p>
<p class="calibre1">Kiliseye dönmek mi? Ama neden? Dua ediyordu, duası dudaklarının boş bir hareketiydi sadece; sözcüklerin anlamını yakalayamıyordu. Ayin sırasında sık sık rahibin mihrabın altlığındaki ayaklarına, tuniğinin altın sırmalarına, ayin kitabının dantellerine dikkatle bakar buluyordu kendini. Sonra rahip hamursuz ile şarabı kaldırdığı zaman, yerinden oynayan sandalyelerin çıkardığı gürültüden, çanın neşeli sesinden irkilip o da ayağa kalkıyor ve diz çöküyordu. Yanındaki bazı kadınların göğüslerine vura vura, hüngür hüngür ağladıklarını görünce şaşkınlıkla onlara bakıyordu. Peki neden?</p>
<p class="calibre1">Duygu ve düşüncelerinin içinde boğulduğu bu sanrıdan kurtulabilmek için yeniden çalışmayı ya da en azından okumayı denedi. Terk ettiği kitapları yeniden açtı ve tanımlanamaz bir mutluluk hissetti. En tatlı hatıraları gözlerinin önünde yeniden canlandı. Okulunu, sınıfları, sıralan, kürsüyü yeniden gördü. İşte, art arda derslere giren öğretmenler, tenefüse çıktıkları bahçe, gürültü, kahkahalar, sevilen arkadaşlarla kol kola gezmeler. Sonra zilin çalması ve yeniden sınıfa dönüş, okul müdürü, müdüresi... yarışlar... cezalar... Masada, gözlerinin önünde bir kitap açık duruyordu: Coğrafya kitabı. Kitabın birkaç sayfasını karıştırdı. Sayfalarından birinin köşesinde bir işaret vardı ve kendi el yazısıyla şu sözler yazılıydı:</p>
<p class="calibre1"><span class="calibre3">“Mita, yarın Pekin ifin yola pkıyoruz!"</span> Mita Lumia... Marta ile bu okul arkadaşının arasında nasıl da büyük bir uçurum vardı şimdi!</p>
<p class="calibre1">Çok basit bir şeyde bile olsa, daha ileri bir seviyeye ulaşma hırsı nasıl oluyor da bazı ruhlarda gelişmiyordu?</p>
<p class="calibre1">Marta bu özelliği aşağı yukarı bütün arkadaşlarında gözlemlemişti. Bunu iyilik timsali kız kardeşi Maria’da da gözlemliyordu. Kocası da aynı sürüdendi ve bu sürüye ait olmaktan mutlu ve mesuttu. Ah, keşke eğitimine devam etmiş olsaydı! Şimdi kim bilir nerelerde olurdu!</p>
<p class="calibre1">Tüm öğretmenlerinin ona dizdikleri övgüleri anımsadı ve... evet, <span class="calibre3">başkasının</span> dizdiği övgüleri de hatırladı. Alvignani, mektuplarına verdiği yanıtları övgüyle karşılamıştı. Alvignani’ye ne yanıt vermişti? Onunla kadının toplumdaki konumu üzerine tartışmıştı. .. Alvignani mektuplarından birinde, “Siz keskin duyularınızı gerçeği gözlemlemekte çok iyi kullanıyorsunuz,” diye yazmıştı. Bu övgü onu çok güldürmüştü. Duyuları <span class="calibre3">kullanmak.</span> Belki bu doğru sözcüktü ... Çünkü Alvignani çok bilgili bir insandı. .. Ama Marta’ya göre fazla süslü yazıyordu; oysa konuştuğu zaman... Ah, böyle elleri kolları bağlı olmasa, Roma’da, Marta... Roma’da Gregorio Alvignani’nin kansı olarak, farklı ve geniş bir entelektüel çevrede, tüm bu çamurdan uzakta, çok uzaklarda...</p>
<p class="calibre1">Aniden eski coşkusuna kavuşan Marta, karşı konulamaz bir istekle başını kitaplardan kaldırmaz oldu. Ancak bu istek, yaşadığı gerçekle yüz yüze geldiğinde, karalar bağlamış annesi ve kız kardeşinin bulunduğu diğer odalara gitmek zorunda kaldığında duyulan en ufak bir kapı gıcırtısında bile yok oluveriyordu hemencecik.</p>
<p class="calibre1">Aile içinde olup bitenlerden habersizdi. Yalnızca annesi ve Maria’nın kendisine bir şeyler gizliyor gibi baktıklarını fark ediyordu. Bir duygu, bir önseziydi bu belki. Kendisinin gün boyu bir köşede herkesten uzakta kalmasından memnun değiller miydi? Onu affediyorlar mıydı? Ona acıyorlar mıydı? Annesinin sık sık ağlamaktan gözleri kıpkırmızıydı; Maria gittikçe daha çok iğne ipliğe veriyordu kendini, insanın içini acıtan, şaşkın ve üzgün bir havası vardı. Marta onu memnun etmek için, “Kiliseye gidelim mi Maria?” diye soruyordu.</p>
<p class="calibre1">Bu soru Maria için, “Babam için dua etmeye gidelim mi?” anlamına geliyor ve teklifi, her seferinde kabul ediyordu; birlikte kiliseye gidiyorlardı.</p>
<p class="calibre1">Bir öğle sonrası kiliseden çıkarken, tozlu topraklı cılız bacaklarını açıkta bırakan lime lime pis bir gömlek giymiş, yarı çıplak, san ve kirli suratlı bir çocuk yollarını kesti. Bir sadaka vermesi için yalvararak küçücük eliyle Marta’nın şalına yapıştı, bir türlü bırakmak istemiyordu. Fabrikadan aşağı düşen duvarcının oğluydu bu.</p>
<p class="calibre1">“Doğru,” diye onayladı Maria. “Dün bir iskeleden düşmüş, kolunu ve bacağını kırmış.”</p>
<p class="calibre1">“Benimle gel, benimle gel, zavallı küçüğüm!” dedi bunun üzerine Marta, yolda ilerleyerek.</p>
<p class="calibre1">Ablasına acıklı acıklı bakarak, “Hayır, Marta...” dedi Maria ama hemen vazgeçmiş ve pişman olmuş gibi gözlerini kaçırdı.</p>
<p class="calibre1">“Niyeymiş?” diye sordu Marta.</p>
<p class="calibre1">“Hiç, hiç.... Gidelim...” diye yanıtladı Maria aceleyle.</p>
<p class="calibre1">Eve vardıklarında Marta annesinden çocuğa vermek için birkaç kuruş istedi.</p>
<p class="calibre1">“Ah, kızım! Artık kendimiz için bile paramız yok...”</p>
<p class="calibre1">“Nasıl yani! ”</p>
<p class="calibre1">“Evet, evet... ” diye devam etti annesi gözyaşları içinde. “Paolo iki gündür kayıp, nerede olduğunu kimse bilmiyor... Deri atölyesi kapalı, mühürlemişler... İflas ettik! Burada bekleyin kızlar. Maria, sen anlat ona. Benim hemen avukata gitmem lazım.”</p>
<p class="calibre1">IX</p>
<p class="calibre1">Ertesi gün şafak sökmeden önce, sokakta denizcilerin göklere yükselen kaba saba bağırışları, haykırışları, korkutucu ıslıklarının oluşturduğu şiddetli bir gürültüyle irkilerek uyandılar.</p>
<p class="calibre1">Maria, karanlık odada, “<span class="calibre3">Balıkçılar</span>...” dedi kendi kendine iç çekerek.</p>
<p class="calibre1">Elbette, o gün kasabanın koruyucu azizlerinin bayramıydı. Bunu unutup gitmişlerdi çoktan.</p>
<p class="calibre1">Her yıl olduğu gibi bu yıl da gün doğmadan, <span class="calibre3">balıkçı</span> diye anılan grup, yani aralarında balıkçılıkla uğraşmayanların da dahil olduğu deniz kıyısında oturan halkın neredeyse tümü kargaşa içinde yukarı denizci mahallesinden aşağı doğru geliyordu. Eski geleneğe göre, ilk büyük çileyi denizde çeken ve bu nedenle özellikle denizcileri himaye eden iki koruyucu azizin bir kaide üzerinde yükselen heykellerini kasaba sokaklannda taşıma onuru bu denizci mahallesinin sakinlerine verilmişti.</p>
<p class="calibre1">Böylelikle kasaba her yıl tıpkı fırtınada denizinkine benzeyen gürültülü bir istilayla uyanırdı. Sokaklar boyunca alelacele aralanan, pencerelerden uzanan çıplak kollar ile eski püskü şallara, başlıklara, başörtülerle sarılı uyku sersemi soluk suratlar bir görünüp bir kaybolurdu.</p>
<p class="calibre1">Kederli üç kadından hiçbiri yataktan kalkmayı düşünmedi. Karanlıkta gözleri açık, öylece kaldılar; rüzgârda dağılan meşalelerin dumanlan ve kızıl alevleri arasında, bembeyaz gömlekleri ve şortları, bellerine sanlı kırmızı şeritleri, başlanna dolanmış san mendilleri ve çıplak ayaklanyla sokaktaki çılgın kalabalığın görüntüsü geçti her birinin aklından. Eski mutlu günlerinde birçok kez görmüşlerdi onları.</p>
<p class="calibre1">Cehennemi kargaşa geçtiğinde sokak gecenin koyu sessizliğine geri döndü ama hemen sonra şenlendi yeniden. Yüreği hatıralarla daralan Maria yüzünü yastığına gömüp sessizce ağlamaya başladı.</p>
<p class="calibre1">Mucize kabilinden kurtulan çıplak ayaklıların ilk haykırışları işitildi:</p>
<p class="calibre1"><span class="calibre3">“Ey inananlar, işte mucizelerin azizi burada!"</span></p>
<p class="calibre1">Bunlar, halkın tek aziz olarak kabul ettiği Aziz Cosimo ve Aziz Damiano’nun mucizesi sayesinde bir beladan ya da bir hastalıktan kurtulduklarına inanan yetişkinler, gençler, çocuklar topluluğuydu ve her yıl adak için yalınayak, <span class="calibre3">balıkçılar</span> gibi beyaz giyinip önlerinde omuzdan ipek bir kayışa asılı tablayla kasabada dolaşırlardı. Tablada birkaç kuruşa sattıkları iki çilekeş azizin heykelcikleri bulunurdu.</p>
<p class="calibre1"><span class="calibre3">“Ey inananlar, işte mucizelerin azizi burada!"</span></p>
<p class="calibre1">Bu helkelcikleri satabilmek için evlere çıkarlar, adaklan gerçekleşsin diye ailelerden bağış olarak birkaç yaldızlı mum, kurdelelerle süslenmiş birkaç yavru horoz alırlardı; topladık-lan para ve bağışlan azizlerin kilisesinin tören düzenleme komitesine kuruşu kuruşuna getirirlerdi.</p>
<p class="calibre1">Mum ve horoz dışındaki adaklar, beyaz ve taranmış post-lanyla süslenmiş kuzu, koyun, koç veya rengârenk takılarla ve zengin<sup class="calibre5">1</sup> kumaşlarla süslenmiş katırlara yüklenen tahıllar gibi diğer büyük bağışlar trampet eşliğinde tantanalı bir şekilde kiliseye ulaştınlırdı.</p>
<p class="calibre1">Sabahın ilk saatlerinde, her zamanki gibi, uzun tövbekar şalıyla siyahlara bürünmüş olan Anna Veronica çıkageldi. Marta’nın hastalığında adadığı adağı yerine getirmeleri gerekliydi. Adadığı iki büyük mumu ve nakışlı örtüyü götürmeliydiler.</p>
<p class="calibre1">Marta da onunla beraber gitmeliydi. Paolo’nun kaçışından sonra, son günlerdeki kargaşa içinde, Marta’ya yaklaşan arifeyi haber vermeyi düşünememişti.</p>
<p class="calibre1">“Hadi, hadi, kızım, biraz cesaret. Adanmış adaktan dönülmez.”</p>
<p class="calibre1">İçine kapanmış, kasvetli bir sessizliğe gömülmüş olan Marta, sinirli bir şekilde yanıtladı hemen:</p>
<p class="calibre1">“Gelmiyorum... Rahat bırak beni! Gelmiyorum.”</p>
<p class="calibre1">“Nasıl!” diye haykırdı Anna. “Ne diyorsun sen?”</p>
<p class="calibre1">Sonra arkadaşına ve Maıia’ya kırgın bir şekilde baktı. “Hakkınız var, evet,” diye yanıtladı başını sallayarak. “Ama kim yardım edecek bize?”</p>
<p class="calibre1">Marta ayağa fırladı.</p>
<p class="calibre1">“Üstüne üstlük Tann’ya bir de şükran borcum olmalı, öyle mi? Beni iyileştirerek gösterdiği lütuf için ...”</p>
<p class="calibre1">Gözlerini kapayarak, “Ölmek kolay kızım,” diye iç çekti Anna Veronica. “Hayatta kalman Tann’mn bir sebepten dolayı yaşamam istediğinin işareti değil mi sence?”</p>
<p class="calibre1">Marta yanıt vermedi. Anna’mn alışılmış tatlılığıyla söylediği sözler gizli bir hissine, gizli bir düşüncesine karşılık vermiş gibiydi. Kaşlarım çatıp odasına seyirtti.</p>
<p class="calibre1">“Kafam dağıtmana da yardımcı olur,” diye ekledi Anna. Aşağıdaki sokakta kalabalık arasında büyük bir kaynaşma vardı. Deniz kıyısından, dağ köylerinden, civar köylerden, artık zar zor ilerleyebilen, kaybolmamak için beşli-altılı gruplar halinde el ele tutuşmuş insanlar akın etmişti. Kadınlar nakışlı uzun şallar ya da beyaz, mavi, siyah kumaştan kısa pelerinler, başlarında ve omuzlarında ipekli ya da pamuklu kumaştan çiçekli kocaman başörtüleri, kulaklarında iri halkalar, ucunda bir süs sarkan ya da damla şeklinde kolyeler ve broşlar takıp takıştırmışlardı; erkekler ise köylü, madenci, denizci, hepsi bir arada, gıcır gıcır yeni giysilerinin, ayaklarına büyük gelen zımbalı ayakkabılarının içinde şaşkındılar.</p>
<p class="calibre1">Marta ve şalının altına adadığı büyük mumlar ile örtüyü gizleyen Anna Veronica, hareket halindeki şaşkın ve yönsüz kalabalığın arasında mümkün olduğunca hızla ilerliyorlardı.</p>
<p class="calibre1">Sonunda kilisenin karşısındaki hıncahınç insan kaynayan meydana vardılar. Yoğun ve biteviye bir gürültü ve tarifsiz bir karmaşa vardı. Her yanda üzeri uçuşan büyük çarşaflarla örtülü barakalar bitivermişti; her birinde avaz avaz bağırışlarla şekerleme, kurutulmuş meyve ve oyuncak satılıyordu. Mucizevi çıplak ayaklıların sözlerini tekrarlayarak boyalı alçıdan ufak heykelcikler satan satıcılar, topacın ipini çekip uzatan topaç-çılar, bardak ve rengarenk lambalarla süslenmiş el arabasıyla dondurmacılar dolaşıyordu.</p>
<p class="calibre1"><span class="calibre3">“Dondurma kaymak! Dondurma kaymak!”</span></p>
<p class="calibre1">Dondurmacının neşeli davetini, yapışkan sinek bulutu gibi el arabasının çevresini saran usandırıcı yaramazların ensesine inen şaplaklar takip ediyordu.</p>
<p class="calibre1">Satıcıların şen şakrak bağırışlarıyla, kilise kapısının önündeki merdivenler üzerinde öbeklenmiş dilenci sürüsünün usanç verici sızlanışlı teranesi hiç uyuşmuyordu. Kilise kapısının önünde biriken insan kalabalığı içeri girebilmek için itişip duruyordu. Marta ve Anna Veronica kendilerini önce kalabalığın arasında sıkışmış, sonunda da itiş kakışta adım bile atmadan, inananlar ve meraklılarla dolup taşan loş kilisenin içinde bulmuşlardı.</p>
<p class="calibre1">Orta nefin tam ortasında, o düzensiz korkunç kalabalığın darbelerine dayanabilmesi için demirden yapılmış, kocaman ve ağır kaide duruyordu. Kaidenin üzerinde ayaklarına kadar inen tunikleri, ellerindeki hurma dalı ve demirden başlarıyla, duruşları birbirinin neredeyse tıpatıp aynısı iki azizin heykeli vardı. En dipte, nef kemerinin altında, solda, iki sütun arasındaki büyük bir masanın etrafında tören düzenleme komitesi hummalı bir çalışma içindeydi. İnananlardan adak bağışlarını topluyorlardı: En acayip ve en tuhaf belanın bertaraf edilmesini sağlayan mucizenin kabaca tasvir edildiği adak tabletleri, mihrap süsleri, mumlar, balmumundan eller, ayaklar, memeler, kollar ve bacaklar.</p>
<p class="calibre1">O yıl, düzenleme komitesinde Antonio Pentagora vardı. Neyse ki Anna Veronica masaya yaklaşmadan onu fark etti, bir an için şaşkın ve kararsız kaldı.</p>
<p class="calibre1">“Bir dakika burada bekle Marta. Ben yalnız gideyim.” Ansızın rengi solan Marta, “Niçin?” diye sordu ve bakışlarını indirip ekledi: “Nicola kilisede mi?”</p>
<p class="calibre1">Anna alçak sesle, “Babası orada. Sen burada kalsan daha iyi olur. Hemen dönerim,” dedi.</p>
<p class="calibre1">Niccolino, Marta’yla karşılaşmayı beklemiyordu. Abisiyle olanlardan sonra Marta’yı bir daha görmemişti. Gözleri yuvalarından uğramış gibi Marta’ya baktı, sonra süklüm püklüm oradan uzaklaştı ve utanç içinde kalabalığın arasına karıştı. Her zaman Marta’ya büyük bir saygı beslemiş, annesiz ve kız kardeşsiz büyüdüğünden, onun tarafından bir erkek kardeş gibi sevilmeyi arzu etmişti. Uzaktan, kalabalığı oluşturan kafaların arasında gizlenerek Marta’yı seçmeye çalıştı. Onu gördü, ona hayran hayran baktı, sonra kalabalığın içine dalıp kilisenin çıkışına kadar gözleriyle onu takip etti. Bir süre için töreni unutup gitti. Nasıl olduğunu bilemeden, kiliseden iki' koruyucu azizin kaidesinin çıkmasını bekleyen ve gitgide daha çok kalabalıklaşan tıklım tıklım meydanın tam ortasında buldu kendini. Etraftaki sıkışmış bedenlerin oluşturduğu kalabalıktan, uzanmış boyunlar, kan ter içinde yapış yapış, soluksuz kalmış suratlar yükseliyordu. Kiminin gözlerinde yalvaran, bezgin, kimininkinde ise acımasız bir ifade vardı. Tepedeki çanlar bu insan yığınının üstünde aralıksız çalıyordu ve diğer kiliselerin çanları uzaklardan yanıtlıyordu onlan.</p>
<p class="calibre1">Ansızın kalabalık hareketlendi, heykeli görebilme umuduyla, iteklenmeye, ezilmeye, havasız kalmaya aldırmadan binlerce itiş kakışla ilerledi.</p>
<p class="calibre1">“İşte o! İşte o! Çıkıyor!”</p>
<p class="calibre1">Kadınlar hıçkırıyordu, birçoğu görüşlerini engelleyen kalabalık arasında öfkeyle kımıldayarak edepsizce sövüp sayıyordu, hepsi de esriklik etkisiyle bağırıyordu. Çanlar kalabalığın bağırışlarından çıldırmış gibi çalıyordu.</p>
<p class="calibre1">Azizleri taşıyan kaide birdenbire kapıdan hızla çıktı ve bir anda kilisenin önünde durdu. O zaman binlerce boğazdan çılgınca bir haykırış yükseldi:</p>
<p class="calibre1">“Yaşasın Aziz Cosimo ve Aziz Damiano!”</p>
<p class="calibre1">Ve binlerce kol, sanki tüm halk öfke içinde umutsuz bir dalaşa tutuşmuş gibi havaya kalktı.</p>
<p class="calibre1">Az sonra dön bir yandan bağırışlar yükseldi: “Açılın! Açılın! Azizlere yol verin! Azizlere yol verin!”</p>
<p class="calibre1">Meydandaki kalabalık, azizlerin kaidesinin önünde yer açabilmek için uğraşan korumaların uzaklaştırmasıyla güçbe-la sağa sola gerilemeye başladı. İki azizin sokaklarda hızla koşarak ilerlediği biliniyordu. Sağlık dağıtan azizler oldukları ve kolera salgınında kasabayı korudukları için oradan oraya sürekli koşmaları gerekiyordu. Bu geleneksel bir koşuydu. O olmadan tören canlılığını ve özgünlüğünü yitirirdi. Ancak herkes kalabalıkta ezilip kalmaktan korkuyordu.</p>
<p class="calibre1">Kilisenin önünde tiz bir çan sesi duyuldu. O sırada balıkçılar, omuzlarda taşınması gereken kaidenin demirden kollarının olduğu yerde itişmeye başladılar. Töreni yöneten komite üyeleri tarafından zar zor yatıştırılan bu itişme, yol boyunca her etapta tekrarlanıyordu.</p>
<p class="calibre1">Dağınık saçlı, çılgına dönmüş, kan ter içindeki yüzlerce kafa ileri geri hareket ederek kaidenin kolları altına giriyordu. Yırtılmış gömlekler, şırıl şırıl ter atan suratlar, iniltiler, bunaltıcı solumalar arasında, kaidenin demir kollan altında ezilmiş omuzlar, tahtaya kuwetlice yapışmış nasırlı eller ile çıplak, kıpkırmızı güçlü kollar kördüğüm olmuştu. Yüklendikleri ağırlığın altında, azizlerin aşkına ellerinden geldiğince çile çekebilmek için çıldıran bu kudurmuş kalabalığın her biri kaideyi kendine çekiyor ve böylece güçleri tükeniyordu; azizler vahşice bağırarak itişen kalabalığın arasında sarhoş gibi yalpalıyorlardı.</p>
<p class="calibre1">Her etapta, kısa bir koşunun ardından kimi kadınlar balkonlardan, hıncahınç dolu pencerelerden kaidenin ve kalabalığın üzerine, irili ufaklı sepetlerden inanç gereği süngerimsi esmer ekmek dilimleri atıyorlardı. Aşağıdaki kalabalık ise ekmekleri kapabilmek için birbirine giriyordu. Bu arada, kaideyi taşıyanlar şarap şişelerini kafalanna dikiyorlar, bir dikişte mideye inen bütün şarap oracıkta tere dönüşse de sarhoş oluyorlardı.</p>
<p class="calibre1">Zaman zaman azizleri taşıyan kaide olağanüstü hafif oluyordu, o zaman durdurulamaz bir hamleyle kalabalığın neşeli yaygarası arasında hoplaya hoplaya ilerliyordu. Kimi zamansa, tam tersine, dayanılmaz bir ağırlıkta oluyordu. Azizler ilerlemek istemiyor, aniden geri geri gidiyorlardı. O zaman felaket gerçekleşiyor ve kalabalıktan birkaç kişi eziliyordu. Bir anlık panikten sonra, hepsi birden cesaretlenebilmek için, “Yaşasın Aziz Cosimo ve Aziz Damiano!” diye bağırıyorlar ve olup biteni unutup yollanna devam ediyorlardı. Ancak, çoğu kez önceki noktaya gelindiğinde aniden azizleri taşıyan kaide yeniden duruyordu, o zaman tüm gözler pencerelere yöneliyordu ve kalabalık tehditlerle sövüp sayarak oradan bakanlan içeri girmeye zorluyordu. Çünkü bu, pencerelerden bakanlar arasında ya adağını yerine getirmemiş ya da kendine kötü söz söyletmiş, bu nedenle de azizlere bakmaya layık olmayan birisinin olduğuna delaletti.</p>
<p class="calibre1">Böylece, tüm halk o gün boyunca ahlak zabıtası kesiliyordu.</p>
<p class="calibre1">Marta ve Anna Veronica balkonda Agata ve Maria’nın ortasında durmuş, töreni izliyorlardı. Antonio Pentagora daha önceden kaideyi taşıyanlara işaret etmişti. Zavallı dört kadın ilk önce azizlerin yürüyüşündeki duraksamayı anlayamadılar. Azizlerin kaidesinin gerilediğini gördüler ama o manevranın onlar için yapıldığını tahmin etmediler. Kaide tekrar balkonlarının altına gelip durduğunda tüm halk, yerde kanlar içinde ezilmiş bir halde yatan zavallı bir çocuğun yarattığı üzüntü nedeniyle çileden çıkmış bir halde bağırarak, söverek, bakışlarını ve kollarını onlara doğru kaldırdı. Marta ve Anna Veronica hemen balkondan içeri kaçtılar, ardından Maria ağlayarak onları izledi. Rengi kireç gibi olan Bayan Agata, öfkeden titreyerek panjurları öylesine hızlı kapattı ki camlardan biri tuzla buz oldu. Bu hareketi hakaret olarak kabul eden çıldırmış halkın bağırışları, küfürleri göklere yükseldi. Evlerinin altında ortalığı kasıp kavuran bu fırtınada birbirine sokulmuş dört kadın yaprak gibi titriyordu. Bu hüzünlü bekleyiş sırasında balkonun demirlerine azizlerin başlarının bir, iki, üç kez kuvvetle vurulduğunu duydular.</p>
<p class="calibre1">Her darbeyle ev sarsılıyordu.</p>
<p class="calibre1">Sonra kalabalık yavaş yavaş sakinleşti, sokakta büyük bir sessizlik oldu.</p>
<p class="calibre1">Dişleri kenetlenmiş, rengi solmuş, titreyen Marta, “Alçaklar! Alçaklar!” diyordu.</p>
<p class="calibre1">Anna Veronica yüzünü elleriyle örterek ağlıyordu. Maria ürke ürke balkona yaklaştı ve camın ardından darbelerden bükülmüş parmaklığı gördü.</p>
<p class="calibre1">Gözlerinde Niccolino’ya karşı acıyan bir bakış ve dudaklarına yerleşen her zamanki soğuk alaycı gülümsemeyle, “Bu kadarı da fazla, öyle mi?” dedi Antonio Pentagora.</p>
<p class="calibre1">Niccolino, “Alçaklık bu!”diye öfkeyle atıldı. “Utanın! Bütün kasaba dünkü skandalla çalkalanıyor. İyi iş çıkardınız!” “Aferin sana Niccolino!” diye bağırdı rahat bir tavırla An-tonio Pentagora. “Gerçekten kutluyorum seni! Soylu, cömert duygular bunların hepsi de... Aferin! Bırak da iyice kök salsınlar oğlum, zamanla göreceksin, nasıl da dal budak salacaklar topu birden ...”</p>
<p class="calibre1">Evvelsi akşam baba oğulun neredeyse birbirine girmesine ramak kaldığı şiddetli kavganın ardından, tıpkı Rocco’nun yaptığı gibi Niccolino da daha ileri gitmemek için öfkeyle oradan uzaklaşmıştı.</p>
<p class="calibre1">Antonio Pentagora yalnız kalınca başını yavaş yavaş sallayıp iç çekti:</p>
<p class="calibre1">“Ahmaklar!”</p>
<p class="calibre1">Kırmızı suratı göğsüne gömülü, gözleri kapalı, kaşları çatık bir halde uzunca bir süre düşüncelere daldı.</p>
<p class="calibre1">Başta kendi çocukları olmak üzere kimsenin ondan haz etmediğini gayet iyi biliyordu. Öyle olsundu!.. N’apalım? Elinden bir şey gelmezdi. Mutlaka böyle olması gerekiyordu. Pentagora erkekleri için geyik boynuzlarıyla mühürlü kaderlerinden kaçış yoktu. “Alaya alınmak mı, nefret edilmek mi? Nefreti yeğlerim. Kader böyleymiş!”</p>
<p class="calibre1">Ona göre, bütün insanlar kendi paylarına düşenle doğarlar. Bunun değiştirilebileceğine inanmak aptallıktı. Gençken o da şimdi oğullarının yaptığı gibi bir an için bunun mümkün olabileceğine inanmış, bunu ümit etmiş ve aldanmıştı. Tıpkı zavallı Niccolino gibi, yüreğinde soylu ve cömert duyguların</p>
<p class="calibre1">var olduğunu sanmış, onlara itimat etmişti de sonunda nereye varmıştı? Dönüp dolaşmış, boynuzlu olup çıkmıştı. Ona düşen pay buydu işte, böyle olması gerekiyordu demek ki.</p>
<p class="calibre1">Kendini böyle düşünmeye öylesine şartlamıştı ki, birisi ondan bir yardım talebinde bulunduğunda bazen duygulanıp razı olmaya kalkışsa da kendine mani oluyor, oflayıp pofuyor, sonra da dudaklarında aynı alaycı gülümsemeyle o zavallı biçareye başka kapıya gitmesini söylüyordu: Mesela insan sevgisiyle dolu şu şu adlı kişiye.</p>
<p class="calibre1">“Ona git, şekerim. İnsanlara yardım etmek için yaratılmıştır kendisi. Gördüğün gibi, doğru kişi ben değilim. Benim işim değil bu. Üstelik, yıllardır büyük bir maharetle bu işle haşır neşir olup bu işin müptelası olan o yüce gönüllü kişiyi gücendirmiş olurum. Benim meşguliyet alanım boynuzlar.”</p>
<p class="calibre1">Elinde olmadan üslubu kayıtsızlaşmıştı. Bütün bunları en doğal haliyle söylüyordu. Diğerlerinden önce davranmak ve ellerindeki kozu almak için evlilik hayatındaki talihsizliği ilk önce kendisi alaya alıyordu. Topluluk içinde sanki düşman kampının tam ortasındaymış gibi ümitsiz hissediyordu kendini. Dudaklarındaki o sırıtma, kovalanan bir köpeğin köşeye sıkıştığındaki ifadesiyle aynıydı. Neyse ki zengindi; öyleyse güçlüydü. Kimseden korkusu yoktu. Nitekim bütün halk ona yol açıyordu: Altın buzağıya yol verin!<a id="footnote3"></a><sup class="calibre5"><a href="#bookmark4">3</a></sup></p>
<p class="calibre1">“Saçmalık!”</p>
<p class="calibre1">Gelininin ona göre kaçınılmaz olan ihanetinden sonra Rocco’nun o hafifmeşrep kadınla olan yakışıksız ilişkisine sevinmişti.</p>
<p class="calibre1">“Aferin Rocco’cuğum! Bu hoşuma gitti. Şimdi tamamsın artık. Zamanla sen de göreceksin ki... Alnına dokunayım bakayım...”</p>
<p class="calibre1">Ama yo, o şapşal kaderin ona biçtiği yerde rahat durama-mıştı. Her daim suratı asıktı, kaba ve huysuzdu. Sonra aniden o canavar Francesco Ajala öldü. O zaman Rocco’nun allak bullak olan ruhu, kasabada o kudurmuş delinin yarattığı ortak acının altında ezilmiş hissetti hemencecik kendini. Dedikoduya meydan vermemek için metresinden sessiz sessiz kurtuldu ve canlı bir cenaze gibi eve döndü.</p>
<p class="calibre1">“Niye ki? Francesco Ajala’yı sen mi öldürdün sanki?”</p>
<p class="calibre1">Uzun bir süre Rocco’yu evden çıkmaya, başka şeylerle oyalamaya ikna etmek mümkün olmadı. Atlar, koşum atları ve binek atlan. Kendine tam altı tane at almıştı! On beş gün geçmeden adlarını bile anmaz oldu. “Peki, ne istiyorsun başka? ^Kafayı dağıtmak için küçük bir seyahat? Burada, İtalya’da bir yerlere ya da yurtdışına?” Yo, o da olmadı! “Kulüpte pişpirik?” Tek akşamda dokuz bin lira kaybetmişti; babası ağzını bile açmadan ödemişti hepsini.</p>
<p class="calibre1">Öyleyse yapacak başka ne kalmıştı? Koruyucu azizlerin bayramı firsat oldu: Her zehrin bir panzehiri vardır. Böylece Ajalaların balkonunun tam altında törendeki skandalın çıkması için kalabalığı kışkırttı.</p>
<p class="calibre1">Pişmanlık duymuyordu, Rocco, eti dağlanacak çıldırmış bir hayvan gibi sağa sola tekme savurarak oradan kaçıp gitti. Evet, bu zavallıya biraz fazla ağır gelmişti ama lazımdı! Zamanla sakinleşecek ve ona teşekkür edecekti.</p>
<p class="calibre1">“Bak şu deli karıya!” dedi kendi kendine Antonio Pentago-ra, evin içinde huzursuzca dolanıp duran ablası Sidora’nın aceleci homurtularından etkilenerek.</p>
<p class="calibre1">Belki de skandal haberi ablasına da ulaşmıştı. O ne düşünüyordu acaba? Antonio Pentagora’nın dediğine göre, aile boynuzlarını yakmaya çalışıp bir türlü başaramayan, yaz kış yanan şöminenin ateşinin dışında kimse ne düşündüğünü bilemezdi onun.</p>
<p class="calibre1">Rocco, günlerce babasını uzaktan dahi görmek istemedi. Niccolino, anlayışlı bir kardeş olarak içini dökmesi için onun yanından aynlmıyordu.</p>
<p class="calibre1">“Yetmez miydi? Evden kovmak yetmez miydi? Öcümü almıştım. Yeterliydi! Yo, hayır. Bir de üstüne babası öldü. Kendimi suçlu hissettiğimi söylemiyorum ama elbette bir şekilde benim de katkım olmuştur. Bebeği öldü, kendisi de ölümden döndü, zar zor ayağa kalktı ve babam olacak o alçak onun gözleri önünde o utanç verici olayı gerçekleştirdi! O kadına neden hfila hakaret ediyor? Ona bu hakkı kim verdi? Nçak! Nçak! ”</p>
<p class="calibre1">Öfkeden ellerini ovuşturuyordu.</p>
<p class="calibre1">Bu arada haberler günden güne kötüleşiyordu. Deri atölyesi kapanmış, Paolo Sistri ortalardan kaybolmuştu (insanlar onu kasayı boşaltmakla suçluyorlardı). Yoksulluk, terk edilmiş o üç zavallı kadının kapısını çalmak üzereydi demek ki! Ne yapacaklardı? Yalnız, yardımsız, tüm kasabanın kötü gözle baktığı bu kadınlar ne yapacaklardı?</p>
<p class="calibre1">Geceleri Rocco, benzi solmuş, şiş suratı ve koca gövdesiyle ellerini sallayan Francesco Ajala’nın hayaletini görür gibi oluyordu: “<span class="calibre3">Sen iki yuvayı birden yıkıyorsun: Şeninkini de benimkini de!”</span> Kayınvalidesini (nişanlandıktan ilk günden beri Rocco’ya hep iyi davranmıştı), saçı başı darmadağın, perişan durumda, Marta’yı yüzünü gizler, ağlamaklı halde ve Maria’yı şaşkın şaşkın sayıklarken görüyordu: “<span class="calibre3">Bize kim yardım edecek ? Bize kim yardım edecek ?”</span></p>
<p class="calibre1">Böylece, deri atölyesinin açık arttırmayla satışa çıktığını öğrendiği gün Rocco kendini zorlayıp göz göze gelmekten kaçınarak babasına onun hesabına atölyeyi satın almasını teklif etmeye gitti.</p>
<p class="calibre1">“Sen delirdin mi?” diye yanıtladı babası. “Bedavaya verseler bile almam. Hem sonra, bana bak, şimdiye kadar yaptıklanna göz yumdum. Paramı yeteri kadar sokağa attın zaten. Keriz</p>
<p class="calibre1">değilim! Üstüne üstlük bir de yardımseverlik mi? Bilirsin, bu benim işim değil. Bizim ailenin meşguliyet alanı boynuzlar.” Rocco’yu sap gibi ortada bırakıp çekip gitti.</p>
<p class="calibre1">XI</p>
<p class="calibre1">Marta, Maria ve annesi, kapının zilinin hafifçe çalındığını duyduklarında yataktan daha henüz kalkmışlardı. Maria kapıyı açmaya gitti ve gözetleme deliğinden bakınca kapının ardında bekleyen yoksul giyimli yaşlı bir adam ile iki delikanlı gördü.</p>
<p class="calibre1">“Ne istiyorsunuz?” diye sordu kararsızlıkla gözetleme deliğinden.</p>
<p class="calibre1">“Mübaşir Ziro, Don Protogene,” diye yanıtladı yaşlı adam kıvırcık kır sakallarını sıvazlayarak. “Kapıyı açar mıydınız lütfen?”</p>
<p class="calibre1">“Mübaşir mi? Kimi arıyorsunuz siz?”</p>
<p class="calibre1">Yaşlı adam ona eşlik eden iki gence, “Burası Bay Francesco Ajala’nın evi değil mi?” diye sordu.</p>
<p class="calibre1">Maria çekinerek kapıyı açtı.</p>
<p class="calibre1">“Bağışlayın küçükhanım,” dedi delikanlılardan biri. “(Don Protogene, küçükhanıma kağıdı versenize.) İşte, küçükhanım, bu kağıdı annenize gösterin. Biz burada bekliyoruz.”</p>
<p class="calibre1">O sırada Bayan Agata da kapıda göründü.</p>
<p class="calibre1">“Anne,” diye seslendi Maria, “gel bak... Ben anlamadım...” Yaşlı adam, bu kez ensesine kadar gömülmüş, eprimiş melon şapkasını başından çıkararak, “Mübaşir Ziro, Don Protogene,” diye tanıttı kendini yeniden. “Tanıştığınıza memnun olmadınız... elbette, ama... emir büyük yerden, biz sadece emir kuluyuz.”</p>
<p class="calibre1">* Don, Donna: Güney İtalya’da itibar sahibi kişilerin isimlerinin önünde kullanılan hitap şekli. (ç.n.)</p>
<p class="calibre1">Bayan Agata, adamı biraz süzdü şaşkın şaşkın, sonra kağıdı açıp okudu. Maria, çekine çekine annesine bakıyordu; yaşlı mübaşir her kelimeyi başıyla onaylıyordu. Bayan Agata yazanları iyi kavrayamayıp gözlerini kağıttan kaldırdığında, saygılı bir tonla, “Yargıcın talimatı bu. Bu ikisi de şahit,” dedi.</p>
<p class="calibre1">İki genç eğilerek şapkalarını çıkardılar.</p>
<p class="calibre1">“Nasıl olur!” diye bağırdı bayan Agata. “Bana demişlerdi ki...”</p>
<p class="calibre1">Şimdi, olanları duyunca Marta da kapıya gelmişti. Sahanlıktaki iki genç gizlice birbirini dürtüp göz kırpıyorlardı.</p>
<p class="calibre1">“Nasıl olur...” diye tekrar etti şaşkın şaşkın Bayan Agata, Marta’ya dönerek. “Avukat bana demişti ki ...”</p>
<p class="calibre1">Gençlerden tıknaz ve sarışın olanı, “Avukatlar birçok şey söylüyorlar...” diye söze karıştı, kızarmasına neden olan bir gülümsemeyle. “Bırakın işimizi yapalım hanımefendi, göreceksiniz ki...”</p>
<p class="calibre1">“Ama bizim olan...”</p>
<p class="calibre1">“Anne,” diye sözünü kesti Marta, kibirli bir şekilde. “Burada tartışıp durmak faydasız. Bırakalım girsinler. Emir almışlar, görevlerini yapmak zorundalar.”</p>
<p class="calibre1">“Büyük üzüntüyle, elbette,” diye ekledi Don Protogene, “ama maalesef. .. ”</p>
<p class="calibre1">Gözlerini yumdu, ellerini açıp dilini üstdudağına değdirdi.</p>
<p class="calibre1">“Hiç kolay değil,” dedi az sonra. “Nereden başlayalım? Eğer hanımefendi bize gösterme nezaketinde bulunursa...” “Beni izleyin,” dedi Marta. “İşte salon.”</p>
<p class="calibre1">Kapıyı açtı ve aylardır panjurları kapalı, terk edilmiş odayı aydınlatmak için diğerlerinin önünden girdi. Sonra annesine ve kız kardeşine dönüp ekledi:</p>
<p class="calibre1">“Siz gidin. Onları ben beklerim.”</p>
<p class="calibre1">İki genç mahcup mahcup birbirine baktı; hukukçu ve zaten Gregorio Alvignani’nin ayakçısı olan ve Marta’yı yakından görebilmek için yaşlı mübaşirden ısrarla şahit olarak onu götürmesini isteyen sarışın genç, uzun cılız tırnaklarına bakarak, “İnanın çok üzgünüz hanımefendi,” dedi.</p>
<p class="calibre1">Marta, aynı küçümseyen yüz ifadesiyle onun sözünü kesti: “Acele edin. Faydasız konuşmalar bunlar.”</p>
<p class="calibre1">Don Protogene, ceketinin iç cebinden çıkardığı kağıt, kemikten yapılmış fitilli mürekkep hokkası ve kaz tüyünü salondaki demirbaş eşyaların sayımını yapabilmek için düzenlerken etrafta sadece üzerine oturmanın nezakete sığmayacağını düşündüğü kabarık koltuklar ve sandalyeler görünce saygılı bir tebessümle Marta’ya, “Eğer hanımefendi bana bir sandalye getirme nezaketinde bulunursa... ” dedi.</p>
<p class="calibre1">“Oraya oturun,” dedi Marta, bir koltuğu işaret ederek. Yaşlı adam denileni yapmak için koltuğun ucuna ilişti. Titrek eliyle gözlüğünü burnunun ucuna yerleştirdi ve kağıdı kanepenin önünde duran yuvarlak sehpanın üzerine koyarak sayfanın başına ağır ağır iki l harfiyle, “Sallon,” diye yazdı. İşlemi tamamlayınca kaz tüyünü kulağının arkasına yerleştirdi ve ellerini ovuşturarak Marta’ya, “Elbette bu mobilyalar burada kalacak hanımefendiciğim,” dedi. “Şimdi ben öylesine üstünkörü küçük bir demirbaş dökümü hazırlıyorum sadece.” “Hepsini götürebilirsiniz de,” dedi Marta. “Birkaç gün içinde bu evden ayrılacağız, yeni evimize bu kadar mobilya sığmayacaktır zaten.”</p>
<p class="calibre1">“Siz halledeceksiniz demek ki,” diye konuyu kapadı Bay Protogene ve not etmeye başladı: “Bir piyano...”</p>
<p class="calibre1">Marta, Maria’nın birçok kez çaldığı piyanoya baktı. Derslerine olan tutkusu müzikle uğraşmasına mani olmamış, kendisi de genç kızlığında bu piyanoyu çalmıştı. Yaşlı adam ve iki genç yavaş yavaş eşyaları sayıp not aldıkça, farklı anıları anımsayarak Marta’nın bakışları bu eşyalara takılıp kalıyordu bir an için.</p>
<p class="calibre1">Bu arada, Bayan Agata’nın başlarına gelen yeni felaketi üzüntü içinde ağlayarak haber verdiği Anna Veronica da gelmişti.</p>
<p class="calibre1">“Bu da mı başımıza gelecekti? Sokağın ortasında... Ey Tannın, hiç mi merhametin yok? Şu masum yetime de mi acımıyorsun Tanrım?”</p>
<p class="calibre1">Sessizce akan gözyaşlarını annesinden saklamak için alnını pencerenin camına dayamış olan Maria’ya işaret etti.</p>
<p class="calibre1">“Marta nerede?” diye sordu Anna Veronica.</p>
<p class="calibre1">“İçerde, <span class="calibre3">onlarla</span> ...” diye yanıtladı Bayan Agata, gözyaşlarını silerek. “Onu bir görsen. Öylesine soğukkanlı ki, sanki söz konusu olan bizim evimiz değilmiş gibi ...”</p>
<p class="calibre1">“Agatacığım, biraz cesaret!” dedi Anna. “Tann bizi sınıyor... ”</p>
<p class="calibre1">Bayan Agata, “Yok, Tanrı değil, Anna!” diye sözünü kesti bir kolunu kavrayıp. “Tann’nın adını karıştırma! Tanrı böyle bir şey isteyemez!”</p>
<p class="calibre1">Eliyle tekrar Maria’yı işaret ederek alçak sesle ekledi:</p>
<p class="calibre1">“Ne acı! Ne acı!”</p>
<p class="calibre1">O zaman Anna Veronica onu oyalamak için yeni evden bahsetmeye başladı.</p>
<p class="calibre1">“Oradan geliyorum. Bir görsen! Işıklı, havadar üç odacık. Odalar pek de küçük sayılmaz. Ay bak, orada rahat edeceksiniz... Sonracığıma, küçük bir de terası var! Çamaşırları asmak için çok müsait, hem demir telleri de var, her köşede bir tane direk; oradan uzandığında, bak, neredeyse böyle elimizi tutabiliriz... Benim odamın penceresi tam karşınızda... Mehtaplı gecelerde...”</p>
<p class="calibre1">Anna duraksadı. Birden eski günlerden kalma bir geceyi anımsadı. Aşığı o evde oturmuştu ve birkaç gün sonra arka-daşlan oraya taşınacaklardı. Kafası karışmıştı, konuyu değiştirdi:</p>
<p class="calibre1">“Hay benim aklım! Bak şu işe... Az kalsın unutuyordum, aslında onun için gelmiştim! Size güzel bir haberim var. Evet ...” Maria’ya seslendi: “Maria! Buraya gel kızım... Hadi, şu gözyaşlarımızı silelim, ver bana bakayım o mendili. Oh, işte böyle... Aferin! Baron Troisi’nin kızının evlilik haberini vereceğim size... Eminim ki sizi hiç mi hiç ilgilendirmiyor bu haber ama beni ilgilendiriyor canlanın, çünkü barones, inanılacak gibi değil ama kızının çeyiz hazırlıklannı burada yaptırma lütfunda bulunmuş, anlıyor musunuz? Ve işin oldukça büyük bir kısmını ben aldım. Böylece hepimize iş çıktı, Tann da bize yardım edecek. Yeni evin kısmetine!”</p>
<p class="calibre1">Tam o sırada mübaşir Ziro, kulağının arkasında kaz tüyü, bir elinde mürekkep hokkası ve kağıt, diğer elinde melon şapka, gülünç bir reveransla eşikte belirdi. “Müsaade buyurur musunuz?”</p>
<p class="calibre1">İki delikanlı onu takip ediyordu. Marta da geldi. “Buyurun, girin. Anne sen içeri git. Ah, burada mıydın Ahna? Rica etsem annemi ve Maria’yı içeri götürür müsün?” “Gördün mü?” diye sordu annesi arkadaşına, Marta’yı ima ederek. “Nasıl bu hale gelebildi böyle?”</p>
<p class="calibre1">“Nasıl yani Agata?” dedi Anna Veronica. “Hiç üzülmedi-ğine nasıl kanaat getirebiliyorsun? Belki de şimdi üzüntüsünü göstermek istemiyordur sizi yüreklendirmek için...”</p>
<p class="calibre1">“Öyledir herhalde,” diye iç çekti annesi. “^ına sen de biliyorsun, burada bizimleydin. Kıyamet koparken (şimdi hâlâ evimde kıyamet kopmaya devam ediyor ya gerçi) Marta ne yaptı? Kendini odaya kapadı, sanki hiçbir şeyin farkında değilmiş gibi. Bugün etrafta dolaşması, biraz bizimle ilgilenmesi mucize gibi geliyor bana... Ne yazıyor? Ne okuyor? Utanıyorum Annacığım, bazı şeylere gösterdiği tavır karşısında, inan.</p>
<p class="calibre1">Maria ve ben ışıktan tasarruf yapabilmek için erkenden yatıyoruz, o ise gece yarılarına kadar, sabahın ikisine dek ışığı açık tutuyor, çalışıp duruyor... Kendi kendime, hastalık beyninde bir araz mı bıraktı acaba diye soruyorum ... Nasıl olur diyorum, durumumuzun ne kadar fena olduğunu biliyor! .. Babası öldü, iflas ettik... Yoksulluk içindeyiz ... O ise sakin sakin bir köşeye çekilip hiçbir şey olmamış gibi nasıl okumaya devam edebiliyor?”</p>
<p class="calibre1">Ahna Veronica kadını üzüntüyle dinliyordu. Bu felakete kendisi de dahil olduğuna göre, Marta’nın tam olarak bencil olmasa da aldırmaz, hatta daha da kötüsü, duyarsız davranışlarına o da bir anlam veremiyordu.</p>
<p class="calibre1">Arkasında iki şahitle birlikte mübaşir az sonra o kapının da eşiğine gelip tekrarladı: “Müsaade buyurur musunuz?”</p>
<p class="calibre1">Üç kadın o odadan da çıktılar, böylelikle odadan odaya dolaşarak neredeyse üç gün sonra sonsuza kadar aynlacakları evden dışarı püskürtüldüler.</p>
<p class="calibre1">Eski evi üzüntüyle boşaltıp yenisine yerleştikten sonra, Anna Veronica yeni eve genç Barones Troisi’e dikmek üzere kokulu kumaşlar, yumuşak ve ince ketenler, nakışlar, kurdeleler ve danteller getirdi.</p>
<p class="calibre1">Bayan Agata, Maria’yı kendini dikiş nakışa vermiş gördüğünde gözyaşlarına zor hâkim oluyordu. Ah, Maria kendi çeyizini hazırlayamayacaktı hiç, hep böyle kalacaktı zavallı kızcağız, yetim ve yalnız, sonsuza kadar. ..</p>
<p class="calibre1">Marta, yeni evlerinde de aynı şekilde yaşamaya devam ediyordu. Ancak, artık Anna Veronica buna şaşırmıyordu: Marta, annesi ve kız kardeşiyle paylaşmamasını tembihleyerek, verdiği karan ona anlatmıştı.</p>
<p class="calibre1">Sonunda bir akşam odasından kaygıyla çıkarak haberi diğerlerine de verdi. Ertesi sabah eski okulunda başlayacak olan meslek sınavları için hazırlanmıştı. Anna Veronica biriktirdiği paralardan harcı ödeyerek onun adına başvuruda bulunmuştu.</p>
<p class="calibre1">Ahnesi ve kız kardeşi öylece kalakaldılar.</p>
<p class="calibre1">“Bırakın bunu yapayım,” dedi Marta onların hayreti karşısında sinirlenerek. “İtiraz etmeyin, lütfen...”</p>
<p class="calibre1">Sonra yine odasına çekildi.</p>
<p class="calibre1">Eski okul arkadaşlarıyla birlikte aynı sınavlara girecekti. Yani onlarla tekrar karşılaşacaktı! Onu muhabbetle karşılamalarını beklemiyordu. Meydan okuyan bir tavırla gidecekti onlarla karşılaşmaya, hatta sadece onlara değil, ertesi sabah yollarından geçeceği tüm kasabaya meydan okuyacaktı adeta. Azizlerin kutlamasının yapıldığı o korkunç gün herkesin gözü önünde onurunu kıran o kalleş insanların yüzlerine bakacaktı dosdoğru.</p>
<p class="calibre1">Marta, eski evlerinin balkonunun altında, kolları havada, şarabın ve güneşin etkisiyle çılgına dönmüş olan gürültülü kalabalığı hatırladıkça, daha çok savaşma arzusuyla doluyordu. Gerçekten de ona sürülen o alçak ve haksız lekeden daha da güçlenerek çıkacağını ve gururla, “Annemi ve kız kardeşimi yoksulluktan kurtardım. Onlar artık benim için ve benim sayemde yaşıyorlar!” duyabileceğini hissediyordu.</p>
<p class="calibre1">Yavaş yavaş bu düşüncelerle teselli buldu ve beklenen sınavın yarattığı gerginliğe gelecek hakkında yaptığı planı ekleyerek içindeki kaygıyı yenmeye çalıştı ama içindeki huzursuzluk dinmiyordu; bu huzursuzluk sınav sabahı uyandığında daha da büyümüştü, eli ayağı birbirine karışmıştı.</p>
<p class="calibre1">Artık ne yapacağını bilmez hale gelmişti. Odadaki birkaç yoksul eşyadan medet umarak etrafına bakınıyor, onları tek tek anımsıyordu. İşte elini yüzünü yıkayacağı tas oradaydı, giymesi gereken giysilerin üzerinde durduğu saldalye buradaydı. Az sonra aceleyle yapması gereken işlere koyuldu.</p>
<p class="calibre1">Saçlarını ayna olmadan elinden geldiğince itinayla tararken, ona eşlik etmek için hazırlanmış olan annesi içeri girdi.</p>
<p class="calibre1">“Ah, iyi ki geldin anne! Saçlarımı taramama yardım et, geç kaldım!”</p>
<p class="calibre1">Annesi okula gittiği sabahlarda yaptığı gibi saçlarını taramaya başladı. Taramayı bitirince kızına şöyle bir baktı. Tanrım! Onu hiç bu kadar güzel görmemişti... Onunla kasaba sokaklarına çıkacağını, insanların kötücül bakışları arasında onu okula kadar götüreceğini düşündükçe gerçekten çekiniyordu; kendi alçakgönüllü ürkek mizacı, kızının kalkıştığı işi anlamasına da, takdir etmesine de izin vermiyordu. Marta’nın güzelliği ve bakışlarındaki meydan okuyan o havanın insanların, “Bak şu yüzsüze!” demesine sebep olacağını düşünüyordu.</p>
<p class="calibre1">“Yüzün ne kadar aydınlık...” dedi kızına bakışlarını kaçırarak. “Sokakta gözlerini yere indir,” diye eklemek isterdi ama yapamadı.</p>
<p class="calibre1">Sonunda merdivenlerden indiler. Maria titreyerek pencereden onları gözleriyle izlerken ana kız birbirlerine sıkıca sokulup yola koyuldular.</p>
<p class="calibre1">Bayan Agata insanların bakışlarından kaçabilmek ve görünmeden geçip gidebilmek için boyunun hiç değilse şimdikinin yarısı kadar olmasını, ona sonsuz gibi görünen sokağı bir çırpıda geçebilmeyi isterdi. Marta ise eski arkadaşlarıyla karşılaşacak olacağını düşündüğünden yolu hemen tamamlamak için acele etmiyordu.</p>
<p class="calibre1">Okula ilk onlar gelmişti.</p>
<p class="calibre1">Başını ve ellerini hararetle sallayarak içten bir hayranlıkla, “Ah güzel kızım! Nasıl olur? Yeniden mi döndünüz? Nasıl da büyümüşsünüz! Nur yüzlüm...” diye bağırdı yaşlı hademe kadın.</p>
<p class="calibre1">Yaşlı kadına iyi niyetle gülümseyerek, “Henüz kimse gelmedi mi?” diye sordu Marta, biraz mahcup bir halde.</p>
<p class="calibre1">“Kimse gelmedi daha,” diye yanıtladı beriki. “Siz her zaman ki gibi ilksiniz... Küçücükken her allahın sabahı kapıyı güm güm güm diye tekmelediğinizi anımsıyor musunuz? Yüce Tanrım, kör karanlıkta gelirdiniz... Anımsıyor musunuz?”</p>
<p class="calibre1">“Evet, evet!” Marta gülümsüyordu... “Ah, eski günler!” “Salona buyurmaz mısınız?” dedi yaşlı kadın. “Bayan Agata yorulmuşsunuzdur herhalde...”</p>
<p class="calibre1">Bayan Agata’nın yüzüne bakıp başını sallayarak iç çekti: “Zavallı Bay Francesco! Ne acı. .. Onun gibi namuslu insanlar gelmiyor artık dünyaya hanımefendiciğim! Tamam, bu konuyu kapatalım artık. Tanrı mekânını cennet eylesin! .. Bekleme salonunun kapısı kapalı sanırım. Biraz beklerseniz anahtarı alıp geleyim.”</p>
<p class="calibre1">Nazik karşılamadan hoşnut olan bayan Agata, “Ne iyi kadın!” dedi Marta’ya.</p>
<p class="calibre1">Yaşlı kadın bir dakika sonra koşarak döndü.</p>
<p class="calibre1">“Kızım Eufemia da bugün sizinle sınava girecek Bayan Marta!”</p>
<p class="calibre1">“Eufemia mı? Öyle mi? Nasıl kendisi?”</p>
<p class="calibre1">“Zavallıcık, kaç gecedir gözüne uyku girmiyor ... Azmi elden bırakmıyor... Sizin yeteneğiniz malum küçükhanım, acaba benim için ona biraz yardım edebilir misiniz? En zor sınav olduğunu söylüyorlar! Hemencecik aşağı çağırayım da s!ze eşlik etsin... İşte, bu arada siz şöyle buyurun.”</p>
<p class="calibre1">Önlüğünün ucuyla deri kanepeyi temizledi.</p>
<p class="calibre1">Salondan çıkmak üzere olan yaşlı kadına, “Eufemia çalışıyorsa rahatsız etmeyin,” dedi Marta.</p>
<p class="calibre1">“Yok canım!” dedi yaşlı kadın başını çevirmeden.</p>
<p class="calibre1">Eufemia Sabetti, ondan en az altı yaş büyük olmasına rağmen birinci sınıftan beri Marta’nın okul arkadaşıydı. Koşullan kendininkinden çok yüksek olan okul arkadaşlarıyla birlikte okulda büyümüş, annesinin bin bir özveriyle yetiştirdiği ve gurur kaynağı olan Eufemia orada kibarlaşmıştı. Belki arkadaşlarına sen diye hitap ediyor, şapka takıyor, gerçek bir “genç hanım” gibi davranıyordu ama yine de okul arkadaşlarının gözünde hademenin kızı olarak kalmıştı. Aslında bunu zavallının yüzüne söylemiyorlardı ama ya elbisesi ile şapkasına bakışlarıyla ya da bazen aralarından birinin söylediklerine kulak vermek için onu sap gibi ortada bırakmalarıyla belli ediyorlardı. Eufemia onlarla arasını bozmamak için hiçbir şeyin farkında değilmiş gibi davranıyordu.</p>
<p class="calibre1">Eufemia salona girdi, arkadaşını öpmek için koşup, “Ah Marta! Bu ne güzel tesadüf!” diye bağırdı içtenlikle. Bayan Agata’yı gülümseyerek selamladı ve Marta’nın yanına, kanepeye oturdu. “Bu ne güzel tesadüf!” diye tekrarladı. “Nasıl yani? Tekrar aramıza mı döndün? Sınavlara mı gireceksin?”</p>
<p class="calibre1">Üzerindeki siyah desenleri olan sütlü kahverengi giysiler içinde sönük, esmer, zayıfça bir kızdı. Konuşurken her tarafi. titriyordu, parlak küçük gözlerini örten gözkapaklannı sürekli kırpıyordu. Güldüğünde üst dişeti ve bembeyaz dişleri görünüyordu.</p>
<p class="calibre1">Rahatsız edici sorular şimdiden başlıyordu. Ölçülü olanlara elinden geldiğince cevap vermeye çalışsa da, Eufemia’nın gözlerinde kalan sorular karşısında Marta’nın seçtiği kelimeler samimi olmaktan uzaktı.</p>
<p class="calibre1">Bayan Agata ayağa kalktı.</p>
<p class="calibre1">“Ben eve döneyim, Marta. Seni arkadaşınla baş başa bırakayım. Hadi cesaret kızlar!”</p>
<p class="calibre1">Bekleme salonundan çıkarken avluda, aralarında Marta’nın eski arkadaşlarından birkaçını tanıdığı, şık yazlık giysiler içinde bir grup genç kız gördü. Bayan Agata geçerken birden susup bakışlarını kaçırdılar. Hiçbiri onu selamlamadı. İçlerinden sadece birisi, Mita Lumia, onu başıyla hafifçe selamladı.</p>
<p class="calibre1">Yaşlı hademe kadın Marta’nın gelişini onlara haber vermişti.</p>
<p class="calibre1">“Yüzsüzlüğün dikalası!” dedi içlerinden birisi.</p>
<p class="calibre1">“Kendi adıma, ben içeri girmeyeceğim,” diye açıklıyordu bir diğeri.</p>
<p class="calibre1">Bir üçüncüsü, “Niçin geldi aramıza?” diyordu.</p>
<p class="calibre1">Diğerleri gibi küplere binmese de onun da siniri bozulan Mita Lumia, “Elbette sınavlar için. Engelleyecek haliniz yok ya?” diye yanıtlıyordu.</p>
<p class="calibre1">“İyi peki ama,” diyordu dördüncüsü, “yanına asla oturmam, müdürün zoruyla bile!”</p>
<p class="calibre1">Beşinci kız Mita’ya, “Onu nasıl çağıracağımızı bile bilmiyoruz daha! Pentagora mı? Yoksa Ajala mı?” diyordu.</p>
<p class="calibre1">Durumdan sıkılmış olan Mita Lumia, “Allahaşkına, eskiden olduğu gibi Marta deyin, olup bitsin!” diye yanıtladı.</p>
<p class="calibre1">Bu sırada Marta, dudaklarında acı bir gülümsemeyle, “Kim bilir hakkımda ne konuşuyorlar...” diyordu Eufemia Sabetti’ye.</p>
<p class="calibre1">“Bırak istediklerini söylesinler,” diye yanıtladı Eufemia.</p>
<p class="calibre1">Gruptan dört kız içeri daldı ve gözlerini kaçırarak koşa koşa salonu geçti.</p>
<p class="calibre1">Eufemia Sabetti’nin ona eşlik etmesine minnettar da olsa, Marta yine de yanında olmasından ötürü küçük düşmüş hissinden kendini alamıyordu. Kendisi için olmasa da, o dedikoducular için onunla, yani hademenin kızıyla beraber görünmekten rahatsızdı.</p>
<p class="calibre1">Ayağa kalktılar. Bu sırada yavaş adımlarla Mita Lumia girdi içeri.</p>
<p class="calibre1">“ A, Marta ... Nasılsın?”</p>
<p class="calibre1">Gülümsemeye çalıştı ve zayıf bir şekilde elini uzattı.</p>
<p class="calibre1">“Sevgili Mita... ’’ diye yanıtladı Marta.</p>
<p class="calibre1">Bir süre ikisi de başka bir şey diyemeden öylece kalakaldı.</p>
<p class="calibre1">Kıskançlık bir yandan, sonuçsuz entrikalar, suya düşmüş hayaller öte yandan, yenilgilerine bir gerekçe olarak kolayca bir iftira uyduruverdiler.</p>
<p class="calibre1">Besbelliydi!</p>
<p class="calibre1">Marta Ajala, hazırlık sınıflarında vekil öğretmen kadrosunu milletvekili Alvignani’nin “himayesi” altında olduğu için kazanmıştı sadece.</p>
<p class="calibre1">İlk günden öğrencilerin babalan okula doluştu, müdür beyle görüşmek istiyorlardı. Bu bir skandaldı! Kızlan okula gitmek istemiyorlardı. Aklı başında hiçbir baba da onları gitmeye zorlayamazdı. Ne pahasına olursa olsun, hemen bir çare bulunmalıydı.</p>
<p class="calibre1">Yaşlı müdür, vekil öğretmen adayının en yüksek notla sınavı kazandığını söyleyerek öğrencilerin babalarını okul müfettişine gönderiyordu. Kızlardan bir başkası sınavı daha iyi yapsaydı, yeni açılan sınıfiçin vekil öğretmen o olurdu. Hiçbir haksızlık, hiçbir imtiyaz yoktu...</p>
<p class="calibre1">“Bundan emin olabilirsiniz!”</p>
<p class="calibre1">Okul müfettişi Claudio Torchiara oralıydı, üstelik Gregorio Alvignani’nin yakın dostuydu. Şikâyetler ona çarpıtılarak, farklı şekilde ve farklı bakış açısıyla yansıtılıyordu. Bu utanç verici himayeyle Alvignani halkın gözünden düşmek mi istiyordu yoksa?</p>
<p class="calibre1">Müfettiş Torchiara, Alvignani’nin olayla uzaktan yakından ilgisi olmadığını, Bayan Ajala’nın öğretmenliğinin hükümet ataması olmadığını anlatmak için boş yere nefes tüketiyordu. Hadi canım şimdi! Okul müdürü olup biteni savunadursundu bakalım, gelip geçiciydi tabii o! Ama Torchiara oralıydı, hadi canım! Yakın geçmişteki skandalları unutmak için hafızasını yitirmiş olması gerekirdi...</p>
<p class="calibre1">Bayan Ajala’nın ataması gökten zembille mi inmişti sanki? Hem elini vicadanına koysundu, ya Torchiara’nın bir kızı olsaydı, kendisinden böylesine kötü söz ettiren bir kadının öğretmenlik yaptığı bir okula yollamaktan memnuniyet mi duyardı yoksa kızını? Yetişmekte olan kızlar için ne harika bir öğretmendi o öyle!</p>
<p class="calibre1">Her allahın günü daha da artan yoksulluğun altında ezilen Marta’nın evdekilerden gizlice odasına kapanıp o sınavlara hazırlanırken, farklı bir biçimde de olsa insanların neredeyse aynı alçakça ve hakaret dolu davranışıyla karşılaşacağı fikri bir an için aklına gelmiş olsaydı, belki de aniden tüm cesaretini kaybedebilirdi. Ama o zamanlar, bir yandan gençliğinin verdiği ataklıkla yeniden toparlanabilme kaygısı, öte yandan kendisi ve ailesinin çaresizce içine düştükleri yoksulluk, kendi değerinin ve annesi ile kardeşi için yaptığı fedakârlığın kutsallığının bilincinde olması ona itici bir kuvvet veriyordu. Yalnızca sınavı kazanmaya odaklanıyor, sonrasında kazandığı sınavın getirisiyle amacına ulaşacağını düşünüyordu.</p>
<p class="calibre1">Heyecan içinde verdiği haber karşısında annesi ve kız kardeşinin gösterdikleri kederli şaşkınlığın anlamını şimdi şimdi anlıyordu. Namuslu insanların onu engellemek, çıkmak için uğraştığı çamura iyice gömmek için hazırladıkları iftira henüz kulağına gelmemişti daha!</p>
<p class="calibre1">Yaşlı hademe Bayan Sabetti, üzgün bir halde, ona vaat edilen yere belediye danışmanlarından birinin yeğeni olan Breganze’nin atandığı haberini vermeye gelmişti bile.</p>
<p class="calibre1">Bu arada Rocco' Pentagora’nın vicdan azabına dönüşmeye başlayan acıma duygusu, Marta’nın öğretmenlik yapacağı hakkındaki beklenmedik haber karşısında aniden gölgelendi ve öfkeye dönüştü.</p>
<p class="calibre1">Rocco, Marta’nın kararında gereksinimlerin aciliyetini, ailesinin temel ihtiyaçlarını gidermek zorunluluğunu görmemişti. Kendisi onların ihtiyaçlarını gizlice gidermeyi tek.lif etmişti zaten. Marta’nın bu kararında, “Kendime ve aileme yeterim ben. Sizin cezanız umurumda değil,” dercesine tüm insanlara karşı küçümseyen ve cesur bir edayla başkaldırma isteğini görmüştü yalnızca. Kendini bir kenara itilmiş hissetti; sadece önemsenmemiş değil, kansı tarafından küçümsenmiş ve alaya alınmış hissetti. Büyük bir öfke bürüdü içini, bu öfke özellikle karısının yapmaya niyetlendiği mesleğe karşı anlaşılamaz bir küçümseyle açığa çıkıyordu.</p>
<p class="calibre1">“Öğretmen! Öğretmen ha! Bir zamanlar kanm olan o kadın şimdi öğretmenlik yapacak ha!”</p>
<p class="calibre1">Sanki Marta’nın öğretmenlik yapması onun adını lekelemek anlamına geliyormuş gibi bir türlü huzur bulamıyordu.</p>
<p class="calibre1">Bu işi yapmasını nasıl engellemeliydi peki? Kendisini nasıl hatırlatmalıydı? Onu önemsememe ihtimalinin olmadığını, aralarındaki bağı koparamayacağını, sadık kalmadığı bir ilişkisinin ağır yükünden kurtulamayacağını nasıl hissettirmeliydi ona?</p>
<p class="calibre1">Huzursuzluğ. giderek artıyordu ... Yeni bir skandal mı yaşanmalıydı? Yeni bir intikam mı alınmalıydı? İşi, karısına yazılan mektuplan yayımlayarak, Marta ve Alvignani arasında varsayılan ilişki hakkındaki iftirayı yeniden canlandırmaya kadar vardırmak mı gerekiyordu? Yo, yo! Komik duruma düşecek olan açıkça kendisi olurdu. Zaten kasaba ahalisi bu utanç verici ilişkiye inanıyordu; iftirayı desteklemek, onu da, bir başkasını da takmayan kansı üzerindeki güçsüzlüğünü ortaya çıkarmaktan başka işe yaramazdı. Hatta o iftirayı önlemenin bir yolunu bulmak en iyisiydi. Evet... ama nasıl? O anlarda kâh Alvignani’ye duyduğu öfkeden, kâh hiddetten, kâh yaralanan aşkından, kâh yüce gönüllüğünden, karşıt düşünceler aniden bir belirip bir kayboluyordu.</p>
<p class="calibre1">Ne yöne gideceğini bilmeden evden dışarı çıkıyordu. Birdenbire kendini kasabanın kenar mahallelerinde, Francesco</p>
<p class="calibre1">Ajala’nın deri atölyesinin yakınlarında buluyordu. Buralara kadar ne yapmaya gelmişti? Ah, onu bir görebilseydi ... Eski evleri işte oradaydı... Mana artık daha aşağılarda, kiliseden ötede oturuyordu... Işıkları tek tük yanan birkaç balkona kaçamak bakışlarla bakarak ihtiyatla ilerliyordu. Issız sokakta uzaktan gelen ilk ayak sesinde o civarda görülmemek için gerisingeri eve dönüyordu.</p>
<p class="calibre1">Ama enesi gün sil baştan başlıyordu.</p>
<p class="calibre1">Marta’yı tekrar görebilme, daha doğrusu Marta tarafin-dan görülme arzusunun sebebi neydi? Kendi de bilmiyordu. O gün kilisede Niccolino’nun gördüğü gibi, siyahlara bürünmüş hayal ediyordu onu.</p>
<p class="calibre1">“Biliyor musun, eskisinden daha güzel!</p>
<p class="calibre1">Ancak, Marta elbette ona bakmayacak, onu uzaktan fark eder etmez hemen gözlerini kaçıracaktı. Yolunu kesmek mi? Onunla konuşmak mı? Düpedüz delilik! İnsanlar ne düşünürdü sonra? Hem Mana’ya ne diyecekti ki?</p>
<p class="calibre1">Bu ruh haliyle bir sabah Anna Veronica’nın evine gitti.</p>
<p class="calibre1">Onu karşısında, beti benzi solmuş, allak bullak olmuş görünce Anna donakaldı.</p>
<p class="calibre1">“Ne istiyorsunuz benden?”</p>
<p class="calibre1">“Rahatsız ettiğim için özür dilerim... Kalkmayın, lütfen. Ben kendime bir sandalye alının.”</p>
<p class="calibre1">Ancak bütün sandalyelerin üzeri çeyiz eşyalarıyla doluydu, Anna bir sandalye boşaltmak: için kalkmak zorunda kaldı.</p>
<p class="calibre1">“Ne güzel eşyalar bunlar...” dedi Rocco sıkıntıyla.</p>
<p class="calibre1">“Barones Troisi’nin,” dedi Anna.</p>
<p class="calibre1">“Kızı için mi?”</p>
<p class="calibre1">Anna başıyla onayladı, Rocco üzüntüyle alnını kırıştırıp içini çekti. Mana’nın çeyizini, kendi düğün hazırlıklarını anımsadı.</p>
<p class="calibre1">“İşte sandalye,” dedi Anna tedirginlikle.</p>
<p class="calibre1">Rocco usulca oturdu. Konuya nereden başlayacağını bilemiyordu. Bir an için sanki bir şeyin üzerine düşmesini beklermiş gibi kaşları çatılı, başı öne eğik, omuzlan çökük bir halde bekledi. Anna Veronica, hâlâ şaşkınlığın etkisinde, suratına dikkatlice bakıyordu.</p>
<p class="calibre1">Gözlerini kaldırmadan, her sözcükte dili dolanarak, “Siz, sanırım, zaten biliyorsunuzdur,” diye söze başladı en sonunda. “ Şeyin komşusu olduğunuzu biliyorum, hatta...”</p>
<p class="calibre1">Sözümü yarıda kesti; o ses tonuyla, o pozisyonda devam edemezdi. Silkindi, başını kaldırdı ve Anna’nın yüzüne baktı.</p>
<p class="calibre1">“Bakın öğretmen hanım, ben sanıyorum ki... Şey, ben insanların onun hakkında söylediklerine inanmıyorum... Marta’nın bu yeni deliliği hakkındaki...”</p>
<p class="calibre1">Hüzünlü bir tebessümle, “Yaa,” dedi Anna başını bir yana eğerek. “Siz buna delilik diyorsunuz demek?”</p>
<p class="calibre1">“Delilikten de öte!” diye yanıtladı Rocco hemen. “Bağışlayın ama...”</p>
<p class="calibre1">“İnsanların yine ne yumurtladıklarını bilmiyorum,” diye devam etti Anna. “Ama tahmin edebiliyorum ... Siz, Bay Pentagora, onlara kulak asmamakla iyi ediyorsunuz, zaten olan biteni sizden daha iyi bilen de yoktur...”</p>
<p class="calibre1">“Bundan bahsetmeyelim! Bundan bahsetmeyelim, lütfen!” diye atıldı Rocco, konunun açılmasını istemeyerek. “Geçmişten söz etmek için gelmedim.”</p>
<p class="calibre1">Anna, “Pekâlâ, öyleyse niye geldiniz? Bağışlayın ama siz inanmadığınızı kendiniz söylüyorsunuz...” diye eklemeye yeltendi.</p>
<p class="calibre1">“Neye? İnsanların ne söylediğini biliyor musunuz?” diye sordu sinirli bir ses tonuyla Rocco. “Alvignani’yle olan mektuplaşmanın devam ettiğini... İşte!”</p>
<p class="calibre1">“Devam ettiğini mi?”</p>
<p class="calibre1">“Evet efendim. Bunu niye söylüyorlar? Marta’nın kendini göstermek için yanıp tutuşma arzusundan! Nasıl olur da... Sen alnındaki lekeyi bilmene, ne halt ettiğini bilmene rağmen, bir de utanmadan sokağa çıkıp insanlann dedikodulanna meydan okuma cesaretini nasıl gösteriyorsun? İnsanlar konuşuyor... Elbette konuşacak! O işi nasıl elde ettiği hakkında...”</p>
<p class="calibre1">Anna acı bir küçümsemeyle devam etti: “Malum zaten! Günümüzde mevkiler yalnızca böyle kazanılıyor! Memleketimizin namus bekçileri yolunu yordamını kendileri öğretiyorlar... Namussuzluk yapın, çünkü zaten ... yapsanız da yapma-sanız da aynı hesap, bizim için her zaman yapmış olacaksınız. O halde Marta namussuzluk yapmadığı için aptal, değil mi? Eline ne geçti? Ona kim inanıyor?”</p>
<p class="calibre1">“Söylenenlere inanmıyorum ben, size söyledim,” dedi Rocco, daha da endişeli bir şekilde. “Yine de insanlann arkadan konuşmalannda tamamen haksız da olmadıklannı kabul ediyorum... Millet sınavın nasıl geçtiğinden ne anlasın ki? Akla entrika gelir ister istemez! Siz olaya bu yanından bakmak istemiyorsunuz hiç... İşte bu yüzden onu bağışlayabiliyorsunuz!”</p>
<p class="calibre1">“Biliyor musunuz, bağışlamakla kalmıyorum,” diye bağırdı Anna ayağa firlayarak. “Aynı zamanda onu takdir ediyorum, Bay Pentagora! Marta’yı takdir ediyorum ve ona hayranlık duyuyorum! Çünkü o zavallı kızın vicdanında, onun yüzünden haksız yere acı çeken diğerlerine karşı pişmanlık görsem de, ne bir leke ne de bir günah buluyorum Tann’nın huzurunda! Maruz kaldığı hakaretlerden, incitmelerden dolayı içinin sızladığını biliyorum, ‘Yeter artık!’ diye haykırdığını duyuyorum. Ne haldeler, biliyor musunuz siz? Yiyecek tek lokmalan bile kalmadı, biliyor musunuz? Annesine ve kız kardeşine kim bakacaktı peki? Onlan içine düştükleri yoksulluktan az da olsa kim çıkaracaktı? Ben biliyorum, bunlann zavallı Marta’ya ne fedakârlıklara mal olduğunu ben biliyorum! Yoksa sizin ve milletin hoşuna gitmesi için açlıktan ölseler daha mı iyi olurdu?</p>
<p class="calibre1">Rocco Pentagora da ayağa kalktı, allak bullak olmuş, yüzü pençe pençe kızarmıştı; parmaklarını sürekli oynatarak, mobilyalara dokunarak odanın içinde dört dönüyordu. Sonra Anna’ya yaklaştı, tehditkâr bakışlarla ellerinden kavradı:</p>
<p class="calibre1">“Dinleyin öğretmen hanım... Lütfen ona... öğretmenlik yapma sevdasından vazgeçmesini söyleyin, insanların arkasından konuşmasına meydan vermesin. . . Ailesinin gereksinimlerini, böyle söyleyin ona, ben karşılayacağım, kimseye... kimseye sezdirmeden... Babama bile, anlaşıldı mı! Francesco Ajala’nın aziz anısı üzerine söz veriyorum ona! İnanın, aşktan ötürü değil! Onur için yapıyorum, onun ve benim onurumuz için... Ona böyle söyleyin...”</p>
<p class="calibre1">Anna Veronica söylediklerini ileteceğine söz verdi ve az sonra Rocco vaat ile tembihlerini tekrarlayarak geldiğinden daha da şaşkın ve sarsılmış olarak çekip gitti.</p>
<p class="calibre1">“Onurumuz için, aşk için değil... Ona böyle söyleyin. Onur için! Anlaştık mı?”</p>
<p class="calibre1"><a id="bookmark5"></a>XIII</p>
<p class="calibre1">Anna Veronica, Rocco Pentagora gider gitmez Manalara koştu.</p>
<p class="calibre1">Parmağını dudaklarının üzerine götürerek, “Marta nerede?” diye sordu Maria’ya alçak sesle.</p>
<p class="calibre1">“Odasında... Niye?”</p>
<p class="calibre1">“Sus! Sessiz ol!”</p>
<p class="calibre1">Bayan Agata’ya oturmasını işaret etti, etrafına bakındı.</p>
<p class="calibre1">“Bırakın da oturayım ... Her yanım titriyor... Ah, canlarım, bir bilseniz! Bilin bakalım kim geldi az önce bana? Marta’nın kocası!”</p>
<p class="calibre1">Maria ve annesi, şaşkın şaşkın, “Rocco mu? O mu?” diye atıldılar bir ağızdan, alçak sesle.</p>
<p class="calibre1">Anna parmağını dudaklarının üzerine götürdü yeniden. “Deliye dönmüş,” diye ekledi ellerini havada sallayarak. “Ah ne korktum! Ona halâ âşık, size söyleyeyim ben! Öyle olmasa... Dinleyin şimdi, bana geldi. Ben, diyor, insanların iftiralarına inanmıyorum, diyor...”</p>
<p class="calibre1">“Yani?” diye ağzından kaçtı Agata’nın.</p>
<p class="calibre1">“Ben de aynısını söyledim: Eh, yani? Senin söylediğini söyledim ben de. Ama o diyor ki, -bek.le!- Marta, diyor, insanların fesatlıklarına karşı öğretmen olacağım diye çıkmamalıydı, diyor, yani bu onu kızdırmış, küçük düşürmüş... Tamam işte, bana ne önerdi biliyor musunuz, canlarım? Marta’yı fikrinden caydırmamı istedi ... Sizin ihtiyaçlarınızı o karşılayacakmış insanların kötü konuşmalarına bir son vermek için.”</p>
<p class="calibre1">“Bu kadar mı?” diye iç çekti Bayan Agata duyduk.lan karşısında. “Sadece biraz parayla, dilenciye verir gibi gizliden gizliye verilen parayla insanların ağzını kapayabileceğini mi sanıyor? Yarın öbür gün paranın başka yerden geldiğini söylemeyecekler mi? Ah hem aptal hem de alçak!”</p>
<p class="calibre1">“Yo! Yo!” diye atıldı Anna. “Öyle söyleme... Adanı âşık, inan bana... Ama o it babası yok mu? Anlıyorsun, değil mi? O olduğu sürece ... Marta bir not yazmayı kabul etse...” “Kime?”</p>
<p class="calibre1">“Ona, kocasına! Yumuşatmak için, sadece o yazabilir böyle bir mektubu... Şimdi tam zamanı! ‘Çok iyi bildiğin gibi,’ diye yazmalı, ‘gerçeğin nasıl olduğunu... Bak şimdi ne hale düştüm! Hakkımda neler söyleniyor!’ Ah, keşke bu iki lafı yazsa... Zaten bana bir cevap beklediğini söyledi... Siz ne dersiniz?”</p>
<p class="calibre1">“Marta böyle bir şey yapmaz!” dedi Maria başını iki yana sallayarak..</p>
<p class="calibre1">“Bir deneyelim!” dedi Anna. “Onunla benim konuşmamı ister misiniz? Nerede şimdi?”</p>
<p class="calibre1">“Orada,” diye işaret etti bayan Agata. “Korkarım ki pek uygun bir zaman değil. ..”</p>
<p class="calibre1">“Yalnız gideyim ben,” dedi Anna ayağa kalkarken.</p>
<p class="calibre1">Marta, yüzünü yastığın üzerinde birleştirmiş olduğu kollarının arasına gizlemiş bir vaziyette yatağa uzanmıştı; kapının açıldığını duyar duymaz kollarını daha da birleştirdi, yüzünü iyice gizledi.</p>
<p class="calibre1">“Benim, Marta,” dedi Anna kapıyı usulca kapatırken. Başını kaldırmadan yatakta kıpırdanarak, “Beni rahat bırak, lütfen Anna!” diye yanıtladı Marta. “Teselli etmeye kalkma!” Anna Veronica yatağın yanına yaklaşıp yavaşça elini omzuna koydu. “Yo, yo,” diye ekledi aceleyle, “Yalnızca seni görmek istedim...”</p>
<p class="calibre1">“Kimseyi görmek, kimseyi işitmek istemiyorum şu an!” dedi Marta huzursuzlukla. “Beni yalnız bırak, lütfen!”</p>
<p class="calibre1">Anna hemen elini çekti ve, “Haklısın...” diye ekledi.</p>
<p class="calibre1">Biraz bekledi, sonra içini çekerek tekrar konuştu:</p>
<p class="calibre1">“Çok güzel ve çok kolay olurdu! İnsanların senin cesaretin, zekân ve işinle açtığın yolda ilerlemeni engellemeyeceklerini mi sanıyordun? Tüm bunlar ne işe yarar ki canım kızım? Arkanın kuvvetli olması gerekir! Koruyanın var mı? Yok... Arkan kuvvetliyse ilerleyebilirsin sadece, insan insanı kendi düşündüğü gibi yargılar...”</p>
<p class="calibre1">Marta başını aniden yastıktan kaldırıp öfkeyle, “Ama o yerin bana verildiğini söylemişlerdi!” dedi.</p>
<p class="calibre1">“Elbette,” dedi Anna, “sadece yerine getirilmeyen bu basit vaat bile yetti insanların birisi tarafından korunduğunu söylemeleri için...”</p>
<p class="calibre1">İlk önce anlayamayarak, Anna Veronica’nın gözlerine bakıp, “Ben mi?” dedi Marta. Sonra bir çığlık attı: “Ah, ben..</p>
<p class="calibre1">ben...” Devam edemedi, elleriyle yüzünü örttü, sonra patladı: “Tabii ya! Evet... evet... İnsanlar buna inanmalı! Bu yeni iftirayı yayan birileri vardır mutlaka!”</p>
<p class="calibre1">“O değil, haberin olsun. Kocan değil,” dedi Anna hemen. “Bu yüzden bana geldi, bana söylemek için.”</p>
<p class="calibre1">“Rocco mu?” diye haykırdı Marta şaşkın şaşkın, kaşlarını çatmaya çalışarak.. “Rocco sana mı geldi?”</p>
<p class="calibre1">“Evet, evet, az önce... Dedikodulara inanmadığını söylemek için!”</p>
<p class="calibre1">“Sana mı? O mu?”</p>
<p class="calibre1">Hayreti bu ziyaretin sebebini bulmasını engelliyordu hâlâ. “Ne istiyormuş?”</p>
<p class="calibre1">“Senin...” diye yanıtladı Anna, “senin şey yapmanı istiyor...”</p>
<p class="calibre1">Şimşekler çak.an gözlerle, “Ne istiyor ben sana söyleyeyim mi?” diye atıldı Marta. “Cesareti kırıldı, bir yandan pişman oldu, öte yandan... ben başımı kaldırmaya yeltendim, değil mi? O zaman o yere serildi! Tekrar başımı öne eğmeye çalışıyor. Aşağı! Aşağı! Ta beni attığı çamurun dibine! Bunu istiyor işte benden! Nefes almamamı istiyor, alnımdan, tam şuramdan damgaladığını sandığı lekeyi silemememi istiyor! Bunu istiyor işte! Ah elbette, ona bu zevki verirsem eğer, tıpkı istediğinde ayağıyla ezebileceği bir kurbağa gibi çamurun içine saplanıp kalırsam, ona bu zevki verirsem, biliyor musun? Bana ve aileme bakabilir, yiyecek ve giyeceğimizi karşılayabilir de ...” Anna şaşkın ve acı dolu gözlerle baktı Marta’ya.</p>
<p class="calibre1">“Bunu istemiyor mu? Söyle hadi?” diye sıkıştırdı onu Marta. “Bildim değil mi? Bana mı anlatıyorsun onu? Aklından geçenleri kitap gibi okurum ben onun!”</p>
<p class="calibre1">“Şayet bu olup bitenleri ona yazsan ...” dedi Anna ürkek bir şekilde.</p>
<p class="calibre1">“Ben mi? Ona mı?”</p>
<p class="calibre1">“Bir cevap bekliyor...”</p>
<p class="calibre1">“Benden mi?” dedi Marta küçümseyerek. “Ona yazmak mı? Ona yazmaktansa, bak, mademki onlar için makbule geçmedi... Annem ve Maria yaşayabilmek için benimle birlikte aşağılanmak zorundalar mademki... Roma’ya ... başka birine yazanın ben de...”</p>
<p class="calibre1">“Hayır, Marta!” diye üzüntüyle bağırdı Anna.</p>
<p class="calibre1">Marta, “Yo, yo...” diye sözünü geri aldı hemen, kendini tekrar yatağa attı, yüzünü yastığa gömdü. “Yo ... Biliyorum! Açlıktan ölürüm daha iyi...”</p>
<p class="calibre1">Anna Veronica ne söyleyeceğini bilemedi. Yatağın üzerindeki hıçkırıklarla sarsılan o genç bedeni acıyan gözlerle okşadı, bacağının üzerinde sıyrılmış olan elbisesinin ucunu eliyle düzeltti.</p>
<p class="calibre1">İç çekerek odadan çıktı.</p>
<p class="calibre1">Onu görünce ne Bayan Agata ne de Maria bir şey sordu. Üçü birden uzun süre gözleri boşluğa takılı, suskun kaldılar.</p>
<p class="calibre1">Sonunda Anna, “Müfettiş Torchiara’ya gitsen nasıl olur?” diye önerdi.</p>
<p class="calibre1">Bayan Agata, “Ne yapmaya?” der gibi ona baktı.</p>
<p class="calibre1">“Bu bir haksızlık,” diye ekledi Anna. “Torchiara sana bir şeyler söyleyecektir... Ne dediğini duymak için... Böyle devam edebilir misiniz?”</p>
<p class="calibre1">Gerçekten de Marta iki gündür ağzına neredeyse hiçbir şey koymadan öylece yatıyordu.</p>
<p class="calibre1">“Ne söylemesini istiyorsun ki?” diye iç çekti Bayan Agata. “^Artık iş başkasına verildi...”</p>
<p class="calibre1">“Ama Marta’ya önceden söz vermişlerdi!” dedi Anna. “Sana izah edecektir... Yo, biliyorum, sana ümit vermeyecek ama hiç değilse birkaç güzel söz söyleyecek. Şu zavallı yavrucağı kendine getirmek için... Haydi Agatacığım, gidiver... Hemen şimdi! Biliyorum, rahatsız edici bir durum...”</p>
<p class="calibre1">“Benim için mi?”dedi perişan bir halde Bayan Agata ellerini yukarı kaldırıp açarak.</p>
<p class="calibre1">Artık onun için hiçbir şeyin anlamı yoktu. Hiçbir şey istemiyordu artık. Birkaç ay içinde ak düşen saçlarına dulların taktığı başlığını taktı:</p>
<p class="calibre1">“Bana kaldıysa, hemen gidiyorum...”</p>
<p class="calibre1">Ancak, sanki gerçekten utanılacak bir şey yapmış gibi, yolda insanların bakışlarından sakınıyordu. Pek çoktular, kasabanın tamamı sanki haksızlık yapmak, ceza kesmek için sözleşmişti; kimseden medet ummayan, kimsenin önünde eğilmeyen bir adam olan kocası ise eve kapanmıştı. Kendisi kimdi ki? Yapılan haksızlıktan ve başlarına gelen felaketten afallamış zavallı bir kadındı alt tarafı ve evet, yoksulluğundan, giydiği giysilerden utanıyordu. Marta, olanlara boyun eğip, onları kabullenip adaleti zamana bırakmalıydı. Üçü birden çalışacaklardı, gölgede kalarak ve içlerine kapanarak, tüm bu savaşı yeniden körüklemeden.</p>
<p class="calibre1">İşte Torchiara’nın evi oradaydı. Merdivenleri usulca, ürkerek çıktı, kapıyı çalmadan önce dışarıda elleriyle yüzünü örttü.</p>
<p class="calibre1">Kapıyı açmaya gelen hizmetçiye ilk olarak, “Yalnız mı?” diye sordu.</p>
<p class="calibre1">“Hayır, yanında Profesör Blandino var,” diye yanıtladı hizmetçi.</p>
<p class="calibre1">“Peki... Burada mı bekleyeyim?”</p>
<p class="calibre1">“Nasıl isterseniz... Ben bu arada geldiğinizi haber vereyim.”</p>
<p class="calibre1">Az sonra Bay Claudio Torchiara bir eliyle kapının önündeki perdeyi aralayıp diğer eliyle de gözlerini miniminnacık gösteren burnunun üzerindeki kavanoz dibi gözlüklerini kaldırarak seslendi:</p>
<p class="calibre1">“İçeri buyrun hanımefendi, lütfen!”</p>
<p class="calibre1">Bayan Agata’nm elinden tuttu ve çalışma odasındaki kana-penin önüne kadar kendisine eşlik etti.</p>
<p class="calibre1">Bayan Agata mahzun bir gülümsemeyle başını öne eğip kanapenin ucuna ilişti.</p>
<p class="calibre1">“Profesör Luca Blandino,” diye tanıştırdı Torchiara. Huzursuz gözlerle bakan kadına dalgın bir şekilde elini uzatarak, “Tanıyorum... Tanıyorum...” diye Torchiara’nın sözünü böldü kel kafalı, sakallı adam. “Francesco Ajala’nın dul eşi değil mi? Kocanız çok büyük adamdı!”</p>
<p class="calibre1">Torchiara kocaman yuvarlak altın çerçeveli gözlüklerini burnunun üzerinde ikinci kez kaldırarak içini çekti. Bir anlık bir sessizlik oldu, Bayan Agata o süre zarfında gözyaşlarını zar zor engelledi. '</p>
<p class="calibre1">“Bilindiği gibi,” gözleri kapalı, kollan bağlı ekledi Blan-dino, “bilindiği gibi, başkaları için doğru ya da yanlış olan davranışlarımız kendi gerçek doğamıza dayanarak değil de, dışarıdan gelen özelliklere dayanarak yargılanır...</p>
<p class="calibre1">“Biz Francesco Ajala’yı nasıl yargıladık? Genellikle zorunluluklar ve mecburiyetlerden bahsederken kullandığımız sözcük dağarcığımızla yargıladık onu, yani onun doğasının gerektirdiği, bir başka deyişle, eğitiminin belirlediği kendine özgü şifreyi hiç anlayamadan yargıladık. Maalesef bu şekilde yargılıyoruz biz!”</p>
<p class="calibre1">Ayağa kalktı .</p>
<p class="calibre1">“Gidiyor musun?” diye sordu Torchiara.</p>
<p class="calibre1">Blandino cevap vermedi. Varlığının Bayan Agata için ne kadar sıkıntı verici ve uygunsuz olduğunu hiç fark etmeden, dalgın dalgın, gözleri yan kapalı, kaşları çatık bir halde odada dolanmaya başladı.</p>
<p class="calibre1">Blandino’nun orada bulunuşundan dolayı özür diler gibi, sanki, “Ne yapalım! Onu anlayışla karşılamalıyız, huyu böyle...” demek istermiş gibi kadına tevekkülle bakarak, “Sebebi ziyaretiniz kızınızın durumu değil mi hanımefendi?” diye sordu Torchiara alçak sesle.</p>
<p class="calibre1">Ancak Blandino’nun varlığı Torchiara’yı hiç mi hiç rahatsız etmiyordu. Hatta hizmetçi, Bayan Agata’nın geldiğini bildirince, ziyaretin uzun sürmemesi ve hassas, duyarlı yüreğine yenik düşmemek için onun gitmesine özellikle mani olmuştu. O zavallı annenin son umutlarını da kırmak zorundaydı. .. Kısa süreliğine de olsa, işte, vekil öğretmenlik bile de olsa bir atama için henüz çok erkendi... Öğretmenlik kariyeri zordu, çok zordu! Biraz daha beklemek gerekiyordu, işte ... Gelecek, genç öğretmen hanım için yavaş da olsa, güzel sürprizlerle doluydu şüphesiz! Nasıl? Nasıl? Bayan Breganze mi? Ha, evet... Onun yumuşacık yüreği için çok rahatsız edici olan böyle bir soru karşısında, Bay Torchiara bir parmağıyla kafasını kaşıdı ve üçüncü kez gözlüklerini burnunun üzerinden yukarı itti. Evet, arkadaşı belediye danışmanı Bay Breganze’nin yeğeni Bayan Breganze... Dikkat buyururlarsa, hiçbir torpil söz konusu değildi! Sadece öncelik söz konusuydu, evet, öncelik meselesiydi işte... Başarı meselesi de değildi! Bayan Breganze’nin de çok iyi bir öğretmen olmasına rağmen, genç öğretmen Ajala’nın üstünlüğünün kıyas kabul etmediğini çok iyi biliyordu zaten kendisi de... Elbette! Elbette!</p>
<p class="calibre1">Luca Blandino, kendi düşüncelerine dalmış, ellerini arkasında birleştirmiş dolanıp dururken, arada bir kaşlarını daha da çatmasına neden olan bölük pörçük cümleler ulaşıyordu kulağına. Üzücü konuşmadan bir şey anlamadı, sadece Bayan Ajala’nın ayağa kalkıp onu selamlamak için başını hafifçe eğdiğinde suratındaki derin umutsuzluğu, hüzün dolu şaşkınlık ifadesini fark etti.</p>
<p class="calibre1">Bayan Agata’yı kapıya kadar geçirip salona geri döndüğünde, “Öff!” diye söylendi Torchiara. “Bu rezil meseleden bıktım artık! Zavallı kadıncağıza acıyorum. Ama ben ne yapabilirim ki, eğer kızı. .. Beni anlıyorsun değil mi? Küçücük bir kasabada yaşama talihsizliğine sahibiz, burada bazı şeyler maalesef affedilmiyor ve unutulamıyor... Bütün kasabaya tek başıma ben karşı gelecek değilim ya, azizim, köyün delisi ben miyim?</p>
<p class="calibre1">“Mevzu neydi?” diye sordu Blandino.</p>
<p class="calibre1">“Yoksulluk, efendim, yoksulluk! Hem de en fenasından! Ekmek meselesi... Ama ben ne yapabilirim ki allahaşkına? Duruma üzülüyorum, o kadar.”</p>
<p class="calibre1">Böylece Blandino’ya Bayan Ajala’nın ziyaretinin sebebini anlatmaya başladı.</p>
<p class="calibre1">“Nasıl yani? Sen de onu böyle gönderdin mi?” diye haykırdı cevap olarak Blandino. “Vah vah vah... Beni altüst ettin ... Nasıl olur? Tanmn! Ama bir şeyler yapmak lazım, harekete geçmek lazım... Hemen!”</p>
<p class="calibre1">Torchiara gülmeye başladı.</p>
<p class="calibre1">“Nereye gitmeyi düşünüyorsun ki şimdi?”</p>
<p class="calibre1">Blandino heyecanla odada koşuşturmaya başlamıştı. “Şapkam... Şapkamı nereye bıraktım?”</p>
<p class="calibre1">“^Kafa! Kafa!” diye bağırdı Torchiara hâlâ gülerken. “Kafanı arasan daha iyi!”</p>
<p class="calibre1">Blandion’yu kolundan kavradı.</p>
<p class="calibre1">“Bak, görüyor musun? Sonra sana çatlak diyorlar! Önce düelloda kocasının tarafını tuttun, şimdi de kansını mı savunmaya kalkacaksın?”</p>
<p class="calibre1">“Ama ben sizler gibi yargılamıyorum!” diye bağırdı Luca Blandino. “Ben koşullara göre yargılıyorum. Sizler gibi bir çizgi çekmiyorum. Buraya kadar kötü, buraya kadar iyi diye... Bırak deli gibi davranayım! Gregorio Alvignani’ye hakaret dolu bir mektup yazmaya gidiyorum... Ah, o mühim şahsiyet, bütün bir aileyi sefalet ve rezalete sürükledikten sonra böyle tereyağından kıl çeker gibi kurtulacak mı? Mektuplan ufak bir yeniyetme gibi pencereden atıyormuş, biliyor muydun? Hadi hoşça kal, hoşça kal ...”</p>
<p class="calibre1">Blandino, Bay Claudio Torchiara’nın zorlama kahkahaları arasında oradan hızla uzaklaştı.</p>
<p class="calibre1">Yaklaşık üç ay sonra Marta, birdenbire okul müdüründen bir davet aldı.</p>
<p class="calibre1">Geçen defasında Breganze’ye uygun görülen vekil öğretmenlik haberini üzüntüyle getirmiş olan yaşlı hademe Bayan Sabetti, bu defasında coşkuyla bağırarak içeri girdi:</p>
<p class="calibre1">“Küçükhanım! Küçükhanım! Burada çalışacaksınız! Bi-zimlesiniz artık küçükhanım! Alın, şu notu okuyun ...”</p>
<p class="calibre1">Kasvetli hüznün içinde aniden parlayan bir güneş ışığı gibiydi. Marta’nın yüzü ateş gibi oldu.</p>
<p class="calibre1">Hararetli hareketlerle, “Ne büyük bir mutluluk!” diye konuşmasını sürdürdü yaşlı Sabetti. “Hazırlık ikinin öğretmeni Bayan Flori gidiyor, kuzeye dönüyor! Tayini çıktı, Tann’ya şükür! Öğrenciler rahat bir nefes alacaklar... ”</p>
<p class="calibre1">Marta notu okuduktan sonra, heyecandan titreyen bir sesle, “Hemen bugün okula gitmeliyim,” dedi.</p>
<p class="calibre1">“Evet, küçükhanım!” diye sürdürdü yaşlı hademe. “Size söylediğim nedenden olduğunu göreceksiniz! Bundan eminim!”</p>
<p class="calibre1">“Ama nasıl olur?” dedi Marta. “Bayan Flori tayin mi oldu?” “Başka yere atandı, evet hanımefendi! Zavallı öğrenciler için büyük talih diyorum size... Ne sıkıcı kadındı!</p>
<p class="calibre1">Ne düşüneceğini şaşıran Marta, “Öğretim yılı başlamışken mi?” diye söylendi.</p>
<p class="calibre1">“Belki de... Torchiara yapmıştır...” diye ağzından kaçırdı Bayan Agata.</p>
<p class="calibre1">Sonra kızına okul müfettişine gizlice yaptığı ziyaretten söz etti.</p>
<p class="calibre1">Az sonra, Marta ilk şaşkınlığı üzerinden atıp okula gitmek için giyinirken bu gecikmiş atamayı kime borçlu olduğunu kavradı. Sarsılmıştı, bir an için büstiyerinin belini bağlayacak gücü bulamadı kendinde.</p>
<p class="calibre1">Okulun ilk gününden itibaren savaş yeniden başladı.</p>
<p class="calibre1">Okulun diğer namuslu ve kızkurusu öğretmenleri ona hemen cephe aldılar. Hey Tanrım! Sabahlan dudaklarının arasından çıkan kısacık bir selamlama, başlarıyla hafifçe soğuk bir günaydın bile fazlaydı! Öğretmenler odasında bir aşağılama! Tüm okulda bir küçümseme! Evet, tüm dünya entrikaydı, elini kolunu kaptırmadan dürüstçe üstesinden gelmek zordu! Hatta şerefinle ...</p>
<p class="calibre1">Alttan alta, müdür ve diğer erkek öğretmenlerin Marta’ya ilk günden beri nasıl davrandıkları hakkında kötü niyetli yorumlar yapıyorlar ve bir daha göremedikleri sevgili Bayan Flori için üzülüyorlardı. Zavallı Bayan Flori, ah olan bitinler ne fena!</p>
<p class="calibre1">Ailelerin yeni ve daha şiddetli şikâyetleri boşunaydı. Marta’nın tayin haberinin ardından birkaç gün gelmemez-lik yapan kız öğrenciler yavaş yavaş okula geri döndüler ama hepsi de besbelli anne babalarının dolduruşundan ötürü, yeni öğretmene karşı son derece kötü davranıyorlardı, hınç doluydular.</p>
<p class="calibre1">Marta’nın ilk günden itibaren onları kazanmak için göstermiş olduğu nezaket, sağduyu ve tahammül hiçbir işe yaramadı. Dokunuşlarını kabaca reddediyorlar, iyi niyetli uyanlarını duymazdan geliyor, ender ihtarlarına omuz silkiyorlardı; aralarından en fesat olanları, bahçede teneffüs esnasında arkasından onun duyacağı şekilde konuşuyor ya da ona inat olsun diye onu tek başına bir kenarda bırakıp eski öğretmenlerinin çevresine doluşuyor, onlara sevgi gösterilerinde bulunuyorlardı.</p>
<p class="calibre1">Marta altı saatlik işkenceden eve döndüğündeyse, öfke dolu ruh halini annesi ve kız kardeşine belli etmemek için çok büyük bir çaba sarf ediyordu.</p>
<p class="calibre1">Ancak güçbela sakladığı öfkeyle alı al moru mor bir şekilde okuldan eve erken döndüğü bir gün, annesi ve Anna Veronica ne olduğunu sorunca kafasından şapkasını çıkarmadan sarsıla sarsıla ağlamaya başladı.</p>
<p class="calibre1">Sonunda sabrı taşıp da iyilikle bir yere varamayacağını görünce, müdürün de tavsiyesiyle kızlara istemeye istemeye biraz sert davranmıştı. Bir haftadan beri belediye danışmanı Breganze’nin kızına temkinli yaklaşıyordu, sinir küpü, sarışın, sıska bir kızdı. Diğer kızlardan cesaret alarak işi küstahça sözler söylemeye kadar vardırmıştı.</p>
<p class="calibre1">“Duymamazlıktan geliyordum ben de... Ama bugün dersin sonuna doğru artık dayanamadım. Onu azarladım. Gülerek ve saygısızca gözlerini dikip yanıtladı beni. Bir duysaydı-nız! ‘Çık dışarı!’ ‘Çıkmak istemiyorum!’ ‘Ya! Demek öyle!’ Sınıftan atmak için kürsüden indim. Ama o sıraya yapıştı, ‘Dokunmayın bana! Ellerinizi üzerimde istemiyorum!’ diye bağırmaya başladı. ‘İstemiyorsun, öyle mi? Defol öyleyse! Defol! Çık dışarı!’ dedim ve onu tutunduğu sıradan çekmeye yeltendim. O zaman iki büklüm olup bağırmaya, ayaklarını yere vurmaya başladı. Diğer kızlar sıralarından kalkıp etrafını sardılar; bana tehditler savurarak diğer kızlarla beraber sınıftan çıktı. Müdüre gitti. Müdür onların yanında beni haksız çıkarmadı ama yalnız kaldığımızda biraz ileri gittiğimi, öğrencilere el kaldırmamam gerektiğini söyledi. . . El kaldırmak mı? Ben mi? Dokunmadım bile! Sonunda sebeplerimi makul buldu ... Hey Tanrım! Böyle nasıl devam edebilirim? Artık dayanamayacağım ben!”</p>
<p class="calibre1">Ertesi gün kızın babası belediye resmi danışmanı Bay Ip-polito Onorio Breganze müdürün ofisine olay çıkarmaya gitti.</p>
<p class="calibre1">Çılgına dönmüştü.</p>
<p class="calibre1">Gerçekten de bedeninin aşın şişmanlığı istediği gibi hareket etmesini engelliyordu. Odanın içinde bir o yana bir bu yana güçlükle taşıdığı yuvarlak karnı, kısacık kolları ve bacaklarıyla, attığı her adımda ayakkabıları döşemede ses çıkarıyordu. Kızına el kaldırmak mı? Tanrı bile buna müsaade edemezdi! Babası olmasına rağmen bir fiske vurmamıştı kızına! Ellere ya da kalçalara bastonla vurarak eğitim verilen cizvit papazları zamanına mı geri dönülüyordu yoksa? Acil bir çözüm bekliyordu! Ah tamam! Eğer Bayan Ajala’nın çok saygın ve geçerli korumaları varsa, danışşşman Breganze de daha yukarlara, daha da yukarlara şşşikâyette bulunacaktı (kolunu boş yere yukarı kaldırmaya çalışıp duruyordu), evet efendim, daha yukarlara! Sadece okulun değil, tüm ulusun kırılan onuru adına.</p>
<p class="calibre1"><span class="calibre3">Hışır hışır hışır</span> diye ses çıkarıyordu ayakkabıları yürüdükçe.</p>
<p class="calibre1">Müdür Bey onu sakinleştiremiyordu. Güleceği geliyordu. Kasabada onun kızının gerçek babası olmadığı söyleniyordu. Ama danışman Ippolito Onorio Breganze’nin, pancar gibi suratıyla öğretmen hanıma yapılan kuru bir ihtarla yetinmeye hiç niyeti yoktu. Ciddi, büyük bir ceza verilmesini istiyordu! Sadece kendi sevgili yavrusunun değil, aynı zamanda “skan-dalla çalkalanan kasabanın manevi sağlığından” da sorumluydu! Yoksa Müdür Bey’in olup bitenlerden haberi yok muydu? Körpe beyinlerin, narin ruhların eğitiminin o kadına emanet edildiğini bilmiyor muydu?</p>
<p class="calibre1">“Bu bir ah-lak-sız-lık!” diye avazı çıktığı kadar bağırdı sonunda, heceleyerek. “Ya siz iiicabına bakarsınız ya da ben iiiicabına bakanın. Okul müfettişine resmi şşşikâyette bulunmaya gidiyorum! Ssssaygılanrnı sunarım efenim.”</p>
<p class="calibre1">Silindir şapkasını aceleyle başına geçirip, hop diye çıkıp gitti. O sırada hademe içeri giriyordu, öylesine hızla çarpıştılar ki, az kalsın ikisi birden yere kapaklanacaklardı.</p>
<p class="calibre1">“Affedersiniz... ”</p>
<p class="calibre1">“Affedersiniz...”</p>
<p class="calibre1">Ve <span class="calibre3">hışır hışır hışır...</span></p>
<p class="calibre1">İki gün sonra müdür okul müfettişi tarafindan çağrıldı.</p>
<p class="calibre1">İki aydan beri Torchiara, Bayan Ajala’nın tayininin Alvignani’nin kasabadaki henüz sağlamlaşmamış politik kariyerine verdiği büyük zararı kederle fark ediyordu. Kendisine birçok kez, “Azizim, kalp her zaman aklın en büyük düşmanı olmuştur!” diye tekrarlamıştı. Çünkü Bay Claudio Torchia-ra, bir kadına da hitap etse ya da kendi kendine de söylese, eğlencesine, cümle aralarına genellikle şu <span class="calibre3">Azizim</span> sözcüğünü ekleyerek özdeyişler uydurmaktan son derece zevk alırdı.</p>
<p class="calibre1">Danışman Breganze’nin öfke dolu ziyareti aklını karman çorman etmişti. Öyleyse, belediye de Alvignani’ye cephe mi almıştı şimdi? Breganze’ye her şeyi halledeceğine dair söz vermişti, olayın farklı yorumlarını ölçüp biçmek diye yazacaktı Alvignani’ye, gerektiğinden, amiyane deyişle, sapla samanı mümkün olduğunca ayırabilmek için şimdi de okul müdürünü çağırıyordu. Son kertede sapın pek şansı yoktu. Samanlar bu durumda Alvignani ’nin milletvekili seçilmesine yarayan oylar oluyordu.</p>
<p class="calibre1">Okul müdürü, Marta’nın istemeden de olsa sebep olduğu sıkıntılardan artık bıkmış olmasına rağmen, vicdanı gereği onu müfettişe karşı savundu.</p>
<p class="calibre1">“Anlıyorum, anlıyorum,” diye yanıtladı Bay Torchiara. “Ancak, azizim, zekâ ve iyi niyet yetmiyor maalesef, özel hayatı da dikkate almak gerekiyor; özel hayat, azizim, etkiliyor, öğrencilerin öğretmenleri hakkındaki fikirleri üzerinde oldukça etki ediyor, anlatabiliyor muyum?.. O hanım...”</p>
<p class="calibre1">Ancak kasabaya yeni gelmiş olan müdür, öğretmen hanımın geçmişini bilmiyor, onun sahip olduğu değerlere hayranlık duyuyor ve her türlü övgüyü hak ettiğini düşünüyordu.</p>
<p class="calibre1">“Bunları da göz önünde bulunduracağız!” diye bağırdı Torchiara. “Şüphesiz! Öğretmen Hanım’ın ailesinin mağdur olduğunu da göz önünde bulunduracağız... Şüpheniz olmasın, belki başka bir yere nakil söz konusu olabilir, Öğretmen Hanım’ın da menfaatini gözeteceğiz ... Bu arada, azizim, kafayı ara sıra okuldan dışarı çıkarmak gerekir. .. ve ... insanların şikâyetlerini de göz önünde bulundurmak gerekir. .. İşte, sanırım, Öğretmen Hanım, aksini iddia etmiyorum asla, bir anlamda mazur da görülebilir. .. Sinirlenip biraz aşırıya kaçmış sanırım... Yani! Bay Breganze, azizim, yabana atılacak biri değil elbet! Hem olayın okulun dışına çıkmaması için, hem Öğretmen Hanım’ın iyiliği için Breganze’nin ağzını kapamak lazım, anlatabiliyor muyum? Bakın, şöyle yapalım. Siz Bayan Ajala’yı on beş günlük sağlık raporu alması için ikna edin, bu arada da öğrencilerin dersten geri kalmamaları için vekil bir öğretmen çağırın... Bu arada bir şey yapmaya çalışalım. Tamam mı?”</p>
<p class="calibre1">Aynı gün <span class="calibre3">pek sevgili Gregorio’’</span>suna, kariyerinde büyük zararlara neden olan “torpillisinin” başka bir yere tayini için elinden gelen her şeyi yapmasını rica ettiği uzun, samimi bir mektup yazdı. İsteğinin zor olduğunun farkındaydı; ancak Millet Meclisi ’ndeki eğitim bakanlığı bütçesinin tartışılması esnasındaki parlak konuşmasının ardından Alvignani için hiçbir güçlük aşılamaz değildi artık, çünkü -onu pohpohlamak için söylemiyordu kesinlikle!- bu konuşmanın, tüm gazetelerin de belirttiği gibi, ona parlamentoda sağlam bir pozisyon sağlayacağı kesindi. Sonuçta, o eğitim yılı için öğretmen Ajala Palermo’daki Collegio Nuovo’ya vekil öğretmen olarak pekâlâ nakil edilebilirdi (sayfiye yeri de sayılırdı orası).</p>
<p class="calibre1">Böyle önemli bir kararı beklerken, Marta hasta raporunu on beş gün daha uzatmak zorunda kaldı. Yaklaşık bir ay sonra milletvekili Alvignani’den, biri Marta’ya, diğeri ise müfettiş Torchiara’ya iki mektup geldi.</p>
<p class="calibre1">Marta mektubu aldığında çok tedirgin oldu. İnsanların bariz haksızlığına karşı savaşamamaktan dolayı küçük düşürülmüş, hak etmediği bir cezaya maruz bırakıldığı için altüst olmuştu, öfke ve hınç dolu hissediyordu kendini artık. O mektup sanki öç almak için bir silah gibi göründü ona.</p>
<p class="calibre1">Ustaca kotarılmıştı, geçmişe dair onu rahatsız edebilecek en ufak bir ima bile yoktu, ancak satır aralarında, insanlar ve hayat hakkındaki hazin fikirlerinin yanında onun içinde bulunduğu ruh halinin farkında olduğu seziliyordu! Alışılmış varlığımızın bildik biçarelikleri, bayağılıklardan, küçük insanların koruyucu ağından, bir ideale ulaşmak için başımızı her kaldırdığımızda karşılaştığımız engel ve köstek olan çamurun bir karış üzerindeki kuralların eşitleyici boyunduruğundan kaçıp sürekli bir hayal dünyasına dalmak en iyisiydi!</p>
<p class="calibre1">Son zamanlarda maruz kaldığı acılan öğrendiğini söylüyor ve onu çevreleyen bu çamurdan kurtarmak için tayin haberini veriyordu. Marta’nın asla belirtmediği bir arzuyu yorumlama hakkını kendinde bulmuştu. Ondan bunu yapmasına izin vermesini, uzaktan da olsa onu anımsamasına ve göz kulak olmasına müsaade etmesini rica ediyordu. Ne yazık ki ruhunu içtenlikle ortaya koyabileceği yollar kısıtlı ve acizdi!</p>
<p class="calibre1">Kâğıdın başında, Latince olarak yine aynı cümle yazılıydı:</p>
<p class="calibre1">NIHIL - MIHI - CONSCIO</p>
<p class="calibre1">Yola çıkarken Marta, Maria ve annelerini üzen tek şey Anna Veronica’yı bırakıyor olmalarıydı.</p>
<p class="calibre1">Zavallı Anna! Onlara cesaret vermeye çalışıyordu ama sonuçta en biçare kendisiydi. Onlar üç kişiydi, Anna ise, sanki düşmanlar arasında tek başına terk edilmiş gibi yalnız kalacaktı. Onun için yeniden suskunluk, yeniden yalnızlık, uzun, hüzünlü, tekdüze günler başlayacaktı...</p>
<p class="calibre1">“Bana yazacağınıza söz verin ama!”</p>
<p class="calibre1">Ağlamak istemediğini söylüyordu ve ağlıyordu. Zorla gülümsemeye çalışan dudakları hüzünle bükülüyordu.</p>
<p class="calibre1">Kasabanın bulunduğu tepenin eteklerindeki tren istasyonuna kadar onlara eşlik etmek istedi. Yol boyunca tek bir söz bile etmediler. Nemli, puslu bir gündü; kapıya kötü monte edilmiş camların sürekli zangırdamasıyla rahatsız edici bir gürültü çıkaran eski araba, dik sokağın bozuk taşları üzerinde zıplayarak ilerliyordu.</p>
<p class="calibre1">Tren hareket etmek üzereyken kondüktör hıçkırıklarını birbirinin omuzunda bastırarak sıkıca kenetlenen Anna Veronica ve Bayan Agata’yı zorla ayırdı. Tren hareket düdüğünü çalmaya başlamıştı bile.</p>
<p class="calibre1">Gittikçe uzaklaşan kara trenin ardından, Anna yavaş yavaş aşağı sarkan kollan ve yanaklarından süzülen ya;larla kalakaldı, gözleri hâlâ uzaktan, ta uzaktan mendillerinin uçuştuğu üç arkadaşının bindiği kapıya takılıydı...</p>
<p class="calibre1">O da kendininkini sallayarak, “Elveda... Elveda...” diye mırıldanıyordu kendi kendine.</p>
<p class="calibre1"><span class="calibre2">İKİNCİ BÖLÜM</span></p>
<p class="calibre1">Papireto Sokağı’nda, binanın en üst katında, zemrn! Valenza’ya özgü karolarla döşenmiş, duvarları biraz solmuş da olsa yırtılmamış ve üzerinde önceki ev sahiplerinin izlerini taşımayan duvar kâğıdıyla kaplı, dört aydınlık odacığı olan havadar, neşeli bir ev kiraladılar. Daha küçük olan odayı birlikte uyuyan Bayan Agata ve Maria, Papireto Sökağı’na bakan balkonu sayesinde pek keyifli olan bitişik odayı ise Marta çalışma ve yatak odası olarak kullanacaktı. Salon ve yemek odası olarak kullanacakları diğer iki odanın eşyalarını zamanla düzeceklerdi. Sokaktan bakılınca süslü parmaklıklarıyla binayı bir taç gibi kuşatan teras evin en hoş yanıydı. Maria kim bilir ne kadar çok çiçek yetiştirecekti orada!</p>
<p class="calibre1">Marta bu evi eski bir anının izini sürerek bulmuştu. Yıllar önce Palermo’ya geldiklerinde babası, gençken Garibaldi’nin<a id="footnote4"></a><sup class="calibre5"><a href="#bookmark6">4</a></sup> şehre girdiği aynı gün, çarpıştığı yeri göstermek istemişti ona.</p>
<p class="calibre1">Babası orada, o yol ağzında, iki gönüllü askerle birlikte, Bourbon askerlerinin saklandığı karşıki uzak evlerden gelen toz dumanına karşı ateş ediyordu. İki arkadaşı da -önce biri, sonra diğeri- şehit olmuştu. O, neredeyse bir başka merminin ona isabet etmesini bekler gibi ateş etmeye devam ediyordu. Aniden omuzuna hafifçe vurulduğunu hissetmişti.</p>
<p class="calibre1">“Delikanlı, kalkın buradan, çok göz önündesiniz.”</p>
<p class="calibre1">Dönüp bakmış ve onu, Garibaldi’yi görmüştü, toz toprak içindeydi, sakindi ve kaşları çatık, onu uzaklaştırmış, basit bir gönüllü asker için tehlikeli bulduğu yere bir an bile tereddüt etmeden kendi geçmişti.</p>
<p class="calibre1">Marta da babasının ona gösterdiği yeri annesi ve kız kardeşinin de görmesi için onları oraya götürmek istemişti. Kafasını kaldırdığında, tesadüfen tam orada, sokağın köşesindeki kapıda <span class="calibre3">kiralık</span> yazısını fark etmişti. Neredeyse babalarının onları oraya sürüklediğini düşünüp onun anısına hemencecik evi tutmuşlardı.</p>
<p class="calibre1">Maria, içindeki o hatırayla kendini daha korunaklı ve daha az yalnız hissediyordu.</p>
<p class="calibre1">Kargaşanın ardından biraz kendilerine gelmişlerdi, üçü birden yeni evleri için ilk ihtiyaçları düşünmeye başlamıştı. Yıkımın ardından artakalan birkaç parça yoksul, hüzünlü eşya, birçok hatırayı barındırmalarına karşın artık yeterli değildi.</p>
<p class="calibre1">Hangi yöne gideceklerini bilemeden bir-iki şey almak için evden birlikte çıkıyorlardı. En gösterişli olanlara girmekten sakınarak bir o mağazanın, bir bu mağazanın vitrininin önünde duruyorlardı. Şehrin sokaklarında kaybolup, tanımadıkları bir sürü insanın, biteviye koşuşturmasının ve patırtının arasında bu kayboluşta bir tür rahatlama hissediyorlardı: Orada onları kimse tanımıyordu; insanların kötü bakışlarına maruz kalmadan istedikleri yere gidebilir, istedikleri yerde özgürce oyalanabilirlerdi. Gelip geçen insanların hayranlık dolu bakışları Marta’nın içten içe canını sıkıyordu. Bazen daha az ilgi çekmek için saçlarını gelişi güzel tarıyordu.</p>
<p class="calibre1">Şapkasını başına takıp aceleyle alnındaki saç tutamını azıcık düzelterek, “İyi böyle, iyi böyle...” diyordu Maria’ya.</p>
<p class="calibre1">Ama saçlarının bu dağınık halinin bile istemeden de olsa onu daha da güzelleştirdiğini fark ediyordu. Hızla önünden geçtiği ayna, gelip geçenlerin bakışları, mağazaların vitrinleri şahitti buna.</p>
<p class="calibre1">Aristokrasinin ve zenginliğin beşiği olan o yetkin Collegio Nuovo’nun yönetimine son derece yakışan, nazik ve zarif yaşlı müdüresi tarafından çok iyi karşılanmıştı.</p>
<p class="calibre1">Marta’nın görünüşü ve hareketleri yaşlı müdürenin dikkatini hemen çekmiş ve böyle “güzel bir küçükhanımın” okullarına öğretmen olarak gelmesinden duyduğu memnuniyeti Bayan Agata’nın karşısında gizlememişti. Bakımlı, düzgün, zarif giyimli yaşlı Müdüre Hanım’a göre, zavallı yaşlılar yanıp tutuşsa da, yeryüzünde var olan her şey gençler için yaratılmıştı. Bunları söylerken gülümsüyordu, ancak o gülümseme derinlerdeki hangi acının tezahürüydü kim bilir. İyi ve nazik görüntüsünün de yarattığı etkiyle bu yaşta artık çirkin sayılmazdı ama gençken pek güzel olmasa gerekti. Bu da iyiliğinin değerini bir kat daha artırıyordu.</p>
<p class="calibre1">Marta’ya rahatlatıcı bir şefkatle okul hakkında bilgiler verdi, diğer bayan öğretmenleri, üç erkek öğretmeni ve kız öğrencileri süslü sözcüklerle anlattı, okul saatlerinden, hemen hemen her şeyden biraz bahsetti ve sonunda Marta’ya dört günlük izin verdi.</p>
<p class="calibre1">Marta bu nazik karşılamadan gözleri kamaşmış vaziyette döndü okuldan. Binayt, içersinin ihtişamını, düzenini Maria’ya ballandıra ballandıra anlattı. Okulun ilk günü sona erdiğinde, Müdüre Hanım’ın övgü dolu takdiminin ardından kız öğrencilerin ona gösterdiği yakınlık nedeniyle havalara uçarak geldi eve.</p>
<p class="calibre1">O günlerde Marta’nın mesut ruh haline yerde ve gökte yeniden beliren ilkbaharın ilk işaretleri de karşılık veriyordu. Hava hâlâ soğuktu, sabahlan okula giderken ısırıyordu ama gökyüzü öylesine duru ve o sert hava öylesine temiz ve berraktı ki, gözyüzüne mutlulukla bakıyor, göğsüne havayı derin derin çekiyordu. Sanki, yaklaşan mevsimin muştusuyla yatışmış olan doğanın ruhu, esrarlı ve enfes bir ahenk oluşturuyordu.</p>
<p class="calibre1">O günlerde ruhunda sonsuz bir barış, sükûnet ve iç huzuru hissediyordu! Marta’nın küçükken yaşam hakkında beslediği parlak ve neşe dolu his yeniden uyanıyordu. Mutluydu, kazanmıştı; işe yaradığını hissediyor, yaşamaktan zevk alıyordu. Güneşin doğuşunda, önce Norman Sarayı’nın önünde bulunan Vittorio Meydanı’ndaki ağaçların altından, sonra da Porta Nuova’nın ötesindeki Calatafimi Caddesi’ndeki ağaçların altından geçerken yeni açan yaprakların hafif kıpırtısı ne kadar da güzeldi. Sanki dağlar, sert taşlardan değilmişçesine gökyüzünün uçuk mavisinde soluk alıyor gibiydi.</p>
<p class="calibre1">Böyle telaşsızca yürürken, vereceği dersleri ve içinde hissettiği huzuru düşünüyordu. Sadece düşünceler değil, söyleyeceği sözler ve onları takip edecek gülüşler bile kendiliğinden birbiri ardına beliriyordu zihninde. Bir an evvel öğrencilerinin ilgisine gereksinim duyuyordu; yine de okulun ılık odasında öğrencilerin göstereceği sevginin sıcaklığının daha çok tadını çıkarabilmek için sokağın o serinliğinde oyalanıyordu.</p>
<p class="calibre1">Gerçekten de o hazin günler artık sona ermişti, bahar artık onun için de geri geliyordu gerçekten. Kışın karanlık gölgelerini yok eden doğayla birlikte kendisi de hüzün dolu hatıraların ağırlığından kurtulabilirdi artık.</p>
<p class="calibre1">Evde, annesi ve Maria’nın da keyifli olduklarını fark ediyor ve bu neşenin kaynağının kendisi olduğunu bilmek içini sevinçle dolduruyordu. Üçü de onlara yaşadıkları kasabayı hatırlatacak geçmişle ilgili her türlü anıyı akıllarından silip birbirleri için yaşamaya başlamışlardı. Onları geçmişe bağlayan yegâne imge Anna Veronica’nınkiydi: Göndermiş olduğu uzun mektuplan tekrar tekrar okuyup sık sık ondan bahsediyorlardı. Böylelikle, tüm dünyadan soyutlanmış ya-şantılannda Anna hâlâ onların biricik dostu, tek arkadaşı olarak kalıyordu.</p>
<p class="calibre1">Apartmanda oturan diğer kiracılar arasından, günler boyu kahkahalarla gülmelerine neden olan sadece bir ziyaret gerçekleşti. Bu ziyaret, Marta’nın içinde gizli kalmış, herkesin ve her şeyin derininde bulunan komik yanı, gerek ses gerek davranışlarla ve olağanüstü bir taklit yeteneğiyle canlandırmasına yeniden vesile oldu. İkinci kattaki komşuları Don Fifo Jue’nin bacaklarını ve oturuş biçimini, karısının konuşmasını ve romantik jestlerini öyle komik taklit ediyordu ki, annesi ve Maria gülmekten kasıklarını tutuyorlardı.</p>
<p class="calibre1">“Yeter artık, Marta, allahaşkına!”</p>
<p class="calibre1">Bu Don Fifo Jue ve kansı Donna Maria Rosa, sanki cenazeden yeni dönüyorlarmış gibi, matem giysilerine bürünmüş, gözleri yerde, üzgün bir ifadeyle çıkagelmişlerdi.</p>
<p class="calibre1">Kapıyı açtığında karşısında bu iki yabancıyı görünce donup kalan Maria’ya, “Nezaket ziyareti için geldik... İkinci kattaki komşularınızız,” demişlerdi ağlamaklı bir sesle. Gırtlaklarından gelen hafif iniltiyle kısacık bir iç çekmişlerdi.</p>
<p class="calibre1">Gelecekte salon olarak kullanılması düşünülen odaya girince, ince uzun dal gibi olan Don Fifo, bacakları ve ayaklan sıkı sıkıya bitişik, ayakkabılarının burunlarını hafifçe yere değdirerek oturmuştu; cezaya kalmış bir çocuk gibi kollarını kavuşturmuştu. Pantalonu öylesine dardı ki, sanki bacaklarının üzerine dikilmiş gibiydi. Şişman ve cüsseli olan Donna Maria Rosa, şapkasından yüzüne sarkan uzun ve kalın tülü omzuna atıp oturarak ağlamaklı bir şekilde iç çekmişti bir kez daha.</p>
<p class="calibre1">Üç aydan beri karı-kocaydılar. Don Fifo’nun abisi, Don Doro olarak bilinen Don Isıdoro Jue, Donna Maria Rosa’nın ilk kocasıydı ve öleli henüz bir yıl olmuştu. Donna Maria Rosa, sanki Don Doro daha dün ölmüş gibi, gözlerinde yaşlarla ve sesi titreyerek rahmetli kocasından ve evliliğinden söz etmekten başka bir şey yapmadı ziyaretleri boyunca. Don Fifo, gözleri yerde ve kolları bağlı, sanki kendisinin mezar taşına, karısının da mezar taşı kitabesine dönüştüğü rahmetli abisi hakkındaki sonsuz methiyeyi hiç kıpırdamadan dinliyordu.</p>
<p class="calibre1">Ah, Don Doro’nun meziyetlerini kimsecikler sayıp bitiremezdi (yöre ağzıyla konuşarak <span class="calibre3">-le veltıi-'</span> diyordu Donna Maria Rosa). Doro hayattayken ona hizmette ve saygıda kusur etmemek için o ve Don Fifo el ele vermişlerdi. Doro onların yol göstericisiydi, hamisiydi. Karı-koca ve kayınbirader üç bedende tek ruh gibi her zaman birlikte yaşamışlardı.</p>
<p class="calibre1">“Huzur içinde yatsın, hanımefendiciğim!”</p>
<p class="calibre1">Ölürken rahmetli Doro’nun dudaklarından geride kalan bu iki bahtsıza şu sözler dökülmüştü: “Fifo,” demişti, “Maria Rosa’yı sana emanet ediyorum! Birbirinizi teselli edin! Birbi-riniz için yaşamaya devam edin...”</p>
<p class="calibre1">Kendini zor tutan Donna Maria Rosa bu sözleri anımsayınca, kenarları siyah biyeli mendiliyle çeşmeye dönen gözlerini silerek, “Ah, hanımefendiciğim!” diye hıçkırıklara boğulmuştu. Biraz kendine gelince burnunu gürültüyle temizleyip, “Biz,” diye devam etmişti sonra, “sonuçta biz rahmetli olmadan yapayalnız kalan iki biçareye ne yapmamız gerektiğini söylemeleri, tecrübeleriyle bize yardım etmeleri için tek tek tüm tanıdıklarımıza akıl danıştık! Durumumuz ortadaydı, aynı çatı altında birlikte yaşamak zorunda olan iki hısımdık... İnsanlar hakkımızda dedikodu yapabilirdi... Sonunda herkes çok iyi davrandı gerçeği söylemek gerekirse, bize bu çareyi önerdi, hem de herkes! Her ikimiz de yaşını başını almış kişileriz, doğru ama siz de bilirsiniz hanımefendiciğim, dedikodu nasıl bir şeydir? Adamı tefe koydumr mazallah... Hele bu kentte...”</p>
<p class="calibre1">“Ah, ah, her tarafta öyle!” diye iç geçirmişti Bayan Agata. “Sizin de pek güzel söylediğiniz gibi, her tarafta, her tarafta hanımefendiciğim... Böylelikle, biz de kısa süre önce evlendik... Kanunun öngördüğü gibi dokuz ay beklemek zorunda kaldık, belediyedeki görevlilere de, bahsettiğim gibi çocuğum olmadığı için sorun çıkmadı. Doro hep hastalıklı ve zayıfbünyeli olduğundan Tann bana çocuk bahşetmedi hanımefendiciğim. İşte böyle, biz de evlendik.”</p>
<p class="calibre1">Sus pus oturan Don Fifo konuştuğunda dudakları, dili, gözkapakları, burun delikleri canlanarak yavaş yavaş çözülmeye başlıyordu. Yalnızca bacakları birbirine sıkı sıkıya yapışıktı. Ancak pek de fazla konuşmuyordu zaten. Birdenbire konuşmayı bir haykırışla yanda kesmişti.</p>
<p class="calibre1">“Ah, ne acı, hanımefendi, ne acı! Bir Tanrı, bir biz biliriz!” Marta ve Maria gülmemek için kendilerini zor tutmuşlardı.</p>
<p class="calibre1"><a id="bookmark1"><sup class="calibre5"><a href="#footnote1">1</a></sup></a></p>
<p class="calibre1"> Aziz Kosmas ve Aziz Damian MS 3. yüzyılda yaşayan Arap kökenli ikiz hekim. Hekimliğin koruyucu azizleri. (ç.n.)</p>
<p class="calibre1"><a id="bookmark2"><sup class="calibre5"><a href="#footnote2">2</a></sup></a></p>
<p class="calibre1"> Gün batarken okunan dua. (ç.n.)</p>
<p class="calibre1"><a id="bookmark4"><sup class="calibre5"><a href="#footnote3">3</a></sup></a></p>
<p class="calibre1"> Hazreti Musa'nın kavminden Samiri'nin tapınmak üzere yaptığı altından buzağı. (ç.n.)</p>
<p class="calibre1"><a id="bookmark6"><sup class="calibre5"><a href="#footnote4">4</a></sup></a></p>
<p class="calibre1"> Giuseppe Garibaldi ( 1807-1882). İtalyan Birliği'nin kumlmasına katkıda bulunan önder. (ç.n.)</p>
</body>
</html>
