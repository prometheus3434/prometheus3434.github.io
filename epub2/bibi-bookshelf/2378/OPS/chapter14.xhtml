<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="65" id="page65"></span><st c="0">Sağdıç</st></em></h1>
		<p><st c="7">Yıldızların daldan koparılacak bir elma yakınlığında olduğu o an damadın evinden bir el silah sesi duyuldu. </st><st c="116">Sağdıcın tüfeğinden çıkan domdom kurşunu, gerdeğe girilip çarşafa kanın aktığını bütün köye haber verdi. </st><st c="221">Son gazyağı lambasının kirli ışığı bir üfürük darbesiyle devrildi. </st><st c="288">Yıldızlar sağdıcın parçalanmış şakağından damlayan sımsıcak kanı yalayıp yerini ağaran güne bıraktı. </st><st c="389">Sağdıcın katili, tutulduğu imkânsız bir sevdaydı.</st></p>
		<p><st c="438">Analarının demesine göre Hamza ile İbrahim aynı yıl biçim zamanı doğdular. </st><st c="514">Bitişik harmanda tezek kalakları içinde saklambaç oynayarak büyüdüler. </st><st c="585">İki derslikli köy okulunda üçüncü sınıfa kadar okuyup yazın Kor Hoca’nın dizlerinin dibinde Yasin’e geçtiler. </st><st c="695">Yaylacıların göçü kalktığında, yılkı atlarının peşinden koşarken de beraberdiler, güttükleri koyun sürüsü Kop Dağı’nı sararken de...</st></p>
		<p><st c="827">Artık ölene dek kardeştiler. </st><st c="857">Gün geldi, aynı yoncada sırt sırta tırpan bileylediler. </st><st c="913">Gün geldi, askerlik için düştükleri yolda, kasabaya giden minibüste yan yana oturdular. </st><st c="1001">Askerlik dönüşü, bir sevgiliye kavuşur gibi birbirlerine sarıldılar. </st><st c="1070">Ahdetmişlerdi, ilk kim evlenirse diğerine sağdıç olacaktı.</st></p>
		<p><span epub:type="pagebreak" title="66" id="page66"></span><st c="1128">İbrahim’in aklında, Hamza’nın amcasının kızı Selvi vardı. </st><st c="1187">Yaylada kızlar erkekler karşılıklı atma türkü söylerken, halayın iki ucundaki Selvi ile İbrahim göz göze gelmişlerdi. </st><st c="1305">Zamanla halay daralmış, iki genç el ele tutuşmuşlardı. </st><st c="1360">İbrahim, yangınını Selvi bilsin diye, Erzurum Radyosu’nda işittiği türküyü çığırmıştı:</st></p>
		<div>
			<span><st c="1446">Su gelir nemlendirir</st></span>
			<span><st c="1467">Çayırı çimlendirir</st></span>
			<span><st c="1486">Öyle bir yârim var ki</st></span>
			<span><st c="1508">Dilsizi dillendir.</st></span>
		</div>
		<p><st c="1527">Selvi, parmaklarını parmaklarına doladığı İbrahim’e aynı ateşle karşılık vermişti:</st></p>
		<div>
			<span><st c="1610">Su gelir taşa değer</st></span>
			<span><st c="1630">Kirpikler kaşa değer</st></span>
			<span><st c="1651">Kederlenme sevdiğim</st></span>
			<span><st c="1671">Bir gün baş başa değer...</st></span>
		</div>
		<p><st c="1697">İbrahim, Hamza’ya bu sevdadan söz etmek için beklerken, bir akşam ailesi tandır başında toplandı. </st><st c="1796">Topraklar bölünmesin, hayvanları dağılmasın diye, teyzesinin yetim kızını oğullarına uygun görmüşlerdi. </st><st c="1900">İbrahim, “O benim bacım gibidir,” dese de, topraklara kavuşmak için sabırsızlanan babasına göre söz bir kere kesilmişti. </st><st c="2021">Düğün yaz başı yapılacaktı.</st></p>
		<p><st c="2048">İbrahim kışı bir ceset gibi susarak geçirdi. </st><st c="2094">Selvi de düğün haberini alınca günlerce evden çıkmadı. </st><st c="2149">Kına gecesi İbrahim, Hamza’yı çağırdı. </st><st c="2188">Selvi’ye olan sevdasını bastıramadığını ve kabul ederse nişanı atıp Selvi’yi kaçıracağını anlatacaktı. </st><st c="2291">Daha müjdesini vermeden Hamza, “Bir haberim var,” dedi.</st></p>
		<p><st c="2346">“Hayırdır, ne ola ki?”</st></p>
		<p><st c="2369">“Bizi Selvi ile sözlediler. </st><st c="2398">Yaz sonu düğün olacak. </st><st c="2421">Sağdıcım olur musun?”</st></p>
		<p><span epub:type="pagebreak" title="67" id="page67"></span><st c="2442">Sağdıçlık köyün yüzlerce yıllık âdetiydi. </st><st c="2485">Damatlar yeni evlenen en samimi arkadaşını sağdıç olarak seçerdi. </st><st c="2551">Sağdıçlar damatlara gerdek gecesi namazı nasıl kılacağını tembihler, gelinle halvet olmayı anlatırdı. </st><st c="2653">Âdete göre gerdek gecesi damadın evinin önünde, elinde silahla sağdıç beklerdi. </st><st c="2733">Damat çarşafa kan bulaşınca, kapının önündeki sağdıca, “O iş tamam,” derdi. </st><st c="2809">Sağdıç tüfekle ateş edip köyü haberdar ederdi.</st></p>
		<p><st c="2855">İbrahim, derin bir suskunluktan sonra, halini belli etmeden, “Gözün aydın kardeşim,” dedi. </st><st c="2947">Sağdıçlığı kabul etmişti.</st></p>
		<p><st c="2972">Yaz sonu davullar, Hamza’nın düğünü için vurdu. </st><st c="3021">Selvi, kırmızı bir tülbentin altında ve doru bir atın üzerinde baba evinden çıkarılırken, yuların ucundan İbrahim tutuyordu. </st><st c="3146">Selvi’nin kirpiklerinden öfke, İbrahim’inkinden derin bir azap süzüldü.</st></p>
		<p><st c="3217">At birkaç yüz metre ötedeki damadın evinde durdu. </st><st c="3268">Selvi damdan dökülen çikolata, şeker ve bozuk para yığını içinde attan indirilip eve götürüldü. </st><st c="3364">Gece boyunca yalnızca iki kişi halaya girip oynamadı: Biri Selvi, diğeri İbrahim...</st></p>
		<p><st c="3447">Düğün bitip köylüler dağılırken, evin önünde, dede yadigârı silahıyla İbrahim kaldı. </st><st c="3533">Hamza’nın gaz lambası söndü ve ev sessizliğe büründü. </st><st c="3587">Neden sonra, aralanan pencereden Hamza, kan kardeşine seslendi:</st></p>
		<p><st c="3650">“O iş tamam!”</st></p>
		<p><st c="3664">Hamza yatağa dönerken, İbrahim silahı kavradı. </st><st c="3712">Namluyu şakağına tutup tetiğe bastı. </st><st c="3749">Dudağındaki yayla türküsü yarım kalmıştı:</st></p>
		<div>
			<span><st c="3790">Su gelir kütüğünden</st></span>
			<span><st c="3810">İçilmez köpüğünden</st></span>
			<span><st c="3829">Hiç insan vazgeçer mi</st></span>
			<span><st c="3851">İptida öptüğünden...</st></span>
		</div>
	</section>
	<div id="charCountTotal" value="3872"></div></body>
</html>
