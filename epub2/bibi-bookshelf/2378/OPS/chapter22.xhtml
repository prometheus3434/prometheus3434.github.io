<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="97" id="page97"></span><st c="0">Taziye Evi</st></em></h1>
		<p><st c="11">Köyde gün ağarmak üzereydi. </st><st c="40">Muhtar Tevfik is bağlamış teneke maşrapadan avucuna döktüğü suyla abdest alırken, koşarak gelen Bekçi Selahattin’i gördü. </st><st c="162">Yıpranmış kasketini havada çember gibi savuran Selahattin, “Müjdeler olsun!” diye bağırıyordu. </st><st c="257">İki sokaklık mesafe Bekçi Selahattin’e iki günlük yol kadar uzun geldi. </st><st c="329">Muhtarın huzuruna varınca nefesi ayakta durmasına yetmediği için yere kapaklandı. </st><st c="411">Bir müddet körük gibi soludu durdu.</st></p>
		<p><st c="446">Aylardır cenaze yolu gözleyen ve uykuda işittiği her çıtırtıdan sonra, “İnşallah saladır,” diye uyanan muhtar, maşrapadaki suyu bekçinin yüzüne döktü. </st><st c="598">Gözünü aralayan bekçi, “Müjdeler olsun,” dedi, “Kör Süleyman’ın hanımı rahmeti rahmana kavuştu.”</st></p>
		<p><st c="694">Muhtar sabah namazından sonra, bugünleri görmeyi nasip ettiği için dört rekât şükür namazı kıldı. </st><st c="793">Bıldır bu zaman Cumhurbaşkanlığı Külliyesi’nde tanıştığı Kürt muhtarlardan duyup Ankara dönüşünde merada diktiği taziye evini hizmete açacaktı. </st><st c="937">Aylardır bugünü bekliyordu.</st></p>
		<p><st c="964">Çatlamış toprağın suya duyduğu hasretten farksızdı muh</st><span epub:type="pagebreak" title="98" id="page98"></span><st c="1019">tarın Azrail’i gözleyişi. </st><st c="1046">Gel gör ki Tevfik’e inat olsun diye, ayağı çukurdaki ihtiyarların bile gencelesi gelmişti. </st><st c="1137">Geçen ay Yasin-i Şerif okuduğu Kore Gazisi Bahattin, ayağa kalkar kalkmaz evlenmek için çevre köylere görücü heyeti gönderdi. </st><st c="1263">Şimdi bekle ki zifaf gecesi rahmetli olsun bizim Koreli.</st></p>
		<p><st c="1319">Bir vakitler camide, “Acaba önce hangisini kefenleyeceğiz?” diye baktığı ihtiyarlardan umudunu kesip hastalara bel bağladı. </st><st c="1444">Kader bu ya, elâlemin veremlisi üç aya kalmadan nalları dikerken muhtarın köyündekiler şifaya kavuştu.</st></p>
		<p><st c="1546">Marazlının sonradan akıl sahibi olduğu görülmüş müdür? </st><st c="1602">Kaç yılın Deli Haydar’ı bile bu kış memuriyet imtihanlarına girip gardiyanlığı kazandı. </st><st c="1690">Muhtarın kaderi böyle yazıldıktan sonra, Deli Haydar adalet bakanı olsa yeridir.</st></p>
		<p><st c="1770">Taziye evi açılsın diye muhtar cinayet işleyemez ya...</st></p>
		<p><st c="1825">Günler haftaları, haftalar ayları kovaladı. </st><st c="1870">Taziye evinin asma kilidi paslandı, camları örümcek ağı bağladı.</st></p>
		<p><st c="1934">Beyhude dememişler; kul sıkışmayınca Hızır yetişmezmiş. </st><st c="1991">İşte, Kör Süleyman’ın hanımı Menşüre, karamsarlığın bir bulut gibi muhtarın alnına çöktüğü bir kuşluk vakti, ruhunu Azrail’e teslim etti.</st></p>
		<p><st c="2128">Bekçi Selahattin, yüzüne dökülen suyla ayağa kalktı. </st><st c="2182">Muhtar, bekçinin yanaklarından öptükten sonra taziye evini havalandırması için emir verdi. </st><st c="2273">Ardından Kör Süleyman’ın evine yürüdü. </st><st c="2312">Merhumeye dua okuduktan sonra imama haber saldı. </st><st c="2361">Salayı dinlerken, hasreti dindiği için gözyaşlarını tutamadı. </st><st c="2423">Tevfik’in doluktuğunu görenler, “Böyle de köylüsüne düşkün muhtar, İspir’de bile görülmemiştir, aşk olsun,” dediler.</st></p>
		<p><st c="2539">Muhtarın ısrarı üzerine cenaze namazı öğle vaktine alındı. </st><st c="2599">Muhtar, Kör Süleyman’ın yanında ön safta namaz kıldı. </st><st c="2653">Tabutu mezarlığa taşırken, yerine geçmek için davrananları, “Bırakın acımızı yaşayalım,” diye geri çevirdi. </st><st c="2761">Merhumeyi mezara indirdi ve ilk toprağı atan o oldu.</st></p>
		<p><span epub:type="pagebreak" title="99" id="page99"></span><st c="2813">Defin bitince, “Buyurun, taziye evimize gidelim,” dedi. </st><st c="2870">Köylüler yürüyordu ki Kör Süleyman olmazlandı. </st><st c="2917">“Ben fukara mıyım, yasımı evimde tutarım,” diye komşularına karşı çıktı. </st><st c="2990">Yalvarmalar ve dil dökmelerden sonra ikna oldu. </st><st c="3038">“Bir günden fazla kalmam,” dedi. </st><st c="3071">“Hayhay,” diye yanıtladı muhtar.</st></p>
		<p><st c="3103">Köyün erkekleri besmele çekip taziye evine girdi. </st><st c="3154">Bir halka halinde oturup sigaralarını tellendirdiler. </st><st c="3208">Muhtarın işmarıyla ayaklanan bekçi, bir tepsi içinde çayları ve kıtlama şekerleri dağıttı. </st><st c="3299">Derken, yer sofraları kuruldu. </st><st c="3330">Sahanlar dolusu kavurma ve pilavlar getirildi. </st><st c="3377">Tandır ekmekleri çarşaf gibi sofralara dizildi. </st><st c="3425">Tas tas ayva hoşafı yendi, çay içildi. </st><st c="3464">Akşam eve gitmeye hazırlanan Kör Süleyman’ı komşuları kolundan tutarak mindere oturttu. </st><st c="3552">Muhtar, “Bugünü yalnız geçirme. </st><st c="3584">Gece döşeğini sereriz, bu evde uyursun,” dedi.</st></p>
		<p><st c="3630">Kör Süleyman, sabah uyanınca, “Menşüre’min hayali gözümün önünden hiç gitmiyor,” diye konuştu. </st><st c="3726">Kahvaltıda Anzer balı ve göğermiş peynirlerden yiyerek, akşam kavurma ve pilava kaşık sallayarak yasını tuttu. </st><st c="3837">İkinci gün, ziyarete gelen komşularına, ağlamaklı halde şunları söyledi, “Gece rüyama evliya girdi. </st><st c="3937">‘Evladım Süleyman,’ dedi, ‘iki gün geçmeden evine adım atarsan, ahiret günü Menşüre’yi başkasına verirler.’”</st></p>
		<p><st c="4045">Nihayet, köyün namusu töhmet altındaydı; pek ses etmediler.</st></p>
		<p><st c="4105">Fakat Bekçi Selahattin’den başka Kör Süleyman’ın ziyaretine giden, selamını alan ve halini soran kalmadı. </st><st c="4212">Muhtarın evi boşaltması için haber saldığı Kör Süleyman, niyetini ayan etti. </st><st c="4289">“Muhtara söyleyin, bir daha dönmem o ahıra. </st><st c="4333">Buradan cesedimi çıkarırlar,” diye heyheylendi. </st><st c="4381">Üçüncü gün muhtar jandarmadan yardım istedi. </st><st c="4426">“Taziye evimiz, Kör Süleyman tarafından işgal edilmiştir,” dedi. </st><st c="4491">Jandarma yorganın altında ölü numarası yapan Kör Süleyman’ı dipçikle dürte dürte evden çıkardı.</st></p>
		<p><span epub:type="pagebreak" title="100" id="page100"></span><st c="4586">Menşüre’nin ölümüyle açılan cenaze sezonu dur durak bilmedi. </st><st c="4648">Köyün imamı cenaze namazlarını kıldırmaktan vakit namazlarını aksattı. </st><st c="4719">Sala okumak için minareye çıkmaktan romatizmaya tutuldu. </st><st c="4776">Köyde kavurma için kesilecek merkep bile kalmadı. </st><st c="4826">Çuval çuval pirinç ve şeker, paket paket çay gitti. </st><st c="4878">Köy Sandığı tamtakırdı.</st></p>
		<p><st c="4901">Bir sabah taziye evi dinamitle havaya uçuruldu. </st><st c="4950">Jandarmalar Muhtar Tevfik ve Bekçi Selahattin’i, amme malına zarar vermekten alıp götürdüler.</st></p>
	</section>
	<div id="charCountTotal" value="5043"></div></body>
</html>
