<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="57" id="page57"></span><st c="0">Yağ Çiçeği</st></em></h1>
		<p><st c="11">Gülfiraz toprak damda tezekleri güneşe sererken, köyün girişindeki toz bulutuna dikkat kesildi. </st><st c="108">Acaba gelen, aylardır yolunu gözlediği Salih miydi? </st><st c="160">Hayır, değildi. </st><st c="176">Gelen, İspir Askerlik Şubesi’nden Sıtkı Başçavuş’tu. </st><st c="229">Altındaki at, taşıdığı başçavuşu sanki kasabadan değil, Yemen’den getiriyormuş gibi yılgın ve bakımsız bir vaziyetteydi.</st></p>
		<p><st c="349">Umudu kırıldı, takati kesildi Gülfiraz’ın. </st><st c="393">Bir gün olsun yüzü güldü mü ki bugün gülsün?</st></p>
		<p><st c="437">Sekiz yıl önce ilk kocası Halit’in gencecik ölüsü dağın öte yüzünde mezara konduğu günden beri, yaşıyor saymadı kendisini. </st><st c="561">“Evvel Allah’tan, sonra tifodan,” demişlerdi Halit için. </st><st c="618">Fukaralıktanmış. </st><st c="635">Erzurum’da, şu dağlarda nice kara yağızları kündeye getirmiş bu illet. </st><st c="706">Köylülere böyle anlattı Sıtkı Başçavuş.</st></p>
		<p><st c="745">Halit’ten sonra dört yetimle baş başa kaldı Gülfiraz.</st></p>
		<p><st c="799">Halit’in kırkı çıktıktan sonra cemaat köy odasında toplandı. </st><st c="861">“Gülfiraz evin namusu ve öz kızıdır. </st><st c="898">Yabancıya gitmemesi icap eder.” Peki, bu iş nasıl olacak? </st><st c="956">Halit’in öz kardeşi Salih, yengesini nikâhına alacak. </st><st c="1010">Evin gelini eşsiz, yetimi ba</st><span epub:type="pagebreak" title="58" id="page58"></span><st c="1038">basız kalmayacak. </st><st c="1057">“Kur’an’da yeri, şeriatta hükmü var,” diye buyurdular.</st></p>
		<p><st c="1111">Gülfiraz damda, Salih odada ağladı.</st></p>
		<p><st c="1147">Gülfiraz, kardeş bildiği Salih’e şimdi koca diye sarılmak zorunda kalacağını hatırına getirdikçe, sanki cehennem azabı çekiyordu. </st><st c="1278">Halit’in hasretini çektiği geceler içindekileri Salih ile paylaştığı için ezim ezim eziliyordu. </st><st c="1374">Bir yıldır nişanlı Salih’in sevdalısına kavuşmak için nasıl yanıp kavrulduğunu, sırra ortak olduğu için biliyordu Gülfiraz. </st><st c="1498">Düğüne günler kala nişan atacaktı Salih.</st></p>
		<p><st c="1538">Gülfiraz ile Salih, bir yas havasında evlendiler.</st></p>
		<p><st c="1588">Gülfiraz’ın dört çocuk üstüne Salih’ten iki kızı oldu. </st><st c="1644">Üçüncüsüne hamile kaldığında, at üzerinde köye varan Sıtkı Başçavuş, Salih’in eline celp kâğıdını tutuşturdu. </st><st c="1754">Sıtkı’ya göre İkinci Dünya Harbi çıkmış; Almanlarla Ruslar, İtalyanlarla Fransızlar kanlı bir cenge girişmiş. </st><st c="1864">1942 baharında memleket büsbütün hazır ola geçmiş.</st></p>
		<p><st c="1914">Salih, bir at üstünde Erzurum’a ve Erzurum’dan kalkan kara trenle Hatay Kırıkhan’a vardı. </st><st c="2005">Haftalar sonra gönderdiği mektubunda, “Kederlenme,” diye yazdı, “böğürtlenler çiçeklendiğinde, al al meyve verdiğinde köydeyim.” Böğürtlenler dalından düşeli günler olmuştu, ama çıkıp gelmedi Salih.</st></p>
		<p><st c="2203">“Gülfiraz gelin!”</st></p>
		<p><st c="2221">Gülfiraz, yaşmağını yüzüne örttü. </st><st c="2256">Seslenen, Sıtkı Başçavuş’tu. </st><st c="2285">Başçavuşun etrafında muhtar ile köyün ileri gelenleri vardı. </st><st c="2346">Başları öne eğikti. </st><st c="2366">Kasketlerinin altında, giderilmez bir mahcubiyeti taşıyor gibiydiler.</st></p>
		<p><st c="2435">“Buyur,” dedi Gülfiraz.</st></p>
		<p><st c="2459">“Gel kızım.”</st></p>
		<p><st c="2472">Gülfiraz’ın kalbi sarı sıcakta kavrulmuş bir yağ çiçeğinin ufalanması gibi paramparça olmuştu. </st><st c="2568">Karnını şefkatle okşadı. </st><st c="2593">Soluğunu tutup Sıtkı Başçavuş’un yanına geldi. </st><st c="2640">Başça</st><span epub:type="pagebreak" title="59" id="page59"></span><st c="2645">vuşun, “Başın sağ olsun kızım,” lafından sonra söylediklerini duymadı. </st><st c="2717">Rivayet o ki Salih, bir talim sırasında kaza kurşununa kurban gitmiş. </st><st c="2787">Cenazesini Kırıkhan’da gömmüşler.</st></p>
		<p><st c="2820">Gülfiraz’ın kopardığı acı çığlık ile karnındaki bebeğin verdiği sancılar iç içe geçti. </st><st c="2908">Yorgana sarılıp tandıra yatırıldı Gülfiraz. </st><st c="2952">Ebe, iki bacağını araladığı Gülfiraz’ın karnından bir oğlan çocuğunu çekip çıkardı. </st><st c="3036">Bebeği yıkadıktan sonra, adını koysun diye Sıtkı Başçavuş’un eline verdiler. </st><st c="3113">Bebeğin kulağına usulca ezan okudu başçavuş.</st></p>
		<p><st c="3157">Sonra üç kez adını seslendi bebeğin: “Garip, Garip, Garip.”</st></p>
	</section>
	<div id="charCountTotal" value="3217"></div></body>
</html>
