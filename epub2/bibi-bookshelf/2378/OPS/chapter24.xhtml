<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="105" id="page105"></span><st c="0">Gont</st></em></h1>
		<p><st c="5">Elini alnına terek yaparak, Sergi Taşı Tepesi’ne baktı Şuayip. </st><st c="69">Sen de üç yüz adım, ben diyeyim üç yüz elli... </st><st c="116">Yol yokuş yukarı olmasa çeyrek saate dağın doruğuna varabilir, Kabahorlu Dursun’dan ısmarladığı gontu teslim alıp karanlık çökmeden köye dönebilirdi. </st><st c="266">Kara öküzlere, “Deh!” diye bağırdı.</st></p>
		<p><st c="301">Boyunduruğun iki ucundaki iki öküz, sırtlarına ve art ayaklarına inen değneğin acısıyla tırısa kalktı. </st><st c="405">Gevenler ayak bileklerini, kuşburnu dikenleri postlarını kanattı. </st><st c="471">Şuayip, öküzlerin peşi sıra gururla yürüdü.</st></p>
		<p><st c="514">Bıldır, Selvinaz ile “söz bir Allah bir” demişlerdi. </st><st c="568">Selvinaz, evleri ayırmak şartıyla “he” demişti evlenmeye. </st><st c="626">“Babanın komunda karyola mı gördün, orospu!” diyecekti ya, nikâhtan cayar diye söylemedi, dilinin ucuna geleni yuttu Şuayip. </st><st c="751">İşin doğrusu, topal anası ve bekâr kardeşleriyle aralarına çuha çekip Selvinaz ile halvet olmak ve ahırda koyunların gözleri önünde gusül almak Şuayip’in izzetinefsine uymuyordu.</st></p>
		<p><st c="929">Selvinaz, evlerinin tavanı ille gontlarla, oya işler gibi biçilmiş çam ağaçlarıyla sarılsın istemişti. </st><st c="1033">Tandır başında yatağa uzandıklarında, aşhanenin bacasından gökyüzü de gözük</st><span epub:type="pagebreak" title="106" id="page106"></span><st c="1108">sün, yıldızlar da... </st><st c="1130">“Hele hele,” demişti Şuayip, “sen bu kibar dilleri radyo tiyatrosundan mı öğrendin, Ermeni’nin kızı!”</st></p>
		<p><st c="1231">Güz sonu otlar biçilip mereğe konunca gurbet kafilesine karışıp Rize’ye gitti Şuayip. </st><st c="1318">Halden çarşıya sebze, limandan balıkhaneye hamsi, köyden şehre mandalina ve şehirden köye cenaze taşıdı. </st><st c="1423">Şeker çuvalını indirip un çuvalını sırtlandı.</st></p>
		<p><st c="1468">Tophane’de, bekâr hamallarla birlik olup tuttukları hanlarda, Selvinaz ile rüyalanmak hayaliyle yana tutuşa altı ay geçirdi. </st><st c="1594">Yaz başı yorganını dürerek Rize’den Ovit’e kadar kamyon kasasında geldi. </st><st c="1667">Ovit’ten sonra kıraç dağları aşıp köye ulaştı.</st></p>
		<p><st c="1713">Muhtar, gümüş kaplı bir sigara tabakası ve Zippo çakmak karşılığında, meradan bir arsayı Şuayip’e verdi. </st><st c="1819">Köylülerin zırıltısı, Bayburt’un Orsor Köyü’nden Muharrem derler, bir yaman ustanın Pirtos Tepesi’ndeki taşocağında yankılanan balyoz sesleri arasında yitip gitti. </st><st c="1983">Orsorlu Muharrem Usta’nın kıtlama şeker biçimini verip çamurdan harçla ördüğü taşlar, bir sütun gibi yükseldi. </st><st c="2094">Sanki İspir Kalesi, mübarek...</st></p>
		<p><st c="2124">Kapının üzerindeki taşa murçla vura vura “MaşAllah” yazdırdı Şuayip. </st><st c="2194">Geriye bir tek çatıyı çatmak kalmıştı. </st><st c="2233">Günler öncesinden Rize’nin Kabahor, Meles ve Petran köylerine haber salıp iki gont sipariş etti. </st><st c="2330">Çam ormanlarıyla kaplı bu üç köy Rize’den Erzurum’a, Bayburt’tan Kars’a kadar tekmil evlerin çatısını çatacak ağaçları tedarik ediyordu. </st><st c="2467">Çamdan insan bile yaparlardı ya, ahiret günü Allah’a şirk koşmaktan ötürü cehennemde çıra gibi yanmak da vardı...</st></p>
		<p><st c="2580">Şuayip, aradığı iki gontu Kabahorlu Dursun’da buldu. </st><st c="2634">O sabah gün ışımadan öküzleri önüne katıp Eynük Dağı’nı aştı. </st><st c="2696">Düze varınca Öküz Yatağı’nda soluklandı. </st><st c="2737">Boyunduruktan çıkardığı öküzleri çayıra salıp bir gözenin başına çöktü. </st><st c="2809">Yeşil soğanı ekmeğe dürüp karnını doyurdu. </st><st c="2852">Gözeye ağzını dayadı ve kana kana su içti.</st></p>
		<p><span epub:type="pagebreak" title="107" id="page107"></span><st c="2894">Bir saat sonra Sergi Taşı’ndaydı. </st><st c="2929">Kabahorlu Dursun, dörder metrelik iki gontu pazarlıklar sonunda Şuayip’e teslim etti. </st><st c="3015">Gontlar, Şuayip’in iki öküzünün boyunduruğuna çengelle bağlandı. </st><st c="3080">“Deh,” dedi Şuayip, “deh ola, avradını siktiklerim...”</st></p>
		<p><st c="3134">Öküzler boyunduruğa bağlı gontları sürüyerek yola çıktı. </st><st c="3192">Sergi Taşı Tepesi’nden Öküz Yatağı’na inip duraksamadan Eynük Dağı’na tırmandılar. </st><st c="3275">Eynük’ün öteki yüzüne vardıklarında, Şuayiplerin köyü göründü. </st><st c="3338">Şuayip elini alnına terek yaparak evini seçmeye çalıştı.</st></p>
		<p><st c="3394">Selvinaz düştü aklına; gontların sardığı çatının altında tortop olacakları geceyi düşledi. </st><st c="3486">Derken, bir “Küt” sesi işitti.</st></p>
		<p><st c="3516">Gontlar, boyundurukla bağlandıkları iki öküzü peşlerine takarak, Eynük’ten uçuruma sürükleniyordu. </st><st c="3616">Öküzler kayalara vura vura parçalanırken, Şuayip gontları yakalayabilmek için arkalarından koşuyordu...</st></p>
	</section>
	<div id="charCountTotal" value="3719"></div></body>
</html>
