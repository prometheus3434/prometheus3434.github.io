<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="81" id="page81"></span><st c="0">Afişteki Kadın</st></em></h1>
		<p><st c="15">Osman, eczanesini kapatıp beyaz eşya ve teyp kaseti mağazası açtığında dahi, Eczacı Osman olmaktan çıkmadı. </st><st c="124">Açılıştan bir gün sonra şehrin en popüler kemençecisi Filandozlu Nuri’nin albümünü teybe koyup sokağa bakan hoparlörü açtı. </st><st c="248">Sandalyesini dükkânın önüne atıp, dün bismillahlar eşliğinde yerleştirdiği “Eczacı Osman Ticaret” tabelasının altına kuruldu. </st><st c="374">Demli çayını karıştırırken, aylar önceki ihtişamlı günlerine daldı.</st></p>
		<p><st c="441">Çırak olarak başladığı mesleğinde yirmi yıl sonra, biri devlet hastanesinin karşısında olmak üzere, Sahil Camisi’nden bile fazla işleyen iki eczanenin sahibi olmuştu. </st><st c="609">Eczacı Osman’ın ilkokul üçten terk olduğu, diplomasız çalıştığı yıllar sonra hatırlandıysa ve o, iki eczaneyi devretmek zorunda kaldıysa kesinlikle nazara geldiğindendi. </st><st c="779">Eczacı Osman, nazara inanırdı. </st><st c="810">Altında bacak bacak üstüne attığı “Eczacı Osman Ticaret” tabelasının köşesine mavi boncuk kondurması bundandı.</st></p>
		<p><st c="920">Filandozlu Nuri’nin atma türküleri, Eczacı Osman’ı daldığı hayal kuyusundan çıkardı. </st><st c="1006">Karşı kaldırımdaki Karadeniz </st><span epub:type="pagebreak" title="82" id="page82"></span><st c="1035">Kasetçilik’in camekânına, yerel müzisyenlerin afişlerini asan genç kadın gözüne çarptı. </st><st c="1123">İnce, uzun boylu, kumral saçlı bu kadın –adı Gülbeyaz’dı– Eczacı Osman’ın sönmüş erkekliğini diriltti. </st><st c="1226">Eşini kaçırdığı günün sonunda, bir karyolada titreyerek bitmiş heyecanına, şu genç kız sayesinde kavuşmuştu. </st><st c="1335">Günlerini Gülbeyaz’ı düşünerek geçirecekti.</st></p>
		<p><st c="1378">Sabah namazına kalkmadığı halde mağazasını namazdan sonra açması ve kepengini geç saatte indirmesi, Gülbeyaz’ı biraz daha seyredebilmek içindi. </st><st c="1523">Hoparlörü karşı mağazaya çevirip Filandozlu Nuri’nin sevda türkülerini çalması, Gülbeyaz’a gönderilmiş bir aşk mesajı değil miydi?</st></p>
		<p><st c="1653">Eczacı Osman’ın çabası Gülbeyaz’ın aklını çelmeye yetmediyse de o, maaşının iki katını teklif ederek, genç kızı transfer etmeyi başardı. </st><st c="1791">Gülbeyaz’ın anlamazdan geldiği cicim aylarından, kolonya kokulu sabahlardan sonra, vaziyetten işkillenen Eczacı Osman’ın karısı evi terk etti. </st><st c="1934">Arayı bulmak için çırpınanlara, “Ya orospu gidecek ya da ben gideceğim!” dedi.</st></p>
		<p><st c="2012">Eczası Osman, kan ağlaya ağlaya “orospu”yu işten attı. </st><st c="2068">O andan itibaren bir daha iflah olmadı. </st><st c="2108">Beyaz eşyaları müşterilerine sergilemeyi, satılan eşyanın borcunu tahsil etmeyi bıraktı. </st><st c="2197">Kasetler rafta eskidi. </st><st c="2220">Hoparlör açılmaz oldu. </st><st c="2243">Adeta Eczacı Osman’ın yüreğinde Cenaze Marşı çalıyor, arzuları bir tabut içinde ağır adımlarla mezara taşınıyordu.</st></p>
		<p><st c="2357">Günler sonra Gülbeyaz, karşı mağazadan da ayrıldı. </st><st c="2409">Görenler, Trabzon’a kaçtığını haber verdi. </st><st c="2452">Eczacı Osman için dükkânı açmanın anlamı kalmamıştı. </st><st c="2505">Komşuları, bazı geceler Eczacı Osman Ticaret’in üst katından yanık bir tulum sesi geldiğini işittiler. </st><st c="2608">Eczacı Osman, çocukluktan beri tulum çalar ve esaslı türkü söylerdi.</st></p>
		<p><st c="2676">Mağazayı kapatmasına sayılı günler kala kaset toptancısının arabası geldi. </st><st c="2752">Birer kutu kaset göstererek, “Emice,” dedi, “Rizeli bir paçinun kaseti çikmiş. </st><st c="2831">Atma turki soyleyi. </st><st c="2851">Alur misun?” diye sordu.</st></p>
		<p><span epub:type="pagebreak" title="83" id="page83"></span><st c="2875">“Adi nedur?”</st></p>
		<p><st c="2888">“Andonlu Gülbeyaz.”</st></p>
		<p><st c="2908">“Gülbeyaz mi?”</st></p>
		<p><st c="2923">“He. </st><st c="2929">Benden duymiş olma ama Filandozlu Nuri’nun manitasiymiş. </st><st c="2986">Trabzon’da el ele gormişler.”</st></p>
		<p><st c="3015">Kasetçi ayrıldıktan sonra Eczacı Osman, bir süre albümün kapağına baktı. </st><st c="3089">Gülbeyaz, sırtında bir çay sepeti ve üzerinde bir peştamalla poz vermişti. </st><st c="3164">Eczacı Osman kasetleri yere atıp topuğuyla kırdı. </st><st c="3214">Teybin başına geçti. </st><st c="3235">Raftan bir Erkan Ocaklı kaseti açıp teybe yerleştirdi. </st><st c="3290">Play tuşuna bastıktan sonra dükkânın önüne çıktı ve sandalyesine yerleşti. </st><st c="3365">Erkan Ocaklı’nın yanık sesi sokakta çınlıyordu:</st></p>
		<p><st c="3412">“Bahçede kara yemiş / Ermemiştir ermemiş</st></p>
		<p><st c="3453">Ellere gelin olma / mezarımı görmemiş...”</st></p>
		<p><st c="3495">Eczacı Osman’ın mağazası bir daha açılmadı. </st><st c="3540">Dükkân kahvehaneye kiraya verilince “Eczacı Osman Ticaret” tabelası indirildi. </st><st c="3619">Yerine “Hoş Saatler Kıraathanesi”nin tabelası asıldı. </st><st c="3673">Gündüz maç izlettikleri televizyonda geceleri Emanuella’nın videolarını oynatan kahveci, camları örtmek için gazete kâğıdı ararken, Eczacı Osman’dan kalma müzisyen afişlerini buldular. </st><st c="3858">Andonlu Gülbeyaz, o günden beri bu kahvehanenin camındadır.</st></p>
	</section>
	<div id="charCountTotal" value="3917"></div></body>
</html>
