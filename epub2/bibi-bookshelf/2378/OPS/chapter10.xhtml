<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="49" id="page49"></span><st c="0">Aday Adayı</st></em></h1>
		<p><st c="11">Her ne olduysa Kazdal Camisi’nin çay ocağında bir başıma çay içtiğim gün oldu. </st><st c="91">Eski İl Başkanı Necati, yanımdaki tabureye usulca oturup “Hayırlı olsun İsmet Aktaş,” deyince, bizim oğlanın Çay-Kur’da işe girdiğini öğrendi de, bunu kutluyor sandım.</st></p>
		<p><st c="258">“Ne hayırlısı Necati, mevsimlik işçi olarak aldılar...” dedim.</st></p>
		<p><st c="321">Necati, “Mevsimlik milletvekili mi olurmuş İsmet,” diyerek güldü.</st></p>
		<p><st c="387">“Ne vekili?” diye sordum.</st></p>
		<p><st c="413">“Ankara’da, partinin genel merkezinde başta genel başkan olmak üzere herkes senden söz ediyor. </st><st c="509">Milletvekilliğinde birinci sırada adın geçiyormuş. </st><st c="560">Genel başkan, yardımcılarına, ‘Türkiye’de İsmet Paşa, Rize’de İsmet Aktaş,’ demiş. </st><st c="643">‘Ne yapın edin, ayaklarına kapanın, İsmet’i vekilliğe ikna edin,’ diye emir vermiş.”</st></p>
		<p><st c="727">Bakmayın siz eski il başkanına, “Bir düşüneyim. </st><st c="776">Hayırlısı...” dediğime. </st><st c="800">O andan sonra rüyalarımda milletvekili seçildiğim günü görür oldum. </st><st c="868">Misal, yemin günü çağrılmışım kürsüye, “Anayasa’ya sadakatten ayrılırsam,” diyorum, “bü</st><span epub:type="pagebreak" title="50" id="page50"></span><st c="955">yük Türk milleti önünde,” diyorum, “anam avradım olsun!” Mecliste bir velveledir, kopuyor. </st><st c="1047">Say ki kıyamet günü! </st><st c="1068">Meclis başkanı, “İsmet Aktaş,” diyor, “yakıştı mı şimdi?”</st></p>
		<p><st c="1125">Neyse ki hanım dürttü de bu kâbustan uyandım.</st></p>
		<p><st c="1171">Tahmin edersiniz ki artık her gün memuriyetten kalma takım elbiselerimi giyip evden çıkıyordum. </st><st c="1268">Beni uğurlamak için kapı ağzına gelen hanımdan başlayarak, çarşıya inene dek karşıma kim çıksa elini sıkıyor, yanaklarını avuçluyor, saçlarını okşuyor ve “Kardeşim, huzurlu günler yakında...” diyordum. </st><st c="1470">Coşkuya kapıldığım bir an, kendisini kamyon zanneden Mitsubishi Selim’in elini kavramışım. </st><st c="1561">“Kornamı kırdın, Allahsız!” diye ağladı bir müddet. </st><st c="1613">Güçbela sakinleştirdim deliyi.</st></p>
		<p><st c="1643">Günü gelince aday adaylığımı açıklamak üzere parti binasında bir toplantı düzenledim. </st><st c="1730">O kadar çok sigara içilmişti ki, salona sis çöktü sandım. </st><st c="1788">Uzun öksürüklerden sonra söz aldım. </st><st c="1824">Ben, “Kıymetli hemşerilerim,” der demez alkış tufanı koptu. </st><st c="1884">Sandım ki, birazdan omuzlara alınacağım ve o vaziyette Ankara’ya götürüleceğim. </st><st c="1964">Hâlâ düşünürüm; toplantıda projelerimden bahsetmesem ikbalim farklı olabilirdi. </st><st c="2044">Çaydan rakı, karayemişten şarap, kividen likör üretme fikri bana cazip görünse de Rize’ye biraz ağır gelmişti. </st><st c="2155">İl Başkanı Salih Zeki, “Rize’yi Vatikan’a bağlayalum, tam olsun, amina koyayim!” diye söylendi hatta.</st></p>
		<p><st c="2256">Derhal ikinci vaadime geçtim. </st><st c="2287">Şehrimize kemençe heykeli yakışırdı. </st><st c="2324">Ayane Dağı’nın tepesine dikersek, kemençe Trabzon ve Artvin’den görünebilirdi. </st><st c="2403">Ziyadesiyle alkış aldım. </st><st c="2428">İl Başkanı Salih Zeki, “Kemençenun yayi dikine mi duracak, yoksa enlemesine mi?” diye sorunca masaya yumruğumu vurdum. </st><st c="2547">“Sayın Başkan,” dedim, “buna milli irade karar verecektir!” Alkıştan sesim duyulmuyordu.</st></p>
		<p><st c="2635">Rize’ye çağ atlatacak vaadimi sona saklamıştım. </st><st c="2684">Askoroz Deresi’ne yumurta bırakmak suretiyle tatlı su hamsiciliğini </st><span epub:type="pagebreak" title="51" id="page51"></span><st c="2752">geliştireceğimi açıkladım. </st><st c="2779">Salonda sessizlik oldu. </st><st c="2803">Bir partilimiz, “O ki buna gücün yeteyi, milletvekili olup ne yapacasun? </st><st c="2876">Doğridan peygamber ol. </st><st c="2899">Hem bizi kurtar, hem kenduni,” dedi. </st><st c="2936">Alkışlamadılar bu kez.</st></p>
		<p><st c="2958">Toplantı biterken, başkanlık odasındaki telefon çaldı. </st><st c="3014">İl Başkanı Salih Zeki, telefonu açar açmaz kıyafetlerini düzeltip hazır ola geçti. </st><st c="3097">“Tamam, sayin genel başkanum,” dedi, “emredersunuz!”</st></p>
		<p><st c="3149">Meğer, İstanbul’da yaşayan bir müteahhit, genel başkan tarafından milletvekili adayı olarak atanmış. </st><st c="3251">Müteahhitin hayli parası varmış. </st><st c="3284">Partililerin de yüzünü güldürecekmiş. </st><st c="3322">Yarın havalimanında pankartlarla karşılanmalı, omuzlara alınmalıymış. </st><st c="3392">Genel başkan, “Evladım Salih Zeki,” demiş, “ha ben, ha vekil adayı...”</st></p>
		<p><st c="3462">Yeni vekil adayı partililer tarafından alkışlanırken, bir gölge gibi binadan çıktım. </st><st c="3548">O günden beri kâbuslarla uyanıyorum. </st><st c="3585">Misal, meclisteyim. </st><st c="3605">Mecliste derken, kapısındayım yani. </st><st c="3641">Üzerime benzin dökmüşüm, kibriti çakıyorum. </st><st c="3685">Bir polis, “İsmet Aktaş,” diyor, “yakıştı mı şimdi?”</st></p>
	</section>
	<div id="charCountTotal" value="3737"></div></body>
</html>
