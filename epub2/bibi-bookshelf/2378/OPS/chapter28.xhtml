<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="121" id="page121"></span><st c="0">Akasya Reçeli</st></em></h1>
		<p><st c="14">Her zamanki gibi keyifsiz uyandı. </st><st c="49">Eli, yaklaşık iki aydır olduğu üzere, cep telefonuna uzandı. </st><st c="110">Evet, yine aramamıştı. </st><st c="133">Yine mesaj göndermemişti. </st><st c="159">Aynı alışkanlıkla O’nun Twitter hesabını açtı. </st><st c="206">Tam yirmi iki saattir hiçbir şey yazmamıştı. </st><st c="251">Ardından Instagram hesabına baktı. </st><st c="286">Üç gündür yeni bir fotoğraf koymamıştı. </st><st c="326">Sanki yer yarılmış da içine girmişti. </st><st c="364">O’ndan ne bir ses, ne bir nefes... </st><st c="399">Parmaklarını telefon rehberinde gezdirdi, sonra O’nun ismine geldi. </st><st c="467">Arayacaktı, vazgeçti. </st><st c="489">“İnsan hüsrana uğrayacağını bile bile neden arar ki?” dedi, içinden.</st></p>
		<p><st c="557">Telefonu komodine bırakıp sigara paketini açtı, bir sigara yaktı. </st><st c="624">Dumanı üflemek için araladığı perdeden, masmavi bir sahil göründü. </st><st c="691">Adadan ta Geyikli’ye kadar tül gibi bir deniz... </st><st c="740">Çimento fabrikası bile, hiç olmadığı kadar şirin gözüküyordu. </st><st c="802">Rüzgâr gülleri nazlı nazlı dönüyordu.</st></p>
		<p><st c="839">Tekrar telefona baktı. </st><st c="863">WhatsApp’ta “çevrimdışı” gözüküyordu.</st></p>
		<p><st c="900">Arasa mıydı?</st></p>
		<hr />
		<p><span epub:type="pagebreak" title="122" id="page122"></span><st c="913">Ağzında, bir önceki gece içtikleri ada şarabının mayhoşluğu vardı. </st><st c="981">Dudağını ısırdıkça bu tadı emiyordu. </st><st c="1018">O’na dair “Şimdi nerede, kiminle, ne yapıyor” sorularının aklına takıldığı sarmal zamanlar olmasa, aslında fena bir gece olmamıştı. </st><st c="1150">Adanın daracık meyhaneler sokağındaki bir meyhanede oturmuşlardı. </st><st c="1216">Meyhaneci Tahsin, rakısıyla kendilerine eşlik etmişti. </st><st c="1271">Yaşı altmışa yakın, kel ve kır sakallı bu adam, gecikmiş bir serseriliğin tadını çıkarıyordu. </st><st c="1365">Laleli’de otuz yılını verdiği tekstil patronluğundan sonra yerleştiği bu adada, onca karşılıksız deneyimden sonra, çoğu meşgalenin beyhudeliğine inanmıştı. </st><st c="1521">Bu yüzden, mesafeleri daraltmaktan ve hayalleri küçültmekten söz ediyordu. </st><st c="1596">Hayal kırıklıkları da azalmış olacaktı böylelikle. </st><st c="1647">Zaman, hayli kıymetliydi artık. </st><st c="1679">İnsan boş işlerle uğraşmamalıydı. </st><st c="1713">Meyhanenin yanındaki reçel dükkânını göstererek, “Mesela,” dedi, “insan niye akasya reçeli yapar ki? </st><st c="1814">Gereksiz bir iş! </st><st c="1831">Yapmasan ne eksilir?”</st></p>
		<hr />
		<p><st c="1852">Meyhaneci Tahsin’in bu sözü, önceki geceki gibi şimdi de gülümsetmişti onu. </st><st c="1929">Tahsin’e hak vermiyor değildi. </st><st c="1960">Öyle ya, O’nun yaptığı da akasya reçeli yapmaktan farklı mıydı? </st><st c="2024">Neden aramaz, bir “merhaba” mesajı göndermez, neden merak etmez... </st><st c="2091">Boşuna bir inat değil miydi?</st></p>
		<p><st c="2119">Bu soruların yanıtı kadar merak ettiği bir mesele varsa, o da akasya reçelinin tadı ve tarifiydi.</st></p>
		<p><st c="2217">Üzerini çabucak giyindi, seğirterek pansiyondan çıktı.</st></p>
		<p><st c="2272">İki sokak ötede, Cennet Sokak’ın yol ağzında, saat 11’e kadar evinin önünde açtığı tezgâhta el yapımı reçel satan Nebahat Hanım’ın yanına gitti. </st><st c="2418">Duraksamadan selam verdi. </st><st c="2444">Oturduğu ahşap iskemleden bir kavanoz reçel daha satabilme umuduyla doğrulan yaşlı kadın, elinde bir not defteri ve kalemle bekleyen genci karşısında bulunca hayli şaşırdı. </st><st c="2617">Tereddüt içerisinde “Buyurun,” dedi.</st></p>
		<p><span epub:type="pagebreak" title="123" id="page123"></span><st c="2653">Genç, “Size bir şey sorabilir miyim: Akasya reçeli nasıl yapılır, bana anlatır mısınız?” dedi.</st></p>
		<p><st c="2748">Nebahat Hanım, biricik geçim kaynağının elinden alınacağı korkusuna kapılıp bir an için kekeledi: “Neden sordunuz?” Genç adam, “Meraktan,” dedi, “sadece meraktan.”</st></p>
		<p><st c="2912">Rahatlamıştı Nebahat Hanım. </st><st c="2941">Karşı otelin avlusundaki akasya ağacını eliyle göstererek, “Bunlar nisan ayında bir hafta çiçek verir,” dedi, “23 Nisan’dan sonra, o tarihi kaçırmayacaksın. </st><st c="3098">Yaş incir ve gelincikle aynı tarihte.”</st></p>
		<p><st c="3136">Artık şehvetle anlatıyor, hünerini sergiliyordu. </st><st c="3186">Bir salkımın ucundaki akasya çiçekleri tek tek koparılmalı, dikenleri dikkatle ayıklanmalıydı. </st><st c="3281">Bir kucak dolusu akasya çiçeği, kaynatılmış şekere boca edilmeliydi. </st><st c="3350">Bir miktarı yoktu, Nebahat Hanım göz kararıyla yapıyordu. </st><st c="3408">Patlıcan ve domates reçellerine göre akasyanın bulunması da, yapımı da hayli kolaydı. </st><st c="3494">Akasya, reçele kokusunu veriyormuş. </st><st c="3530">Başka bir ota ihtiyaç yokmuş. </st><st c="3560">Buna karşın alıcısı çıkmıyormuş.</st></p>
		<p><st c="3592">Sehpadaki nane, kayısı, vişne ve domates reçelleri arasından, akasya reçeli kavanozunu alıp “Akasyayı pek tercih eden yok,” dedi, “çünkü bunu sonradan icat ettiler, gelincik reçeli gibi...”</st></p>
		<p><st c="3782">Sonra kavanozun kapağını açtı, genç adama uzattı. </st><st c="3833">Genç adam, içinde minik çiçeklerin yüzdüğü koyu sarı renkteki reçelin kokusunu içine çekti. </st><st c="3925">“İnsan niye akasya reçeli yapar ki?” dedi.</st></p>
		<p><st c="3967">Nebahat Hanım, genç adamın fısıldadığı sorunun kendisine yönelmiş olduğunu sanarak, karşılık verdi. </st><st c="4068">“Çeşit olsun diye,” dedi, “Yoksa olmasa da olur.”</st></p>
		<hr />
		<p><st c="4117">Genç adam bir kavanoz akasya reçeliyle odasına döndü. </st><st c="4172">Odanın içinde kesif bir sigara dumanı vardı. </st><st c="4217">Pencereleri açtı, odayı havalandırdı. </st><st c="4255">Geyikli’den homurdanarak gelen şa</st><span epub:type="pagebreak" title="124" id="page124"></span><st c="4288">rabi lodos, tüm bıçkınlığıyla genç adamın yüzüne vurdu. </st><st c="4345">Genç adam tatlı bir sersemlikle gerindi. </st><st c="4386">Dışarıda, sokakta, bikinileriyle Ayazma’ya doğru yürüyen genç kızların davetkâr kahkahaları, kaldırıma kurdukları masada okey oynayan yaşlı kadınların çıkardıkları taş sesleri, kalenin yanı başındaki dalgakıranda parçalanan dalga şıpırtıları iç içe geçiyordu. </st><st c="4646">Bütün bu hayat belirtileri, cep telefonunda duyulan mesaj alarmıyla bölündü. </st><st c="4723">Telefona uzandı, mesajı açtı. </st><st c="4753">İki gündür kıvranarak beklediği mesaj nihayet gelmişti.</st></p>
		<p><st c="4808">Karşıdaki, “Merhaba, nasılsın?” diye yazmıştı sadece.</st></p>
		<p><st c="4862">Duraksadı. </st><st c="4874">Acaba yanıt verse miydi?</st></p>
		<p><st c="4898">Gözü, komodinin üzerine bıraktığı akasya reçeli kavanozuna kaydı. </st><st c="4965">Kapağı açtı, parmağını daldırıp bir tutamını ağzına götürdü. </st><st c="5026">Reçeli hafifçe dilinde gezdirdi. </st><st c="5059">Tatsızdı.</st></p>
		<p><st c="5068">Sonra karşıdakine, “Canım hiç akasya reçeli istemiyor, hoşçakal,” yazdı. </st><st c="5142">Telefonu kapatıp odadan çıktı.</st></p>
	</section>
	<div id="charCountTotal" value="5172"></div></body>
</html>
