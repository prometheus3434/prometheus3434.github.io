<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="89" id="page89"></span><st c="0">Sarı Telefon</st></em></h1>
		<p><st c="13">Bizim evde siyah beyaz Grundig’in konduğu demir sehpanın rafında, dantelanın altında, senelerce çalmadan bekledi sarı telefon. </st><st c="141">Babam, PTT’de telefon hattı sırasına yazıldığını söylemişti. </st><st c="202">“Bahara, olmadı yaz başına bağlanacak,” demişti. </st><st c="251">Kaç kış bahara, kaç bahar yaza döndü; sayamadım bile.</st></p>
		<p><st c="304">Annem telefon bağlanacağı gün ahdetmişti, İspir’i arayıp anneanneme müjdeyi verecekti. </st><st c="392">Yarın köyümüze gidecekmiş gibi, “Ovit Dağı açıldı mı?” diye soracak, babamın alkol derdinden uzun uzun yakınacak, “Okunmuş su içirdim, gene de fayda etmedi,” diyecek ve kesik kesik ağlayacaktı.</st></p>
		<p><st c="585">Babam, ihtimal, meyhane arkadaşlarıyla dertleşecek ve ana avrat küfredecekti.</st></p>
		<p><st c="663">Kız kardeşim ücretli hattan falına baktıracaktı.</st></p>
		<p><st c="712">Ben mi? </st><st c="721">Seni arayacaktım.</st></p>
		<p><st c="738">Rize Postanesi’nin yanı başındaki sarı telefon kulübelerinde, alabildiğim tek jetonla aradığım sevgilim benim... </st><st c="852">Bak, onca yıldan sonra şimdi itiraf ediyorum: Aslında aramıştım seni! </st><st c="922">Ahizeyi annen kaldırmıştı. </st><st c="949">Utancımdan “Alo,” dahi diyememiştim. </st><st c="986">Ahizenin diğer ucunda titreyen ben, Rize </st><span epub:type="pagebreak" title="90" id="page90"></span><st c="1027">Meydanı’ndaki Atatürk heykeli gibi kar altında donakalmıştım. </st><st c="1089">Telefonuma çıksaydın, Kale’de buluşmayı önerecektim. </st><st c="1142">Yağmurdan kanatları yorgun düşmüş birer bıldırcın gibi, ıhlamur ağacının altında birbirimize sokulacaktık. </st><st c="1249">Söz, sadece yanağından öpecektim. </st><st c="1283">Ötesi, büyük günahtı.</st></p>
		<p><st c="1304">Dedim ya, o kahrolası sarı telefon bir gün olsun çalmadı. </st><st c="1363">Annem imanlı kadın; bir Allahtan, bir sarı telefondan umudunu kesmedi. </st><st c="1434">Dantelasını çamaşır suyunda çitileyerek yıkar, güneşte kuruturdu. </st><st c="1500">Telefon abdestsiz el sürülmeyen Mushaf gibiydi. </st><st c="1548">Çalsa, “Cenabı Allah’ın mucizesi!” diyecektik.</st></p>
		<p><st c="1594">Ben, Hazreti Mehdi’yi bekler gibi PTT’cileri beklerken, çağrı cihazı çıktı. </st><st c="1671">Hani şu, binbir cakayla bele takılanlardan... </st><st c="1717">Sana, “Ziraat’te çay içelim mi?” diye mesaj bırakmayı ne çok istemiştim. </st><st c="1790">Buluşabilseydik, gökyüzünde ipleri birbirine dolanan iki uçurtma olmayı önerecektim. </st><st c="1875">Uçacak ve birlikte çaylıklara düşecektik. </st><st c="1917">Sonrası mı? </st><st c="1929">Günahı benim boynuma...</st></p>
		<p><st c="1952">Babam sarhoş geldiği bir akşam, “PTT’deki hat sıramı sattım,” diye sayıklayınca, sarı telefonun büklümlü kablosuyla onu boğmayı arzu ettim. </st><st c="2093">O aslında hat sırasını değil, sesini duyduğumda heyecandan ahizeyi elimden düşürme ihtimalimi satmıştı. </st><st c="2197">PTT’nin sarı telefon kulübeleri şahidim olsun ki, babama olan öfkemi ve sana olan aşkımı ertesi gün jetonsuz kaldırdığım ahizelere bağırdım. </st><st c="2338">Kimseler çıkmadı telefonuma.</st></p>
		<p><st c="2366">Babam, “PTT’de ikinci kez sıraya yazıldım,” dediği gün, cep telefonunu ilk kez gördüğüm gündü. </st><st c="2462">Hatırlıyorum da, Ahmet Abi bir tahta yarmasını andıran kocaman telefonu cebinden çıkardığında, aleti polis telsizi sanmıştım. </st><st c="2588">Rize’de Ahmet Abi’den başka cep telefonu kimde vardı, bilmiyorum. </st><st c="2654">Bildiğim şu: İkimizde de yoktu.</st></p>
		<p><st c="2685">Babam, “PTT’de hat sırasına yazıldım,” demekten, PTT’ciler telefonu bağlamaya gelmekten, kız kardeşim fala baktır</st><span epub:type="pagebreak" title="91" id="page91"></span><st c="2799">maktan, annem dantelasını yıkamaktan vazgeçti. </st><st c="2847">Bir ben seni aramaktan vazgeçmedim. </st><st c="2883">O yaz cep telefonu alabilmek için işe girdim. </st><st c="2929">Dişimi sıktığım bir ayın sonunda aylığımı el kadar cihaza yatırdım. </st><st c="2997">Gözlerine dokunur gibi, okşayarak dokundum tuşlara... </st><st c="3051">Fakat haklısın; mahcuptum ve “Alo,” demeye cesaret edemedim. </st><st c="3112">Arasam ne diyecektim?</st></p>
		<p><st c="3133">Sarı telefon bir gün olsun çalmadığı halde sehpadaki varlığını senelerce korudu. </st><st c="3215">Zamanla ahizesi kırıldı, sonra tuşları çıktı, ardından kablosu koptu. </st><st c="3285">Bir sabah annem sarı telefonu kömür sobasına attı. </st><st c="3336">İçimde, sivilceli ve çilli bir çocuğun “Alo!” sesini duydum. </st><st c="3397">Açsaydın, “Seni seviyorum,” diyecektim.</st></p>
	</section>
	<div id="charCountTotal" value="3436"></div></body>
</html>
