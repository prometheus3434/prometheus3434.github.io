<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="53" id="page53"></span><st c="0">Kısmet</st></em></h1>
		<p><st c="7">Beni savcılığa tanık diye çağırdıklarında da söyledim: Harun, anasını balkondan atacak kadar hayırsız bir evlat değildi. </st><st c="129">“Anası Şükriye delirtti bu delikanlıyı,” dedim. </st><st c="177">Şükriye akıllı bir kadın olsa, Zeytinburnu sahilindeki batık gemiler gibi bekârlığa demir atar mıydı Harun? </st><st c="285">Asla ihtimal vermiyorum.</st></p>
		<p><st c="309">Bu oğlan, ilkgençliğinde Küçükmustafapaşalı bir hemşireyle görüşürdü. </st><st c="380">Komşuların demesi; Fener’de el ele gezer, Balat’ta denize baka baka öpüşürlermiş. </st><st c="462">Yaz başı evleneceklerdi ya, Şükriye’nin marazı tuttu. </st><st c="516">Neymiş? </st><st c="524">Doktorların elleyip yokladığından Şükriye’nin evine gelin olmazmış! </st><st c="592">Sanırsın, Osmanlı padişahına sultan bakıyor, haspam. </st><st c="645">Senin baban Tahtakale’de hamal değil miydi, ayol? </st><st c="695">Şükriye kısmetine engel olmasa, bugün belki de Harun, askerdeki evladının mektubunu okuyor olurdu. </st><st c="794">Bak şimdi, gazetelerin fal köşelerinden ve sakız manilerinden kafasını kaldıramıyor.</st></p>
		<p><st c="878">Gel zaman git zaman, Harun Maliye’de işe girince, Şükriye akrabalar ve komşuların arasında gelinlik kız avına çık</st><span epub:type="pagebreak" title="54" id="page54"></span><st c="992">tı. </st><st c="997">Kurum kurum kuruluyordu. </st><st c="1022">“Devlet dairesinde masası, boynunda siyah kravatı, elinde dolma kalemi olduktan sonra,” diyordu, “gelin olacak kızın yanına, bu da ikramımız olsun diye bacısını dahi verirler!”</st></p>
		<p><st c="1198">Şükriye’ye göre asıl mesele, Allah’ın emrini bilen, gözünü Harun’da açacak namuslu bir gelin bulmaktı. </st><st c="1302">“Neylersin ki İstanbul’da ilişilmedik kız bulmak, semt pazarında dokunulmamış domates bulmaktan daha zor,” diyordu. </st><st c="1418">Ne varsa, akrabanda var, bildiğin insanda var.</st></p>
		<p><st c="1464">Sora konuşa, duya dinleye, görümcesinin kızı Asuman’ı gözüne kestirdi. </st><st c="1536">Şükriye’ye göre, on yedilik bir körpe deyip geçmeyeceksin. </st><st c="1595">Asuman ki, İhlas’ta İstanbul müftüsünün hanımıyla yarışır; başından örtüsünü, ağzından Yasin’i, elinden Kur’an’ı eksik etmezmiş. </st><st c="1724">Dahası da var. </st><st c="1739">“Namazını bir vakit kazaya bıraktığı görülmemiştir,” dedi Şükriye, “bir yabancının gözü değmemiştir Asuman’a.”</st></p>
		<p><st c="1849">Komşular olarak şaştık kaldık. </st><st c="1881">Sidikli Asuman, Hazreti Meryem anamızın öz bacısıdır da bizim haberimiz mi olmadı?</st></p>
		<p><st c="1963">Âdettir, birbirlerini görsünler diye Harun ile Asuman’ı bir odaya tıktılar. </st><st c="2040">Harun o kadar heyecanlandı ki, Asuman’a yalnızca, “İyisiniz inşallah,” diyebildi. </st><st c="2122">“Şükür,” diye karşılık verdi Asuman. </st><st c="2159">Ağızlarından başka bir söz çıkmadı.</st></p>
		<p><st c="2194">Odanın kapısında Harun ve Asuman’ın parmağına nişan yüzüklerini geçirdi Şükriye.</st></p>
		<p><st c="2275">Fakat kaynanalık saltanatı çok sürmedi. </st><st c="2316">Asuman’ın yüzüğü bir hafta sonra zarf içerisinde Şükriye’nin kapısına bırakıldı.</st></p>
		<p><st c="2396">Asuman kaçmıştı. </st><st c="2414">Ardında bıraktığı mektupta, “O sümsükle evlendikten sonra ben ha gelin olmuşum, ha mevta. </st><st c="2504">Ha gerdeğe girmişim, ha mezara. </st><st c="2536">Âşık olduğum adama gidiyorum,” diye yazmıştı.</st></p>
		<p><st c="2581">Asuman’ın, aşağı mahallede çekilen televizyon dizisinde </st><span epub:type="pagebreak" title="55" id="page55"></span><st c="2638">başkomiser rolündeki yaşlı bir şöhretle gittiğini öğrendik. </st><st c="2698">Mektubu bulduğu sabah, “Komşuların yüzüne nasıl bakacağım?” diye dövünen Asuman’ın babası, damadının servet sahibi olduğunu öğrenince göğsünü gere gere sokağa çıktı.</st></p>
		<p><st c="2863">Sonradan, magazin programlarında, Asuman’ın cemiyet hayatına ayak uydurmak için başını açtığını, kart zampara kocasıyla sarmaş dolaş güneşlenirken, nasıl diyorlar, “objektiflere yakalandığını” okuduk. </st><st c="3065">“Kısmeti böyleymiş,” dedik.</st></p>
		<p><st c="3092">O günlerde Şükriye, Ümraniye’deki uzak bir akrabasının kızı Kadriye’yi beğendi. </st><st c="3173">Müstakbel gelinini övüne gerine anlatıyordu: Kız meslek lisesinde öğrenciymiş Tombul Kadriye; dikiş nakışta kırmızı kurdeleler mi almamış, el işinde yıldızlı pekiyiler mi, sofra adabında aferinler mi...</st></p>
		<p><st c="3375">“Namusuna da pek düşkün,” dedi Şükriye, “erkek öğretmenin girdiği derste kafasını kitaptan kaldırmıyormuş. </st><st c="3483">Ahir zamanda böyle kız, aşk olsun!”</st></p>
		<p><st c="3518">Kısmetse, bu yıl liseyi bitiriyormuş.</st></p>
		<p><st c="3556">“Taktım parmağına yüzüğünü, döndüm,” dedi.</st></p>
		<p><st c="3599">Peki ya Harun? </st><st c="3615">Kadriye’nin fotoğrafına bakıp, “Evet,” demekten başka bir seçeneği var mı sanki? </st><st c="3696">Düğün tarihi belirlendi, nikâh dairesi ayarlandı, davetiyeler hazırlandı, Atikali’de gelinlikçiye gittikleri gün, beklenen kıyamet koptu. </st><st c="3834">Kadriye’nin gelinliğe sığmayışı kilosundan değil, hamile olmasındanmış. </st><st c="3906">Velhasıl yüzükler atıldı.</st></p>
		<p><st c="3931">Asuman ve Kadriye’nin zelzelesi, Harun’u bir müddet çalkaladı durdu. </st><st c="4001">Sigaraya başladı. </st><st c="4019">Alkole alıştı. </st><st c="4034">Rakıyı susuz, suyu rakısız içmez oldu. </st><st c="4073">Ota döndü. </st><st c="4084">Kumkapı’da tavernaya, Aksaray’da müzikhole dadandı. </st><st c="4136">Masasına çağırdığı konsomatrislerin suretinde, nikâh basılacak bir Asuman, yüzük takılacak bir Kadriye aradı. </st><st c="4246">Sulukule’de âlemden kız kaldırmaya yeltenince Karagümrük’e kadar dövülerek kovalandı. </st><st c="4332">Güçbela aldık ellerinden. </st><st c="4358">Ertesi sabah Karagümrükspor lokalinde çay içiyorduk. </st><st c="4411">İlk önce, söylemekten hayâ ettiğim </st><span epub:type="pagebreak" title="56" id="page56"></span><st c="4446">küfürler işittik, ardından acı bir çığlık... </st><st c="4491">Derhal çığlıkların geldiği yöne, Şükriye’nin iki katlı evine koştuk.</st></p>
		<p><st c="4559">Harun, kucakladığı anasını balkondan atmak üzereyken imdada yetiştik. </st><st c="4630">Meğer yüzü gözü kan içinde uyanınca, ayakucunda Şükriye’yi bulmuş. </st><st c="4697">Anası, “Kastamonu’dan hayırlı bir kısmet var,” dediği an kendini kaybetmiş Harun. </st><st c="4779">Komşular battaniye gerince ben de ucundan tutuverdim. </st><st c="4833">Keşke tutmasaydım! </st><st c="4852">Yüz yirmi kiloluk Şükriye’nin üzerime düşeceğini bilsem, elimi uzatır mıydım hiç?</st></p>
		<p><st c="4933">Haydi, bir kazaydı, oldu diyelim. </st><st c="4968">Şükriye’nin evimizden ayrılmayışını neye yormalıyım? </st><st c="5021">Alçıdaki ayağıma mı, bekâr kız kardeşime mi?</st></p>
	</section>
	<div id="charCountTotal" value="5065"></div></body>
</html>
