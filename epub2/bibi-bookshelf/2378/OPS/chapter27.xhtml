<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="117" id="page117"></span><st c="0">Sinek Arabası</st></em></h1>
		<p><st c="14">Köprübaşı Kasabası, sivrisinek ilaçlama arabasından çektiğini, Rus mezaliminde bile çekmedi. </st><st c="108">Belediye Başkanı Muharrem Keser, günahı boynuna, temmuz ayında Çoruh’un kenarında türeyen sivrisinekleri itlaf edeceğim derken, az kalsın kasaba halkını haşerat cehennemine gönderecekti.</st></p>
		<p><st c="294">O akşam üzeri belediyenin külüstür kamyoneti, kasasına yerleştirilmiş sinek ilaçlama makinesinden beyaz bir duman ve keskin bir mazot kokusu savura savura Çoruh’a doğru yola koyuldu. </st><st c="478">Sinek arabasının kırmızı fren lambası, duman yumağına kırmızılık veriyor ve bu manzara, akşam karanlığında, aracın yandığına yoruluyordu.</st></p>
		<p><st c="615">Çoruh’u ilaçlayacak sandığımız sinek arabası, yol ağzından çayın kenarına inmeyerek başkanın konağına kıvrıldı. </st><st c="728">Sonradan öğrendik ki, şoför mahalline oturan Zabıta Müdürü Hayrullah, göze girmek ve zam istemek için, “İlaçlamaya evvela başkanın konağından başlayalım,” diye tutturmuş...</st></p>
		<p><st c="900">İşte, Köprübaşı’nın felaketi bu işgüzarlıkla başladı.</st></p>
		<p><st c="954">Görenler anlatıyor: “Bolca sıkalım, sinek minek kalmasın,” diyerek başkanın iki katlı konağını dumana boğmuşlar. </st><span epub:type="pagebreak" title="118" id="page118"></span><st c="1068">İçeridekiler yangın var sanıp çığlık çığlığa yardım istemiş. </st><st c="1129">Başkanın hanımı Cevriye, partide kadın kolları başkanı ya, olan biteni siyasi sabotaja bağlamış. </st><st c="1226">“Yetişin komşular!” diye bağırmış, “Muharrem beyin muhalifleri konağımızı ateşe veriyor. </st><st c="1315">Köprübaşı’na hizmet gelsin istemiyorlar, anam bacım. </st><st c="1368">Bunlar böyle devlet millet düşmanı!”</st></p>
		<p><st c="1404">Cevriye hanımın hiddeti, vaziyet anlaşıldığında bile tam olarak geçmemişti. </st><st c="1481">Hâlâ Zabıta Müdürü Hayrullah’ın Köprübaşı’ndaki dev yatırımları çekemeyen dış mihraklar tarafından konağa saldırtıldığını iddia ediyor.</st></p>
		<p><st c="1616">Neyse... </st><st c="1626">Zabıta Müdürü Hayrullah, başkanın konağından sonra sinek arabasını camiye doğru sürmüş. </st><st c="1714">Bu sırada, akşam namazından dağılan cemaat, şadırvanda çay içiyormuş. </st><st c="1784">İhtiyarlar Hayrullah’a merhaba demeye kalmadan, koca bir duman minareyi de yutacak şekilde caminin üstüne çökmüş.</st></p>
		<p><st c="1897">İmam efendi o gün bugündür cuma hutbelerinde sözü bir şekilde ilaçlamaya getiriyor. </st><st c="1982">“Yarabbi, sanki kıyamet günüydü, adeta İsrafil aleyhisselâmın Sur’unu üflemesiyle, Köprübaşılı müslümanlar olarak terk-i dünya eyledik,” diyor ve cemaatle birlikte hıçkırıklara boğuluyor. </st><st c="2170">İnlemeler durulunca “Tarihte örneği pek azdır,” diye ekliyor. </st><st c="2232">“Musa’nın Kızıldeniz’i yarması, Yusuf’un atıldığı kuyudan kurtulması, İsa’nın çarmıhtan göğe çekilmesi neyse, Köprübaşılıların afetten felaha çıkması da odur,” diye buyuruyor.</st></p>
		<p><st c="2407">Esasen, Zabıta Müdürü Hayrullah’ın niyeti kötü değildi. </st><st c="2464">“Allah’ın evidir, bolca sevabı vardır,” diyerek ilaçlamıştı camiyi. </st><st c="2532">Fakat imamın yüreği, Hayrullah’a hiç yumuşamadı. </st><st c="2581">Ahdetmiş: “Hayrullah, kitaba ve sünnete göre mürteddir ve zındırtır ve dahi namazı kılınmaz,” diye fetva vermiş. </st><st c="2694">“Ha domuz etini yemişsin, ha zındık Hayrullah’ın cezanesinde saf tutmuşsun.” İkisi de büyük günahlardan, imama göre...</st></p>
		<p><st c="2812">Lafı uzatmayayım. </st><st c="2831">Camiyi ilaçlayan sinek arabası, çarşı</st><span epub:type="pagebreak" title="119" id="page119"></span><st c="2868">ya varıyor. </st><st c="2881">Manifaturacı Ali Fuat, ki paraya ve bedava mala düşkün olmasıyla meşhurdur, “Müdür bey, bir de bizim dükkanı ilaçlayın,” diyerek arabanın önünü kesiyor. </st><st c="3034">Tabii Ali Fuat, Zabıta Müdürü Hayrullah’ın zayıf karnının, kendisine “Müdür” diye seslenilmesi olduğunu biliyor. </st><st c="3147">Hoş, belediyede Hayrullah’tan başka bir zabıta çalışmıyor. </st><st c="3206">Zabıta da kendisi, müdür de. </st><st c="3235">Fakat “Müdür” dedin mi, Hayrullah’ın değme keyfine...</st></p>
		<p><st c="3288">Hayrullah, içeride müşteri olup olmadığına bakmadan, hortumla su tutar gibi dükkana ilaç sıkmış. </st><st c="3386">Derken, “Torpili var,” denilmesin diye manifaturacının yanındaki eczaneyi ve kasabı da ilaçlamış.</st></p>
		<p><st c="3483">Şükürler olsun ki Kasap Mecit, sinek arabası ayrıldıktan sonra gözünü açabilmiş. </st><st c="3565">Şayet Hayrullah’ı ele geçirseydi, bileyli satırla etini kemiklerinden ayırabilirdi. </st><st c="3649">Eczacı Bahri mi? </st><st c="3666">Bizim hanım, Ramazan günü mukabelede Bahri’nin hamınından duymuş. </st><st c="3732">Bahri, uykusunda korkunç sözler sayıklıyormuş. </st><st c="3779">Hayrullah’ı eczanede pusuya düşürüp kolonya dökerek saçından tırnağına kadar yakmayı tasarlıyormuş. </st><st c="3879">Bahri’nin hanımı, “Aman söyleyin, bizim dükkândan geçmesin,” diye haber göndermiş. </st><st c="3962">Hayrullah, eczanenin sokağından bile geçmiyor artık.</st></p>
		<p><st c="4014">Bu arada, bizler kahvehanede “hoşgil” oynarken, telefon geldi. </st><st c="4078">“Çerçilerin arabası yanmış, aman durdurun!” deniyor. </st><st c="4131">Meğer sinek arabasını, Yusufeli’nden gelen Poşaların sanmışlar.</st></p>
		<p><st c="4194">Kimi kazma küreği kaptı, kimi ipi. </st><st c="4230">Kimi de dede yadigarı tabancasını çekti. </st><st c="4271">Kahveci Bahattin, musluğa bağladığı hortumu kavrayıp beklemeye koyuldu. </st><st c="4343">Sinek arabası varır varmaz, bir can pazarına düştük. </st><st c="4396">Şehadet getiren mi dersin, çay kazanını devirip siper alanı mı, acemi er gibi sürünerek yola çıkan mı... </st><st c="4501">Yutkunduğum ilaçtan ötürü içim o kadar yanmış ki, Kahveci Bahattin’in sinek arabasını ıslatmasına fırsat </st><span epub:type="pagebreak" title="120" id="page120"></span><st c="4606">vermeden, ağzımı can havliyle hortuma dayadım. </st><st c="4653">Say ki abıhayat iksiri...</st></p>
		<p><st c="4678">Tabii, tek zayiat veren biz değildik. </st><st c="4717">Kurşunlardan biri Zabıta Müdürü Hayrullah’ın elini delmiş. </st><st c="4776">Kontrolünü kaybeden sinek arabası, döne döne Çoruh’a yuvarlandı. </st><st c="4841">Karasineklerin türediği bataklıkta, duman saçan kamyonet çamura battı.</st></p>
		<p><st c="4911">Biz bir sinek bile itlaf edemeden 10 küsur yaralı verdik. </st><st c="4970">Sinek ilacını içmiş olsak böyle zarar görmezdik. </st><st c="5019">Boşuna demiyorum... </st><st c="5039">Köprübaşı, bu mezalimi Rus işgalinde bile görmedi.</st></p>
	</section>
	<div id="charCountTotal" value="5089"></div></body>
</html>
