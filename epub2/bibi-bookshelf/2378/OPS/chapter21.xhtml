<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="93" id="page93"></span><st c="0">Ah, Yasemin</st></em></h1>
		<p><st c="12">Yunus’un babası Mehmet, bu dünyada bir gün olsun huzur içinde uykuya dalmışsa, sağır ve dilsiz oğlunu Cumhuriyet Çay Fabrikası’nda işe sokabilmeyi başardığı içindi. </st><st c="178">Yunus, doğar doğmaz yakalandığı zatürre nedeniyle bebeklik çağında işitme ve konuşma yetisini kaybetti. </st><st c="282">Ölecek diye başında Yasin-i Şerif okunurken, bir mucize eseri gözlerini araladı. </st><st c="363">Fakat ömrünün sonuna kadar işitmeyecek ve ağzından anlamlı bir sözcük çıkmayacaktı. </st><st c="447">Babası, Yunus’u Trabzon’da profesörlere mi göstermedi, Erzurum’da şeyhlerinden el almış, nefesi şifalı hocaların dizinin dibine mi yatırmadı... </st><st c="591">Gel gör ki hepsi nafileydi. </st><st c="619">O saatten itibaren kadere boyun büktüler.</st></p>
		<p><st c="660">Çay ocağında işe girdi; diyafonu duymadığı için ertesi gün kapı önüne kondu Yunus. </st><st c="744">Oğlunun çaresizliği, babasının ciğerinde ölümcül bir ur gibi büyüdükçe büyüdü. </st><st c="823">Kırk yılın Demirelcisi Mehmet, “Süleyman Bey”e ihanet etti diye kin beslediği Turgut Özal’ın partisinin kapısında sabahlamış ve afişlerini asmak için elektrik direklerine tünemişse, şu dilsiz oğlu Yunus, kendisinden sonra aç ve açıkta kalmasın diyeydi.</st></p>
		<p><span epub:type="pagebreak" title="94" id="page94"></span><st c="1075">Nihayet, Özal kazandı ve Mehmet’in duaları kabul oldu. </st><st c="1131">Seçimden sonra tekbir getirerek, bir adağın kanını akıtıp tazecik etini komşulara dağıttı.</st></p>
		<p><st c="1221">Yunus, birkaç ay sonra Cumhuriyet Çay Fabrikası’nda engelli kadrosundan işe girdi. </st><st c="1305">Bundan geriye, sağırlar ve dilsizler okulundan “konuşup” görüştüğü Yasemin ile söz kesip nişanlanması kalmıştı. </st><st c="1417">Nişanda kız ve erkek tarafı, saatlerce çalan kemençeyle horon oynayıp çığlık atarken, iki sağır âşık, Yunus ile Yasemin, tüm bu seslerden ırakta, birbirlerine bakışmakla meşguldü. </st><st c="1597">Çünkü ne sağır olmak âşık olmayı bilmeye, ne de dilsizlik bir aşkı ifade etmeye engeldi. </st><st c="1686">Mehmet nişan sabahı huzur içinde uyanıp, “Artık ölsem de gam yemem,” dedi karısı Mahmure’ye.</st></p>
		<p><st c="1778">Cumhuriyet Çay Fabrikası’nda yüzlerce işçiyle birlikte kapıya kart basıp içeriye girdiği gün Yunus, ustası tarafından el işaretleriyle kıvırma makinesinde işbaşı yaptırıldı. </st><st c="1953">Bir bantta ısıtılarak kurutulan çay yaprakları, ikinci aşamada Yunus’un çalıştığı kıvırma ünitesinde ezilip parçalanıyordu. </st><st c="2077">Fakat Yunus zincirler ve kasnakların kulakları yırtan bir gürültüyle işlediğinden habersizdi. </st><st c="2171">O sadece, karartılmak üzere fermantasyon ünitesine ilerleyen milyonlarca çay yaprağının bantta oluşturduğu renk cümbüşünü hayretle seyrediyor ve çay bandındaki yaprak kadar işsizin olduğu bu şehirde, Rize’de, iş bulabildiği için göneniyordu. </st><st c="2413">Yunus, sol eliyle sağ elindeki yüzüğü okşadı. </st><st c="2459">İçinden, “Keşke,” dedi, “Yasemin beni fabrikada görebilseydi.”</st></p>
		<p><st c="2521">Daldığı düş öyle derin ve etkileyiciydi ki, ustabaşının ne çığlıklarını duydu ne de canhıraş şekilde yaptığı el işaretlerini gördü. </st><st c="2654">Kasnak kayışı, çay otları arasında gezinen Yunus’un elini bilekten koparıp aldı. </st><st c="2735">Yunus, yere yığılmadan biraz önce, kana bulanmış kesik elini ve parmağındaki altın yüzüğü gördü. </st><st c="2832">“Ah, Yasemin!” diye bağırdı.</st></p>
		<p><st c="2860">Dilsiz oğlan ömründe ilk kez konuşabilmişti.</st></p>
		<p><span epub:type="pagebreak" title="95" id="page95"></span><st c="2905">Cumhuriyet Çay Fabrikası, sigortası bile yapılmadığı için sahip çıkmadı Yunus’a. </st><st c="2987">Eline birkaç lira tutuşturup kapının önüne koydular. </st><st c="3040">Bilek içeride, Yunus dışarıda kaldı.</st></p>
		<p><st c="3076">Babası Mehmet, oğlunun kaza haberini aldığı an yüreğine inen yumruyu kaldıramadı.</st></p>
		<p><st c="3158">Yasemin, “Yüzüğü attım,” diye haber gönderdi Yunus’a.</st></p>
		<p><st c="3212">Yunus’a gelince...</st></p>
		<p><st c="3231">Rize’de Kuyumcular Sokağı’nın girişinde, kesik bileğinin olduğu koluna simit sepeti geçirmiş halde, “Simit!” diye bağırmaktadır.</st></p>
		<p><st c="3360">“Ah, Yasemin!”den sonra ağzından çıkan ikinci sözcük budur.</st></p>
	</section>
	<div id="charCountTotal" value="3420"></div></body>
</html>
