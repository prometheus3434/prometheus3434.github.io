<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="113" id="page113"></span><st c="0">İhtiyaç Molası</st></em></h1>
		<p><st c="15">Servet, Ticaret Lisesi’nde okuduysa, rençper babasının Ziraat Bankası’nda veznedar olma hayali yarım kaldığı içindi. </st><st c="133">“Ben okumadım, bu sümüklü oğlan okusun,” dedi babası ve kepçe kulağından çeke çeke Servet’i Ticaret Lisesi’ne yazdırdı.</st></p>
		<p><st c="252">Servet, yıldızlı pekiyiler, kırmızı kurdeleli karneler ve dolmakalemle imzalanmış bir diploma getirdi de, neye yaradı bu? </st><st c="375">“Muhasebe defteri mi tutarsın? </st><st c="406">Buyur, çay fabrikasında bohçanın ucundan tut,” dediler. </st><st c="462">“Gözlerin kapalı, on parmak daktilo mu yazarsın? </st><st c="511">Pekâlâ, halde limon da sayarsın,” dediler. </st><st c="554">“Bilgisayardan anladığına göre korsan CD de yaparsın, değil mi? </st><st c="618">Ne dersin?”</st></p>
		<p><st c="629">Ne desin, Servet... </st><st c="650">Evine dönerken Rizeliler Seyahat’in camında “Host aranıyor” ilanını görür görmez içeri girdi. </st><st c="744">“Yarın başla,” dediler. </st><st c="768">Ütülü beyaz gömlek ve siyah kumaş pantolon giyeceği, kravat takacağı bir iş bulmuş olmaktan ötürü hayli memnundu. </st><st c="882">Yazıhaneden çıkınca, dönüş yolunda Ziraat Bankası’nın önünden geçti gururla.</st></p>
		<p><st c="958">Ertesi gün Rize Otogarı’ndan İstanbul’a kalkan otobüste, şoförün yanındaki muavin koltuğuna kasılarak oturdu. </st><st c="1069">Oto</st><span epub:type="pagebreak" title="114" id="page114"></span><st c="1072">büs Trabzon’u geçer geçmez yolculara kolonya tuttu. </st><st c="1125">İmkânı olsa tuzlanmış hamsi, lahana turşusu da sunardı. </st><st c="1181">Çay ve kahve, bisküvi ve kek, kola ve fanta dağıttı sonra. </st><st c="1240">Piraziz’e yaklaşırken mikrofonu eline aldı. </st><st c="1284">Lisede, Çanakkale Oratoryosu’nda Yunan askerini oynadığı günkü kadar heyecanlıydı. </st><st c="1367">Boğazını temizledi, yolculara seslendi. </st><st c="1407">Dinlenme tesisinde yarım saat mola verilecekti. </st><st c="1455">Namaz kılacaklar için mescit mevcuttu.</st></p>
		<p><st c="1493">Tesiste, kaptana ve ekibine ayrılan özel masada yemek yediler. </st><st c="1557">Servet, sigara içmek için çıktığı kapının önünde, masada bir başına oturan Arzu’yu fark etti. </st><st c="1651">Daha doğrusu, otobüste kahvesini uzatırken göz göze geldiği Arzu’nun kaçamak bakışlarını gördü. </st><st c="1747">Kravatını düzeltti. </st><st c="1767">Ağır adımlarla bir volta tutturup Arzu’yu süzdü. </st><st c="1816">Biraz çirkinceydi. </st><st c="1835">Fakat çirkinliğinin ayırdında olduğu için işveli ve cesurdu. </st><st c="1896">Kafa tutar gibi baktı Servet’e. </st><st c="1928">Kasada oturan ihtiyar kadının, molanın bittiğini duyuran, banttan okur gibi ölgün ve mekanik anonsu, eli heyecandan titrediği için sigarasını içemeyen Servet’in imdadına yetişti.</st></p>
		<p><st c="2106">Otobüse doluşup yola çıktılar. </st><st c="2138">Hudutsuz bir deniz ve dikine bir dağ silsilesi arasında ilerleyen otoyol, bir film şeridi hızlıca kaydırılıyormuş gibi, otobüsün tekerleklerinin altında akıp gidiyordu. </st><st c="2307">Samsun’a yaklaşırken, Karadeniz’in ve göğün birleştiği lacivert bir geceye teslim oldular. </st><st c="2398">Servet, çift kişilik koltukta bir başına oturan Arzu’ya kahve uzattı. </st><st c="2468">Parmakları plastik bardağın üzerinde iç içe geçti. </st><st c="2519">Henüz başlangıç evresindeki bir günahtı, otobüs camında şavkıyan.</st></p>
		<p><st c="2584">Osmancık’ta ikinci mola verildi. </st><st c="2618">Uykulu gözler, bayat lokmalar için aralandı. </st><st c="2663">Bolu civarında gün ışıyana kadar yol gidilecek ve uyku çekilecekti. </st><st c="2731">Işıklar söndürüldü. </st><st c="2751">Koltuklar yatırıldı. </st><st c="2772">Sessizlik çöktü. </st><st c="2789">Servet, ayaklarının ucuna basarak Arzu’nun yanına oturdu. </st><st c="2847">Bir ağızdan diğerine can taşır gibi, dudaklarını kanatacak kadar, akan kanı emerek öpüştüler. </st><span epub:type="pagebreak" title="115" id="page115"></span><st c="2941">Yol kenarlarındaki kavak ağaçlarını, ıssız dağ başlarındaki elektrik direklerini ve metruk benzin istasyonlarının tabelalarını seyrede seyrede öpüştüler. </st><st c="3095">Birbirlerinin en mahrem yerlerini okşarken yanından geçtikleri izbe otellerin kahverengi perdeleri havalandı, jandarma karakollarının bezgin köpekleri havladı, son pavyonun da orkestrası sustu. </st><st c="3289">Sürülmüş bir toprak, memeye saldıran kuzu ve rüzgârda savrulan bir kırık uçurtma misali titreyerek, etten ve kemikten düğüm oldular.</st></p>
		<p><st c="3421">Bolu’da, gün ışığı kirpiklerini yakarken uyandılar. </st><st c="3474">Üçüncü mola, kahvaltı ve sabah namazı... </st><st c="3515">Otobüs İstanbul’a girmek üzereyken, Servet yolculara tek tek hangi terminalde ineceklerini sordu. </st><st c="3613">Arzu, “Harem,” dedi. </st><st c="3634">Üsküdar’a, eniştesine gidecekti. </st><st c="3667">Zeynep Kamil’de, belediyenin el işi ve bilgisayar kursuna yazılacaktı. </st><st c="3738">Belki ufak bir dükkân bile açabilirdi, kim bilir. </st><st c="3788">Acaba Üsküdar’a servis var mıydı?</st></p>
		<p><st c="3821">Arzu, Harem Otogarı’nda inip valizini aldıktan sonra Servet’e elini uzattı. </st><st c="3898">Servet, “Sana nasıl ulaşabilirim?” diye sordu. </st><st c="3945">Bir an düşündü Arzu. </st><st c="3966">Kısacık bir ihtiyaç molası kadar düşündü. </st><st c="4008">Sonra Servet’in avucuna cep telefonu numarasını yazdı. </st><st c="4063">Vedalaşırken yanak yanağa öpüştüler.</st></p>
		<p><st c="4099">Otobüs son durak olan Esenler Otogarı’na vardı. </st><st c="4148">Birkaç saat sonra yolcularını alıp Rize’ye doğru yola çıkacaklardı. </st><st c="4216">Fakat Servet otobüste olmayacak, Rize’ye dönmeyecekti. </st><st c="4271">Cep telefonunu çıkardı. </st><st c="4295">Arzu’nun numarasını tuşladı. </st><st c="4324">Dinlenme tesisinin mekanik ve ölgün sesli kadınını andıran bir ses, “Böyle bir numara yoktur,” diyordu.</st></p>
	</section>
	<div id="charCountTotal" value="4427"></div></body>
</html>
