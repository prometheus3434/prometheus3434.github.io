<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="61" id="page61"></span><st c="0">İftar Topu</st></em></h1>
		<p><st c="11">Tahsin, Rize Kalesi’ndeki iftar topunu ateşlemek için gözünü minareye dikti. </st><st c="89">Birazdan ışıldaklar yanacak, ezan okunacak ve Tahsin kibriti baruta sürecekti. </st><st c="168">Rize müftüsünden sonra bu şehirdeki en mübarek görevi üstlendiğini düşünüyor ve içten içe gururlanıyordu.</st></p>
		<p><st c="273">İktidar partisinin torpili sayesinde belediyenin çöpçü kadrosuna alındığı gün el öpmek için huzuruna vardığı belediye başkanı, “Evladum Tahsin,” demişti, “ecaba askerluktaki vazifen ne idi?”</st></p>
		<p><st c="464">Tahsin, hazır ola geçip tekmil verir gibi, “Topçi er idum başkanum,” diye bağırmıştı.</st></p>
		<p><st c="550">Başkan, “Eyi, eferum,” demişti. </st><st c="583">Bir süre düşündükten sonra ramazanda Rize Kalesi’nden iftar topunu patlatma işini Tahsin’e vermişti. </st><st c="684">“Tikkat et, yakmiyasun Rize’yi,” diye tembihlemişti.</st></p>
		<p><st c="736">O an Kale Camisi’nin minaresi ışıldadı. </st><st c="777">Tahsin, ağır ağır besmele getirip kibritini çaktı ve topu patlattı. </st><st c="845">Kesif bir duman ve barut kokusu Tahsin’in dikildiği burçtan, aşağılardaki, zifiri karanlıkta her biri lükse benzeyen sıvasız evlere </st><span epub:type="pagebreak" title="62" id="page62"></span><st c="977">doğru yayıldı. </st><st c="992">Kiremitten örme o evlerde eller suya, hurmaya ve zeytin tabağına uzandı. </st><st c="1065">Sıcacık pideler yarılıp çorbalar kaşıklandı. </st><st c="1110">Bütün tiryakiler gibi Tahsin de orucunu sigarayla açtı. </st><st c="1166">Ciğerlerine doldurduğu dumanı minarenin ışıldaklarına savurdu. </st><st c="1229">Fakat bir terslik vardı. </st><st c="1254">Tahsin, sigarasını yarıladığı halde ezan okunmamıştı. </st><st c="1308">İmamın mikrofon başında can verdiğini sandı. </st><st c="1353">Camiye seğirtecekti ki, top atıldıktan altı dakika sonra, minarenin hoparlöründen ezan sesi yükseldi. </st><st c="1455">Sanki Sırat’ı geçerken arkadan itilmiş de, cehennem alevlerinin koynuna düşmüş gibi, acı içine kıvrandı.</st></p>
		<p><st c="1559">Binlerce Rizelinin orucu erken bozulmuştu!</st></p>
		<p><st c="1602">Hoş, Tahsin’in ne günahı vardı? </st><st c="1635">Minaredeki ışıldaklar erken yakılmasa Tahsin aldanmayacaktı. </st><st c="1696">Hem Tahsin’in de orucu bozulmuştu. </st><st c="1731">Bütün Rize Müslüman’dı da bir tek Tahsin mi kâfirdi? </st><st c="1784">Vaziyetin aslı böyle olduğu halde, dini bütün Rizelileri ikna etmek kolay olmadı. </st><st c="1866">Şehirde, Şapka İsyanı’ndan beri böyle ayaklanma yaşanmadı. </st><st c="1925">Tahsin’in, “Ne var ula! </st><st c="1949">Yarun topi alti dakka geç atarum, ödeşuruk, olur biter,” demesi hacıları delirtti. </st><st c="2032">Ele geçirseler, Tahsin’i ibretiâlem için kale burcundan sallandırabilir, iftar saatinde top diye patlatabilirlerdi.</st></p>
		<p><st c="2147">Bu yetmezmiş gibi, Müftü Mahallesi’ndeki bir camide imamın ezan okuması için görevlendirdiği Kur’an kursu öğrencisi de ezanı üç dakika erken okuyunca oruçlar ikinci kez heba oldu!</st></p>
		<p><st c="2327">Artık şehrin her camisinde ve parkında aynı sohbet açıldı:</st></p>
		<p><st c="2386">“Eceba bizum oruçlar kabul midur, değil midur?”</st></p>
		<p><st c="2434">Müftülüğe göre oruç bozulmuş sayılırdı. </st><st c="2475">Yapılan resmi açıklamada, “Rizelilerin ramazandan sonra bir gün daha oruç tutması gerekiyor,” denilince iş çığırından çıktı. </st><st c="2600">Ardeşenli Laz köylüler, “Rize’nun ilçeleri dahil midur?” sorusuna bir yanıt ararken, Amerika’daki Rizeliler Derneği’nden telefon açıldı: “Hocam, biz da tutalim mi?” Şehirde yaşayan İs</st><span epub:type="pagebreak" title="63" id="page63"></span><st c="2783">pirliler de bölünmüştü. </st><st c="2808">Bir kısmı, “Bizim kütüğümüz Erzurum’a bağli. </st><st c="2853">Rizelilerin orucundan bize ne gardaş!” diye karşı çıkıyordu. </st><st c="2914">Cami cemaati ise kefaret orucunun bir değil, altmış bir gün olması gerektiğini savunsa da, durup dururken borcun artacağını anlayan Rizeliler duymazlıktan geldi. </st><st c="3076">Rivayet o ki, belediye başkanı bile, “Altmış bir da nedur ballim, Tirabzon’un pilakasi midur?” demişti.</st></p>
		<p><st c="3179">Çarşı karışmış, iş başa düşmüştü. </st><st c="3214">En son bir lokantacı, “Kimseye itimadum kalmadi” diyerek, dükkânının önüne getirdiği minik topu patlatmıştı.</st></p>
		<p><st c="3322">Neyse ki isyan altmış bir gün bahsi yüzünden kendiliğinden son buldu. </st><st c="3393">Tahsin, o yıl ve sonraki ramazan aylarında da topu ateşlemeye devam etti. </st><st c="3467">Belediye başkanı üç yıl sonra ramazanı kazasız belasız geçirdikleri için Tahsin’in maaşına zam yaptı. </st><st c="3569">Bugün Rize’de, iftar topu atıldıktan sonra halk, “Bir da ezanı şerifi dinleyelum,” diye bekliyorsa, Tahsin’in ışıldaklara aldandığı gün yüzündendir.</st></p>
	</section>
	<div id="charCountTotal" value="3717"></div></body>
</html>
