<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="73" id="page73"></span><st c="0">Amme Malı</st></em></h1>
		<p><st c="10">Bıldır bu zaman, kaymakam beyden haber geldi, köylüler şu gün şu saatte sağlık ocağının avlusunda toplansın diye. </st><st c="125">Köylüyü yaman bir merak sardı. </st><st c="156">“Yaylada altın madeni kurulacak, alayımızı sürecekler,” diye homurdanan mı dersin, “Kuru derede baraj yapacaklar, bize su vermeyecekler,” diye esip savuran mı...</st></p>
		<p><st c="317">Derken, o gün gelip çattı. </st><st c="345">Muhtar önde, biz ihtiyar heyeti olarak bir adım arkasında ip gibi dizilip kaymakam beyi karşıladık. </st><st c="445">İlkokul çocukları “Dağ Başını Duman Almış” marşını söylemeye koyuldu. </st><st c="515">Sanırsın, sağlık ocağının avlusuna değil, Kıbrıs’a çıkıyoruz. </st><st c="577">Göğsümüz kabardı. </st><st c="595">Benim sümüklü oğlanın başını okşadım. </st><st c="633">“Efferim ola,” dedim, “efferim size.”</st></p>
		<p><st c="670">Kaymakam bey, boğazını temizledikten sonra köylüye müjdeyi verdi. </st><st c="737">“Ziraat Bankası,” dedi, “hayvancılığı geliştirmek üzere,” dedi, “hane başına iki adet Hollanda ineği dağıtacaktır.” Ziyadesiyle sevindik. </st><st c="875">Gözyaşlarımız alkışlarımıza karıştı. </st><st c="912">Kaymakam beyin demesine göre gavurlar bu ineğe Simental adını vermişler.</st></p>
		<p><span epub:type="pagebreak" title="74" id="page74"></span><st c="984">On gün sonra bir kamyon dolusu Simental, bostana indirildi. </st><st c="1045">Ortalık ana baba günü... </st><st c="1070">Başında Yasin okunan ihtiyarlar, lohusa gelinler, emekleyen bebeler bile seyre gelmişti. </st><st c="1159">Ey büyük Allahım, sana inanmayan, kâfir... </st><st c="1202">Mübarekler zebella gibi. </st><st c="1227">Ben bu cüsseyi, bir askere giderken bindiğim İstanbul Vapuru’nda gördüm, bir de bostandaki Simental’da.</st></p>
		<p><st c="1330">Derileri kırmızı-beyaz. </st><st c="1355">Türk milletine hürmetten ötürü milli takımın rengine boyamışlar zannettik. </st><st c="1430">Meğer Allahtanmış. </st><st c="1449">Kulaklarına nüfus kâğıdı asmışlar. </st><st c="1484">Öyle bizim gibi, kızdırılmış demiri ineğin baldırına vurmuyorlar. </st><st c="1550">Şayet bunlar inekse bizim ahırdakiler neydi? </st><st c="1595">İneğin zavallısı mıydı? </st><st c="1619">Şaştık, kaldık.</st></p>
		<p><st c="1634">Simental’ın yularını kavrayan, ahırın yolunu tuttu. </st><st c="1687">Gel gör ki, hayvan elli adımlık yolu bir günde gidiyor. </st><st c="1743">Ne “Ho!” diye bağırmaktan anlıyor, ne başka sözden. </st><st c="1795">Amme malıdır, kredisi ödenmemiştir diye sırtına bir fiske dahi vuramıyoruz. </st><st c="1871">Kimileri diyor ki, “Asil hayvandır. </st><st c="1907">Saltanatından ağır yürüyor.” Kimileri diyor ki, “Miskinlikten...” Keyfi gelince rahvana kalkıyor gavur.</st></p>
		<p><st c="2010">Veteriner efendi, “Simental’ın yiyeceği budur,” diyerek, elimize liste verdi. </st><st c="2089">Biz tekmil Ali Okulu’ndan mezunuz, Türkçeyi bile sökeli birkaç yıl oldu, gavurun dilini nerden bilek? </st><st c="2191">Aşağı köyde, Almanya’dan izne gelmiş bir gurbetçinin sayesinde Simental’ı nasıl yemleyeceğimizi öğrendik. </st><st c="2297">Şöyle yazıyormuş: yulaf ezmesi, mısır kırması, meşe yaprağı, pirinç... </st><st c="2368">“Yahu komşular,” dedim, “yulaf ezmesini avrattan esirgiyoruz, ineklere mi vereceğiz!” Bir müddet halimize güldük.</st></p>
		<p><st c="2481">Köyde bir isim modasıdır, aldı yürüdü. </st><st c="2521">Sabah TRT’de diziyi seyreden ahıra koşturup Simental’a isim veriyor. </st><st c="2590">İsabela koyan mı dersin, Fernando mu, Manuela mı, Cesika koyan mı... </st><st c="2659">İnek sürüsü değil, sanki Arjantin bakanlar kurulu. </st><st c="2710">Hanım izin verse gece aramızda yatıracağız. </st><st c="2754">Kibar hayvanlar </st><span epub:type="pagebreak" title="75" id="page75"></span><st c="2770">bunlar; sulak yerden, çayırdan ve yumuşak topraktan gayrısında otlamıyor. </st><st c="2844">Yemin yağlısı da Simental’a, otun tazesi de; kara inekler öyle mi? </st><st c="2911">Onlar her zamanki gibi, kayadaki gevende rızkını arıyor. </st><st c="2968">Kuyruğu Kopuk’un sırtında sinek, Bayburtlu’nun memesinde kurt eksik olmuyor. </st><st c="3045">Bizimkiler uğradıkları haksızlığı ayırt etmiş olacak ki, Simentallara kinle bakıyor. </st><st c="3130">Üçü dördü bir araya gelip bir Simental’ı devirmiyorsa, çekinip korktuklarından değil, güçleri elvermediğinden. </st><st c="3241">Çobanlar da sürüsüne göre devran sürüyor. </st><st c="3283">Simental’ın çobanı Samsun 216 içiyor, Bayburtlu’nunki Birinci.</st></p>
		<p><st c="3345">Dedik ki bizim kara ineklerle Simentalları çiftleştirelim. </st><st c="3405">Ahırda toplandık. </st><st c="3423">Bekçi Süleyman, “Ağa,” dedi, “Simantallar sünnetli midir?” Tövbe, estağfurullah! </st><st c="3504">“Ola oğlum,” dedim, “ineğin imanlısı mı var ki, sünnetlisi olsun?” Kulağı Kesik’i irikıyım Simental’ın önüne sürdük. </st><st c="3621">Acınacak haldeki Kulağı Kesik, dizlerinin üzerine çöktü. </st><st c="3678">Biz bir tosun murat ederken inekten olduk. </st><st c="3721">Canı çıkmadan bıçağı boynuna vurduk.</st></p>
		<p><st c="3757">Köy halkı Simentallar tosun verecek diye yatağı döşeği ahıra taşıyıp tezeğin içinde uyudu. </st><st c="3849">Benim oğul uşak doğanda bile bu kadar ihtimam göstermedik. </st><st c="3908">Fakat tadımız kalmadı. </st><st c="3931">Düdük Hayrilerin Manuela’sı erken doğum yaptı, Kıllı Bahattin’in Beto’su kısır çıktı, Deli Ömer’in Esther’i betonda doğum yaparken rahmeti rahmana kavuştu. </st><st c="4087">Köyün uyuz itleri, çöplüğe atılmış Simental leşi yemekten semirip Sivas kangalına döndü.</st></p>
		<p><st c="4175">Bıldır bu zaman kaymakamlığın dağıttığı yüz küsur Simental’dan on-on beş tane kaldı. </st><st c="4261">Köylünün gözü kasaba yolunda. </st><st c="4291">Ziraat Bankası’nın kredi tahsildarlarını taşıyan Mercedes’i ha geldi, ha gelecek diye uyku uyumuyorlar. </st><st c="4395">İki Simental’ı telef olan Bekçi Süleyman, köy meydanında yana döne, “Türkiye Cumhuriyeti ciddi bir devlettir. </st><st c="4505">İneğin hesabını mutlaka sorar. </st><st c="4536">Yanımıza komaz katiyen,” diyor. </st><st c="4568">Kıllı Bahattin, “Banka soysak kurtulurduk da,” diye ekliyor, </st><span epub:type="pagebreak" title="76" id="page76"></span><st c="4629">“devlet, kredisini ödemeyenlerden hiç hazzetmez.” Düdük Hayri, “Bizim hükümetimiz neyse de Hollanda’ya karşı çok mahcup olduk. </st><st c="4756">İki memleketin münasebetleri bizden ötürü sarsılacak. </st><st c="4810">Çok kabahatliyiz,” diye dizini dövüyor. </st><st c="4850">Deli Ömer, günahı boynuna, dağa kaçmış, yaylalarda saklanıyor diyorlar.</st></p>
		<p><st c="4921">Bana gelince... </st><st c="4938">İki Simental’dan birini bayırda ayı boğdu, ikincisini zevkine kesip yedim.</st></p>
		<p><st c="5012">Amme malına zarar vermekten tutukladılar. </st><st c="5055">Bu satırları cezaevinden yazıyorum.</st></p>
		<p><st c="5090">Tahliyemi talep ederim.</st></p>
	</section>
	<div id="charCountTotal" value="5114"></div></body>
</html>
