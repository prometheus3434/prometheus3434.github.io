<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="29" id="page29"></span><st c="0">85-86</st></em></h1>
		<p><st c="6">Eskişehir’de okuma hayalleri kurarken kısmetime Konya Selçuk Üniversitesi İletişim Fakültesi düşmüştü. </st><st c="110">Rize Otogarı’ndan kalkan Ankara aktarmalı otobüs, beni adını yalnızca haritadan bildiğim uçsuz bucaksız bir bozkıra bırakmıştı. </st><st c="238">Rize, dağa çıkan yeşil yokuşların ve denize varan masmavi inişlerin şehriydi. </st><st c="316">Konya ise içinde kaybolduğum, kaybola kaybola öğrendiğim pürüzsüz bir düzlük...</st></p>
		<p><st c="395">Üniversite ile öğrenci yurdu arasında geçen birkaç aylık yalnızlığın ardından, Rize’nin yerel gazetelerinde başladığım gazeteciliğe Konya’da devam etmeye karar verdim. </st><st c="564">Okula bağlı Üniversite Televizyonu’na (ÜnTV) stajyer muhabir olarak kabul edildim. </st><st c="647">Omzumda kamera, elimde mikrofon, belimde polis telsizi vardı. </st><st c="709">Kulağım sürekli telsizdeydi. </st><st c="738">Her bir asayiş olayı, iki haneli sayılardan oluşan bir kodla anılıyordu. </st><st c="811">Örneğin, “85” ölümlü trafik kazasının koduydu, “86” ise yaralamalı kazanın.</st></p>
		<p><st c="886">Bir perşembe akşamı telsizden, Konya’yı Çumra’ya bağlayan otoyolda “85” ihbarı geçti. </st><st c="973">Olay yerine vardığımda, bozkırdaki karanlığı polis aracının farları aydınlatıyordu. </st><st c="1057">Ka</st><span epub:type="pagebreak" title="30" id="page30"></span><st c="1059">meramı açıp kayıt tuşuna bastım. </st><st c="1093">Yola yayılan ekmek, karpuz ve et parçalarını tek tek kaydettim. </st><st c="1157">Çekim bitince polise yaklaşıp, “Nasıl oldu?” diye sordum. </st><st c="1215">“Fukara,” dedi, “işten çıkmış, bir karpuz ve ekmek alıp yolun karşı tarafındaki evine gidiyormuş. </st><st c="1313">Dalgındı ki herhalde, kamyonun altında kalmış. </st><st c="1360">Kafası paramparça, beyni yola saçılmış...”</st></p>
		<p><st c="1402">“Peki, ailesinin haberi var mı?”</st></p>
		<p><st c="1435">“Yok, daha aramadık.”</st></p>
		<p><st c="1457">Öğrenci yurduna dönerken, korkudan titriyordum. </st><st c="1506">Mesaisini bitirip evine giderken, elindeki karpuz ve ekmek torbasıyla yola savrulan bir işçinin akıbeti beni ürpertmişti. </st><st c="1628">Ölüm korkusu, gazetecilik aşkına üstün çıkmıştı. </st><st c="1677">Karpuz dilimlerine yapışan beyin parçaları gözlerimin önünden gitmiyordu. </st><st c="1751">Sabah ezanı müthiş bir kederle okunurken karar vermiştim; uzun bir zaman önce ara verdiğim namaza tekrar başlayacaktım. </st><st c="1871">Abdest alıp secdeye vardım. </st><st c="1899">Tövbeler ederek uykuya daldım.</st></p>
		<p><st c="1929">Gözümü açtığımda cuma namazına dakikalar kalmıştı. </st><st c="1981">Abdestimi tazeleyip Alaeddin Camisi’nin avlusundaki namaz safına karıştım. </st><st c="2056">Selçuklular’dan yadigâr bu tarihi caminin görkemi, ölüm korkusuyla hırpalanmış ruhumu okşuyor, kırılan cesaretimi onarıyordu. </st><st c="2182">Ne var ki, kaybolan ölüm korkusunun yerini, Allah’ın huzuruna korkudan ötürü varmış olmanın utancı alıyordu. </st><st c="2291">Binlerce kulun, rabbine içtenlikle boyun büktüğü safta kendimi riya çamurunda debeleniyormuş gibi hissediyordum. </st><st c="2404">Öyle ya, ölümden korkmuş olmasaydım, şu an secdeye varmayacaktım. </st><st c="2470">Riyakârlığımdan ötürü Allah’a karşı mahcuptum. </st><st c="2517">Namazı tamamlamadan ayağa kalktım. </st><st c="2552">Edeple saftan ayrılıp Alaeddin Camisi’nden çıktım.</st></p>
		<p><st c="2602">Haftalar sonra, Meram’daki bir basın toplantısından dönerken, şehrin göbeğindeki Zafer Meydanı’nda arabadan inip yola atladığım anda kendimi havada buldum. </st><st c="2759">Taklalar </st><span epub:type="pagebreak" title="31" id="page31"></span><st c="2768">atıp bana çarpan arabanın ön camının üzerine düştüm. </st><st c="2821">Cam çatladı, kafam yarıldı. </st><st c="2849">Kafamdan boşalan kan, arabanın kaportasını kırmızıya buladı. </st><st c="2910">Elimden savrulan kamera paramparça oldu. </st><st c="2951">Arabadan inen telaşlı adam, baygın haldeki beni kucaklayıp koltuğa yatırdı.</st></p>
		<p><st c="3026">Araba hızla ilerlerken, belimdeki polis telsizi öttü. </st><st c="3081">Bir polis, “Zafer Meydanı’nda 86 var,” diye anons geçti.</st></p>
		<p><st c="3137">Telaşlı adam beni konuşturmak istiyordu ve “86 nedir?” diye sordu.</st></p>
		<p><st c="3204">“Yaralamalı kaza,” dedim, “bizden bahsediyor.”</st></p>
		<p><st c="3251">Adam gaza bastı.</st></p>
		<p><st c="3268">Hastaneye gitmek üzere Alaeddin Camisi’nin önünden hızla dönerken, “Bizi Allah korudu,” dedi.</st></p>
	</section>
	<div id="charCountTotal" value="3362"></div></body>
</html>
