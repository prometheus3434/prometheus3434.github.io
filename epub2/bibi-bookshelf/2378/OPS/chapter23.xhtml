<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="101" id="page101"></span><st c="0">Balkon Sefası</st></em></h1>
		<p><st c="14">Bahriye Hastanesi Yokuşu’ndaki şu apartman katına taşındı taşınalı, balkona kurulup bir bardak çay içmek ve sefa sürmek nasip olmadı Münevver’e. </st><st c="160">Eski evin meşakkati çok olur derler ya, Kasımpaşa Sahili’ne bakan bu daire de öyle. </st><st c="244">Allahtan, Muzaffer’in elinden her iş geliyor. </st><st c="290">Komşuları kaç kez, “Vazgeç Münevver Hanım,” dediler, “bu yaştan sonra kahır mı çekeceksin?”</st></p>
		<p><st c="381">Kahır mı?</st></p>
		<p><st c="391">Bilmiyorlardı ki Münevver, altmışına merdiven dayamış bu kadın, balkonsuz evlerde geçirdiği elli dokuz yılını yaşanmamış sayıyordu. </st><st c="524">Şimdi, kirli bir ampulün aydınlattığı daracık balkonunda o kadar huzurluydu ki, yıllar yılı bodrumlarda ziyan olmuş ömrünü unutmak, unutmak, yalnızca unutmak istiyordu.</st></p>
		<p><st c="692">Önündeki sehpaya uzandı. </st><st c="718">Bir kıtlama şeker alıp dilinin altına attı. </st><st c="762">Çayını yudumladı.</st></p>
		<p><st c="779">Neden yalan söylemeli; altmış yıl boyunca balkon sefası sürmeyi arzu etti Münevver. </st><st c="864">Sabahları, çamaşır suyundan parçalanmış elleriyle çitileye çitileye ak pak ettiği çamaşırla</st><span epub:type="pagebreak" title="102" id="page102"></span><st c="955">rı, toza toprağa bulanmadan güneşe serdiği bir balkonu olsun istedi. </st><st c="1025">Geceleri, parıldayan aya bakarak, ağzında İzmit lokumu eritir gibi, Muzaffer’in omzunda uykuya dalmayı...</st></p>
		<p><st c="1130">Ne vakit balkonlu bir ev hayali kursa, ya üzerlerine üst kattan sofra bezi silkelendi, ya bacası tıkandığı için duman içerisinde öksürürken buldu kendini. </st><st c="1286">Gün ışığını herkesten sonra gördü, karanlığı herkesten önce.</st></p>
		<p><st c="1346">Ezan okunuyordu. </st><st c="1364">O an Haliç’in dalgalandığını, köpüklerin Kasımpaşa’ya bağlanmış teknelere vurduğunu gördü. </st><st c="1455">Yakamozu Allah’ın varlığına delil saydı. </st><st c="1496">Birkaç ihtiyar, bastonlarına tutuna tutuna Bahriye Hastanesi Yokuşu’ndan Büyük Cami’ye ilerlerken, Münevver, iskemlesinden kalkıp bardağı sehpaya bıraktı. </st><st c="1651">Özenle katladığı seccadesini serdi. </st><st c="1687">Ellerini göğüs hizasına kaldırarak namaza durdu.</st></p>
		<p><st c="1735">Namaz bitince ellerini göğe kaldırdı. </st><st c="1774">Münevver kulunu bodrum katlarından kurtarıp balkonlu bir ev sahibi olmayı nasip ettiği için Allah’a şükretti. </st><st c="1884">Hazreti Muhammed’i Miraç’a yükselten, İsa Peygamber’i göğe, koltuğunun altına alan Allah, Münevver’i de unutmamış, apartman katına çıkarmıştı. </st><st c="2027">Daha ne isterdi ki? </st><st c="2047">“Evsiz Müslümanlara, balkonsuz fukaralara yardım eyle ya Rab...”</st></p>
		<p><st c="2111">Sırtını balkon duvarına dayayıp ayaklarını uzattı. </st><st c="2163">Eskiden, bir tıkırtı duysa pencereden hırsız girdi diye irkildiği saatlerdi bunlar. </st><st c="2247">Bütün pencerelere demir ördürmüşlerdi de, mahzeni andıran bodrum katı mahpushaneye dönmüştü. </st><st c="2340">Boyası akmış ve paslanmış pencere demirlerinin ardında, gardiyandan farksızdı Münevver. </st><st c="2428">Hem, tutuklu da kendisiydi. </st><st c="2456">Kilidi bozuk olduğu ve yıllarca kapısı kilitlenmediği halde, hırsızların girmeye tenezzül etmediği bu dairede, yaşamak denirse, Münevver Hanım da yaşadı.</st></p>
		<p><st c="2609">Ürkek bir ceylan gibi sıçradığı geceler geçmişte kaldı artık. </st><st c="2672">Haliç’ten esen meltem, Münevver’in ağarmış saçlarını okşuyor. </st><st c="2734">Uzakta, Erzurum’da bir kerpiç evde, ineklerin ve </st><span epub:type="pagebreak" title="103" id="page103"></span><st c="2783">koyunların konduğu ahırla bitişik bir odada dünyaya gelmiş kızın sureti beliriyor Münevver’in gözünde. </st><st c="2886">Bir damla düşüyor yanağından. </st><st c="2916">Ellerini ve kaderini tezeğe bulamış anası gibi, “Ne kız oldum, ne gelin / Ateşe yandım ancak” diyor...</st></p>
		<p><st c="3018">Gece vardiyasından dönen Muzaffer, parmaklarının ucuna basarak eve giriyor. </st><st c="3095">Yaşlı adam, emekli olduğu halde, Münevver’i balkonlu evde oturtabilmek için bir fabrikada bekçilik yapıyor. </st><st c="3203">Amaçları, küflenmiş bir hayatın son faslını yeşertmek. </st><st c="3258">Balkona gidiyor Muzaffer. </st><st c="3284">Minderi, Münevver’in ayaklarını uzattığı duvara yaslıyor. </st><st c="3342">Son sigarasını, karısını seyrederek içiyor. </st><st c="3386">Balkondan fırlattığı izmarit, giriş kattakilerin saksısına düşüyor...</st></p>
	</section>
	<div id="charCountTotal" value="3455"></div></body>
</html>
