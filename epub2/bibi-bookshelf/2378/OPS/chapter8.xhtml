<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="37" id="page37"></span><st c="0">Yoldaşa Veda</st></em></h1>
		<p><st c="13">Ümraniye Eğitim ve Araştırma Hastanesi’nin yoğun bakım ünitesinde bütün sükûneti ve yakışıklılığıyla uyuyor, benim eski yoldaşım. </st><st c="144">Belki duyar diye seslendim, “Utkan,” dedim, ses vermedi. </st><st c="201">Biliyordum, bir veda anındaydık. </st><st c="234">Yalnızca Utkan’a, beyin kanaması geçirmiş eski yoldaşıma değil, yirmili yaşlarımdaki devrimciliğime de veda ediyordum.</st></p>
		<p><st c="352">Dünya, milenyum denilen 2000’li yıllara girerken, ben Marmara Üniversitesi İletişim Fakültesi’nin Nişantaşı’ndaki kampüsünden içeriye adım atıyordum. </st><st c="503">Bir yıl önce Selçuk Üniversitesi’nde okurken yatay geçiş hakkı kazanıp İstanbul’a gelmiştim. </st><st c="596">Her kantinde bir ülkücü masasının olduğu, erkeklerin takım elbise ile gezindiği Selçuk’tan, duvarlarını Özgürlük ve Dayanışma Partisi (ÖDP) afişlerinin süslediği Marmara’ya... </st><st c="772">Solcuydum ve cehennemden cennete düşmüş gibiydim.</st></p>
		<p><st c="821">Kantinde batak oynayarak geçirdiğim ilk günlerimde ÖDP’lilerin yolunu gözledim. </st><st c="902">Onları Rize’den biliyordum. </st><st c="930">Artvinli güzel bir kızın bağlama çaldığı, fırça bıyıklı ihtiyarların bağrışarak tartıştığı partiydi bu. </st><st c="1034">Gurbette hemşerisini arayan köylü çaresizliği içindeydim. </st><st c="1092">Afişleri vardı, kendileri yoktu.</st></p>
		<p><span epub:type="pagebreak" title="38" id="page38"></span><st c="1124">Bir yandan İstanbul Kuyumcular Odası’nın çıkardığı </st><em><st c="1176">Gold News</st></em><st c="1185"> adlı aylık dergide iş buldum. </st><st c="1216">Kalan vaktimde, İstiklal Caddesi’ni keşfe koyuldum. </st><st c="1268">Tünel’de, tarihî bir binada ÖDP İl Binası’nı gördüm. </st><st c="1321">Kalp atışlarımı duya duya binaya girdim. </st><st c="1362">Orta yaşlı bir adam, genç kızlarla sohbet ediyordu. </st><st c="1414">Başını kaldırıp bana bakmadı. </st><st c="1444">Kartımı uzatarak, “Ararsanız mutlu olurum,” dedim. </st><st c="1495">Kimse aramadı. </st><st c="1510">Kart bırakarak devrimci olunmuyordu.</st></p>
		<p><st c="1546">İstiklal Caddesi’nde kalabalıkta kaybolmanın hazzıyla sarhoş olduğum bir gün, gazete satan gergin bir yüz yolumu kesti. </st><st c="1667">“</st><em><st c="1668">Sosyalist İktidar</st></em><st c="1685"> gazetesi alır mısınız?” diye sordu. </st><st c="1722">İkiletmedim. </st><st c="1735">Gazeteyi kurcalarken, paranın üzerini teslim eden genç, “Bizler komünistiz,” dedi. </st><st c="1818">Rumeli Hanı’nın üst katındaki Sosyalist İktidar Partisi’nin (SİP) binasını işaret ederek, “Bekleriz,” diye ekledi.</st></p>
		<p><st c="1932">Bir çay ocağında gazeteyi okudum. </st><st c="1967">“İncirlik Üssü kaldırılsın,” diyorlardı. </st><st c="2008">Türkiye’de komünizmi kuracaklarını söylüyorlardı. </st><st c="2058">Kur’an’dan “Muhammed’in kitabı” diye bahsediyorlardı. </st><st c="2112">Bu satırları okuduğum an günaha girmiş gibi, içimden tövbe ettim. </st><st c="2178">İnançlı bir gençtim. </st><st c="2199">Ürpererek okuduğum gazeteyi oracıkta bırakıp Kulaksız’a yürüdüm. </st><st c="2264">İstanbul’daki ilk yılımdı ve ben, köylülerimin yarım asırdır yaşadığı Kulaksız’da, Yıldıray dayımın evinde kalıyordum. </st><st c="2383">Dayım ve yengem, eli Kur’an’lı, ağzı dualı insanlardı. </st><st c="2438">Sosyalist iktidar her yerde kurulsa, mümkünü yok, dayımgilde kurulamazdı.</st></p>
		<p><st c="2511">Yakamı bırakmayan merakım, beni SİP’e sürükledi. </st><st c="2561">Sigara dumanı, binanın yüksek tavanında adeta bulut oluşturmuştu. </st><st c="2627">Bütün kuşkucu bakışlar üzerime yöneldi. </st><st c="2667">“Acaba,” diye düşündüm, “eskiden ülkücü olduğumu mu öğrendiler?”</st></p>
		<p><st c="2731">Sandalyeye oturunca, adının Sevim olduğunu öğrendiğim zayıf bir üniversiteli elini uzattı. </st><st c="2823">Kalın camlı gözlüklerinin arkasından mayhoş bir edayla bakıyordu. </st><st c="2889">Neden geldiğimi sordu. </st><st c="2912">“Gazetedeki yazılar dikkatimi çektiği için,” de</st><span epub:type="pagebreak" title="39" id="page39"></span><st c="2959">dim. </st><st c="2965">Bu tuhaf merakımı ve cesaretimi, sivil polis olma ihtimalime yormuştu Sevim.</st></p>
		<p><st c="3041">SİP, ziyaretimden iki yıl önce, 1999 yılında ayrışma yaşamıştı. </st><st c="3106">Partinin hatırı sayılır bir bölümü ayrılarak Sosyalist Birlik Hareketi Partisi’ni kurmuştu. </st><st c="3198">Bölünme sonrası SİP, çoğunlukla üniversitelilerden ibaret kalmıştı ve herkes birbirini tanıyordu.</st></p>
		<p><st c="3295">Sevim, Marmara Üniversitesi Diş Hekimliği Fakültesi’nde okuyordu. </st><st c="3362">Aynı kampüste olduğumuz için sorumlumuz Sevim’di. </st><st c="3412">Ciddiyet ve parti disiplininin ete kemiğe bürünmüş haliydi Sevim, gelecekte Behice Boran olacak kızdı. </st><st c="3515">Okuldaki devrimci görevlerimden kaytardığım için, Sevim beni Bakırköy Meydanı’ndaki gazete satış ekibine kattı. </st><st c="3627">Yoldaşlar gazete satarken, biz emniyet alacaktık.</st></p>
		<p><st c="3676">Parti, McDonalds’a savaş açmıştı. </st><em><st c="3711">Sosyalist İktidar</st></em><st c="3728">’ın hemen her sayısında, emperyalist hamburger vardı. </st><st c="3783">Gazeteler inadına McDonalds’ların önünde ve “Yankee go home!” diye bağıra çağıra satılıyordu.</st></p>
		<p><st c="3876">Yoldaşlarıma belli etmesem de bu eylem bana çocuksu gelmişti. </st><st c="3939">Rize’de McDonalds’ı görmediğimiz için, “Açılsa da yesek,” diyorduk. </st><st c="4007">Şimdi, İstanbul’da tam yiyeceğim anda, kendimi McDonalds’ın önünde protestoda bulmuştum.</st></p>
		<p><st c="4095">Gitgide parti ile aramda uyumsuzluklar belirdi. </st><st c="4144">Partinin dine mesafeli görüşlerini, tümü dindar işçiler ve ev kadınlarından oluşan akrabalarıma anlatamıyordum.</st></p>
		<p><st c="4255">Parti, Leninist ve Stalinistti. </st><st c="4288">Ben değildim.</st></p>
		<p><st c="4301">Yaza doğru Burcu ile tanışmasaydık, üye adayı bile olmazdım.</st></p>
		<p><st c="4362">İstiklal Caddesi’nde, Nâzım Hikmet Kültürevi’nde karşılaştığımız o ilk gün Burcu’ya âşık oldum. </st><st c="4459">Parti kongresi için çıktığımız Ankara yolculuğunda, şehirlerarası tesislerde flört ettik. </st><st c="4549">Bir başka gün, ben Sultanahmet’teki dergi bürosundan çıkmış Sirkeci’ye inerken ve Burcu Çemberlitaş’taki </st><span epub:type="pagebreak" title="40" id="page40"></span><st c="4654">kız yurduna çıkarken, Cağaloğlu Yokuşu’nda denk geldik. </st><st c="4710">Ertesi gün sevgili olduk.</st></p>
		<p><st c="4735">Burcu’dan sonra iki radikal karar aldım. </st><st c="4777">Kulaksız’dan ayrılıp Şehremini’de eve çıktım. </st><st c="4823">Partide adet olduğu üzere, aday üyelikten sonra yoldaşlara ikram ettiğim Antep baklavasının tadı damağımdayken terk ettim SİP’i.</st></p>
		<p><st c="4951">Bir işçi çocuğuydum ve gerçekliğime en yakın partiyi arıyordum. </st><st c="5016">Arayışım sürerken, evimin yarım kilometre ötesinde, Kocamustafapaşa’da, Emek Partisi’nin irtibat bürosunu gördüm. </st><st c="5130">Ne vakit ziline bassam, “Buyurun,” diyen çıkmadı. </st><st c="5180">Emek Partililer, Enver Hoca liderliğinde kurulan Arnavutluk tipi sosyalist deneyimin savunucusuydular. </st><st c="5283">Enver Hocacı olmadıysam, istemediğimden değil, kapıyı açan olmadı diyeydi... </st><st c="5360">Yoksa Stalin’e kıyasla bizden sayılırdı Enver Hoca.</st></p>
		<p><st c="5411">Ertesi yıl Karagümrük’e taşındım. </st><st c="5446">Müslüman mahallesinin solcu sakinleriydik. </st><st c="5489">Yarım kalan devrimciliğimi, sol dergi ve gazeteleri okuyarak gideriyordum. </st><st c="5564">Bir okuma saatinde ÖDP’nin bölündüğünü ve ayrılanların Sosyalist Demokrasi Partisi’ni (SDP) kurduğunu okudum. </st><st c="5674">SDP’nin gövdesini oluşturan “Kurtuluş” adlı grubun, 12 Eylül’den önce güçlü olduğu şehirlerden biri Rize’ydi. </st><st c="5784">Karadenizli oluşları beni cezbettiği için Şişhane’nin bir ara sokağındaki SDP İl Binası’na gittim.</st></p>
		<p><st c="5882">“Acaba polis mi?” diye kuşkucu bakışlar beklerken, örgütlü bir ilgisizlikle karşılaştım. </st><st c="5972">Art niyetten değildi, fraksiyon farkındandı... </st><st c="6019">SDP kanatlardan oluştuğu için, elinde kirli bir çay bardağıyla oturan beni herkes karşı fraksiyondan sandığından, ne bir selam veren vardı ne bir selam alan.</st></p>
		<p><st c="6176">Günler sonra Hüseyin, “Merhaba,” dedi.</st></p>
		<p><st c="6215">Uzun boylu genç, “Hangi gruptansın?” diye sordu.</st></p>
		<p><st c="6264">“Bir grubum yok,” dedim.</st></p>
		<p><st c="6289">“‘Çizgisi belirsiz sosyalistim,’ desene şuna!”</st></p>
		<p><st c="6336">Hüseyin, SDP içinde “Sosyalist Siyaset” adlı kanattan ol</st><span epub:type="pagebreak" title="41" id="page41"></span><st c="6393">duğunu söyledi. </st><st c="6410">Bu grubu hiç duymamıştım. </st><st c="6436">“Biz 1999’da SİP’ten ayrıldık,” dedi.</st></p>
		<p><st c="6473">“Ne tesadüf, ben de SİP’liydim,” dedim.</st></p>
		<p><st c="6513">Hüseyin ile tanışınca, bugünlerde hiç hatırlanmayan Sosyalist Siyaset’e katıldım. </st><st c="6596">En kalabalık anında nüfusu otuz kişiyi geçmeyen bu küçük topluluğun iki lideri vardı: Utkan ve Özgür.</st></p>
		<p><st c="6697">Utkan, bizlere SDP’nin bölündüğünü açıkladı. </st><st c="6743">“Biz de ayrıldık yoldaşlar,” dedi.</st></p>
		<p><st c="6777">Ayrılanlar içerisinde en etli butlu sol grup olan </st><em><st c="6828">Emekçi Hareket</st></em><st c="6842"> dergisi yeni bir parti girişimi üzerine tartışmak için çağrıda bulunmuştu. </st><st c="6918">Akşamki toplantıya ben de gittim. </st><st c="6952">Daire şeklinde yerleşmiş fraksiyon temsilcileri ve “bağımsız” bireyler, kurulacak partinin adı hakkında tartışıyordu. </st><st c="7070">Söz aldım ve bizimkilere göre “liberal” tezler savundum.</st></p>
		<p><st c="7126">Hoş, bizimkiler, ideolojik anlaşmazlıktan ötürü Emekçi Hareket Partisi’nin (EHP) kuruluşundan çekildi.</st></p>
		<p><st c="7229">Peki, şimdi ne yapacaktık? </st><st c="7257">Partili olmak, bana nasip olmuyordu.</st></p>
		<p><st c="7293">Hangi partiden içeriye adım atsam, ya bölünüyor ya dağılıyordu.</st></p>
		<p><st c="7357">Utkan, “Bağımsız şekilde yola devam edeceğiz,” dedi. </st><st c="7411">Liderimiz Özgür’dü. </st><st c="7431">Utkan öğrencilerden, Hüseyin ise işçilerden sorumluydu. </st><st c="7487">Ben de çıkaracağımız haftalık gazetenin başında olacaktım. </st><st c="7546">Bu kararlılığımızı göstermek adına 2003 yılının 1 Mayısı’nda “Sosyalist Siyaset” korteji olarak yürüdük. </st><st c="7651">Acınacak kadar azdık.</st></p>
		<p><st c="7672">1 Mayıs’tan sonra İstiklal Caddesi’nde Bekâr Sokak’ta bir çatı katı kiraladık. </st><st c="7752">Özgür ve ben badana yaparken, Utkan ve Hüseyin geldi.</st></p>
		<p><st c="7805">Utkan, “Yoldaşlar ayrılıyorum,” dedi.</st></p>
		<p><st c="7843">“Neden?”</st></p>
		<p><st c="7852">“Komünist Parti’ye katılıyorum.”</st></p>
		<p><span epub:type="pagebreak" title="42" id="page42"></span><st c="7885">Atılıma geçen SİP, adını Komünist Parti (KP) olarak değiştirmişti. </st><st c="7953">KP birkaç yıl sonra Türkiye Komünist Partisi’ne (TKP) dönüşecekti. </st><st c="8020">Komünist sözcüğü Utkan’ı da cezbetmişti. </st><st c="8061">Özgür ve ben dışındaki bütün “yoldaşları” ikna edip arkasından sürüklemişti. </st><st c="8138">Hal böyle olunca küçücük örgütümüzü dağıttık.</st></p>
		<p><st c="8183">Özgür, siyaseti bırakıp Çanakkale’ye yerleşti. </st><st c="8231">Ben gazetecilikte kaldım. </st><st c="8257">Bağımız koptu. </st><st c="8272">Utkan ve Hüseyin, göğü yumruklarcasına slogan attıkları kalabalık kortejlerin içinde gençliğimizin kenarından geçip gittiler. </st><st c="8398">Yıllar sonra görüştük Utkan ile. </st><st c="8431">Artık TKP’li değildi. </st><st c="8453">TKP bölününce Halkın Türkiye Komünist Partisi’ni (HTKP) kurmuşlardı. </st><st c="8522">Bir yıl sonra HTKP dağıldı. </st><st c="8550">HTKP, adını Türkiye İşçi Partisi (TİP) diye değiştirdi.</st></p>
		<p><st c="8605">Utkan, şimdi TİP’liydi. </st><st c="8630">Artık otuz beşini geride bırakmış bir öğretmendi. </st><st c="8680">Sarıgazi’de, mahalle derneğinde çocuklara satranç öğretiyordu. </st><st c="8743">İki çocuğu ve mutlu bir hayatı vardı. </st><st c="8781">Sosyalizme olan inancından hiç vazgeçmedi.</st></p>
		<p><st c="8823">Ümraniye Eğitim ve Araştırma Hastanesi’nin yoğun bakım ünitesinde, serumla bağlı olduğu yatakta, Üsküdar’da sendika toplantısına katılmış yahut Gebze’de grevci işçileri ziyaret etmiş de, yorgunluktan uyuyakalmış gibi, taze bir uykunun göğsündeydi sanki. </st><st c="9078">Elini sıkıp yoğun bakımdan çıktım.</st></p>
		<p><st c="9112">Bir saat sonra, altı insana can vererek gitti Utkan.</st></p>
		<p><st c="9165">12 Mayıs günü Çekmeköy Mezarlığı’nda, Utkan’ın parti bayrağına sarılı tabutunun arkasında yürüdük. </st><st c="9265">Üniversitelilerin dalgalandırdığı flamalar ve “Utkan yoldaş ölümsüzdür!” sloganları içerisinde, eski bir yoldaşı değil, sanki tüm masumiyeti ve inanmışlığıyla biraz da kendimi, ilkgençliğimin devrimcisini uğurluyordum.</st></p>
	</section>
	<div id="charCountTotal" value="9483"></div></body>
</html>
