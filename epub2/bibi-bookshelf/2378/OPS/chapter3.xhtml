<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="17" id="page17"></span><st c="0">Ben de Seni Öyle Özleyeceğim</st></em></h1>
		<p><st c="29">Sınıf öğretmenimiz Sevcan Akyaşar, elindeki tebeşiri bıraktıktan sonra, “Dersimiz bitti çocuklar,” dedi, “Şimdi biraz şarkı söyleyelim mi?” Biz, “Evet!” diye bağırarak öğretmenimizi alkışladık. </st><st c="224">Güleç çehresinden taşan şefkat huzmesi sanki saçlarımıza konuyor ve üzerimize ağıyordu. </st><st c="312">Dalgalı sarı saçları ve deniz mavisi gözleriyle öğretmenimiz, Emel Sayın’ı andırıyordu. </st><st c="400">Hatta Emel Sayın’dan bile güzeldi.</st></p>
		<p><st c="434">“Çocuklar, kim şarkı söylemek ister?”</st></p>
		<p><st c="472">Parmak kaldıran birkaç kişiden biri de bendim.</st></p>
		<p><st c="519">“Gel bakalım İsmail.”</st></p>
		<p><st c="541">Toza bulanmış siyah önlüğümün eteğini çeke çeke karatahtaya çıktım. </st><st c="610">Beyaz yakalığımı düzelttim. </st><st c="638">Gözlerimi kapadım ve tiz bir sesle söylemeye başladım:</st></p>
		<div>
			<span><st c="692">Geceler sabahı nasıl beklerse / Ben de seni öyle bekleyeceğim</st></span>
			<span><st c="754">Dalgalar sahili nasıl özlerse / Ben de seni öyle özleyeceğim...</st></span>
		</div>
		<p><st c="818">Şarkıyı bitirdikten sonra gözlerimi açıp öğretmenime döndüm. </st><st c="880">Öğretmenimiz, yüzünü buruşturmuş bir halde bana bakıyordu.</st></p>
		<p><span epub:type="pagebreak" title="18" id="page18"></span><st c="938">“Oğlum, sen bu şarkıyı nerede öğrendin, kimden dinledin?”</st></p>
		<p><st c="996">“Cavit Karabey’den, öğretmenim.”</st></p>
		<p><st c="1029">“Cavit kim, oğlum?”</st></p>
		<p><st c="1049">“Cavit...”</st></p>
		<p><st c="1060">O, babamın en sevdiği arabesk yıldızıydı. </st><st c="1103">Yumatu marka sarı kasetçalarımızda, kasetini başa sarıp sarıp dinlediğim, ince bıyıklı ve yakışıklı adamdı. </st><st c="1211">Kaset kapaklarında kazaklı fotoğrafları olurdu. </st><st c="1259">Her an ağlayacakmış gibi yanıktı sesi.</st></p>
		<p><st c="1297">80’li yıllarda kasetlerinin satışı bir milyonu geçmişti. </st><st c="1355">Karabey için “Arabeskin Kralı” deniliyordu.</st></p>
		<p><em><st c="1398">Seni Sevmeyen Ölsün</st></em><st c="1418"> şarkısı bir tribün efsanesi olmuştu.</st></p>
		<p><em><st c="1455">Mihriban</st></em><st c="1464"> türküsü dilden dile dolaşıyordu.</st></p>
		<p><st c="1497">Evimizin bir oda büyüklüğündeki holünde, dedemin getirdiği sebze ve meyve kasalarından çalgı yapmaya o günlerde başladım. </st><st c="1620">Tahtaları yan yana çakarak, kare şeklinde bir kutuya dönüştürdüm. </st><st c="1686">Tahta kutu, icat ettiğim çalgımın gövdesiydi. </st><st c="1732">Kasadan söktüğüm ince tahtayı çalgıya sap yaptım. </st><st c="1782">Sapın ucuna ve gövdeye üçer küçük çivi çaktım. </st><st c="1829">Annemin bileklerine doladığı ince lastikleri alıp çivilere gerdim. </st><st c="1896">Böylece çalgım tellerine kavuşmuş oldu. </st><st c="1936">Saplı bir kanunu andıran çalgımla Cavit Karabey’in </st><em><st c="1987">Özleyeceğim</st></em><st c="1998"> şarkısını çaldım en çok. </st><st c="2024">Kendi berbat sesime kederlenip doluktuğum bile oldu.</st></p>
		<p><st c="2076">Sonra Bergen’den </st><em><st c="2094">Acıların Kadını</st></em><st c="2109"> şarkısını çaldım. </st><st c="2128">Kaset kapağındaki fotoğrafta, saçlarını kezzap atılmış gözünün üzerine yatırıyordu Bergen. </st><st c="2219">Güler Duman, bağdaş kurmuş, dikine tuttuğu bağlamasına sarılıp kafasını çalgısının sapına yaslamıştı. </st><st c="2321">Ben </st><em><st c="2325">Yürüyorum Dikenlerin Üstünde</st></em><st c="2353"> türküsünü çaldıktan sonra, Güler Duman gibi, o tuhaf çalgıma sarılıyordum. </st><st c="2429">Derken, Âşık Reyhani ile Murat Çobanoğlu’na öykünüp kendimle atışıyordum. </st><st c="2503">Bir Reyhani oluyordum, bir Çobanoğlu...</st></p>
		<p><span epub:type="pagebreak" title="19" id="page19"></span><st c="2542">İtiraf etmeliyim ki, kimse Cavit Karabey’in yerini tutmadı.</st></p>
		<p><st c="2602">Annem kömür sobasını tutuşturmak için çalgımı kırıp yakınca, ben çalıp söylemeyi terk ettim. </st><st c="2696">Zaten okulum bitmişti. </st><st c="2719">Öğretmenimin beni elimden tutup sınava sokması sayesinde Anadolu Lisesi’ni kazandım ve ortaokullu oldum, o zaman sınav sistemi böyleydi. </st><st c="2856">Çillerimi kızıl sakallar kapladı. </st><st c="2890">Büyüdükçe içimdeki çalgının telleri tek tek koptu. </st><st c="2941">Gün oldu, yüreğimin şark köşesindeki duvara asıp bir daha el sürmedim çalgıya.</st></p>
		<p><st c="3019">Çok sonra, 2008’de, bir gazetenin üçüncü sayfasını okurken, çocukluğumdan beri hatırıma gelmeyen Cavit Karabey’in adı gözüme çarptı. </st><st c="3153">Gazetede, “Şanlıurfa’nın Viranşehir ilçesine bir gazinoda program yapmak için gelen arabesk sanatçısı Cavit Karabey kaldığı otelin odasında ölü bulundu.” yazıyordu. </st><st c="3318">Meğer Doğu ve Güneydoğu’da yılbaşı konserlerine çıkmış. </st><st c="3374">Kalbi on iki günlük geziyi kaldırmamış, Viranşehir’de iflas etmişti. </st><st c="3443">Eşi, “Türkü söyleyip bize para getirecekti,” diye açıklama yapmıştı.</st></p>
		<p><st c="3511">Gazeteye, Karabey’in yakışıklı çıktığı bir fotoğrafı basılmıştı. </st><st c="3577">Üzerinde kazağı vardı. </st><st c="3600">Bir elini yumruk yapıp yüzüne dayamıştı. </st><st c="3641">Kederli bir gülümseme konmuştu yüzüne. </st><st c="3680">Gazete, “Arabesk Kralı’nın Arabesk Ölümü” şeklinde başlık atmıştı.</st></p>
		<p><st c="3746">Dilime, Kurtuluş İlkokulu’nda karatahtaya kalktığım günkü şarkı dolandı.</st></p>
		<p><st c="3819">Kaldığım yerden devam ettim şarkıma:</st></p>
		<div>
			<span><st c="3856">Özleyeceğim, özleyeceğim,</st></span>
			<span><st c="3882">Her gün yollarını gözleyeceğim...</st></span>
		</div>
	</section>
	<div id="charCountTotal" value="3916"></div></body>
</html>
