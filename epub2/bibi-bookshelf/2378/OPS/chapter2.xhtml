<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Balkon Sefası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><em><span epub:type="pagebreak" title="13" id="page13"></span><st c="0">Ses Sineması</st></em></h1>
		<p><st c="13">Bruce Lee ve Jean-Claude Van Damme’ı Ses Sineması’nın girişine asılan dev afişlerle tanıdım.12 Eylül’ün sekiz yıl sonrasıydı. </st><st c="140">Birkaç yıl önce kortejler halinde geldikleri Atatürk Meydanı’ndaki Çay Mitingi’nde yeri göğü sarsan devrimciler bir daha ağızlarını açamayacak şekilde susturulmuştu. </st><st c="306">Yılmaz Güney mahsurlu bir hatıra, Tarık Akan devletten çizik yemiş delikanlıydı. </st><st c="387">Cüneyt Arkın mı? </st><st c="404">Sanki bir burçtan ötekine sıçrarken, kayzerin askerlerine yakalanmıştı da kalede rehin tutuluyordu. </st><st c="504">Böylesi bir karanlıkta Ses, rakibi Yeni Melek’in kapanmasından sonra şehrin biricik sineması oldu.</st></p>
		<p><st c="602">Cumhuriyet Meydanı’ndaki iki katlı eski binada hizmet veren sinema, ayakta durabilmek için kung fu, karate, boks ve dövüş filmlerine sığındı. </st><st c="745">Başka çaresi mi vardı? </st><st c="768">Sinemanın bitişiğinde jandarma komutanlığı, karşısında emniyet ve vilayet binaları, sağ çaprazında Şeyh Camisi, Rize Adliyesi ve Atatürk Heykeli bulunuyordu. </st><st c="926">Devletin ve imamın gözü Ses Sineması’nın üzerindeydi.</st></p>
		<p><st c="979">Zaten devir, adaleti sağlayan kabadayıların değil, yumruğunu düzenden yana indiren mafyanın devriydi.</st></p>
		<p><span epub:type="pagebreak" title="14" id="page14"></span><st c="1081">Ses Sineması’ndan çıkanlar bir omzu kalkık şekilde şehri adımlıyor ve beline sokuşturduğu kurusıkıyı okşuyordu. </st><st c="1194">Mahalle aralarında açılan karate salonları dolup dolup boşalıyor; duvarları içinde işçi ve emek geçen afişler değil, karate ve vücut geliştirme dergileri süslüyordu. </st><st c="1360">Artık her kahvehanede bir Bruce Lee, her çaylıkta bir Van Damme vardı. </st><st c="1431">Jackie Chan tıfıl bir oğlandı daha...</st></p>
		<p><st c="1468">90’lara girerken, videonun evlere kadar yayılmasıyla bu durum son buldu.</st></p>
		<p><st c="1541">Yaşar’ın video salonuna çevirdiği çay ocağı Ses Sineması’nın en ciddi rakibi oldu. </st><st c="1625">Bu izbede Bruce Lee’nin uçan tekmesi sucuklu tosta saplanıyor, Van Damme’ın sol kroşesi su bardağına doldurulmuş çayı deviriyordu. </st><st c="1756">Samuraylar oralet parasına dövüşüyordu. </st><st c="1796">Kuşburnu, kahvehanelere düşmemişti henüz.</st></p>
		<p><st c="1837">Ses Sineması, bu dövüşü kaybetmeye mahkûmdu. </st><st c="1883">Sinemanın duvarından Bruce Lee ve Van Damme’ın afişleri usulca indirilip yerine Zerrin Egeliler’in, göğüsleri ve kasıkları maviye boyanmış afişleri kapladı. </st><st c="2040">İki film art arda verilen seks komedileri Ses Sineması için tek çıkış yoluydu. </st><st c="2119">Sinemanın ahşap koltukları, salon karardığı andan “Son” yazısı perdeye düşene kadar aralıksız gıcırdıyordu. </st><st c="2227">Yaşlı makinist “muzır” hallerin önüne geçmek için bir el feneriyle salonu aydınlatıyordu. </st><st c="2317">O an salon sussa Aydemir Akbaş susmuyordu. </st><st c="2360">Akbaş sussa Bülent Kayabaş kahkaha atıyordu. </st><st c="2405">Matineden çıkanlar bir akrabasına denk gelmemek için sinemadan koşaradım kaçıyordu. </st><st c="2489">Karate dergilerinin yerini “kırmızı noktalı” magazinler aldı. </st><st c="2551">Gel gör ki bu durum da çok uzun sürmeyecekti.</st></p>
		<p><st c="2596">Sovyetler Birliği dağılıp Sarp Sınır Kapısı açılınca şehrin her köşesi Ses Sineması’na dönüştü. </st><st c="2693">Artık herhangi bir otel odasında, Zerrin Egeliler ve Dilber Ay’ın torunu yaşındaki Rus ve Gürcü kızlarla, üstelik iki sinema bileti parasına bir yatağı gıcırdatmak mümkündü.</st></p>
		<p><span epub:type="pagebreak" title="15" id="page15"></span><st c="2866">90’lar biterken, şehrin diğer ucundaki Müftü Mahallesi’nde Pembe Köşk Sineması açıldı. </st><st c="2954">Rizeliler ilk kez İstanbul’da gösterime giren bir sinema filmini birkaç gün sonra Pembe Köşk’te izleyebilecekti. </st><st c="3067">Pembe Köşk’ün önünde kuyruklar uzarken, Ses suskunluğa gömülüyordu.</st></p>
		<p><st c="3134">Bir sabah önündeki afişler kaldırıldı, tabelası değiştirildi. </st><st c="3197">Ses Sineması, “Ses” Düğün Salonu oldu. </st><st c="3236">Zerrin Egeliler’i izleyen çocuklar, şimdi Allah’ın emri peygamberin kavliyle aynı binada dünya evine giriyordu.</st></p>
	</section>
	<div id="charCountTotal" value="3347"></div></body>
</html>
