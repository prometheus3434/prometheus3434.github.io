<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre5"><span class="calibre1"><br class="calibre4" clear="all" id="calibre_pb_13" /></span></b></span>

    <p class="MsoNormal"><a class="pcalibre pcalibre1" id="bookmark12"></a><span class="font"><b class="calibre5"><span class="calibre1"><span class="calibre2">&nbsp;</span></span></b></span></p>

    <p class="MsoNormal1"><a class="pcalibre pcalibre1" id="_Toc366761442"><span><!--[if gte vml 1]><v:shape
 id="Resim_x0020_14" o:spid="_x0000_i1028" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image016.jpg" v:shapes="Resim_x0020_14" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">MAMA'NIN DUŞU</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">Mama Andrilli mutfakta oturmuş öğle yemeğini hazırlıyordu. Güney pencerelerinden Sacramento Vadisi'nin sıcak ve beyaz güneşi doluyordu odaya -üzerinde Papa'nın kedileri Philomina ve Constanza'nın uyukladığı kırmızı muşamba kaplı döşemeye çağlayan gibi dökülüyordu ışık. Kedilerin ikisi de erkekti, ama Papa kedilerde tek bir cinsiyet tanıyordu.</span></span></p>

    <p class="MsoNormal"><span class="font"><span class="calibre12">Bir saatten daha kısa bir süre içinde evde olacaktı. Papa şimdi yetmişindeydi ve her zamankinden daha kötüydü. Gözlerindeki zayıflamayı hesaba katmazsan tuğlayı ve taşı hâlâ genç bir taşçıya taş çıkartacak kadar hızlı döşüyordu. Ama yıllar -o ne kadar şiddetle karşı çıksa da- yapacağını yapmış ve Mama huzurlu bir yaşlılık umudunu tamamen yitirmişti.</span></span></p>

    <p class="MsoNormal"><span class="font"><span class="calibre12">Yetmiş yaşına gelmiş bir adamın artık durulması beklenir. Ama nerede; son on yıl, oğulları evlenip evi terk ettikten sonra, cehennem gibi geçmişti. Bundan sonra da uslanıp yumuşayacağı yoktu Papa'nın. Son nefesine kadar öfkelenerek, bağırıp çağırarak sürdürecekti yaşamını. <span>Mama hep yanında, sonuna kadar sabırlı.</span> Kırk yıl geçirmişti böyle Mama, şimdi altmış sekiz yaşına gelmiş, saçı bembeyaz olmuştu ve bazen kurumuş ellerine dayanılmaz ağrılar giriyordu.</span></span></p>

    <p class="MsoNormal"><span class="font"><span class="calibre12">Papa'nın bıyıkları kızıldı hâlâ. <span>şakakları</span> biraz kırlaşmıştı sadece. Tanrı'ya canını alıp onu bu cefa vadisinden kurtarması için yakarırken hâlâ güçlü yumruklarla dövüyordu bağrını. Yıllar önce, genç ve güçlüyken, çocukları büyüdüğünde gürültücü kocasını terk edeceğini düşünerek biraz huzur bulurdu Mama. Gizlediği küçük bir mücevherdi bu düşünce onun için.</span></span></p>

    <p class="MsoNormal"><span class="font"><span class="calibre12">Yitirmişti <span>ama,</span> yanlışlıkla geçmişin çay demliklerinden birine yerleştirmiş ve nereye koyduğunu unutmuştu Mama.</span></span></p>

    <p class="MsoNormal"><span class="font"><span class="calibre12">Masanın üzerinde bir çanak dolmalık biber duruyordu, yeşil ve dolgun.</span></span></p>

    <p class="MsoNormal"><span class="font"><span class="calibre12">Mama onları kızartılmak üzere dilimlerken gece gördüğü düşü düşünürken buldu kendini yine. Papa iyi uyuyamamıştı, böbreklerinden rahatsızdı, beş-altı kez yataktan kalkması gerekmişti. Mama'nın suçuydu tabii ki.</span></span></p>

    <p class="MsoNormal"><span class="font"><span class="calibre12">Beslenme düzeni yeterince biber içermiyordu. Papa beslenme konusunda eski İtalyan eğilimlerine sahip ilkel bir tıp adamı gibiydi. Beyin için balık, dişler için peynir, kan dolaşımı için patlıcan, bağırsaklar için fasulye, kas güçlendirmek için ekmek, sinirler için hindiba, saflık için sarımsak, güç için zeytinyağı ve böbrekler için biber. Bunlar yoksa çok yaşamazdı insan.</span></span></p>

    <p class="MsoNormal"><span class="font"><span class="calibre12">Bir haftadır biber biber diye Mama'nın başının etini yemiş, ama Mama yine de pişirmemişti. Olacağı buydu tabii ki. Tekrar yatağa dönüp yorgun bedenini Mama'nın yanına bıraktığında böbrekleri hastalansın diye biberden mahrum ederek onu mahvetmeye çalışmakla suçlamıştı karısını. Amcasının oğlu Rocco otuz beş yaşında hayata böbrek yetmezliğinden veda etmiş, bu yüzden Kaliforniya'nın en iyi kırmızı şarap üreticisinin kariyeri sona ermişti.</span></span></p>

    <p class="MsoNormal"><span class="font"><span class="calibre12">Düş bu konuşmadan sonra gelmişti, kocasının dırdırıyla yüzeysel ve bölünmüş uykunun sonucunda. Düşte Mama kendini son sürat giden bir araba yaklaşırken karayolunun kenarında çırılçıplak görmüştü. En büyük oğlu Nick vardı arabanın direksiyonunda. Yanında da karısı Hild oturuyordu. Büyük bir dantel parçasıyla burnunu sümkürürken bir yandan da isterik bir biçimde gülüyordu. Çıplaklığına ve utancına rağmen Mama dehşet içinde dantel parçasının papaza ayinde yardım eden çocuğun cüppesinin bir parçası olduğunu fark etti. Hild dantel parçasını hızla giden arabanın penceresinden fırlattı, Nick deli gibi klaksona bastı ve dantel parçası Mama'ya doğru uçmaya başladı. O anda araba Nick'in "Mama, Mama," hay- kırışlarıyla birlikte bir kayadan aşağı uçtu.</span></span></p>

    <p class="MsoNormal"><span class="font"><span class="calibre12">Mama korku içinde ve birden çıplaklığının farkına vararak koşmaya başladı, dantel parçası apış arasını örtüyordu, ama <span>kıçı</span> ay ışığında pırıl pırıl parlıyordu. Bir süre sonra bir adamın gömülmek üzere olduğu bir kabristanda buldu kendini. Mezara indirilen tabutta oğlu Nick'i gördü. Tabut açıktı, ama Nick ölü değildi. Daktilosunun başında diz çökmüştü, parmakları sarı Western Union kâğıdına bir not yazmakla meşguldü. Şöyle diyordu not: Son ayini çok gördüler bana. Mama "Rahip! Rahip!" diye bağırmaya başlayınca mezarın başındakiler dönüp ayıplar gibi baktılar ona. Bir kez daha çıplaklığının farkına varıp utanç içinde koşmaya başladı, <span>kıçı</span> ay ışığında pırıl pırıl. Böyle bitmişti düş.</span></span></p>

    <p class="MsoNormal"><span class="font"><span class="calibre12">Mama son biberi de doğrayıp düşü yorumlamaya çalıştı. Yalnız bir kadındı ve düşleri onu büyülüyordu. Kilise yasakladığı için düşlere inanmıyor, ama yine de onları yorumlamadan edemiyordu.</span></span></p>

    <p class="MsoNormal"><span class="font"><span class="calibre12">Nick'in daktilo başında olmasını anlıyordu, çünkü oğlu yazardı. Dantel parçası Nick'in çocukluğunu simgeliyordu, papaz yardımcılığı yaptığı günleri. Gelinin burnunu iğrenç ve günahkâr bir biçimde dantel parçasına sümkürmesi Nick'in Protestan bir kızla yaptığı evliliği simgeliyordu. Cenazeye gelince, Mama bunu yorumlamaya cesaret edemezdi. Nick'in Los Angeles'ta öldüğünün habercisi olabilirdi, düşlerinin daha önce annesinin, babasının, abisi Gino'nun ve kız kardeşi Cathy'nin ölümünü haber verdiği gibi. Telgraf kötü haber demekti tabii ki. Mama'nın her zaman ödü kopardı telgraftan. Ama düşün en kafa karıştırıcı tarafı onun çıplaklığıydı. Son on yılda Mama düşlerinde kendini sık sık bayırlarda çıplak yürürken görüyor, buna hiçbir anlam veremiyordu. Önceleri soğuk algınlığına işaret ettiğini sanmıştı. Aspirin alarak ve sıkı giyinerek kendini güçlendirmişti, ama hiç grip olmayınca kafası daha da karışmıştı.</span></span></p>

    <p class="MsoNormal"><span class="font"><span class="calibre12">Biberler doğranmıştı, kızartılmaya hazırdı. Mama, Cathy'nin tenceresini gazlı ocağın üzerine koyup ocağı yaktı. Cathy'nin tenceresi tencere değildi aslında, Cathy'ye de ait değildi ayrıca. Mama'nın kız kardeşi Cathy'nin ona kırk yıl önce düğün hediyesi olarak verdiği uzun saplı bir tavaydı ve o güne dek varlığını Cathy'nin tenceresi olarak sürdürmüştü. Mama'nın küçük evi bu şekilde tanımlanmış eşyalarla doluydu. Çünkü Mama Andrilli'nin fedakârlıklarla dolu hayatı ondan sahip olma duygusunu alıp götürmüştü. Onun etrafında yaşayan biri bir süre sonra evdeki her şeyin ödünç alınmış olduğu hissine kapılırdı.</span></span></p>

    <p class="MsoNormal"><span class="font"><span class="calibre12">Oysa evdeki her şey ona aitti ve çoğu oğullarının, ağabeylerinin, kız kardeşlerinin hediyeleriydi. Koşulsuz ona ait olan şeylerdi hepsi, ama Mama Andrilli sahip olma duygusunu çoktan yitirmişti. Bu yüzden üç odalı barakada Nick'in radyosu, Stella'nın çarşaflan, Mike'ın havluları, Ralph'ın abajuru, Rosie'nin demliği, Tony'nin elbisesi, Bettina'nın ayakkabıları ve Vito'nun bornozu vardı. Ayrıca Mike'ın bavulu, Nettie'nin masa örtüsü, Joe'nun tabakları ve Angelo'nun halıları. Papa'ya ait hiçbir şeyin bulunmayışı da dikkate değerdi, tabii ki Papa'nın kahvaltısı, Papa'nın çamaşırı, Papa'nın yahnisi hariç. Ama bunlar insanın sahip olabileceği şeyler değildi. Mama'nın hazırlamak zorunda olduğu şeylerdi.</span></span></p>

    <p class="MsoNormal"><span class="font"><span class="calibre12">Şimdi de, Papa'nın biberleri. Tam istediği gibi kızartılmaları gerekiyordu. Mama her ne kadar Napoli tarzında mükemmel yemek pişirse de Papa onun tekniğini kendi Abruzzi damak tadına uyacak biçimde değiştirmişti. Aradaki fark miktarla ilgiliydi. Mama tek bir diş sarımsak kullanırken, Papa iki diş koymasını isterdi. İki diş sarımsağı doğrayıp küçük parçacıkları Cathy'nin tenceresindeki kızgın zeytinyağına döktü. Sonra büyük bir dikkatle fesleğen ve biberiye kattı zeytinyağına. Kırk yıl sonra bile Papa onu güçten düşürecek bir şeyler karıştırır kaygısıyla karısının yemeğini karanlık bir kuşkuyla tadardı.</span></span></p>

    <p class="MsoNormal"><span class="font"><span class="calibre12">Öfkeli bir hışırtı yükseldi biberleri zeytinyağına döktüğünde. Yüzünü elleriyle korurken kedilerin yerden fırladıklarını gördü, yılan gibi tıslayıp kamburlarını çıkardılar. Philomena ve Constanza, Mama'nın kulaklarının <span>pek iyi</span> işitmediğini bildikleri için ön kapıda biri olduğunda bu saldırgan pozu takınırlardı.</span></span></p>

    <p class="MsoNormal"><span class="font"><span class="calibre12">Western Union'un adamıydı gelen. Azrail gelmişti <span>sanki,</span> Mama Andrilli kireç gibi bir yüzle ona bakarken adam, "Bayan Andrilli için telgraf," dedi.</span></span></p>

    <p class="MsoNormal"><span class="font"><span class="calibre12">Tel kapıyı açıp sarı zarfı Mama'ya uzattı, ama Mama almayı reddetti, ailede ölümle özdeşleşmiş o pusulayı almak için kolu uzanmıyordu bir türlü. Kolu geçmişte aldığı telgrafların anısıyla felç olmuştu sanki. Ürkmüş kediler bacaklarına sürtünüp ön balkondaki adama duydukları nefreti tıslayarak ifade ederken, Mama pörtlek gözlerle öylece bakakaldı. Sonunda adam zarfı eline tutuşturdu ve Mama istemeye istemeye aldı.</span></span></p>

    <p class="MsoNormal"><span class="font"><span class="calibre12">Adamın şapkasının içinde birkaç telgraf daha vardı. Adam hızla uzaklaşırken Mama, Nick gibi kaç kişinin daha birden Tanrı'nın rahmetine kavuştuğunu düşündü. Nick! Nickola'sı, ilk oğlu. Artık biliyordu bir gece önce gördüğü düşün anlamını. Oğlu ölmüştü. Güçlükle mutfak masasına yürüdü, oturup ağlamaya başladı, sadece ölümün uyandırabileceği derin ağıt iniltileri. Buruşturulmuş telgraf yere düştü ve kediler yerinden fırlayıp kâğıt parçasıyla oynamaya başladılar.</span></span></p>

    <p class="MsoNormal"><span class="font"><span class="calibre12">Yarım saat sonra Papa Andrilli bahçeye girdi ve kapıya yürürken yanık biber kokusunu aldı. Başında buruşuk bir şapka, üzerinde bej bir gömlek ve pantolon vardı. Baştan aşağı harca bulanmıştı çünkü az önce öğlene kadar tuğla döşediği iskeleden inmişti. Burun delikleri açılıp kapandı yanık biber kokusu alınca. Öğle yemeğinin yandığını anlayınca bahçe kapısını çarpıp hışımla verandanın basamaklarını çıktı.</span></span></p>

    <p class="MsoNormal"><span class="font"><span class="calibre12">Kara bir duman kaplamıştı mutfağı. Karısı boğucu dumanın farkında bile değildi, masaya oturmuş ağlıyordu. Hızla ocağa gidip ateşi kapattı. Biberler kapkara olmuş ve büzülmüşlerdi, ama Mama Andrilli'nin trajik yüzü Papa'nın bütün öfkesini bir anda alıp götürdü.</span></span></p>

    <p class="MsoNormal"><span class="font"><span class="calibre12">"Ne oldu?" diye sordu.</span></span></p>

    <p class="MsoNormal"><span class="font"><span class="calibre12">Mama Andrilli'nin çenesi titredi ve gözlerinden boşalan gözyaşı seli Papa'yı korkuttu. Kendini sakin olmaya zorlayıp karısının karşısındaki iskemleye otururken onun da gözleri sulanmaya başladı. Ağır dumanın içinde oturdular, Papa kalın ve yıpranmış parmaklarım birbirine geçirip kötü haberi bekledi.</span></span></p>

    <p class="MsoNormal"><span class="font"><span class="calibre12">"Ne oldu, <i class="calibre8">mia moglial"</i> diye sordu yine. "Anlat kocana."</span></span></p>

    <p class="MsoNormal"><span class="font"><span class="calibre12">"Nicola'mız."</span></span></p>

    <p class="MsoNormal"><span class="font"><span class="calibre12">Hayra alamet değildi. Bela söz konusu olduğunda Niocala'ydı hep, yoksa sadece Nick.</span></span></p>

    <p class="MsoNormal"><span class="font"><span class="calibre12">"Ne yaptı yine?"</span></span></p>

    <p class="MsoNormal"><span class="font"><span class="calibre12">"Telgraf. Öldü."</span></span></p>

    <p class="MsoNormal"><span class="font"><span class="calibre12">Papa telgrafı aradı, duyduklarından sonra gözlerinden yaşlar boşaldığı için önünü doğru dürüst göremiyordu. Kedilerin kovaladığı buruşuk telgraf kaygan döşemenin üzerinde sağa sola sıçrıyordu. Papa telgrafı almak için ayağa kalkmaya davrandı, ama yüreği okumayı kaldıramayacaktı. Ruhundaki acıyla uyuşmuş öylece oturdu karısının karşısında. Sonra karısı bir kez daha hıçkırıklara boğuldu ve Papa güçlü olma kararlılığıyla çenesini öne çıkardı.</span></span></p>

    <p class="MsoNormal"><span class="font"><span class="calibre12">Odadaki dumanın dışarı çıkmasını sağlamak için pencereyi açıp kendine ağlamanın kadınlara özgü olduğunu söylerken bile dayanılmaz bir ağrı hissediyordu göğsünde. Kediler üzerine sıçrayıp birbirlerine hırlarken telgraf bir dehşet parçası gibi kayıyordu yerde. Mama Andrilli yüzünü kollarına gizlemiş sarsıla sarsıla ağlıyordu. Papa Andrilli karısını yatıştırmak için bir şeyler yapmak istedi, ama duygusallık ve şefkat yabancıydı ona.</span></span></p>

    <p class="MsoNormal"><span class="font"><span class="calibre12">Yetersizliğinin utancıyla buzdolabını açıp bir sürahi kırmızı şarap aldı. Hızla içti, umutsuzca, soğuk şarap gırtlağında şok etkisi yaparken oğlunun yüzünü hatırladı, ellerini ve ayaklarını. Yoktu Nick gibisi, ilk ve en çok sevdiği evladı erken yaşta göçüp gitmişti. Dahi bir yanı da vardı öykü yazarı Nick'in; bütün o kitaplar, çılgınca fikirler, parayı har vurup harman savurması. Papa Andrilli'nin oğlunun kitaplarındaki fikirleri, kendi ailesi ve dostları hakkında yazdıklarını onaylamadığı zamanlar olmuştu gerçi. Nick'in kitapla- undan birinin teması onu fena halde kızdırmıştı örneğin; İtalyan bir laş ustasının karısına sadakatsizliğini çınlatıyordu kitap. Öykü büyük ölçüde gerçeklere dayanmasına rağmen kitabı ortadan ikiye yır tıp yakmış, hatta oğluna dava açmayı bile düşünmüştü. Ama geçmişte kalmıştı bütün bunlar; her şey affedilmişti artık, affedilmiş ve unutulmuş. İyi ya da kötü, herkese nasip olmazdı oğlunun yazdığı kitapların kahramanı olmak.</span></span></p>

    <p class="MsoNormal"><span class="font"><span class="calibre12">Ama Nick'in ölümü İtalo Andrilli'nin son günlerinde gerçekleştirmeyi düşündüğü heyecan verici emellerinden birini de alıp götürmüştü beraberinde. Papa o emelini hatırlayarak oturma odasındaki çalışma masasına gidip inşaat projelerini çıkardı. Rulo halindeki kâğıtlara kurşunkalemle çizmişti projeyi. Şarap şişesini masaya koyup kâğıtları açtı. Nick ve karısı için tasarladığı evin projesi çıktı ortaya. Haftalardır, zaman buldukça, oğlu Sacramento'ya tekrar geldiğinde göstermeyi umarak çalışmıştı o proje üzerine.</span></span></p>

    <p class="MsoNormal"><span class="font"><span class="calibre12">Mutfaktan karısının yürek paralayıcı iniltileri yükselirken Papa da gözyaşlarını akıtarak projeyi inceldi. Bir yandan şaraba yumulurken utanç duymaksızın ağlıyordu Papa. Ama içinde zaman zaman yükselen öfke, elemini bastırıyordu. Büyük haksızlıktı Nick'in bu denli erken ölümü. Hiç kimse otuz yedi yaşında hayata veda etmemeliydi, kötü biri bile, kaldı ki Nick iyi bir adamdı. İki yumruğunu havaya kaldırıp Tanrı'sına haykırdı, bu korkunç trajedi için bir açıklama talep etti. Harç lekeli parmaklarıyla projeyi tuttuğu gibi çaresiz hıçkırıklarla paramparça etti.</span></span></p>

    <p class="MsoNormal"><span class="font"><span class="calibre12">Ara sokaktan bir kamyonetin takırtısı ve homurtusu duyuldu. Sacramento'da böyle bir şamata koparan tek bir kamyonet vardı; oğlu Tony'nin kamyoneti.</span></span></p>

    <p class="MsoNormal"><span class="font"><span class="calibre12">Nick'ten iki yaş küçük olan Tony kızıl saçlarıyla uyumlu bir öfkeye sahipti. O da tuğlacıydı, babasının yanında yetişmişti. Birlikte çalışıyorlardı, en küçük meselelerde bile fikir birliğine varılamayan bir ortaklık söz konusuydu. Nick ve Vito'dan farklı olarak Tony tartışmalarda Papa'ya kafa tutar, sık sık havada yumruklar uçuşurdu. Yetmiş yaşına rağmen Papa her ne kadar kendini korumak için bir sopaya ya da küreğe başvursa da, yarı yaşındaki oğluyla kapışmaktan çekinmezdi.</span></span></p>

    <p class="MsoNormal"><span class="font"><span class="calibre12">Tony on yedi yaşındayken evlenmiş, kısa bir süre sonra da boşanmıştı. Kadınlarına güvenemeyen, son derece kıskanç bir adamdı ve şimdi dördüncü karısıyla yaşıyordu. Deli gibi çalışır, yaptığı işten bir türlü tatmin olmazdı. Sürekli para ihtiyacı içindeydi çünkü çabukluk ve sahtekârlığın başarının ölçüleri sayıldığı bir meslekte umutsuz bir saygınlık kavramına sahipti.</span></span></p>

    <p class="MsoNormal"><span class="font"><span class="calibre12">Tony annesinin yemeklerine yakın olmayı sevdiği için karısıyla birlikte yakında bir otelde yaşıyordu. Çocukluğundan beri alışık olduğu İtalyan mutfağı günde en az bir kere annesini ziyaret etmesini gerektiriyordu, ama</span></span></p>

    <p class="MsoNormal"><span class="font"><span class="calibre12">Mama Andrilli ne zaman geleceğini asla bilmezdi, sorduğunda da Tony öfkeden deliye dönerdi.</span></span></p>

    <p class="MsoNormal"><span class="font"><span class="calibre12">Tony mutfak kapısına yaklaştığında Mama o denli yürek paralayıcı bir çığlıkla ayağa kalktı ki Tony kalakaldı. Mama kendini Tony'ye doğru fırlattı, saçının örgüleri çözülmüş, yüzü ağlamaktan şiş. Ellerini ensesine dolayıp bütün gücüyle sarıldı Tony'ye. Acılı ağzıyla önce boynunu, sonra Tony isterinin nedenini anlamak için onu uzaklaştırmaya çalışırken ellerini öpücüklere boğdu. Tony en- sesindeki ellerini çözebilmek için bağırıp onu var gücüyle itmek zorunda kaldı.</span></span></p>

    <p class="MsoNormal"><span class="font"><span class="calibre12">"Ne oldu?" diye bağırdı. Sonra yanık biber kokusunu aldı ve odadaki dumanı fark etti. "Tanrı aşkına, neler oluyor burada?"</span></span></p>

    <p class="MsoNormal"><span class="font"><span class="calibre12">Mama sakinleşti birden, Tony'nin kollarına yığıldı ve Tony onu iskemleye taşıdı. Yüzüne üfleyip elleriyle deli gibi yelpazeledi. Mama'nın gözleri kapalıydı, çenesi göğsüne inmişti.</span></span></p>

    <p class="MsoNormal"><span class="font"><span class="calibre12">"Anne," diye yalvardı Tony. "Anne, lütfen."</span></span></p>

    <p class="MsoNormal"><span class="font"><span class="calibre12">Mama gözlerini açtı ve Papa sendeleyerek oturma odasına girince tekrar ağlamaya başladı. Papa kan çanağına dönmüş gözlerle oturma odasının kapısına yaslandı, elindeki şarap sürahisi boşalmıştı neredeyse.</span></span></p>

    <p class="MsoNormal"><span class="font"><span class="calibre12">"Demek böyle," dedi Tony. Hızla Papa'nın üzerine yürüdü, yakasına yapışıp onu sarsmaya başladı. "Ne yaptın anneme?" dedi. "Ayyaş herif, pis ihtiyar!"</span></span></p>

    <p class="MsoNormal"><span class="font"><span class="calibre12">Bu yaraladı Papa'yı. Gözlerini kapatıp usulca ağlamaya başladı. Tony bıraktı onu. Şaşkınlıkla bir annesine bir babasına baktı. Sonunda başparmağını ısırdı ve kendi kafasını sert bir biçimde yumruklamaya başladı, sonra çenesini, şakağını, yüzünün bir tarafını kızartan sert darbeler. Sonra sakinleşip Mama Andrilli'nin önünde dizlerinin üzerine yığıldı. Yavaşça dokundu annesine.</span></span></p>

    <p class="MsoNormal"><span class="font"><span class="calibre12">"Söyle, Mama. Ne oldu?"</span></span></p>

    <p class="MsoNormal"><span class="font"><span class="calibre12">Mama arkasına yaslandı, nefes nefeseydi, konuşamıyordu.</span></span></p>

    <p class="MsoNormal"><span class="font"><span class="calibre12">"Nick," dedi Papa araya girerek. "Kardeşin."</span></span></p>

    <p class="MsoNormal"><span class="font"><span class="calibre12">"Hasta mı?"</span></span></p>

    <p class="MsoNormal"><span class="font"><span class="calibre12">Mama masanın üzerine kapanıp ağlamaya başladı yine. Papa'nın dudakları titredi ama bir kelime daha edemedi. Tony annesinin sakinleşmesini bekledi. Mama kollarını göğsünde kavuşturdu, gözlerini cennete doğru kaldırıp dikkatli bir kararlılıkla konuştu.</span></span></p>

    <p class="MsoNormal"><span class="font"><span class="calibre12">"Dün gece bir düş gördüm," diye başladı. "Sevgili Nick'im tabutunun içindeydi, daktilosuyla birlikte... "</span></span></p>

    <p class="MsoNormal"><span class="font"><span class="calibre12">Tony ayağa fırladı, başparmağını ısırdı ve kendini yumruklamaya başladı yine. 132</span></span></p>

    <p class="MsoNormal"><span class="font"><span class="calibre12">"Düşler!" diye bağırdı. "Bana ne düşlerinden? Ne olduğunu bilmek istiyorum? Nick iyi mi? Hayatta mı, öldü mü, hapiste mi?"</span></span></p>

    <p class="MsoNormal"><span class="font"><span class="calibre12">Ama Mama devam etmeye kararlıydı. "Sonra telgraf geldi."</span></span></p>

    <p class="MsoNormal"><span class="font"><span class="calibre12">"Telgraf mı? Hangi telgraf?"</span></span></p>

    <p class="MsoNormal"><span class="font"><span class="calibre12">Etrafa bakındılar. Telgraf yoktu görünürde. Tony yere çömelip ocağın altına baktı. Kedilerden biri buruşuk kâğıt parçasıyla oynuyordu. Tony hayvanı kenara itip sarı kâğıt parçasını yerden aldı.</span></span></p>

    <p class="MsoNormal"><span class="font"><span class="calibre12">"Bu açılmamış bile," dedi.</span></span></p>

    <p class="MsoNormal"><span class="font"><span class="calibre12">"Açma, Tony," diye yalvardı Mama. "Ah, Tanrım, okuma onu!"</span></span></p>

    <p class="MsoNormal"><span class="font"><span class="calibre12">Tony zarfı açıp telgrafı yüksek sesle okudu. <span>Şaşkınlık, öfke ve dehşet içinde.</span></span></span></p>

    <p class="MsoNormal"><span class="font"><span class="calibre12">Şöyle yazıyordu telgrafta: <i class="calibre8">Yarın geliyorum. Ravioli pişir. Sevgiler.</i></span></span></p>

    <p class="MsoNormal"><span class="font"><i class="calibre8"><span class="calibre12">Nick.</span></i></span></p>

    <p class="MsoNormal"><span class="font"><span class="calibre12">Bir an için sessizlik oldu. Sonra Mama uzun ve yırtıcı bir çığlık attı. Kediler bile kamburlarını çıkarıp tepki verdiler.</span></span></p>

    <p class="MsoNormal"><span class="font"><span class="calibre12">"Şükür sana, Allahım," diye bağırdı Mama. "Cennetten gelen bu mucize için sana şükürler olsun!"</span></span></p>

    <p class="MsoNormal"><span class="font"><span class="calibre12">Papa iç geçirdi ve yüzünde şükran dolu bir gülümseme belirdi. Tony'nin yüzünde olup bitenlerden duyduğu tiksinti okunuyordu ama. Tükenmiş vaziyette kendini iskemleye bırakıp kızıl saçlarını yolmaya başladı. Mama'nın ağlamaktan şişmiş yüzü sevinçle parlıyordu şimdi. Onu öyle görünce Tony midesinin bulandığına yorulacak bir ifadeyle başını çevirdi.</span></span></p>

    <p class="MsoNormal"><span class="font"><span class="calibre12">"Yiyecek bir şeyler hazırla bana," dedi.</span></span></p>

    <p class="MsoNormal"><span class="font"><span class="calibre12">Papa Andrilli sürahinin dibinde kalan şarabı dikti ve güneş ışığından kamaşan gözlerini kısarak telgrafı inceledi. Öfkesi dinerken yanaklarına ve burnuna kan yürüdü.</span></span></p>

    <p class="MsoNormal"><span class="font"><span class="calibre12">"Delinin teki," dedi telgrafı buruşturarak. "Zerre kadar beyin yok bunda."</span></span></p>

    <p class="MsoNormal"><span class="font"><span class="calibre12">"Ne var yine?" dedi Tony.</span></span></p>

    <p class="MsoNormal"><span class="font"><span class="calibre12">"Nick," dedi Papa telgrafı sallayarak. "Kitap yazıyor, telgraf çekiyor, insanların ödünü patlatıyor. Ne sanıyor kendini, ne gerek var telgraf çekmeye?"</span></span></p>

    <p class="MsoNormal"><span class="font"><span class="calibre12">"Neden çekmesin?"</span></span></p>

    <p class="MsoNormal"><span class="font"><span class="calibre12">Papa pencereye yürüyüp yeni verdiği meyveleri misket büyüklüğündeki incir ağacına baktı.</span></span></p>

    <p class="MsoNormal"><span class="font"><span class="calibre12">Günün sıcağında çabuk etkilemişti şarap onu. Hayretle başını salladı.</span></span></p>

    <p class="MsoNormal"><span class="font"><span class="calibre12">"Nedir bu dünyanın hali?" diye sordu incir ağacına. "Telgraflar, savaşlar, kıymanın kilosu seksen sent olmuş. Ben çocukken haftada bir liraya çalışırdım. Kimseden telgraf almazdım o zamanlar. Kimseye de telgraf çekmezdim. Haftada bir liraydı elime geçen para."</span></span></p>

    <p class="MsoNormal"><span class="font"><span class="calibre12">"Son seferinde günde bir liraydı," dedi Tony.</span></span></p>

    <p class="MsoNormal"><span class="font"><span class="calibre12">"Birer bardak şarap içelim," dedi Papa.</span></span></p>

    <p class="MsoNormal"><span class="font"><span class="calibre12">Ocağın yanındaki kapıyı açtı ve tavan arasından serin hava doldu odaya. Basamaklardan aşağı indi ve Tony fıçının musluğundan çağlayan şarabın sesini duydu. Papa elinde güneş ışığında parlayan şarap dolu sürahiyle geri göndü.</span></span></p>

    <p class="MsoNormal"><span class="font"><span class="calibre12">Baba oğul konuşmadan şarap içtiler. Mama, Cathy'nin tavasına yeniden biber koydu. Odaya sarımsak, biberiye ve zeytinyağı kokusu yayıldı. Papa buzdolabından büyük bir topak keçi peyniri çıkarıp çavdar ekmeğinden birkaç kalın dilim kesti. Oturdular ve Nick'i düşündüler hiç konuşmadan içerken.</span></span></p>
  </div>
</body>
</html>
