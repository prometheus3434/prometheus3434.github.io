<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre5"><span class="calibre1"><br class="calibre4" clear="all" id="calibre_pb_11" /></span></b></span>

    <p class="MsoNormal"><a class="pcalibre pcalibre1" id="bookmark10"></a><span class="font"><b class="calibre5"><span class="calibre1"><span class="calibre2">&nbsp;</span></span></b></span></p>

    <p class="MsoNormal1"><a class="pcalibre pcalibre1" id="_Toc366761440"><span><!--[if gte vml 1]><v:shape
 id="Resim_x0020_12" o:spid="_x0000_i1030" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image014.jpg" v:shapes="Resim_x0020_12" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">VALENTİ'NİN EVCİLLEŞTİRİLİŞİ</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">Yataktaydım Valenti aradığında.</span></span></p>

    <p class="MsoNormal"><span class="font"><span class="calibre12">"Bana gel. Acele et."</span></span></p>

    <p class="MsoNormal"><span class="font"><span class="calibre12">"Ne oldu?"</span></span></p>

    <p class="MsoNormal"><span class="font"><span class="calibre12">"Sen gel."</span></span></p>

    <p class="MsoNormal"><span class="font"><span class="calibre12">Sabahın ikisiydi. Resepsiyonu arayıp Leon'a bana bir taksi çağırmasını söyledim. Valenti ile Linda, Wilshire bölgesinde bir apartman dairesinde yaşıyorlardı. On beş dakika sonra holde daireli: ine doğru yürüyordum. Kapıyı çalmaya fırsat bulamadan, "İçeri gir, Jim," dedi. Mutfaktaydı, masada oturuyordu, elleriyle siyah •Klarını kavramıştı. Bütün ışıklar yanıyordu. Ağlıyordu Valenti, sessizce hıçkırıyordu. Oturma odasına girerken banyodan da hıçkırık sesleri geldi. Linda; o da ağlıyordu.</span></span></p>

    <p class="MsoNormal"><span class="font"><span class="calibre12">"Ne oldu?" dedim.</span></span></p>

    <p class="MsoNormal"><span class="font"><span class="calibre12">"Fahişe," dedi. "Aşağılık sürtük."</span></span></p>

    <p class="MsoNormal"><span class="font"><span class="calibre12">"Kim? Linda mı?"</span></span></p>

    <p class="MsoNormal"><span class="font"><span class="calibre12">"İğrenç <span>orospu</span>. <span>Yosma</span>."</span></span></p>

    <p class="MsoNormal"><span class="font"><span class="calibre12">Eski arkadaştık Valenti ile. Çok şeye ağlardı Valenti. Otelime tıp Linda'nın onunla evlenmeyi kabul ettiğini söylediğinde de ağlamıştı. Üç hafta önce Las Vegas'a gitmiştik. <span>Nikah</span> şahitliğini yapmıştım. Valenti tören sırasında o kadar duygulandı ki omzumda ağlarken yaşlı rahip törene ara vermek zorunda kaldı.</span></span></p>

    <p class="MsoNormal"><span class="font"><span class="calibre12">"Yine aldattı beni," dedi Valenti.</span></span></p>

    <p class="MsoNormal"><span class="font"><span class="calibre12">"Yine mi?"</span></span></p>

    <p class="MsoNormal"><span class="font"><span class="calibre12">Üç parmağını gösterdi.</span></span></p>

    <p class="MsoNormal"><span><span class="font"><span class="calibre12">"Üç haftada üç kez."</span></span></span></p>

    <p class="MsoNormal"><span class="font"><span class="calibre12">"Yalancı!" diye bağırdı Linda. Hışımla çıktı banyodan, mavi geceliği uçuşuyordu, elinde uzun ağızlı yuvarlak bir parfüm şişesi vardı. Bana tepki gösterme fırsatı tanımadan şişeyi mutfağa doğru fırlattı. Valenti eğildi, ama tam da şişeye doğru eğilmişti, göğsüne çarpıp yere düştü. Valenti öksürdü, ayağa fırladı ve Linda'nın üzerine yürüdü.</span></span></p>

    <p class="MsoNormal"><span class="font"><span class="calibre12">"Seni <span>orospu</span>!"</span></span></p>

    <p class="MsoNormal"><span class="font"><span class="calibre12">"Hasta beyinli şeytan!"</span></span></p>

    <p class="MsoNormal"><span class="font"><span class="calibre12">Aralarına girdim. Valenti omzumun üzerinden uzandı, Linda'nın sarı saçlarına yapışıp çekti. Linda bir kolunu benim kolumun altından sokup Valenti'nin yüzünü tırmaladı. Üç kırmızı tırnak izi kaldı Valenti'nin yüzünde. Sonunda onu sakinleştirmeyi başardım. Her an kapışmaya hazır iki dövüş horozundan farkları yoktu ama. Sonra Linda ayağını yere vurup ağlamaya başladı.</span></span></p>

    <p class="MsoNormal"><span class="font"><span class="calibre12">"Güzelim parfümüm. Kız kardeşimin hediyesiydi. Haline bak."</span></span></p>

    <p class="MsoNormal"><span class="font"><span class="calibre12">Şişe halının üzerinde ileri geri sallanıyordu hâlâ, içindeki sıvı mavi döşemeye dökülmüştü. Vol de Nuit kokuyordu mutfak. Linda bir çığlık atıp banyoya girdi. Valenti yanağına dokunup parmak uçlarındaki kana baktı. Dudakları titredi, gözünden yaşlar boşandı.</span></span></p>

    <p class="MsoNormal"><span class="font"><span class="calibre12">"Şimdi de saldırıyor bana. Karım."</span></span></p>

    <p class="MsoNormal"><span class="font"><span class="calibre12">"Unut gitsin."</span></span></p>

    <p class="MsoNormal"><span class="font"><span class="calibre12">Dramatik bir kahkaha attıktan sonra yumruk yemiş biri gibi ye rinde dönüp ellerini tavana doğru kaldırdı. "Unutmuş. Nasıl unutayım? Bunu hak edecek ne yaptım? Ben -Alfredo Valenti?"</span></span></p>

    <p class="MsoNormal"><span class="font"><span class="calibre12">"Unut gitsin."</span></span></p>

    <p class="MsoNormal"><span class="font"><span class="calibre12">"Unutmamı söyleyip durma bana. Senden öğüt isteyen mi oldu?"</span></span></p>

    <p class="MsoNormal"><span class="font"><span class="calibre12">"Bana telefon ettin. Sabahın ikisinde beni yatağımdan kaldırdın."</span></span></p>

    <p class="MsoNormal"><span class="font"><span class="calibre12">"<span>Salaklık</span> etmişim."</span></span></p>

    <p class="MsoNormal"><span class="font"><span class="calibre12">Banyoya gidip kapıyı çaldım.</span></span></p>

    <p class="MsoNormal"><span class="font"><span class="calibre12">"Linda, benim."</span></span></p>

    <p class="MsoNormal"><span class="font"><span class="calibre12">"Sakın yanıma gelme," dedi. "Sonra seni de suçlar."</span></span></p>

    <p class="MsoNormal"><span class="font"><span class="calibre12">Mutfağa döndüm, topuğumla yerdeki parfüm şişesine basıp kapaklanıyordum az kalsın. Valenti başını musluğun altına sokmuş, soğuk suyla yüzünü yıkıyordu.</span></span></p>

    <p class="MsoNormal"><span class="font"><span class="calibre12">"Valenti," dedim. <span>"Seninki kıskançlıktan ibaret."</span></span></span></p>

    <p class="MsoNormal"><span class="font"><span class="calibre12">Doğruldu, gömleği yüzünden damlayan suyla ıslandı. "Ben kıskanıyorum, öyle mi?" Başparmağını banyoya doğru salladı. "Onu mu?" Deli gibi gülmeye başladı. "Güldürme beni." Gülmeye başladı yine.</span></span></p>

    <p class="MsoNormal"><span class="font"><span class="calibre12">"Linda sana sadık. Sana âşık."</span></span></p>

    <p class="MsoNormal"><span class="font"><span class="calibre12">"Aşk mı?" dedi. "Peh! Bugün öğleden sonra eve geldim ve mutlakta kim oturuyordu, evinde oturur gibi, tahmin et? Öz kardeşim Mike."</span></span></p>

    <p class="MsoNormal"><span class="font"><span class="calibre12">"Ne olmuş?"</span></span></p>

    <p class="MsoNormal"><span class="font"><span class="calibre12">"Sen bilmezsin o Mike deyyusunu. Onun ne aşağılık jigolo olduğunu bilmezsin. Bugüne kadar hangi kızla çıktıysam elimden aldı. Şimdi de Linda'nın peşinde."</span></span></p>

    <p class="MsoNormal"><span class="font"><span class="calibre12">"Saçma. Evlisin artık."</span></span></p>

    <p class="MsoNormal"><span class="font"><span class="calibre12">"Mike için fark etmez. İşini kolaylaştırır hatta. Mutfağımda oturuyordu ve ceketini çıkarmıştı!"</span></span></p>

    <p class="MsoNormal"><span class="font"><span class="calibre12">"Sıcak bir gündü. Ben de ceket giymedim bugün."</span></span></p>

    <p class="MsoNormal"><span class="font"><span class="calibre12">"Üzerindeki ipek gömleği görmeliydin, kırmızı pantolon askısını<sup class="calibre20">1</sup> Biliyorum ceketini neden çıkardığını. Başka neler yaptığını nail bilebilirim?"</span></span></p>

    <p class="MsoNormal"><span class="font"><span class="calibre12">"Unut gitsin."</span></span></p>

    <p class="MsoNormal"><span class="font"><span class="calibre12">"Bunu söyleyip durma!"</span></span></p>

    <p class="MsoNormal"><span class="font"><span class="calibre12">"Aklını kaçırmışsın sen."</span></span></p>

    <p class="MsoNormal"><span class="font"><span class="calibre12">"Ya dün? Onu mutlu etmek için köpek gibi çalıştım ve eve geldiğimde onu nerede buldum tahmin et?"</span></span></p>

    <p class="MsoNormal"><span class="font"><span class="calibre12">Bir şey söylemedim.</span></span></p>

    <p class="MsoNormal"><span class="font"><span class="calibre12">"Alt katta. O beş para etmez Walters'la konuşuyordu, o <span>boktan</span> ayakkabı satıcısıyla."</span></span></p>

    <p class="MsoNormal"><span class="font"><span class="calibre12">"Ne var bunda?"</span></span></p>

    <p class="MsoNormal"><span class="font"><span class="calibre12">"Ayakkabı satıcılarına güven olmaz. Nasıldırlar bilirsin."</span></span></p>

    <p class="MsoNormal"><span class="font"><span class="calibre12">"Saçmalıyorsun. Biriyle konuşmaya ihtiyacı var."</span></span></p>

    <p class="MsoNormal"><span class="font"><span class="calibre12">"Sen Linda'yı tanımıyorsun. Konuşma biçimini. <span>Nasıl kuyruk salladığını.</span> Adamı baştan çıkarıyordu. Etekleri neden bu kadar kısa ve dar, söyler misin? Ben ona tutulduğuma göre başkası neden tutulmasın?"</span></span></p>

    <p class="MsoNormal"><span class="font"><span class="calibre12">"Unut gitsin, Valenti."</span></span></p>

    <p class="MsoNormal"><span class="font"><span class="calibre12">Yumruğunu yavaşça masaya indirdi. "Hiç olmazsa itiraf etsin! En azından ne <span>halt</span> yiyeceğimi bilirim."</span></span></p>

    <p class="MsoNormal"><span class="font"><span class="calibre12">"Neyi itiraf etsin?"</span></span></p>

    <p class="MsoNormal"><span class="font"><span class="calibre12">"Diğerlerini."</span></span></p>

    <p class="MsoNormal"><span class="font"><span class="calibre12">"Kafayı yemişsin sen. Çıldırmışsın, delirmişsin."</span></span></p>

    <p class="MsoNormal"><span class="font"><span class="calibre12">"Bilmek zorundayım. Dayanamıyorum."</span></span></p>

    <p class="MsoNormal"><span class="font"><span class="calibre12">"Üç kez dedin. Üçüncüsü kim?"</span></span></p>

    <p class="MsoNormal"><span class="font"><span class="calibre12">"Ah," dedi. "O iğrenç sıçan!"</span></span></p>

    <p class="MsoNormal"><span class="font"><span class="calibre12">"Kim?"</span></span></p>

    <p class="MsoNormal"><span class="font"><span class="calibre12">"Bakkalın çırağı. Sürekli burada takılıyor <span>piç</span>. <span>Şu yüzü sivilceli lise öğrencilerinden biri.</span> Sürekli burada ve sürekli tırnaklarını yiyor."</span></span></p>

    <p class="MsoNormal"><span class="font"><span class="calibre12">"Burada mı takılıyor?"</span></span></p>

    <p class="MsoNormal"><span class="font"><span class="calibre12">"Evet. Siparişi filan getiriyor. Linda'nın bacaklarını dikizliyor. Yakaladım <span>piçi</span>."</span></span></p>

    <p class="MsoNormal"><span class="font"><span class="calibre12">"Onu suçlayamam. Linda'nın bacakları çok güzel."</span></span></p>

    <p class="MsoNormal"><span class="font"><span class="calibre12">Bunu söylememeliydim. Alt dudağını ısırıp bana baktı, ellerini açıp kapayarak. Sonra kendini toparlayıp ağırbaşlılıkla konuşlu "Jim, sen benim dostumsun. Ama benim evimde olduğunu ve karını hakkında konuştuğumuzu unutma."</span></span></p>

    <p class="MsoNormal"><span class="font"><span class="calibre12">Omzunu okşayıp özür diledim. Davranışım gözünden yaşlar boşanmasına neden oldu. Elinin tersiyle yüzündeki yaşları sildi. Hiç, bu kadar sıkıntılı görmemiştim onu.</span></span></p>

    <p class="MsoNormal"><span class="font"><span class="calibre12">"Şu bakkalın çırağı," dedim. "Kötü bir niyeti olmadığına eminim. Linda'nın bacaklarına bakıyor diye endişelenmenin anlamı yok."</span></span></p>

    <p class="MsoNormal"><span class="font"><span class="calibre12">"Kim bilir neler geçiyordur o pis aklından? Ben bunu bilmek istiyorum! Ben köle gibi çalışırken burada neler döndüğünü nasıl bilebilirim?"</span></span></p>

    <p class="MsoNormal"><span class="font"><span class="calibre12">Banyoya gidip kapıyı çaldım. "Linda, çık artık. Halledelim şu meseleyi."</span></span></p>

    <p class="MsoNormal"><span class="font"><span class="calibre12">Kapıyı açıp şeytani güzelliğiyle durdu öylece. Valenti yanından geçip ecza dolabına doğru yürüdü. Linda yüzünü indirip kaşlarının altından Valenti'nin yüzüne baktı.</span></span></p>

    <p class="MsoNormal"><span class="font"><span class="calibre12">Valenti başını yana eğip yüzüne tentürdiyot sürdü. Kahverengi sıvı yanağından süzülüp gömleğini lekeledi. Yüzünü buruşturup acıyla inledi. Sonra Linda'ya döndü.</span></span></p>

    <p class="MsoNormal"><span class="font"><span class="calibre12">"Yardım et!" dedi. "Orada dikilip poz verme."</span></span></p>

    <p class="MsoNormal"><span class="font"><span class="calibre12">Linda bir havlu alıp soğuk suyun altında tuttuktan sonra yavaşça Valenti'nin yüzünü sildi. Valenti'yle aynı boydaydı. Üzerine ne giyerse giysin güzel görünen kadınlardandı. Vücudunun mükemmeliyeti kolaylıkla kabullenişini sergileyiş biçimiyle ilgiliydi.</span></span></p>

    <p class="MsoNormal"><span class="font"><span class="calibre12">"Zavallı sevgilim," dedi Linda.</span></span></p>

    <p class="MsoNormal"><span class="font"><span class="calibre12">Valenti dişlerini gıcırdattı, gözlerini kontrol etmeye çalışıyordu besbelli, ama yine yaşlar boşaldı gözlerinden; tentürdiyoda karışan ıı i, berrak yaşlar.</span></span></p>

    <p class="MsoNormal"><span class="font"><span class="calibre12">"Ve ben senin saçını çektim," dedi burnunu çekerek. <span>"Senin güzel, harikulade, altın saçlarını."</span></span></span></p>

    <p class="MsoNormal"><span class="font"><span class="calibre12">Bunu duyunca Linda da ağlamaya başladı. Ben uykulu ve sinirli bir biçimde öylece dikildim, yine de Valenti'nin aklını başına topladığına sevinmiştim. Ben çıkarken kanepede el ele tutuşmuş oturuyorlardı. Saat üçe geliyordu. Kapıyı kapatırken Valenti'nin aptal gibi davrandığı için af dilediğini duydum. Linda da o şekilde davranmakta belki de o kadar haksız olmadığını söylüyordu.</span></span></p>

    <p class="MsoNormal"><span class="font"><span class="calibre12">Bir hafta sonra Leon telefon edip lobide beni görmek isteyen bir Udin olduğunu ama onu tanıdığımı tahmin etmediğini söyledi.</span></span></p>

    <p class="MsoNormal"><span class="font"><span class="calibre12">Korkunç görünüyor," dedi.</span></span></p>

    <p class="MsoNormal"><span class="font"><span class="calibre12">"Yukarı gönder," dedim.</span></span></p>

    <p class="MsoNormal"><span class="font"><span class="calibre12">Linda'ydı. Kapının eşiğinde durdu. Sağ gözü şişmiş, burnu ve yanakları morarmıştı. Acı içinde topalladı, koluna girip kanepeye oturmasına yardım ettim. Sonra mutfağa girip ona bir içki koydum. Bir dikişte içti, gözyaşlarıyla birlikte.</span></span></p>

    <p class="MsoNormal"><span class="font"><span class="calibre12">"O <span>puşt</span>!" dedi. "O sapık!"</span></span></p>

    <p class="MsoNormal"><span class="font"><span class="calibre12">Onu teselli etmeye çalıştım. Yüzüstü kanepeye kapanıp hüngür hüngür ağlamaya başladı. Bir süre sonra hikâyeyi öğrendim. O sabah sütçü tahsilat için uğramıştı. Valenti hâlâ yataktaydı. Linda mutfakta sütçüyle muhabbet etmişti. Hoşlanıyordu sütçüden. İyi bir adamdı. Üç küçük kızı vardı ve onlarla gurur duyuyordu. Linda'ya kızlarından söz ediyordu ve Linda zevkle dinliyordu. Ama adamı bütün gün kapının eşiğinde tutamazdı tabii ki. Ayrıca ona karısının muzlu kek tarifini verecekti. Bu yüzden adama oturup bir fincan kahve içmesini teklif etmek zorunda kalmıştı. Valenti konuşmaları yataktan dinliyordu. Gözleri alev alev ve "Ya! Demek böyle!" diyerek pijamasıyla içeri daldıktan sonra sütçüyü merdivenden aşağı yuvarlamış, Linda'yı beş-altı kez yumruklamış, sonra da giyinip işe gitmişti.</span></span></p>

    <p class="MsoNormal"><span class="font"><span class="calibre12">"Benden bu kadar," dedi. "Boşanacağım."</span></span></p>

    <p class="MsoNormal"><span class="font"><span class="calibre12">Bunun iyi bir fikir olduğunu düşündüm ve bunu ona söyledim. Sonra eski dostum Alfred Valenti'yi hatırladım, birlikte geçirdiğimiz okul günlerini; 1932-33 yıllarım hatırladım, zor günlerdi bir yazar için ve Valenti o zor zamanlarda yanımda olmuş, bana maddi ve manevi destek sağlamıştı. Bütün bunları ve Linda'yı ne kadar çok sevdiğini düşününce Linda'dan çok hoşlanmama rağmen Valenti'ye sadık kalmam gerektiğine karar verdim.</span></span></p>

    <p class="MsoNormal"><span class="font"><span class="calibre12">"Bir içki daha içip tekrar düşünelim şu işi," dedim.</span></span></p>

    <p class="MsoNormal"><span class="font"><span class="calibre12">"Yararı yok," dedi. <span>"Benden bu kadar."</span></span></span></p>

    <p class="MsoNormal"><span class="font"><span class="calibre12">Birkaç içki içtik. Aynı şeyleri tekrar tekrar konuştuk, her seferinde dönüp dolaşıp aynı denkleme ulaşıyorduk; Valenti'nin serserinin teki olduğunu düşünüyor, ama onu seviyordu. Bu da bir şeydi. O kadarını ağzından almayı başarmıştım en azından. Ona dön meye gelince, mümkün değildi. Annesini dinlememekle hata etmiş ti. Annesi de bir zamanlar bir İtalyan tanımıştı. Annesinin tanıdığı İtalyan sustalı taşırdı. Annesini dinlememekle hata etmişti.</span></span></p>

    <p class="MsoNormal"><span class="font"><span class="calibre12">İki saat kaldı yanımda. Sonunda Valenti'ye dönüp bir kez daha denemeye razı ettim onu. Hayli mutlu olmuştum bunu yapabildiğim için. İyi dostum Valenti'ye sadık kalmıştım. Evliliğini kurtarmıştım. Ona aşkını iade etmiştim. <span>Bir ölçüde, en azından.</span> Dostluğunun karşılığını vermiştim. Ama Linda'nın bir şartı vardı. Valenti önünde diz çöküp özür dileyecekti.</span></span></p>

    <p class="MsoNormal"><span class="font"><span class="calibre12">"Ve bir şey daha," dedi. "Yeni bir araba istiyorum. Yeni bir Chevrolet."</span></span></p>

    <p class="MsoNormal"><span class="font"><span class="calibre12">"Pekâlâ," dedim. "Şimdi eve git. Ben Valenti'yle konuşurum."</span></span></p>

    <p class="MsoNormal"><span class="font"><span class="calibre12">Onu eve bıraktım. Yolda durup gözü için çiğ biftek satın aldık. "Valenti duygusaldır," dedim. "Ama seni seviyor."</span></span></p>

    <p class="MsoNormal"><span class="font"><span class="calibre12">"Sıçan," dedi. "Anneme de yaşlı kurbağa dedi."</span></span></p>

    <p class="MsoNormal"><span class="font"><span class="calibre12">"Bunun önemi yok."</span></span></p>

    <p class="MsoNormal"><span class="font"><span class="calibre12">"Annem şişmandır ama güzeldir."</span></span></p>

    <p class="MsoNormal"><span class="font"><span class="calibre12">Oturdukları binanın önünde indirdim onu. Sonra Elektrik İdaresi'ne sürdüm. Valenti <span>baş mühendisin</span> yardımcısıydı. İyi bir işi vardı, istikbalinin parlak olduğundan emindim. Ozalit odasında buldum onu. Bazı planlan inceliyordu. Kulağında kalın bir sargı vardı.</span></span></p>

    <p class="MsoNormal"><span class="font"><span class="calibre12">"Nasıl oldu?"</span></span></p>

    <p class="MsoNormal"><span class="font"><span class="calibre12">Bütün masumiyetiyle gülümsedi.</span></span></p>

    <p class="MsoNormal"><span class="font"><span class="calibre12">"O yaptı. Sürahiyle."</span></span></p>

    <p class="MsoNormal"><span class="font"><span class="calibre12">"Bunu anlatmadı bana."</span></span></p>

    <p class="MsoNormal"><span class="font"><span class="calibre12">"Elinde kasap bıçağıyla beni evden kovaladığını söyledi mi?"</span></span></p>

    <p class="MsoNormal"><span class="font"><span class="calibre12">"Onu yere serdiğini söyledi."</span></span></p>

    <p class="MsoNormal"><span class="font"><span class="calibre12">"Hafifçe ittim sadece."</span></span></p>

    <p class="MsoNormal"><span class="font"><span class="calibre12">"Gözündeki morluğa ne demeli peki?"</span></span></p>

    <p class="MsoNormal"><span class="font"><span class="calibre12">"Ben yapmadım," dedi. "Sütçü yaptı belki. Ya da bakkalın çırğı. Belki alt kattaki Walter. Belki kardeşim Mike -sağı solu belli olmaz. Belki hepsi aynı anda içeri dalıp kapıştılar. Hepimizi idare etliğine göre arada sırada böyle şeyler olması kaçınılmaz."</span></span></p>

    <p class="MsoNormal"><span class="font"><span class="calibre12">"Özür dilemen gerekiyor," dedim ona.</span></span></p>

    <p class="MsoNormal"><span class="font"><span class="calibre12">"O küçük sürtükten mi? Asla."</span></span></p>

    <p class="MsoNormal"><span class="font"><span class="calibre12">"Gözünü morarttın."</span></span></p>

    <p class="MsoNormal"><span class="font"><span class="calibre12">"Hak etmişti."</span></span></p>

    <p class="MsoNormal"><span class="font"><span class="calibre12">Ama Valenti özür diledi. Eve dönüp Linda'nın gözünün altındaki morluğu görünce ayaklarına kapanıp ondan intikam alması için yalvardı. "Polis çağır. Beni hapse tıktır. Beni boşa, Linda. Seni hak etmiyorum."</span></span></p>

    <p class="MsoNormal"><span class="font"><span class="calibre12">Linda meseleyi fazla büyütmedi. Valenti onun morarmış gözünü öptü, o da Valenti'nin sargılı kulağını. Odanın ortasında durup birbirlerinin dudaklarını öptüler. Sonra Valenti başını kaldırıp havayı kokladı. Ben de alabiliyordum kokuyu -spagetti sosu. Valenti Linda'dan ayrılıp mutfağa girdi. Linda öylece durup yüzünün sağlam tarafıyla tuhaf bir biçimde gülümsedi. Mutfaktan kaşık ve tava sesleri geldi. Yüzünde esrarengiz bir ifadeyle mutfaktan çıktı.</span></span></p>

    <p class="MsoNormal"><span class="font"><span class="calibre12">"Niye spagetti?"</span></span></p>

    <p class="MsoNormal"><span class="font"><span class="calibre12">"Hoşuna gider diye düşündüm."</span></span></p>

    <p class="MsoNormal"><span class="font"><span class="calibre12">"Benim için mi pişirdin?"</span></span></p>

    <p class="MsoNormal"><span><span class="font"><span class="calibre12">"Tabii ki sevgilim."</span></span></span></p>

    <p class="MsoNormal"><span class="font"><span class="calibre12">"Ne kadar da eminsin kendinden."</span></span></p>

    <p class="MsoNormal"><span class="font"><span class="calibre12">Linda bana baktı, korkmuştu biraz, ben de Valenti'ye baktım. Fesat parıltıları vardı siyah gözlerinde.</span></span></p>

    <p class="MsoNormal"><span class="font"><span class="calibre12">"Ne demek istiyorsun?" diye sordu Linda.</span></span></p>

    <p class="MsoNormal"><span class="font"><span class="calibre12">"Daha bu sabah kavga ettik demek istiyorum. Bana cam sürahi ve bıçakla saldırdın. Beni evden kovdun. Bir daha asla dönmeyeceğimi söyledim."</span></span></p>

    <p class="MsoNormal"><span class="font"><span class="calibre12">Derin bir soluk aldı Linda. "Ama sevgilim, Jim seni geri getireceğini söyledi. Sana sürpriz yapmak istedim."</span></span></p>

    <p class="MsoNormal"><span class="font"><span class="calibre12">"Yedi kişi için spagetti pişirerek mi?"</span></span></p>

    <p class="MsoNormal"><span class="font"><span class="calibre12">"Çok mu olmuş? Bilmiyorum, sevgilim."</span></span></p>

    <p class="MsoNormal"><span class="font"><span class="calibre12">Valenti kollarını kavuşturdu.</span></span></p>

    <p class="MsoNormal"><span class="font"><span class="calibre12">"Benden kurtulmuş olmanı mı kutlayacaktın yoksa? Belki Mike'ı, Walters'ı, sütçüyü ve bakkalın çırağını davet ettin."</span></span></p>

    <p class="MsoNormal"><span class="font"><span class="calibre12">"Kapa çeneni, Valenti," dedim.</span></span></p>

    <p class="MsoNormal"><span class="font"><span class="calibre12">"Dayanamayacağım!" dedi Linda. "Nefret ediyorum ondan! Onu öldürebilirim!"</span></span></p>

    <p class="MsoNormal"><span class="font"><span class="calibre12">Gülümsedi Valenti.</span></span></p>

    <p class="MsoNormal"><span class="font"><span class="calibre12">"Gördün mü, Jim? Duyuyor musun? Beni öldürebilirmiş."</span></span></p>

    <p class="MsoNormal"><span class="font"><span class="calibre12">Usanmıştım. Söyledim de bunu ona. "Valenti, iğrenç bir herifsin. Bu kız seni seviyor. Seni mutlu etmek istiyor. Elinden geleni yapıyor. Ama kıskançlığın çekilir gibi değil, Valenti. Hastasın. Onu hak etmiyorsun. Seni terk etmesi gerektiğini düşünüyorum. Artık dayanamıyor."</span></span></p>

    <p class="MsoNormal"><span class="font"><span class="calibre12">Valenti kendini sallanan koltuğa bırakıp ayakkabılarına baktı. Sözlerim sarsmıştı onu. Birazdan ağlamaya başlayacaktı muhtemelen. Gözlerine bakıyorduk. Parlaklığını kaybetmeye başladılar. İki karanlık havuz oluştu, taştı ve yanaklarından aşağı yaşlar süzülmeye başladı.</span></span></p>

    <p class="MsoNormal"><span class="font"><span class="calibre12">"Jim haklı," dedi. "Beni terk etmelisin, Linda."</span></span></p>

    <p class="MsoNormal"><span class="font"><span class="calibre12">Sonra sıra Linda'ya geldi. Onu o denli sefil, vicdan azabıyla kıvranırken görmeye dayanamadı Linda. "Ah, zavallı sevgilim! Bir tanem!" Valenti'nin önünde diz çöktü, bir yerinden küçük yeşil bir mendil çıkarıp gözyaşlarını sildi. "Jim yanılıyor sevgilim. Onu ilgilendiren bir mesele değil zaten."</span></span></p>

    <p class="MsoNormal"><span class="font"><span class="calibre12">"Sana vurdum!" diye hıçkırdı Valenti. "Öldür beni, Linda. Canıma kıy."</span></span></p>

    <p class="MsoNormal"><span class="font"><span class="calibre12">Tekrar başlamışlardı, Linda onun sargılı kulağını, Valenti de Linda'nın şiş gözünü öptü. Yetmişti bana. Değişken ruh hallerine ayak uyduramıyordum artık. Ya birbirlerini öldürmeye kalkışıyorlardı ya da kumrular gibi sevişiyorlardı. İkisi de bundan hoşlanıyordu herhalde. Ben hoşlanmıyordum. Tek kelime etmeden kapıya doğru yürüdüm. Hole çıktığımda Valenti gitmek üzere olduğumu fark etti. "Jim!"</span></span></p>

    <p class="MsoNormal"><span class="font"><span class="calibre12">Yanıma gelip kolunu omzuma doladı.</span></span></p>

    <p class="MsoNormal"><span class="font"><span class="calibre12">"İkimiz de seni çok seviyoruz, Jim. Kalmalısın. Linda'nın spagettisi lezizdir."</span></span></p>

    <p class="MsoNormal"><span class="font"><span class="calibre12">Başka planlarım olduğunu söyledim. İnandırıcı olmak için saatime baktım ve ıslık çaldım. Benimle hole çıkıp asansöre yürüdü. O ine zarfında kolunu omzumdan hiç çekmemişti.</span></span></p>

    <p class="MsoNormal"><span class="font"><span class="calibre12">"Sen benim en iyi dostumsun, Jim. Güvenebileceğim tek insansın."</span></span></p>

    <p class="MsoNormal"><span class="font"><span class="calibre12">Çılgın siyah gözlerine baktım ve başka bir şey düşündüm. "Hoşçakal, Valenti."</span></span></p>

    <p class="MsoNormal"><span class="font"><span class="calibre12">Sarıldı bana. Sonra yanağımdan öptü. Kulağındaki sargıdan dezenfektan kokusu geldi burnuma. "Güvenebileceğim tek insansın sen, Jim. Bunun benim için ne anlama geldiğini bilmiyorsun."</span></span></p>

    <p class="MsoNormal"><span class="font"><span class="calibre12">"Bildiğimi sanıyorum," dedim.</span></span></p>

    <p class="MsoNormal"><span class="font"><span class="calibre12">Sokağa, temiz havaya çıktığımda ciğerlerim genişledi ve yukarıda boğulmak üzere olduğumu anladım. Batmakta olan güneşe, pembeleşen gökyüzüne bakmak mutlu etti beni. Yalnız kalmaktan hoşnuttum. Hayatımdaki en değerli şeymiş gibi geldi bana. Arabama binip otele sürdüm.</span></span></p>

    <p class="MsoNormal"><span class="font"><span class="calibre12">Leon <span>resepsiyon</span> masasındaydı. Birkaç mektup tutuşturdu elime.</span></span></p>

    <p class="MsoNormal"><span class="font"><span class="calibre12">"Leon," dedim. "Gözü morarmış kızı hatırlıyor musun? Bir daha gelirse ben taşındım. Çin'e gittiğimi söyle."</span></span></p>

    <p class="MsoNormal"><span class="font"><span class="calibre12">"Çin'e," dedi Leon başını sallayarak.</span></span></p>

    <p class="MsoNormal"><span class="font"><span class="calibre12">Çin. Bir romanın sonuna yaklaşmışsan ve sözcükler akıyorsa Çin'de ya da Afrika'da ya da ayda olmaktan farksızdır. Her şeyden uzaksındır, günler uçar gider ve hangi günde olduğunu bile bilmezsin. Tam olarak hatırlamıyorum; yedi ya da sekiz gün sonraydı galiba. Romanı bitirmiş ve aynı gün hastalanmıştım. Ateşim çıkmıştı, titriyordum. Doktor Atwood'u aradım. Göğsüme baktı ve benim fark etmediğim bir şeyi fark etti. Benekler. Kızamık. Akşama doğru benekler çoğaldı. Otel idaresi hastaneye yatmamı istedi, ama Atwood onları ikna etti. Üçüncü kattaki odamda karantinaya alındım.</span></span></p>

    <p class="MsoNormal"><span class="font"><span class="calibre12">O gece Valenti geldi. Haber vermeden. Leon'a görünmeden yukarı çıkmayı nasıl becerdiğini bilmiyorum, ama kapıdaki <i class="calibre8">Girmeyin; Bulaşıcı Hastalık</i> levhasını görünce ne yaptığını biliyorum. İçeri girdi. Kapının açıldığını fark edince başımı kaldırıp baktım ve Valenti'yi gördüm. Onu son gördüğümde sadece kulağı sargılıydı. Bu sefer başına kalın bir pamuk tabakası sarılmış ve beyaz bantla bantlanmıştı. Abajur odanın öbür tarafında olduğu için beni iyi göremiyordu.</span></span></p>

    <p class="MsoNormal"><span class="font"><span class="calibre12">"Jim!" Endişe vardı sesinde. "Neyin var?"</span></span></p>

    <p class="MsoNormal"><span class="font"><span class="calibre12">Ateşim vardı ve canım sıkkındı. Başkalarının sorunlarını dinleyecek halim yoktu. Ateşim ve çirkin beneklerimle tek başıma odamda olmaktan başka bir şey istemiyordum.</span></span></p>

    <p class="MsoNormal"><span class="font"><span class="calibre12">"Başın," dedim. "Linda mı?"</span></span></p>

    <p class="MsoNormal"><span class="font"><span class="calibre12">"Evet. Çatal çekiçle. Sekiz dikiş."</span></span></p>

    <p class="MsoNormal"><span class="font"><span class="calibre12">"Valenti," dedim. "Lütfen git."</span></span></p>

    <p class="MsoNormal"><span class="font"><span class="calibre12">Oturdu.</span></span></p>

    <p class="MsoNormal"><span class="font"><span class="calibre12">"Öğüdüne ihtiyacım var."</span></span></p>

    <p class="MsoNormal"><span class="font"><span class="calibre12">"Hayır, yok. Hastayım, Valenti. Bulaşıcı."</span></span></p>

    <p class="MsoNormal"><span class="font"><span class="calibre12">Ayağa kalktı. "Nedir bulaşıcı olan."</span></span></p>

    <p class="MsoNormal"><span class="font"><span class="calibre12">"Kızamık."</span></span></p>

    <p class="MsoNormal"><span class="font"><span class="calibre12">Takip eden birkaç dakikayı hayal meyal hatırlıyorum. Kendimi savunamayacak kadar halsiz olduğumu ve Valenti'nin çeneme inen yumruğunu hatırlıyorum. Galiba bir ara beni yataktan yere yuvarladı, sonra kaldırıp bir yumrukla tekrar yatağa serdi. Kızamığı asla hafife alma. Saldırı sırasında bir ara siyah gözlerine bakma fırsatı buldum ve delirmiş olduğunu anladım. Bir gün sonunun böyle olacağından her zaman kuşku duymuş ama bu olasılığı düşünmemeye çalışmıştım. Sonra Linda'nın da muhtemelen kızamık olduğunu ve Valenti'nin o kaçınılmaz sonuca vardığını idrak ettim. Ama açıklama yapamayacak kadar halsizdim, bir işe de yaramayacaktı zaten. Açık kapının önünde durup yumruğunu salladığını ve ağladığını hatırlıyorum. "Sana güvendiğimi düşündükçe. Dostum olacaksın bir de. Yuh sana!"</span></span></p>

    <p class="MsoNormal"><span class="font"><span class="calibre12">Kızamık iki hafta sonra beni terk etti. Valenti'nin armağanları gözlerimin altında iki taze incir gibi iki ay boyunca sarktı. Burnumun kırıldığından emindim ama Atwood aksini söyledi. Eksik üç üst dişime gelince, dişçim Valenti'nin ziyaretinden önce onların çekilmesi gerektiğini söylemişti zaten. O konuda fazla sızlanmadım. Kimsenin bana inanmayacağını biliyordum zaten. Atwood'un bile. Hem Valenti hem Linda birkaç kez aradılar, ama Leon onlara Çin dedi.</span></span></p>

    <p class="MsoNormal"><span class="font"><span class="calibre12">Çin yalandı, ama New York kaçınılmaz, çünkü yeni kitabım çıkmak üzereydi. New York'a arabayla gitmeye karar verdim. Daha uzun süreceği için yüzüm toparlanma fırsatı bulacaktı. Arabamda oturmuş Filipinli komi Julio'nun bavullarımı arka koltuğa yerleştirişini seyrediyordum.</span></span></p>

    <p class="MsoNormal"><span class="font"><span class="calibre12">Karşı kaldırımdan havalı bir klakson sesi geldi ve birinin adımı seslendiğini duydum. Yepyeni bir Chevrolet yanaştı kaldırıma; Linda.</span></span></p>

    <p class="MsoNormal"><span class="font"><span class="calibre12">Gururlu bir biçimde el salladı. Gazlamayı düşündüm, onun yerine el salladım.</span></span></p>

    <p class="MsoNormal"><span class="font"><span class="calibre12">Arabadan inip kapıyı çarptı. Kendinden hayli memnun görünüyordu. Ama duruşunda bir tuhaflık vardı; kaskatı, robot gibi yürüyordu. Sonra bana doğru gelirken nedenini gördüm. Çelik ve deri karışımı bir boyunduruk takmıştı, Valenti giderek acımasızlaşıyordu anlaşılan. Sokağı kolaçan ettim. Valenti'nin nereden ve ne zaman çıkacağı belli olmazdı.</span></span></p>

    <p class="MsoNormal"><span class="font"><span class="calibre12">"Jim!" dedi Linda. "Nerelerdeydin?"</span></span></p>

    <p class="MsoNormal"><span class="font"><span class="calibre12">"Çin," dedim. Sonra başımla boyunduruğunu işaret ettim. "Bunu nasıl yaptı?"</span></span></p>

    <p class="MsoNormal"><span class="font"><span class="calibre12">"Bıktım bu Çin'den. Sürekli Çin. Çin'e mine gitmedin sen. Bizi sevmiyorsun artık. Merdivenden aşağı yuvarladı beni."</span></span></p>

    <p class="MsoNormal"><span class="font"><span class="calibre12">Sokağın ortasında duruyordu, başını pencereden içeri sokmuştu. Her zamankinden daha çekici görünüyordu. Boyunduruk şaşırtıcı bir şekilde yakışmıştı ona. Başını bir kaide gibi taşıyordu.</span></span></p>

    <p class="MsoNormal"><span class="font"><span class="calibre12">"Kızamık nasıldı?" diye sordum.</span></span></p>

    <p class="MsoNormal"><span class="font"><span class="calibre12">"Zavallı Jim," dedi. "Canım benim. Valenti bana anlattı."</span></span></p>

    <p class="MsoNormal"><span class="font"><span class="calibre12">"Ne anlattı?"</span></span></p>

    <p class="MsoNormal"><span class="font"><span class="calibre12">"Kızamık olduğunu. Bu yüzden arayıp durdum seni ama her seferinde Çin masalını dinledim," diye yanıt verdi.</span></span></p>

    <p class="MsoNormal"><span class="font"><span class="calibre12">"Sen de kızamık olmadın mı?"</span></span></p>

    <p class="MsoNormal"><span class="font"><span class="calibre12">"Önce kızamık sandık ama yediğim bir şey dokunmuş. Çilek galiba."</span></span></p>

    <p class="MsoNormal"><span class="font"><span class="calibre12">"Bu yüzden de boynunu kırdı."</span></span></p>

    <p class="MsoNormal"><span class="font"><span class="calibre12">"Kırık değil, Jim. Zedelendi sadece. Valenti değişti, Jim. <span>Artık çok farklı.</span> Bak bana ne aldı."</span></span></p>

    <p class="MsoNormal"><span class="font"><span class="calibre12">Yeni arabaya baktık ikimiz de.</span></span></p>

    <p class="MsoNormal"><span class="font"><span class="calibre12">"Güzel," dedim.</span></span></p>

    <p class="MsoNormal"><span class="font"><span class="calibre12">Sonra adımı duydum. Tanıyordum sesi. Valenti'ydi. Linda'nın arabasının yanına park etmişti, karşı kaldırıma. Klaksona yaslanmış, deli gibi el sallıyordu.</span></span></p>

    <p class="MsoNormal"><span class="font"><span class="calibre12">"Jim! Eski dost, Jim!"</span></span></p>

    <p class="MsoNormal"><span class="font"><span class="calibre12">"Linda," dedim. "Geri çekil."</span></span></p>

    <p class="MsoNormal"><span class="font"><span class="calibre12">"Ama Jim."</span></span></p>

    <p class="MsoNormal"><span class="font"><span class="calibre12">"Dostum!"</span></span></p>

    <p class="MsoNormal"><span class="font"><span class="calibre12">Debriyajı bıraktım ve gazladım. İkisi de arkamdan bağırıyor, durmam için el sallıyorlardı.</span></span></p>

    <p class="MsoNormal"><span class="font"><span class="calibre12">"Jim!" diye bağırdı Valenti. "Nereye gidiyorsun?"</span></span></p>

    <p class="MsoNormal"><span class="font"><span class="calibre12">"Çin'e," diye bağırdım.</span></span></p>
  </div>
</body>
</html>
