<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre5"><span class="calibre1"><br class="calibre4" clear="all" id="calibre_pb_15" /></span></b></span>

    <p class="MsoNormal"><a class="pcalibre pcalibre1" id="bookmark14"></a><span class="font"><b class="calibre5"><span class="calibre1"><span class="calibre2">&nbsp;</span></span></b></span></p>

    <p class="MsoNormal1"><a class="pcalibre pcalibre1" id="_Toc366761444"><span><!--[if gte vml 1]><v:shape
 id="Resim_x0020_16" o:spid="_x0000_i1026" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image018.jpg" v:shapes="Resim_x0020_16" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">BÜYÜK AÇLIK</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">Annesinin yukarı çıktığını duydu, ayağında yumuşak terlikleriyle. Bir saatten beri yatakta çizgi roman okuyordu, annesi zararlı olduğunu düşündüğü için yasaklamıştı ona çizgi roman okumayı. Ama Dan Crane okuyamıyordu aslında, çünkü yedi yaşına yeni basmıştı. Berbat bir yaş, su gibi okuyabilen kalleş abisinden iki yaş daha küçük.</span></span></p>

    <p class="MsoNormal"><span class="font"><span class="calibre12">"Uyandın mı, Danny," dedi Bayan Crane kapının eşiğinden. "Kahvaltı hazır."</span></span></p>

    <p class="MsoNormal"><span class="font"><span class="calibre12">Kahvaltı. Midesi bulandı Dan'in. <span>Her sabah aynı saçmalık; kahvaltı.</span> Aç değildi. Yatağa bir torba erikle girmiş, hepsini yiyip çekirdekleri radyatörün arkasına saklamıştı. Şimdi yine yemek diye tutturacaktı annesi. Gözlerini tavana dikip annesine soğuk davrandı.</span></span></p>

    <p class="MsoNormal"><span class="font"><span class="calibre12">"Burada mısın, oğlum?"</span></span></p>

    <p class="MsoNormal"><span class="font"><span class="calibre12">"Tamam, Anne."</span></span></p>

    <p class="MsoNormal"><span class="font"><span class="calibre12">"Yüzünü yıka. Tırnaklarını temizle."</span></span></p>

    <p class="MsoNormal"><span class="font"><span class="calibre12">Emirler o kadar aşağılayıcıydı ki cevap bile vermedi. Bir şey kesinleşmişti <span>ama;</span> Dan Crane sabrının sonuna gelmişti. Kahvaltı. Yüzünü yıka. Tırnaklarını temizle. Dişlerini fırçala. Saçını tara.</span></span></p>

    <p class="MsoNormal"><span class="font"><span class="calibre12">Çamaşırını değiştir. Kazağını as. Uyu. Uyan. Sessiz ol. Cevap ver. Kımıldama. İşe koyul. Ağzını aç. Dilini çıkar. Ağzını kapa. Yedi uzun yıl boyunca dayanmıştı Dan Crane. Yedi yıl; kölelikle geçen bir ömür.</span></span></p>

    <p class="MsoNormal"><span class="font"><span class="calibre12">Yorgam üzerinden çekip topuklarının kirini görmek memnun etti onu. Banyo yap. Fırçayı kullan. Ona başından defolup gitmesini söylese? O zaman babasıyla yüzleşmek zorunda kalırdı. Bu kötü müydü? Ha, ha! Avucunun içindeydi babası. Babası ne zaman öf- kelense, onun deyimiyle, gizemli gülümsemesi ve kutsal masumiyetiyle öfkesini eritmeyi her zaman başarırdı.</span></span></p>

    <p class="MsoNormal"><span class="font"><span class="calibre12">Abisinin yatağı odanın karşı tarafındaydı, yorganı açıktı, pijaması özenle katlanıp yastığın altına yerleştirilmişti. Nick severdi pijama giymeyi! Dan Crane abisinin pijamasını yumruğunun içine alıp dudaklarında pis bir gülümsemeyle havaya kaldırdı.</span></span></p>

    <p class="MsoNormal"><span class="font"><span class="calibre12">Nick'i kıstırmıştı nihayet, yumruğunun <span>içindeydi,</span> ve her şey geri geldi o anda -bütün dersleri A olan parlak öğrenci, resim yapma yeteneği de cabası, annesine her konuda yardımcı, misafir geldiğinde son derece etkileyici; karşısındaydı şimdi. Dan'in sol yumruğu çalışırken havada dans etti pijama. Sonra karşılık verdi sanki pijama, <span>Dan</span> sendeleyip yere düştü çünkü Nick onu boğuyordu. Soluğu kesildi, yüzü morardı. Yerde yuvarlandı, pijama üzerindeydi, sonunda <span>insan üstü</span> bir gayret sarf edip gırtlağım sıkan elleri uzaklaştırmayı başardı ve kavganın akışı değişti. Şimdi Nick onun altındaydı, ağzına ve burnuna korkunç yumruklar iniyor, burnundan kan fışkırıyor, gözlerinde dehşet okunuyordu. Crane son bir yumruk daha çaktı ve Nick hiç kımıldamadan öylece yattı, soluk bile almıyordu. Dan Crane işaret parmağıyla Nick'in gözlerinden birini dürttü. Ölmüştü Nick. Güçlükle ayağa kalktı, parçalanmış yüzünün, tutmayan kolunun ve dudaklarından süzülen kanın farkında olmaksızın. Şerif içeri girip pörtleyen gözleriyle manzaraya baktığında <span>Dan</span> soluk soluğa ve başı dönerek öylece durup hiçbir açıklamada bulunmadı.</span></span></p>

    <p class="MsoNormal"><span class="font"><span class="calibre12">"Onu öldürdün, Crane," dedi Şerif. "Öz kardeşini öldüresiye dövdün. <span>Tanrım, nasıl dövmek bu."</span></span></span></p>

    <p class="MsoNormal"><span class="font"><span class="calibre12">"Mecbur kaldım, Şerif," dedi Crane soluk soluğa. "Ben onu öl-dürmeseydim o beni öldürecekti. Bana bıçak çekti."</span></span></p>

    <p class="MsoNormal"><span class="font"><span class="calibre12">Şerif elini uzattı. "Beş para etmez serserinin biriydi, <span>Dan</span>. Bu ülkenin sana minnet borcu var."</span></span></p>

    <p class="MsoNormal"><span class="font"><span class="calibre12">Şerif yok oldu ve Dan Crane göğsünü öne çıkarıp çıplak halde banyoya yürüdü, yeni gün Nick'in ölümüyle neşeli bir renge bürünmüştü. Pencereden parlak sabah güneşini gördü, güneş ışınları beyaz kireç boyalı garajdan yansıyıp gözlerini kamaştırdı. Banyodaki saat sekiz buçuğu gösteriyordu. Dikkatle inceledi saati. Nick saati okuyamadığı için sürekli alay ederdi onunla. Ha -o budala! İşte, on ikiye çeyrek vardı, yediye on vardı, on birdi; ne fark ederdi ki?</span></span></p>

    <p class="MsoNormal"><span class="font"><span class="calibre12">Merdivenden annesinin sesi geldi yine; "Daniel Crane. Beni duydun mu? Kahvaltı!"</span></span></p>

    <p class="MsoNormal"><span><span class="font"><span class="calibre12">"Tamam, tamam, tamam."</span></span></span></p>

    <p class="MsoNormal"><span class="font"><span class="calibre12">Sabun bezinin köşesini sıcak suyla ıslatıp üç kez hafifçe yüzüne sürttü, alnına ve yanaklarına. Tiksindirici bir deneyimdi. Yüzünü havluyla silerken dişlerini sıktı. Ayna ona saçını taramaya gerek olmadığını söyledi; iyiydi böyle, yüzünden ve gözlerinden uzak. Yanları biraz dikilmişti gerçi, ama ne çıkardı? Tırnaklarını inceledi. Ama <span>Dan</span> temiz tırnak konusunda iyi bir yargıç sayılmazdı. Yıllarca tırnaklarını inceledikten sonra çift renkli olduklarına kanaat getirmişti; pembe ve gri-siyah. Annesi bazen güç kullanarak gri- siyah tabakayı biraz inceltiyordu. <span>Dan</span>, canlı deriyi kazıdığından emin olarak acı içinde çığlık atardı annesi bunu yaptığında.</span></span></p>

    <p class="MsoNormal"><span class="font"><span class="calibre12">Pastırmalı yumurta, tereyağı sürülmüş kızarmış ekmek ve buğday gevreği kokusu yayılmıştı hole, bir an için hoşuna gitti. Ama sonra midesinin bulanmasını yeğledi ve zihninde pastırmalı yumurta tabağını bütün iğrençliğiyle canlandırdı, buğday gevreğinin üzerine de bir bal tabakası yayılmıştı. Hayal gücü arzuladığı etkiyi yarattı. Boğazına bir gece önce yediği eriklerin ekşi suyu geldi. Crane geri itti erik suyunu. Midesi bulanıyordu, yemek yiyemeyecek kadar hastaydı.</span></span></p>

    <p class="MsoNormal"><span class="font"><span class="calibre12">Sefil kaderini gözden geçirdi. Asla mısır gevreği ya da patlamış mısır ya da televizyon reklamlarında gördüğü leziz şeyler yenmezdi bu evde. Annesi marketten iğrenç şeyler alırdı hep. Sözüm ona mükemmel dişler sağlayacak şeyler. Peki, sağlıyor muydu? Alaycı bir gülümseme belirdi dudaklarında, dilini dişçinin daha geçen hafta yaptığı dolgunun üzerinde gezdirdi; sokağın karşı tarafında kahvaltıda sadece mısır gevreği yiyen David Culp yaşıyordu, dişleri mükemmel ve süt gibi beyazdı.</span></span></p>

    <p class="MsoNormal"><span class="font"><span class="calibre12">Suratını asıp bütün uyuşukluğuyla giyinmeye koyuldu, onun için hazırlanmış temiz şortu, ütülenmiş kot pantolonu, gömleği ve çorapları giymemeye özen göstererek.</span></span></p>

    <p class="MsoNormal"><span class="font"><span class="calibre12">Eski şortu güzelce oturdu üzerine. Teni gibiydi neredeyse, Dan Crane'e özgü o güzel koku vardı üzerinde. Dün giydiği tişört David'in evinin altında geçirdikleri güzel saatleri hatırlatan lekelerle kaplıydı, David'le kumsalda topladıkları deniz kabuklarını gömmüşlerdi evin altındaki gizli sığınıklarına. Gerçekten de Dan Crane'in salgıladığı baskın koku denizin kokuşuydu, kıyıdan çekilmiş yaşlı ve yorgun denizin kokusu. Kot pantolonu bacaklarına nemli çadır bezi gibi yapıştı, üzerindeki yağ ve katran tabakası Daniel Boone'un bacaklarındaki güderi gibi samimi bir yapışkanlık kazandırıyordu kumaşa. Çorapları mahcup bir biçimde gevşemişlerdi, bir otomobil tamircisinin kirli paçavraları gibi, her iki başparmağında da rahat ve biçimli birer delik. Annesinin eski tenis ayakkabılarını görünce yakınacağını biliyordu. Birini yerden aldı, burnuna götürüp kokladı. Ayak kokusundan başka bir koku gelmedi burnuna. Ayakkabıları bağlarını çözmeden, zorlanarak ve arada sırada inleyerek ayağına geçirdi. Bağcıkları şeytani bir düğüm kümesine dönüşmüşlerdi, hiçbir anne o düğümleri çözemezdi.</span></span></p>

    <p class="MsoNormal"><span class="font"><span class="calibre12">Bu işin altından kalkabilecek miydi acaba? Annesi onu doğru yukarı gönderebilirdi; ama öte yandan, göndermeyebilirdi de. Denemeye denerdi. Yavaşça indi basamaklardan, göğsünü tırabzana sürterek. Sonra onu gördü, iki yaşındaki kız kardeşi Victoria'yı, merdivenin alt basamağındaydı. <span>Dan</span>, onu bekleyen tehlikeyi sezdi, çünkü kız kardeşi şeytani gözlerle gelmesini bekliyordu. Başının en büyük belasıydı o kız, dünyada paramparça etmek istediği tek varlık.</span></span></p>

    <p class="MsoNormal"><span class="font"><span class="calibre12">"Tamam, Vicky," diye uyardı onu. "Dikkat et. Seni uyarıyorum. Dikkat et."</span></span></p>

    <p class="MsoNormal"><span class="font"><span class="calibre12">Vicky alt basamağa çömelip gülümsedi ona.</span></span></p>

    <p class="MsoNormal"><span class="font"><span class="calibre12">"Danny," dedi gülümseyerek. "Danny."</span></span></p>

    <p class="MsoNormal"><span class="font"><span class="calibre12">Tombul pembe parmaklarını sevgiyle ona doğru uzattı, ama Dan Crane onun bir an öpen Öteki an ısıran şeytani bir kadın olduğunu biliyordu. Daha da kötüsü, kendini savunma izni yoktu. Babası evde birçok emir verir ve çoğu dikkate alınmazdı, ama Victoria söz konusu olduğunda son derece katıydı; kimse Victoria'ya bir fiske bile vuramazdı -gözlerini oymaya kalksa, parmağını ısırsa ya da çekici başını indirse bile. Dan Crane'e bütün bunları, hatta fazlasını yapmışlığı vardı ve Dan'in tahammülü kalmamıştı.</span></span></p>

    <p class="MsoNormal"><span class="font"><span class="calibre12">"Danny..."</span></span></p>

    <p class="MsoNormal"><span class="font"><span class="calibre12">Vicky kollarını Dan'in kalçalarına doladı, <span>Dan</span> saçlarının yumuşaklığını hisseti, üzerine sinmiş olan o tatlı sabah kokusunu aldı ve birden ondan bu denli nefret ettiği için utandı kendinden. Vicky hayranlık dolu bakışlarla onu seyrederken gül koncasını andıran ağzıyla adını tekrarlayıp duruyordu.</span></span></p>

    <p class="MsoNormal"><span class="font"><span class="calibre12">"Sevgili Vicky," diye mırıldandı <span>Dan</span>. "Canım benim."</span></span></p>

    <p class="MsoNormal"><span class="font"><span class="calibre12">Merdivenin alt basamağına oturdu ve Vicky onun yüzüne dokundu, saçlarını okşadı, onu tekrar görmenin mutluluğuyla bir kedi yavrusu gibi mırlamaya başladı. Onun yuvarlak masumiyeti karşısında teslim oldu <span>Dan</span>, bir kez daha onun hakimiyeti altına girmişti. Kız kardeşini bağrına basıp ensesindeki yumuşak saçları öptü.</span></span></p>

    <p class="MsoNormal"><span class="font"><span class="calibre12">"Öp," diye yalvardı. "Ağabeyi öp."</span></span></p>

    <p class="MsoNormal"><span class="font"><span class="calibre12">Vicky gül koncası ağzını usulca Dan'in ağzına yaklaştırdı ve <span>Dan</span> leziz bir beklentiyle gözlerini yumdu. Ama kızın içindeki şeytan harekete geçti, parlak beyaz dişleri Dan'in alt dudağını mengene gibi kaptı. <span>Dan</span> bir çığlık atıp geriye yuvarlandı, küçük ağız hâlâ üzerindeydi. Vicky ağzını açıp dudağını bıraktığında Dan Crane yere uzanmış ağlıyordu. Yüzünü elleriyle örtüp hıçkıra hıçkıra ağladı.</span></span></p>

    <p class="MsoNormal"><span class="font"><span class="calibre12">"Victoria!" dedi anneleri. "Kötü kız!"</span></span></p>

    <p class="MsoNormal"><span class="font"><span class="calibre12">Çocuk da korkup ağlamaya başladı. Bayan Crane yere çömelip Dan'in titreyen alt dudağına baktı. <span>Dan</span> mutluluktan ağlıyordu artık, çünkü üzerini değişmek için yukarı gitmek ve kahvaltı etmek zorunda kalmayacağını biliyordu. Annesi onu şefkatle kucaklarken kuşkulu bir biçimde koklasa da Dan'in acı çekmeyi ve ağlamayı sürdürmesi yeterli olacaktı.</span></span></p>

    <p class="MsoNormal"><span class="font"><span class="calibre12">Yıkılmış bir adam gibi mutfağa girip iskemlelerden birine çöktü. Gözyaşlarının arasından pastırmalı yumurtayı, portakal suyunu ve süt dolu bardağı gördü. Katlanamayacaktı. Sarsıla sarsıla ağlamaya başladı yine.</span></span></p>

    <p class="MsoNormal"><span class="font"><span class="calibre12">"Lütfen, anne. Anne, anne! Yalvarıyorum, anne! Yemek yememi isteme benden!"</span></span></p>

    <p class="MsoNormal"><span class="font"><span class="calibre12">Annesi parmak uçlarında kum ve katranı hissederek kirli saçlarını okşadı. "<span>Tamam</span> çocuğum, tamam."</span></span></p>

    <p class="MsoNormal"><span class="font"><span class="calibre12">Hemen kalkıp mutfaktan çıkmadı. Birkaç dakika daha hıçkırmaya devam etti. Vicky bile haline acımış, pişmanlık duygusuna kapılmıştı. Yanına gelip kendi gözyaşlarıyla hâlâ ıslak yanağını eline sürttü.</span></span></p>

    <p class="MsoNormal"><span class="font"><span class="calibre12">Ona bir tane çakmak geldi içinden, ama ne kadar yararlı olduğunu hatırladı. İç geçirip abartmamaya çalışarak mutfaktan dışarı sendeledi. Verandaya çıktığında yüzündeki ıstırap maskesi düştü, gözleri önündeki yeni ve harikulade günün beklentisiyle dans etti. Soluğunun altından tuhaf gırtlak sesleri çıkardı, annesini düşünüp kendi kendine söylendi.</span></span></p>

    <p class="MsoNormal"><span class="font"><span class="calibre12">"<span>Keriz</span>," dedi gülümseyerek. "Büyük <span>keriz</span>."</span></span></p>

    <p class="MsoNormal"><span class="font"><span class="calibre12">Garajın köşesinde sinsice duran biri çekti dikkatini. Yan komşularının oğlu Johny Stribling. Dişlerine kadar silahlanmıştı, ağzında plastik bir bıçak, elinde bir tüfek vardı ve iki beline iki adet 45'lik Gene Autry kuşanmıştı. John Stribling, Batı'nın kanun ve düzen tanımaz bir numaralı düşmanıydı. Gece gündüz ovalarda dolanır, kanun adamlarını vurur, şerifleri bıçaklardı. İki hafta boyunca, yaz tatili başladığından bu yana, dilini damağına sürterek çıkardığı <i class="calibre8">tiu! tiu!</i> <span>sesiyle</span> ateşlediği silahlarıyla sayısız cinayet işlemiş, gittiği her yeri kana bulamıştı.</span></span></p>

    <p class="MsoNormal"><span class="font"><span class="calibre12">Crane de pek çok cinayet işlemişti. Durumu kavraması iki saniyesini aldı Dan'in. Sonra harekete geçti. Bir elinde kıvılcım püskürten silahı, ötekinde altın kaplama Hoppy altıpatlarıyla verandadan aşağı atlayıp komşusunu selamladı.</span></span></p>

    <p class="MsoNormal"><span class="font"><span class="calibre12">"Kimin peşindesin, Johnny?"</span></span></p>

    <p class="MsoNormal"><span class="font"><span class="calibre12">Stribling bu selamlamadan rahatsızlık duydu, çünkü onu Crane ailesinin çamaşırlarının asılı olduğu Güney Kaliforniya arka bahçesinin kasvet verici gerçekliğine götürmüştü.</span></span></p>

    <p class="MsoNormal"><span class="font"><span class="calibre12">"Sana ne?"</span></span></p>

    <p class="MsoNormal"><span class="font"><span class="calibre12">"Seninle oymamı ister misin?"</span></span></p>

    <p class="MsoNormal"><span class="font"><span class="calibre12">Vaşak gibi baktı Stribling ona. "Kanun adamı olmak istiyor musun?"</span></span></p>

    <p class="MsoNormal"><span class="font"><span class="calibre12">"Hayır. Ben Yumurcak Bill'im."</span></span></p>

    <p class="MsoNormal"><span class="font"><span class="calibre12">"Hayır, değilsin. Kanun adamı olman gerekiyor."</span></span></p>

    <p class="MsoNormal"><span class="font"><span class="calibre12">"Ölmek için mi? Olmaz."</span></span></p>

    <p class="MsoNormal"><span class="font"><span class="calibre12">"O zaman benimle oynayamazsın."</span></span></p>

    <p class="MsoNormal"><span class="font"><span class="calibre12">John Stribling kasıla kasıla arka kapıya doğru yürüdü, silahları takırdıyordu.</span></span></p>

    <p class="MsoNormal"><span class="font"><span class="calibre12">"Bekle, Johnny. Oynayacağım."</span></span></p>

    <p class="MsoNormal"><span class="font"><span class="calibre12">Kanun kaçağı acımasız dudaklarında pis bir gülümsemeyle arkasına döndü. "Biraz önce San Juan Bankası'nı soydum. Üç kişi öldürdüm. Kanun peşimde. O da sensin. Yüze kadar say, sonra peşime düş."</span></span></p>

    <p class="MsoNormal"><span class="font"><span class="calibre12">"Tamam."</span></span></p>

    <p class="MsoNormal"><span class="font"><span class="calibre12">Yüze kadar saymayı bilmiyordu Crane. On dokuzdan sonra bir şeyler geveledi, ama yüze kadar saymanın ne kadar zaman aldığını biliyordu. Kanun adamı olmanın aptallığı oyunun tadını biraz kaçırıyordu onun için. Güzel değildi kanun adamı olmak. Kanun yaşlı insanlar içindi; annesi için, babası için, öğretmenleri için. Ona ne yapması, ne yemesi ve ne zaman yemesi gerektiğini söyleyenler için. Kanun seni yatağa yatırırdı, sabah yataktan kaldırırdı. Kanun yüzünü yıkatırdı, kulaklarına sabun bezi sokardı, seni okula ve kiliseye gönderirdi. Canını sıkıyordu kanun, karnını ağrıtıyordu, onurunu kırıyordu. Ve sonunda kanun kaçaklarını bile haklıyordu kanun. Ağır bir yürekle orada öylece durdu, oynadığı rolde zafere ulaşmak ilgilendirmiyordu onu.</span></span></p>

    <p class="MsoNormal"><span class="font"><span class="calibre12">Sonra düşmanın peşine düştü. Stribling'in nereye gizlendiğini biliyordu, çünkü o oyunu yüzlerce kez oynamışlardı. Beş ev aşağıdaki ara sokakta, Beckerların incir ağacının iri yapraklarının arasında bulacaktı John Stribling'i. Arkadan dolanıp bahçeye sokaktan girmek ve usulca Beckerların park girişini katetmek Stribling'i haklamaya yetecekti. Ama Crane trajedinin pençesindeydi, eski iz sürme arzusu kaybolmuştu. İstemeye istemeye ara sokağa girdi, adımlarını gizleme zahmetine katlanmadan, kanun kaçağının mermisini yemeye neredeyse gönüllü.</span></span></p>

    <p class="MsoNormal"><span class="font"><i class="calibre8"><span class="calibre12">"Tiu! Tiu!"</span></i></span> <span class="font"><span class="calibre12">Ölümcül bir ateş açıldı incir ağacından.</span></span></p>

    <p class="MsoNormal"><span class="font"><span class="calibre12">Crane sendeledi, kalbinin hemen altına isabet eden merminin yakıcı sancısını hisseti. Bir sarhoş gibi olduğu yerde sallandı ve yere yığılırken kıvılcım silahı parmaklarının arasından kayıp düştü. Stribling bir zafer çığlığı attıktan sonra ağaçtan yere sıçrayıp Crane'in yanına koştu. Kötü yaralanmıştı Crane. Mermi sırtından çıkmıştı, yarasından kan fışkırıyordu. Güçsüz bir hamleyle altıpatlarına davrandı. Stribling kötülüğün hazzıyla Crane'in elinin silahına dokunmasını bekledi. Sonra plastik bıçağıyla harekete geçti, dermansız vücudunun üzerine sıçrayarak saplamaya başladı. Crane'in vücudu titredi ruhunu teslim etmeden önce, sonra hiç kıpırdaman yattı. Ölmüştü. Oyun bitmişti. Baştan başlamak gerekiyordu.</span></span></p>

    <p class="MsoNormal"><span class="font"><span class="calibre12">Crane iki kez daha öldü o sabah. Birinde Hopalong Cassidy olarak yüreği sökülüp Arizona akbabalarına fırlatıldı. Ötekinde Lone Ranger olarak daha da korkunç oldu sonu. Stribling onu ağaca bağlayıp iki kulağını da uçurdu, altın kargosunun gizli yerini söylemeyi yine reddettiğinde plastik bıçağıyla burnunu kesti kanun kaçağı. Crane kendi kanının oluşturduğu gölün içine yığılıp acınası bir biçimde inledi ve sırrı sonsuza dek onda kaldı.</span></span></p>

    <p class="MsoNormal"><span class="font"><span class="calibre12">Gazoz şişelerini bulmasalardı katliam sürecekti. Ara sokağın yüksek otlarının arasına atılmış bir çuvalın içinde on tane boş gazoz şişesi, altın değerinde, her biri beş sent. Çocuklar ganimeti bir vagona yükleyip marketin yolunu tuttular. Dışarı çıktıklarında ikisinin de elinde birer çeyreklik vardı, zengin olmuşlardı. Parayı sakıza ve çikolataya yatırdılar.</span></span></p>

    <p class="MsoNormal"><span class="font"><span class="calibre12">Özel ve gizli bir partiydi. Cranelerin garajının çatısına çıktılar, karınüstü uzanıp sessiz bir açgözlülükle çikolataları yediler. Sıcak öğle güneşi çikolataları erittiği için yaldızın üzerinden dişleriyle kazıyıp parmaklarını yaladılar. Sora sırtüstü uzandılar, sıcak ve leziz sakızı ağızlarına atıp gözlerini güneşe yumdular, gırtlaklarına akan sıvının tadını çıkararak yavaşça çiğnediler.</span></span></p>

    <p class="MsoNormal"><span class="font"><span class="calibre12">"Danny!"</span></span></p>

    <p class="MsoNormal"><span class="font"><span class="calibre12">Annesi arka balkondan ona sesleniyordu.</span></span></p>

    <p class="MsoNormal"><span class="font"><span class="calibre12">"Ne istiyorsun?"</span></span></p>

    <p class="MsoNormal"><span><span class="font"><span class="calibre12">"Öğle yemeği hazır."</span></span></span></p>

    <p class="MsoNormal"><span class="font"><span class="calibre12">İnledi Crane. Öğle yemeğini düşünür düşünmez ağzındaki sakız zehre döndü. Tiksintiyle tükürdü sakızı ağzından.</span></span></p>

    <p class="MsoNormal"><span class="font"><span class="calibre12">Garajın çatısından aşağı inip bahçeye girdiler. Stribling hemen yandaki evine gitti. Crane hortumun musluğunu açıp ağzını çalkaladıktan sonra ağzını koluna sildi. Mutfak kapısından içeri bakıp düşündü bir süre. Domates çorbası, sandviç ve bir bardak süt muhtemelen diye geçirdi içinden. Kaçış yoktu, isyan edebilirdi ancak. Gerçekten sıkkındı canı, midesinde bir ağırlık hissediyordu. Bir karış suratla mutfağa girdi.</span></span></p>

    <p class="MsoNormal"><span class="font"><span class="calibre12">Domates çorbasıydı gerçekten ve süt ve sandviç.</span></span></p>

    <p class="MsoNormal"><span class="font"><span class="calibre12">Nick bitirmek üzereydi. Süt bardağını dikip iskemlesini geri itti.</span></span></p>

    <p class="MsoNormal"><span class="font"><span class="calibre12">"Lezizdi anneciğim. Teşekkür ederim."</span></span></p>

    <p class="MsoNormal"><span class="font"><span class="calibre12">"Yalaka" dedi <span>Dan</span> pis pis sırıtarak.</span></span></p>

    <p class="MsoNormal"><span class="font"><span class="calibre12">"Sen kime <span>yalaka</span> diyorsun?"</span></span></p>

    <p class="MsoNormal"><span class="font"><span class="calibre12">"Sana, <span>salak</span>. Ne yapacaksın?"</span></span></p>

    <p class="MsoNormal"><span class="font"><span class="calibre12">Bayan Crane araya girdi. "Otur, Danny. Yemeğini ye."</span></span></p>

    <p class="MsoNormal"><span class="font"><span class="calibre12">"Aç değilim."</span></span></p>

    <p class="MsoNormal"><span class="font"><span class="calibre12">"Kendini iyi hissetmiyor musun, Danny?"</span></span></p>

    <p class="MsoNormal"><span class="font"><span class="calibre12">"Kendimi hiç bu kadar iyi hissetmemiştim."</span></span></p>

    <p class="MsoNormal"><span class="font"><span class="calibre12">Annesinin sesi öfkeyle tizleşti. "Dan Crane, bana karşı gelmene izin veremem. Odana git."</span></span></p>

    <p class="MsoNormal"><span class="font"><span class="calibre12">Crane kasıla kasıla odasına çıkıp kendini yatağa fırlattı. Gözlerini tavana dikip bir eşeği olmasını diledi, üzerine binip Los Angeles'a gidebileceği cana yakın bir eşek, dağların altın dolu olduğu ve erkeklerin altın bulup ailelerini terk ettikleri Sacramento'ya, dedesinin yanına. Kendini zengin olarak hayal edip gülümsedi, eski günlerde ona sert davrandığı için pişmanlık gözyaşları döken annesine altın parçaları fırlatırken.</span></span></p>

    <p class="MsoNormal"><span class="font"><span class="calibre12">Saat üçte Victoria'nın gırtlağından dökülen çağıltı sesi geldi duvarın arkasından, kız kardeşi ikindi uykusundan uyanmıştı. Vicky'yi beşiğinde hayal etti, yanakları pespembe, gözleri berrak, kendi kendine şarkı söylerken. Birden onu görmek için karşı koyulmaz bir istek duydu.</span></span></p>

    <p class="MsoNormal"><span class="font"><span class="calibre12">Bebeklerin ve oyuncak ayıların arasında yatmış, havaya kaldırdığı ayaklarının parmaklarına bakarak mırıldanıyordu.</span></span></p>

    <p class="MsoNormal"><span class="font"><span class="calibre12">Sessiz bir hayranlıkla başında durdu, uykulu gözlerinden ve güzel kırmızı dudaklarından büyülenmişti. Cazibesi her zamanki gibi içindeki katili eritmişti, üzerine eğilip ona bebek dilinde bir şeyler söyledi.</span></span></p>

    <p class="MsoNormal"><span class="font"><span class="calibre12">Victoria'nın pembe parmakları gözlerini ve kulaklarını kurcaladı, dudaklarına geldiğinde hızla öpücüklere boğdu onları. Küçük tırnakları burun deliklerini tuttu. Tamamen büyülenmesini bekliyordu sanki. Sonra okudu canına. Tırnaklarını yüzüne geçirdi. Şiddetli bir sancı hissetti. Parmaklarında ve tişörtünün önünde gördü -Hopalong Cassidy ya da Lone Ranger'in kanı değil- Daniel Crane'in zengin, kırmızı, paha biçilmez kanı.</span></span></p>

    <p class="MsoNormal"><span class="font"><span class="calibre12">"Anne, imdat! Ah, anne!"</span></span></p>

    <p class="MsoNormal"><span class="font"><span class="calibre12">Annesi banyoda buldu onu, korku içinde, kırmızı lekeli bir havluyu yüzüne bastırırken. Sabunluğun içine sarılmış iki parça buz kanamayı hemen kesti ve Bayan Crane her şeyi unutup ona tekrar dışarı çıkabileceğini söyledi. Üzerini değiştirmesini söylediğinde itiraz etmedi. Sonra temiz giysileriyle annesinin önünde durdu, sakinleşmiş ve üzgün. Birden kollarını onu boynuna doladı ve yanağına kondurduğu coşkulu öpücükle annesini şaşkınlık içinde bıraktı, çünkü anneyi öpmeyi tasvip etmeyen sert bir erkekti Crane.</span></span></p>

    <p class="MsoNormal"><span class="font"><span class="calibre12">Annesini şaşkınlığıyla başbaşa bırakarak amaçsızca merdivenden aşağı indi. Mutfaktan ciğer, pastırma ve fasulye kokusu geliyordu. Açlığın deliliğine esir düşüp hızla mutfağa doğru yürüdü. Pastırmalı ciğer şarkı söylüyordu tavanın içinde, fasulye ise fırındaki kahverengi çömlekte kaynıyordu. Ama her şey yenemeyecek kadar sıcaktı. Buzdolabını açtı, iki yüz elli gramlık kaşar peyniri parçasıyla bir elma alıp koltukaltlarına sıkıştırdı. Sonra süt şişesini aldı, dudaklarına götürüp hiç ara vermeden neredeyse hepsini içti. Sonra buzdolabını kapatıp dışarı çıktı.</span></span></p>

    <p class="MsoNormal"><span class="font"><span class="calibre12">Bir saat sonra akşam yemeği hazırdı, ama Dan Crane elini bile sürecek halde değildi. Kaşar peyniri midesine oturmuştu. Bayan Crane pastırmalı ciğeri, kuru fasulyeyi ve salatayı tabağına koyduğunda çaresizlikle tabağına baktı, abisinin annesine, "Anne, bayılırım pastırmalı ciğere, kuru fasulye de leziz olmuş," deyişini dinleyerek.</span></span></p>

    <p class="MsoNormal"><span class="font"><span class="calibre12">"Bir sorun mu var, Danny?" diye sordu Bay Crane.</span></span></p>

    <p class="MsoNormal"><span class="font"><span class="calibre12">"Aç değilim, baba."</span></span></p>

    <p class="MsoNormal"><span class="font"><span class="calibre12">"Ama pastırmalı ciğerin tadına bile bakmadın," dedi Dick neşeli tez canlılıkla.</span></span></p>

    <p class="MsoNormal"><span><span class="font"><span class="calibre12">Dan</span></span></span> <span class="font"><span class="calibre12">çenesini indirip somurttu.</span></span></p>

    <p class="MsoNormal"><span class="font"><span class="calibre12">"Bu çocuk beni gerçekten kaygılandırıyor," dedi Bayan Crane. "Hiçbir şey yemez oldu."</span></span></p>

    <p class="MsoNormal"><span class="font"><span class="calibre12">Bay Crane gözlerini Dan'in asık suratına dikti. "Yiyecek. Aç değil sadece. Değil mi, Danny?"</span></span></p>

    <p class="MsoNormal"><span><span class="font"><span class="calibre12">Dan</span></span></span> <span class="font"><span class="calibre12">gözleriyle sevgi ve şefkat dalgaları yayarak karşısında oturan babasına baktı. Yüzü gevşedi, dudakları yumuşadı ve tabağına iki damla gözyaşı düştü.</span></span></p>

    <p class="MsoNormal"><span class="font"><span class="calibre12">"Ah, baba," diye hıçkırdı. "Bir tek sen anlıyorsun beni."</span></span></p>

    <p class="MsoNormal"><span class="font"><span class="calibre12">"Elimden geleni yapıyorum," dedi Bay Crane gülümseyerek.</span></span></p>

    <p class="MsoNormal"><span class="font"><span class="calibre12">"Masadan kalkabilirsin istiyorsan."</span></span></p>

    <p class="MsoNormal"><span class="font"><span class="calibre12">"Sağol, baba."</span></span></p>

    <p class="MsoNormal"><span><span class="font"><span class="calibre12">Dan</span></span></span><span class="font"><span class="calibre12">, iskemlesini geriye itip ön kapıya doğru yürüdü. Yemek odasından annesinin kaygılı sesi geldi. "Konuş çocukla. Çok üzülüyorum. Günlerdir ağzına lokma koymadı."</span></span></p>

    <p class="MsoNormal"><span class="font"><span class="calibre12">Crane, verandanın basamaklarına oturdu, çenesini ellerine dayayıp babasını beklemeye başladı. Kendisi için daha iyi bir hayat düşledi; bütün bunlardan uzak, bir berduş hayatı; o ve babası yük vagonlarında seyahat ediyor, iki özgür insan, birbirlerine sonuna kadar sadık iki dost gibi dünyayı geziyorlardı.</span></span></p>

    <p class="MsoNormal"><span class="font"><span class="calibre12">Bay Crane ön kapıyı açıp oğlunun yanına oturdu. Kendine acıma duygusu bir gayzer gibi yükselip Dan'i boğdu ve sonunda ağlamasına neden oldu. Sessizce hıçkırıyordu. Bay Crane kolunu oğlunun omzuna koydu.</span></span></p>

    <p class="MsoNormal"><span class="font"><span class="calibre12">"Söyle, <span>Dan</span>. Sorun ne?"</span></span></p>

    <p class="MsoNormal"><span class="font"><span class="calibre12">Hiçbir şey gelmedi Dan'in aklına, bu yüzden de ağlamaya devam etti, aklına bir fikir gelinceye kadar. "Yalnızım, baba. Kimse sevmiyor beni. Bu yüzden yemiyorum. Çünkü kendimi sürekli yalnız hissediyorum."</span></span></p>

    <p class="MsoNormal"><span class="font"><span class="calibre12">Bu mazereti yerle bir edip Dan'i yalnız olmadığına ikna etmek beş dakikasını aldı Bay Crane'in. Bir sürü arkadaşı vardı, kendi ailesi tarafından çok seviliyordu.</span></span></p>

    <p class="MsoNormal"><span class="font"><span class="calibre12">Cebinden mendilini çıkarıp Dan'in yüzündeki yaşları sildi. <span>Dan</span> babasının alnındaki çizgileri, gözlerindeki üzüntüyü gördü. Sandığından çok daha başarılı olmuştu, sonuna kadar götürmeye karar verdi.</span></span></p>

    <p class="MsoNormal"><span class="font"><span class="calibre12">"Okulu da özlüyorum, baba," diye yalan söyledi. "Okuma yazmayı öğrenmek için bir an önce okula gitmek istiyorum."</span></span></p>

    <p class="MsoNormal"><span><span class="font"><span class="calibre12">"Bu çok iyi, evlat.</span></span></span> <span class="font"><span class="calibre12">Gideceksin, acele etme. Bol bol zamanın var."</span></span></p>

    <p class="MsoNormal"><span><span class="font"><span class="calibre12">Dan</span></span></span> <span class="font"><span class="calibre12">kollarını babasının boynuna doladı. "Sen harikasın, Baba. Dalga geçmiyorum."</span></span></p>

    <p class="MsoNormal"><span class="font"><span class="calibre12">Bay Crane cebinden yarım dolar çıkardı. "Git çikolatalı bir milkşeyk iç. Yararlıdır. Sırf protein."</span></span></p>

    <p class="MsoNormal"><span class="font"><span class="calibre12">Düşteymiş gibi girdi Danny kafeteryaya. Avucunda yarım dolarla fıskiyenin yanındaki tabureye oturdu. Çikolatalı milşeyki söylemek üzereyken tezgâhın arkasındaki aynada bir dondurma zaferi ilişti gözüne; ufalanmış ceviz, vişne, dilimlenmiş muz, krema ve çikolata şurubu.</span></span></p>

    <p class="MsoNormal"><span class="font"><span class="calibre12">"Şu dondurmadan," dedi.</span></span></p>

    <p class="MsoNormal"><span class="font"><span class="calibre12">Gece yarısı çılgınca bir açlık duygusuna kapıldı, basit şeylere duyulan türden bir açlık; ekmek, et, kuru fasulye. Abisi yanında hafifçe horlarken onun midesi açlıktan gurulduyordu.</span></span></p>

    <p class="MsoNormal"><span class="font"><span class="calibre12">Usulca yataktan kalktı, ayakuçlarına basarak merdivenden indi. Çıplak bir hayalet gibi mutfağa doğru süzüldü. Alışkın eli hiç ses çıkarmadı buzdolabının kapısını açarken. Fasulye bir çanakta duruyordu, pastırmalı ciğer bir başka çanakta. <span>Dan</span> iki çanağı da göğsüne bastırdı, buz gibiydiler, hiç ses çıkarmadan şoku atlattı.</span></span></p>

    <p class="MsoNormal"><span class="font"><span class="calibre12">Bir dakika sonra yataktaydı yine, karnının üzerine uzanmıştı, çanaklar önündeydi ve yorganı kafasına çekmişti. Çok soğuktu yemekler, ama öyle olması gerekiyordu, çünkü o kuzey'de buzdan bir kubbede yaşayan Dan Crane'di, ayı eti yiyordu, Nick'in horultuları ise kubbenin önündeki kurtların ulumalarıydı. Buzlar diyarının Dan Crane'i iki parça soğuk ciğer ve bir avuç buz gibi fasulye yedikten sonra uykunun kucağına düştü. Çanakları yataktan çıkarıp radyatörün arkasına güçlükle koydu; elini yorganın içine çekemeden müthiş bir uyku dalgası onu alıp götürdü.</span></span></p>

    <p class="MsoNormal"><span class="font"><span class="calibre12">Uyandığında sabah olmuştu ve annesi merdivenden sesleniyordu yine.</span></span></p>

    <p class="MsoNormal"><span class="font"><span class="calibre12">"Danny, hadi kalk oğlum. Kahvaltı!"</span></span></p>

    <p class="MsoNormal"><span><span class="font"><span class="calibre12">Tanrım, ne kadın.</span></span></span> <span class="font"><span class="calibre12">İnledi Dan Crane. Yemeyecekti. Bir daha asla bir şey yemeyecekti.</span></span></p>
  </div>
</body>
</html>
