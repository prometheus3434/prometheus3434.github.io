<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre5"><span class="calibre1"><br class="calibre4" clear="all" id="calibre_pb_12" /></span></b></span>

    <p class="MsoNormal"><a class="pcalibre pcalibre1" id="bookmark11"></a><span class="font"><b class="calibre5"><span class="calibre1"><span class="calibre2">&nbsp;</span></span></b></span></p>

    <p class="MsoNormal1"><a class="pcalibre pcalibre1" id="_Toc366761441"><span><!--[if gte vml 1]><v:shape
 id="Resim_x0020_13" o:spid="_x0000_i1029" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image015.jpg" v:shapes="Resim_x0020_13" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">LANETLİ YAZARIN VAKASI</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">Üç yıl önce Los Angeles'ı terk edip Roseville'de bir ev satın aldık, Sacramento yakınındaki demiryolu kasabasında. Açıklayacağım nedenlerden ötürü önceleri karım o evden hiç mi hiç haz etmedi. Ama ev aramaktan yorulmuştuk, fiyatı bütçemize uygundu, ayrıca ben sevmiştim evi.</span></span></p>

    <p class="MsoNormal"><span class="font"><span class="calibre12">Akla şu soru geliyor; ne işimiz vardı Roseville'de, çünkü son derece sinir bir kasabadır Roseville. Eyalet merkezinden otuz kilometre uzaklıkta ve Güney Pasifik Demiryolları'nın temel ayırım noktasıdır. İnsandan çok yük vagonu vardır Roseville'de, nüfusu da on iki bin civarındadır. Demiryolu istasyonu Pasifik Kıyısı'nın en büyük istasyonudur, Los Angeles istasyonundan bile daha büyüktür. Gece gündüz gürültü eksik olmaz -çuh çuh sesleri, kulak tırmalayıcı düdük sesleri, istasyon lokomotifleri tarafından çekilen yük vagonlarının bitmek tükenmek bilmeyen çarpışma sesleri.</span></span></p>

    <p class="MsoNormal"><span class="font"><span class="calibre12">Roseville'e taşınmamızın iki nedeni vardı ve birincisi o denli aykırı ki söylemeye dilim varmıyor; üstelik sakin bir taşra kasabasında yaşamayı arzu ediyorduk. Roseville sakin olmadığı gibi taşra kasabası da değildir. <span>İkinci neden ailevi.</span> Karımın annesi, babam ve annem de orada yaşıyorlardı.</span></span></p>

    <p class="MsoNormal"><span><span class="font"><span class="calibre12">Pekala</span></span></span><span class="font"><span class="calibre12">, eve geçelim; bir çatı şirketinin Amerikan tarzı yaşamı simgelemek için seçeceği türden, okaliptüs ağaçlarıyla çevrelenmiş, halıyı andıran yeşil bir bahçenin ortasına inşa edilmiş iki katlı beyaz bir evdi. Geniş bir de verandası vardı. Sunshine Heights diye bilinen bir bölgede bulunuyordu ve adresi 1515 Harmony Lane idi. Her şeyi vardı.</span></span></p>

    <p class="MsoNormal"><span class="font"><span class="calibre12">Satın almadan önce babamdan evi gözden geçirmesini istedim. Duvarcı ustası olmasına rağmen bu büyük bir hataydı. Purosunu tüttürerek boş odalara hızla bir göz attı. Etkilenmemişti. Sonra geniş beton bodruma indi. Uzun süre kaldı bodrumda, sonunda örümcek ağlarıyla kaplı ve heyecan içinde yukarı çıktı. Bu doğaldı, çünkü kendi evinin bodrumu yoktu ve Sacramento Vadisi'nin kırmızı şarabından birkaç yüz galon olgunlaştırmak için bir bodruma ihtiyacı vardı.</span></span></p>

    <p class="MsoNormal"><span class="font"><span class="calibre12">"Güzel ev," dedi. <span>"Kasabanın en iyi evlerinden biri. Güzel ve sağlam.</span> Bodrumu harika. Satın al."</span></span></p>

    <p class="MsoNormal"><span class="font"><span class="calibre12">Karım kararsızdı. Çocukluğunda bu evde yaşamış olan trajik aileyi tanımıştı. Adları, manidar bir biçimde, Coffin (Tabut) idi ve ailenin iki ferdinin 1515 Harmony Lane'de öldükleri aklından bir türlü çıkmıyordu. Oğlu Edward arka yatak odasında çocuk felcinden ölmüş, Bayan Coffin ise ön yatak odasında kalp krizinden gitmişti. On beş yıl önce gerçekleşen bu can sıkıcı durum beni etkilemiyordu. Karımın kendini bu tür şeylere kaptırması beni şaşırtıyordu hatla.</span></span></p>

    <p class="MsoNormal"><span class="font"><span class="calibre12">"Senin gibi biri <span>üstelik,</span>" dedim.</span></span></p>

    <p class="MsoNormal"><span class="font"><span class="calibre12">"Bu evde mutlu olacağımızdan emin misin?"</span></span></p>

    <p class="MsoNormal"><span class="font"><span class="calibre12">"Hayatım boyunca böyle bir evin hayalini kurdum," dedim. "Kendimi bu evde daha önce yaşamışım gibi hissediyorum, düşümde."</span></span></p>

    <p class="MsoNormal"><span class="font"><span class="calibre12">Pek de doğru sayılmazdı aslında, ama bir emlakçı daha görme düşüncesi içimi karartıyordu. Bankaya gittik ve belgeleri imzaladım. Ev bizimdi. Mobilya için beni hasta eden bir meblağ harcadıktan sonra taşındık.</span></span></p>

    <p class="MsoNormal"><span class="font"><span class="calibre12">Evin arka tarafında okaliptüs ağaçlarına ve <span>rengarenk</span> sarmaşıklarla kaplı tel örgüye bakan camekânlı bir teras vardı. Orası benim çalışma odam olacaktı. Karım terasa perde ve birkaç Van Gogh posteri astı. Güzel bir çalışma odası olmuştu. Güneş alıyordu, havası temizdi. Burada huzur var, diye geçirdim içimden. Sözcükler akacak burada, sayfalar kümelenecek. Ve daha önce söylediğime inanmaya başladım; evi düşümde gördüğüme.</span></span></p>

    <p class="MsoNormal"><span class="font"><span class="calibre12">Sözcükler gelmedi, fikirler de. Boyacılar geldi <span>ama,</span> ve marangozlar, çünkü karım evi baştan aşağı yenileyip geçmişin izlerini silmeye kararlıydı.</span></span></p>

    <p class="MsoNormal"><span class="font"><span class="calibre12">Ev yirmili yılların başlarında inşa edilmişti. Salonun duvarları damarları vurgulamak için verniklenmiş ceviz kaplamaydı. Odaya yıllanmış ve sıcak bir hava veriyordu. Ama karım odaya karanlık ve kasvetli bir hava verdiğini söyledi. Doğramaları beyaza boyatıp duvarları eğreltiotu desenli kâğıtla kaplattı. Değişiklik odayı aydınlatmıştı, ama bu kez de terk ettiğimiz Hollywood dairesine benzemiş- ti. İçimde soğuk gecelerin ve gürül gürül yanan ateşin özlemini uyandıran kocaman, göbekli bir soba vardı salonda. Beyaz boya ve eğreltiotu desenli duvar <span>kağıdından</span> sonra zavallı soba kaldırıldı ve eve yerden ısıtma döşendi. Bu da döşemelerin sökülmesi, gürültü ve para demekti. <span>Huzuruma karşı ağır bir saldırı.</span> Çalışma odamda hiçbir şey yazamıyor, gürültüyü dinlerken masrafları hesaplıyordum.</span></span></p>

    <p class="MsoNormal"><span class="font"><span class="calibre12">Bu arada boyacılar eve dışarıdan tırmanıp kruvazör grisi boyaya hazırlık olarak dış cepheyi kazıyıp sıvamaya koyuldular. Ben çalışmaya çalışırken boyacı Bay Smitters merdivende durup beni seyrediyordu. Kocaman beyaz dişleri vardı ve bir yazarın kolay hayatı üzerine espriler yapan, sinir bozucu ölçüde şakacı bir adamdı. Dışarıya çıkıp çalışırken onu seyretmeyi ve işine dair <span>boktan</span> espriler yapmayı bile düşündüm. Bütün bu rahatsızlıklar zamanı kemiriyor, kısır günler birbirini kovalıyordu. Eve taşınalı bir ay olmuştu, kâğıt üzerinde önümüzdeki kış açlıktan öleceğimizi kanıtlayan hesaplardan başka bir şey yoktu.</span></span></p>

    <p class="MsoNormal"><span class="font"><span class="calibre12">Sonra kasasına elli galonluk fıçılar yüklü kamyonetiyle babam geldi. Kamyonetin arkasını bodrumun dış kapısının önüne yanaştırdı. İki gün boyunca tam altımda çekiç sallayıp şarkı söyledi. Fıçıları için raf inşa etti, bodrumdaki kırık eşyaları onardı. Bodrumdaki elektrik tesisatını yetersiz buldu ve bir gün sekiz saat uğraşıp ana şalteri söktü, garajdan bodruma hat çekti. Ama elektrik işlerinden hiç anlamazdı, tahminen bir şeyler yapıyordu, çabalarının sonucunda o gece karanlıkta kaldık. Karmaşayı düzeltsin diye bir elektrikçi çağırmamız gerekti.</span></span></p>

    <p class="MsoNormal"><span class="font"><span class="calibre12">İhtiyar şarap fıçılarıyla geldiğinde niyetinin şarabı mahzenin serinliğinde olgunlaştırmaktan ibaret olduğunu sanıyorduk. Ama ihtiyarın becerilerini küçümsemiştik. Şarabı kasaba dışında bir köylüsünün bağından galonu elli sente satın almış, amortisörleri patlak kamyonetiyle on kilometrelik tehlikeli bir yolculuk gerçekleştirmişti. Sarsıntılı yolculuk şarabın berraklığını yitirmesine neden olmuştu. İhtiyar ölüm döşeğinde bir hastanın yatağının kenarında duran bir doktor gibi fıçıların yanına oturmuş, kaşlarını çatarak purosunu tüttürüyordu. Arada sırada bir bardağa biraz şarap koyup ışığa tutuyordu. Ayaklarının ucuna basarak yürüyor, fısıltıyla konuşuyordu. Hepimizin iştirak ettiği soluk kesici ve asap bozucu bir haftanın sonunda ihtiyar, şarabın berraklığına kavuşup sirkeye dönmekten kurtulduğunu müjdeledi.</span></span></p>

    <p class="MsoNormal"><span class="font"><span class="calibre12">Hastanın hayatını kurtardıktan sonra içmeye koyuldu. Yerel şaraphanelerden topladığı köylülerini, tuğlacıları, marangozları ve harç kançıları eve getirmeye başladı. Şaraphaneye dönmüştü bodrum. İlk seferi kabul edilebilirdi, makul olduğu bile söylenebilirdi. Barlarda bir bardak için beş sent ödeyen şarap âşıklarıydı bunlar. Babam gerçek bir şarap müptelası ve <span>kıyakçıların</span> prensiydi. Herkese kocaman bardaklar verip istedikleri kadar içmelerini söylüyordu. Her yerine harç bulaşmış kamyonlarla geliyorlardı, daha yoksul olanlar ise yaya. Bodrumdan gelen velvele köpek bakımevindeki köpeklerin şamatasını çağrıştırıyordu.</span></span></p>

    <p class="MsoNormal"><span class="font"><span class="calibre12">Bir yerde sona ermek sorundaydı, ama kolay iş değildi ihtiyara karşı gelmek. Çok uzun zamandan beri dördüncü emri telkin etmişti. Gerçekten de, çocukların anne ve babalarına, özellikle de babalarına saygılı olmaları babamın felsefesinin özünü oluşturuyordu.</span></span></p>

    <p class="MsoNormal"><span class="font"><span class="calibre12">Ama müdahale etmek kaçınılmaz olmuştu.</span></span></p>

    <p class="MsoNormal"><span class="font"><span class="calibre12">"Bitmek zorunda," dedim ona.</span></span></p>

    <p class="MsoNormal"><span class="font"><span class="calibre12">Hemşehrileri gitmişti, kendinden memnun bir biçimde enkazın arasında oturuyordu; geniş şarap birikintileri, cam kırıkları, puro izmaritleri.</span></span></p>

    <p class="MsoNormal"><span class="font"><span class="calibre12">"Ne oldu evlat?"</span></span></p>

    <p class="MsoNormal"><span class="font"><span class="calibre12">"Partiler son bulsun. Artık gelmesinler."</span></span></p>

    <p class="MsoNormal"><span class="font"><span class="calibre12">"Dostlarımdan söz ediyorsun," dedi. "Babanın dostlarından."</span></span></p>

    <p class="MsoNormal"><span class="font"><span class="calibre12">"Çok fazla gürültü yapıyorlar. Çalışamıyorum."</span></span></p>

    <p class="MsoNormal"><span class="font"><span class="calibre12">"Çalışmak mı?" Kıkırdadı. "Yazı yazmaya çalışmak mı diyorsun?"</span></span></p>

    <p class="MsoNormal"><span class="font"><span class="calibre12">Bildik saldırı. Konuyu değiştirmesine izin vermeyecektim ama.</span></span></p>

    <p class="MsoNormal"><span class="font"><span class="calibre12">"Bundan böyle parti istemiyorum, baba."</span></span></p>

    <p class="MsoNormal"><span class="font"><span class="calibre12">"Evlat," dedi. "Babanla konuşuyorsun. Ve baban bundan hiç hoşnut değil. <span>Baban yaşlı bir adam, evlat.</span> Yetmişinde. Ağzından çıkana dikkat et."</span></span></p>

    <p class="MsoNormal"><span class="font"><span class="calibre12">Karım benden daha tahammülsüzdür.</span></span></p>

    <p class="MsoNormal"><span class="font"><span class="calibre12">"Makul davranmıyorsun," dedi ona. "O adamlar bir daha gelirlerse şarabını bodrumdan çıkarmak zorunda kalacaksın."</span></span></p>

    <p class="MsoNormal"><span class="font"><span class="calibre12">İhtiyar sallanan koltukta sallandı.</span></span></p>

    <p class="MsoNormal"><span class="font"><span class="calibre12">"Ne dedi, evlat. Ne dedi!"</span></span></p>

    <p class="MsoNormal"><span class="font"><span class="calibre12">Ağır ve saygın bir halde ayağa kalktı, gözleri şaraptan kan çanağına dönmüştü, kapıya doğru yürüdü. Sonra durup omzumu okşadı.</span></span></p>

    <p class="MsoNormal"><span class="font"><span class="calibre12">"Tanrı yardımcın olsun, evlat. Yardıma ihtiyacın olacak."</span></span></p>

    <p class="MsoNormal"><span class="font"><span class="calibre12">Bir daha evimize gelmedi, ama şarabı da unutmadı. Haftada bir gün kardeşim gelip birkaç testi şarap alıyordu.</span></span></p>

    <p class="MsoNormal"><span class="font"><span class="calibre12">Üst kattaki yatak odaları iyi durumdaydı, hafif küf kokusuna rağmen temiz ve ferahtılar. Beş yıllık evliliğimizde ilk kez olarak ikimiz de kendimize ait yatak odasına sahip oluyorduk. Karım bu duruma üzülüyordu, ama ben bu yenilikten çok hoşnuttum, yatağımıza lezzet katacağından emindim.</span></span></p>

    <p class="MsoNormal"><span class="font"><span class="calibre12">Yatak odaları kalkan duvarının altındaydı, tavan çatının tepe noktasına doğru yükseliyordu. İki yatak odasında da dar ve karanlık tavan arasına açılan küçük bir kapı vardı. Coffinler'e ait birkaç eşya bulduk o tavan arasında -iki yatak sürgüsü, bir kolinin içinde paçavraya dönmüş perdeler, birkaç tozlu battaniye, birkaç da eski abajur. Karım eşyaların dışarı çıkarılıp imha edilmesinde ısrar etti. Tavan arasını boşaltıp eşyaları pencereden bahçeye fırlattım.</span></span></p>

    <p class="MsoNormal"><span class="font"><span class="calibre12">Bu kez de tavan arasına açılan kapıların çivilenip iptal edilmesini talep etti. Bu son derece saçmaydı çünkü elektrik tesisatında bir sorun çıktığı takdirde elektrikçiler çivileri söküp kapıyı açmak zorunda kalacaklardı. Ama kapılar karımın talebi doğrultusunda çivilenip iptal edildi, boyacılar lekeli iskelelerini ve merdivenlerini alıp gittiler, ihtiyar bir daha kapımızdan içeri adım atmamaya yemin etti ve ev sessizliğe bürünüp bize ait oldu nihayet.</span></span></p>

    <p class="MsoNormal"><span class="font"><span class="calibre12">Benimki arka yatak odasıydı. Karım bana Edward Coffin'in o odada öldüğünü söyledi. Etkilenmedim. Ama bir gün karımın kitaplarının arasında Roseville Lisesi'nin yıllığına rastlayınca Edward'ın mezuniyet fotoğrafını gördüm ve sınıf başkanı, basketbol takımının kaptanı ve mezuniyet balosunun yöneticisi olduğunu öğrendim. Karım iç geçirip birkaç bilgi daha ekledi. Edward ile ölümünden önceki baharda birkaç kez çıkmışlardı. İki kez de öpüşmüştü onunla. Bunun hiçbir önemi olmadığını bilmekle birlikte son derece önemli olduğunu düşündüm.</span></span></p>

    <p class="MsoNormal"><span class="font"><span class="calibre12">Karım önceleri çok kötü uyuyor, sık sık karabasanlarla uyanıyordu. Onunki Bayan Coffin'in öldüğü yatak odasıydı. Elbise dolaplarından ve raflardan sürekli o acıklı günlere dair bir şeyler çıkıyordu; bir tutam beyaz saç, bir iplik parçası, bir düğme, bir firkete. Karım her seferinde korkunç önsezilerle bakıyordu bu yadigârlara.</span></span></p>

    <p class="MsoNormal"><span class="font"><span class="calibre12">Ama ev asıl Sacramento Vadisi'nin kavurucu güneşinden sonra çatırdadığı gecelerde ifade ediyordu kendini. Çatırdayıp iç geçiriyordu. İç geçirip inliyordu. Haftada iki-üç gün sabah uyandığımda karımı yanımda, gözleri bölük pörçük uykunun yorgunluğuyla kısılmış buluyordum. Evin her yerinden ayak sesleri geldiğini iddia ediyordu, merdivenden insanlar inip çıkıyorlardı, mutfaktan sesler geliyordu, tavan arasında biri sürünüyordu, sallanan koltuktan ritmik sesler geliyordu. Ama ben hiçbir şey duymuyor, gayet iyi uyuyordum.</span></span></p>

    <p class="MsoNormal"><span class="font"><span class="calibre12">"Hayal gücü," dedim. "Kuruntu."</span></span></p>

    <p class="MsoNormal"><span class="font"><span class="calibre12">Yine de bir silah satın aldım. Bir öğleden sonra Sacramento'da kullanılmış eşya satan bir dükkânın vitrininde görüp aniden satın almaya karar verdim. Bir Smith &amp;&nbsp;Wesson, 38 kalibre, Polis Özel.</span></span></p>

    <p class="MsoNormal"><span class="font"><span class="calibre12">Mermi kutusuna yaslanmış, mavi çeliğin baştan çıkarıcı güzelliğiyle, al beni der gibi bakıyordu alet. Pompalı tüfeğini saymazsak hayatımda silah sahibi olmamıştım ve o silahı istiyordum. Neden olmasın? Bir evim vardı. İnsanın mülkünü korumak için bir silahı olmalıydı. Silahla birlikte bir kutu mermi, bir teneke kutu yağ ve bir fırça verdiler, dükkân sahibi silahın bakımını nasıl yapacağımı gösterdi.</span></span></p>

    <p class="MsoNormal"><span class="font"><span class="calibre12">Karımın ödünü patlattı silah. Bir eliyle gözlerini kapatıp diğeriyle evden çıkmamı işaret etti.</span></span></p>

    <p class="MsoNormal"><span class="font"><span class="calibre12">"Çıkar şunu buradan."</span></span></p>

    <p class="MsoNormal"><span class="font"><span class="calibre12">"Dolu değil ki."</span></span></p>

    <p class="MsoNormal"><span class="font"><span class="calibre12">Silahı açtım, fişek yatağını çevirdim, birkaç kez tetiği çektim.</span></span></p>

    <p class="MsoNormal"><span class="font"><span class="calibre12">"Fark etmez. Evde silah istemiyorum."</span></span></p>

    <p class="MsoNormal"><span class="font"><span class="calibre12">Bir anlaşmaya vardık. Mermileri ayrı bir yerde tutmak şartıyla kalabilirdi. Mermi kutusu için uzak ve saçma bir yer buldu; süpürge dolabındaki atılmış ipek çorap dolu çamaşır torbasının dibi. Silahı odama götürüp temizlemeye ve yağlamaya koyuldum.</span></span></p>

    <p class="MsoNormal"><span class="font"><span class="calibre12">Ürkütücü cazibesiyle doldurmuştu içimi tabanca. Onu Sierra yamaçlarına götürüp ateş etmek istiyordum, ama karım öyle bir karşı çıktı ki vazgeçtim. Onun yerine farklı eğlence biçimleri buldum. Silahı hızlı çekme egzersizleri yapıyordum. Tetik parmağımda çevirmeyi öğrendim. Aynanın karşısına geçip düello egzersizleri yaptım. Uykudan önce kitap okuma alışkanlığından vazgeçip onun yerine silahımı temizlemeye başladım. Her gece silah fırçasını, yağ kutusunu ve toz bezini alıp yatağıma oturuyordum. Kara bir pırlanta gibi parlıyordu silah.</span></span></p>

    <p class="MsoNormal"><span class="font"><span class="calibre12">Karımın huzursuzluğu giderek azaldı. Sabahları uykusunu almış ve kendini yeni güne hazır hissederek uyanıyordu. Silah onu ürkütmüyordu artık. Birkaç kez eline alıp tetiği bile çekti.</span></span></p>

    <p class="MsoNormal"><span class="font"><span class="calibre12">Yazarlar için uyku ve yazı kardeştir. Yazı akıyor, sayfalar birikiyorsa geceler de huzurlu geçer. Sözcükler gelmiyorsa uyku da gelmez. O zamanlardan biriydi. Uyuyamıyordum.</span></span></p>

    <p class="MsoNormal"><span class="font"><span class="calibre12">Roseville'in tuhaf soyguncusu da o sıralarda ortaya çıktı. Her gün <i class="calibre8">Tribune</i> de onunla ilgili bir habere rastlıyordun mutlaka. Ev kadınları çok öfkeliydi. Apışıp kalan polis <span>departmanı</span> gece devriyesi ne bir ekip otosu eklemişti, ama soyguncu yine de vuruyordu. Külot çalıyordu. Soygunları hiç değişiklik göstermiyordu. Gömlekle, elbiseyle ya da tulumla asla ilgilenmiyordu. Her gece, bir kuzey tarafında, bir güney tarafında, çamaşır iplerinden birinden kadının tekinin külotlarını çalıyordu. Çaresiz kalan polis kadınlardan çamaşırlarını gece toplamalarını istemişti. Ama yine de toplamayı unutan biri çıkıyor ve dürzü onun bahçesinden külotlarını çalıp geceye karışıyordu.</span></span></p>

    <p class="MsoNormal"><span class="font"><span class="calibre12">Uykusuz saatlerimde bu egzotik soyguncuyu düşünüyor, silahımı parlatırken onu yakalamanın bir yolunu bulmaya çalışıyordum. Sonra birden bir plan geldi aklıma.</span></span></p>

    <p class="MsoNormal"><span class="font"><span class="calibre12">Üzerime robumu geçirip usulca karımın yatak odasına girdim. Dolabını açıp üç adet ipek külotunu aldım. Çıt çıkarmadan aşağı inip arka bahçeye çıktım. Çamaşır ipimiz ara sokağın tel örgüsüne paraleldi. Ay ışığında külotları ipe astım; biri siyah, biri beyaz, biri de pembeydi. Hafif bir <span>rüzgar</span> onları dayanılmaz bir biçimde havalandırıyordu. Sonra hızla odama dönüp ışıkları söndürdüm ve pencerenin önüne oturup beklemeye başladım. Kurduğum tuzağın anlamsız ve çılgınca olduğunu idrak etmek on dakikamı aldı. Silahım dolu değildi bir kere, ayrıca ünlü hırsızı vurmak gibi bir isteğim de yoktu. Kaldı ki gelse bile külotları alıp koşmaya başlayacaktı ve son yapmak isteyeceğim şey, onun peşine takılıp yakalamaya çalışmaktı.</span></span></p>

    <p class="MsoNormal"><span class="font"><span class="calibre12">Pür dikkat sigara içip gecenin içinden gelen sesleri dinliyordum. Yaz sonuydu, sıcaktı. Penceremin ötesinde bir karaağaç kendini iyice açmış, ay ışığında parıldıyordu. Yapraklarını dökmeye başlamıştı bile. Ağaçlarla kaplı sessiz bir sokakta yaşıyorduk. Ayak seslerini iki blok öteden duyabilirdiniz, mahalle sakinleri kasabanın merkezine hep arabayla gittikleri için nadiren duyulurdu zaten.</span></span></p>

    <p class="MsoNormal"><span class="font"><span class="calibre12">Ama ayak sesleri duydum. Hayli yakından geliyordu, bahçemizden, kuru yapraklan hışırdatarak. Sesler ön bahçeden başladı ve evin yan tarafına doğru ilerlerdi. Pencerenin sinekliğini söküp dışarı baktım. Ne bir hareket ne de bir ses. Sinekliği yerine takıp arkama yaslandım. Ayak sesleri duydum yine. Bu kez ışığı açtım, sinekliği tekrar söküp, "Kim var orada?" diye seslendim. Yanıt gelmedi. Işığı söndürdüm.</span></span></p>

    <p class="MsoNormal"><span class="font"><span class="calibre12">O anda yapraklar hışırdadı, ayak sesleri evin yan kapısına doğru yaklaştı. Artık emindim, bahçemizde biri vardı, bir serseri, bir hırsız. Haneye tecavüz söz konusuydu. Eyleme geçmenin zamanı gelmişti. Silahımı aldım. Saldırganın cüretli ayak sesleri geliyordu bahçeden.</span></span></p>

    <p class="MsoNormal"><span class="font"><span class="calibre12">Kaygılı ve öfkeli bir biçimde elimde silahla kalakaldım, mermiler alt katta süpürge dolabındaki ipek çorapların arasındaydı. Karıma lanet okuyup ayaklarımın ucuna basarak merdivenden aşağı indim. Cephaneye ihtiyacım vardı. Ay salonu aydınlattığı için merdivenin dibinde yere yattım çünkü perdeler aralıktı, dışarıdan görülebilirdim.</span></span></p>

    <p class="MsoNormal"><span class="font"><span class="calibre12">Karnımın üzerinde sürünerek yemek odasından mutfağa geçtim. Yüreğim döşemenin üzerinde gümbür gümbür atıyordu, elimdeki silah terden yapış yapış olmuştu, üzerimdeki flannel rob beni boğuyordu. Yaprak hışırtısından hırsızın mutfakla yemek odasının arasındaki yan kapıda olduğunu anladım. Külot hırsızı filan değildi bu, soyguncuydu düpedüz.</span></span></p>

    <p class="MsoNormal"><span class="font"><span class="calibre12">Santim santim süründüm mutfak döşemesinde. Hırsız arka balkonun kapısına varmıştı. Kolumu kaldırıp kilidi açtım. Keskin bir klik sesi çıktı. O anda dışarıdan gelen ses kesildi. Ter boşandı vücudumdan. Yüzüstü öylece kaldım yerde, soluk soluğa. Süpürge dolabıyla aramda yirmi yıldırıcı adım kalmıştı. Yan kapıdan sesler geldi yine, kapı tokmağı çevrildi gibi geldi bana. Süpürge dolabına doğru süründüm. İki elimle çorap torbasını çekip çengelden kopardım.</span></span></p>

    <p class="MsoNormal"><span class="font"><span class="calibre12">Yüreğim ağzımda elimi çorap torbasına soktum, karıma ve bütün kadınlara lanet okuyarak el yordamıyla mermi kutusunu aradım.</span></span></p>

    <p class="MsoNormal"><span class="font"><span class="calibre12">Sonunda buldum ve silahı doldurdum. Korkum geçmişti artık. Dolu silahla ayağa kalkıp mutfaktan yan kapıya yürüdüm. Silahın horozunu kaldırdım. Durum denetimim altındaydı. Sonuçlarının far- kındaydım. Hiçbir jüri beni suçlu bulamazdı.</span></span></p>

    <p class="MsoNormal"><span class="font"><span class="calibre12">Ani bir hareketle kapıyı açtım.</span></span></p>

    <p class="MsoNormal"><span class="font"><span class="calibre12">"Kıpırdama," dedim.</span></span></p>

    <p class="MsoNormal"><span class="font"><span class="calibre12">Kıpırdadı. Heinrich, komşumuz Richardson'ın uzun ve kahverengi Alman bodur köpeği. Heinrich kesik kesik havladıktan sonra ok gibi fırlayıp çalıların altına gizlendi.</span></span></p>

    <p class="MsoNormal"><span class="font"><span class="calibre12">Kapının basamaklarına oturdum. Tükenmiştim, ter içindeydim, yüzüme ve robuma yerlerde sürünmenin sonucunda toz ve kir bulaşmıştı. Kollarımdan ve dizlerimden ipek çoraplar sarkıyordu. Korkunç bir gece olmuştu, karım ne kadar az şey öğrenirse o kadar iyiydi. Silahı boşalttım, mermileri çorap torbasına yerleştirdim, yerdeki teri sildim, ortalığı toparlayıp duş yaptım.</span></span></p>

    <p class="MsoNormal"><span class="font"><span class="calibre12">Çamaşır ipindeki külotları hatırladım sonra. Onları yerine koymalıydım. Kendimden iğrenerek bir kez daha aşağı inip arka bahçeye çıktım. Külotları toplarken bir ses duydum arkamda.</span></span></p>

    <p class="MsoNormal"><span class="font"><span class="calibre12">"Tanrı aşkına."</span></span></p>

    <p class="MsoNormal"><span class="font"><span class="calibre12">Richardson. Demir yollarında mühendis olarak çalışıyordu, olmayacak saatlerde işe giderdi. Garajının kapısını açıyordu.</span></span></p>

    <p class="MsoNormal"><span class="font"><span class="calibre12">"Selam, komşu," dedim.</span></span></p>

    <p class="MsoNormal"><span class="font"><span class="calibre12">Ama eve dönerken çok kötü bir his vardı içimde, çünkü Richardson'ın garajın kapısında durmuş beni seyrederken polisin aradığı kaçığı aklından geçirdiğinden emindim.</span></span></p>

    <p class="MsoNormal"><span class="font"><span class="calibre12">Bir hafta boyunca Richardson'dan kaçtım. Bahçe delisiydi, bütün boş zamanını bahçede geçirirdi. Ne zaman biraz egzersiz yapma isteği duysam pencereye gidip dışarı bakıyor ve Richardson'ı bahçesinde güllerini budarken ya da gübre taşırken görüyordum. Evde hapis kalmak sinirlerimi iyice bozup fosur fosur sigara içmeme neden oldu.</span></span></p>

    <p class="MsoNormal"><span class="font"><span class="calibre12">Şurası kesindi: Richardson karısına olanlardan söz etmemişti. Etmiş olsaydı karımdan öğrenirdim, çünkü Bayan Richardson ile karım zamanlarının büyük bölümünü çitin üzerinden sohbet ederek geçiliyorlardı. Neden karısına anlatmamıştı Richardson? Sessizliği hayra alamet değildi. Polise söz etmiş miydi? İşyerindeki arkadaşlarına söz etmiş miydi? Richardson bana karşı her zaman biraz mesafeli davranmıştı. Seçimle ilgili olarak tartıştığımızı hatırladım birden. Richardson komünist fikirlere rağbet etmediğini söylemişti bana. Külot olayını FBI'a ihbar etmiş olabilir miydi? Her şey mümkündü dikişleri sökülmekte olan bu dünyada.</span></span></p>

    <p class="MsoNormal"><span class="font"><span class="calibre12">Adamla yüzleşmeye karar verdim. Dalya tarhında toprağı çapalıyordu. Çöp kutusunu boşaltma bahanesiyle çöp yakma aygıtına doğru yürüdüm. Richardson başını kaldırıp çamurlu eldivenini salladı.</span></span></p>

    <p class="MsoNormal"><span class="font"><span class="calibre12">"Çoktandır görünmüyorsun?" dedi.</span></span></p>

    <p class="MsoNormal"><span class="font"><span class="calibre12">"Çalışıyorum."</span></span></p>

    <p class="MsoNormal"><span class="font"><span class="calibre12">"Geceleri de mi çalışıyorsun?"</span></span></p>

    <p class="MsoNormal"><span class="font"><span class="calibre12">"Bazen."</span></span></p>

    <p class="MsoNormal"><span class="font"><span class="calibre12">"Sessiz ve güzel olur geceleri," dedi. "Ortalıkta kimse olmaz."</span></span></p>

    <p class="MsoNormal"><span class="font"><span class="calibre12">Artık emindim. Richardson bir şeylerden kuşkulanıyordu. Durumun savunulacak yanı kalmamıştı. Ortalık yatışıncaya kadar kasabayı terk etmekten başka çare yoktu.</span></span></p>

    <p class="MsoNormal"><span class="font"><span class="calibre12">Menajerimin bir telefonu işimi kolaylaştırdı. Paramount'da bana göre bir iş vardı. Senaryoyu bana postalıyordu. İşi kabul ettiğimi, senaryoyu okumadan sevdiğimi söyledim. On haftalık bir garanti söz konusuydu. Pazartesi sabahı işte olmaya söz verdim.</span></span></p>

    <p class="MsoNormal"><span class="font"><span class="calibre12">"Beni bu perili evde yalnız bırakacaksın, öyle mi?" dedi karım.</span></span></p>

    <p class="MsoNormal"><span><span class="font"><span class="calibre12">Dumura</span></span></span> <span class="font"><span class="calibre12">uğradım.</span></span></p>

    <p class="MsoNormal"><span class="font"><span class="calibre12">"Bu saçmalığı ardında bıraktığını sanıyordum."</span></span></p>

    <p class="MsoNormal"><span class="font"><span class="calibre12">"Bu evde yalnız kalmam söz konusu bile değil."</span></span></p>

    <p class="MsoNormal"><span class="font"><span class="calibre12">Karı koca arasındaki kısa süreli ayrılıkların sağlıklı etkisini vurgulamaya çalıştım -geçmişi gözden geçirme, geleceğe yönelik kararlar alma fırsatı. Ayrıca, Hollywood'da iki kişinin gereksiz masrafı belimizi bükecekti.</span></span></p>

    <p class="MsoNormal"><span class="font"><span class="calibre12">"Bu evde bir başıma kalmayacağım."</span></span></p>

    <p class="MsoNormal"><span class="font"><span class="calibre12">O evin bize ait olduğunu, topraktaki kökümüz olduğunu hatırlattım ona. Canımızdan çok sevdiğimiz bahçemiz, güllerimiz, ağaçlarımız -kocası yemek bulmak için ormana gittiğinde onlarla ilgilenmek eşinin sorumluğuydu.</span></span></p>

    <p class="MsoNormal"><span class="font"><span class="calibre12">"Hollywood'a bensiz gidemezsin."</span></span></p>

    <p class="MsoNormal"><span class="font"><span class="calibre12">Emlak şirketlerinden birini arayıp evi kısa süreli olarak kiralamak istediğimizi bildirdi. Ertesi sabah Bay ve Bayan Aidlin aradı bizi. Berkeley'liydiler. Bay Aidlin o sıralar Marysville'e yeni bir otoyol inşa etmekte olan Karayolları Departmanı'nda mühendis olarak çalışıyordu. Aidlin'1er aylardan beridir otellerde ve motellerde kalmışlardı. Ölüyorlardı iyi bir ev için.</span></span></p>

    <p class="MsoNormal"><span class="font"><span class="calibre12">Eğreltiotu desenli salonumuzda durdular ve Bayan Aidlin'in iri ve hüzünlü gözleri arzuyla doldu kocasının kolunu sıkarken. Evi her koşulda tutmaya hazırdılar, bir haftalığına ya da bir yıllığına.</span></span></p>

    <p class="MsoNormal"><span class="font"><span class="calibre12">"Ama evi henüz görmediniz," dedi karım. "Önce dolaşmak istemez misiniz?"</span></span></p>

    <p class="MsoNormal"><span class="font"><span class="calibre12">Bayan Aidlin bir adım daha atmayı reddetti. Bütünüyle tatmin olmuştu. Bay Aidlin'i üst kata çıkardım. Ellisine yaklaşmış uzun boylu, kır saçlı bir adamdı. Ön yatak odasına bir göz attı. Başını banyodan içeri sokup salladı. Sonra holün sonundaki bana ait olan yatak odasına girdi. Şarap rengi halının ortasında durdu ve çekingenliği kayboldu.</span></span></p>

    <p class="MsoNormal"><span class="font"><span class="calibre12">"Oh be," dedi. <span>"Kendime ait bir oda."</span></span></span></p>

    <p class="MsoNormal"><span class="font"><span class="calibre12">Pencerenin yanındaki okuma koltuğuna oturdu, gömleğinin yaka düğmesini çözüp bacaklarını açtı.</span></span></p>

    <p class="MsoNormal"><span class="font"><span class="calibre12">"Oh be," dedi yine. "Oh be. Oh be."</span></span></p>

    <p class="MsoNormal"><span class="font"><span class="calibre12">Birer bardak viski içip aşağıya indik. Bayan Aidlin ile karım mutfakta çay içiyorlardı. Canayakın insanlardı Aidlin'ler, samimi. Evi kiralamak için bu kadar istekli olmaları şanstı bizim için. On hafta sonra evi boşaltmayı taahhüt ettiler. Onları arabalarına geçirdik, el sıkıştık. Cumartesi gecesi bizi otobüs terminaline bıraktılar. Bay Aidlin'e evin anahtarlarını verip ona viskiyi bitirebileceğim söyledim. Biz Los Angeles trenine bindik, onlar eve döndü.</span></span></p>

    <p class="MsoNormal"><span class="font"><i class="calibre8"><span class="calibre12">Roseville Tribune</span></i></span> <span class="font"><span class="calibre12">gazetesi Los Angeles'da kaldığımız otele postalanıyordu ve ben her sayısını dikkatle gözden geçiriyordum. Aradığım haberi sekiz hafta sonra <i class="calibre8">Tribune</i>'ün ön sayfasında gördüm; külot hırsızı yakalanmıştı. Roseville polisi aradıkları adamı halk kütüphanesinin yakınındaki demiryolu köprüsünün altında kıstırmıştı. Yuvarlanmış battaniyesinin içinde otuz adet kadın külotu bulunmuştu. Hemen mahkemeye çıkarılmış, bir hafta hapis cezasına çarptırıldıktan sonra kasabadan uzaklaştırılmıştı.</span></span></p>

    <p class="MsoNormal"><span class="font"><span class="calibre12">Birkaç gün sonra <i class="calibre8">Tribune</i> de Bay Aidlin'in ölüm ilanına rastladım. Uykusunda kalp krizi geçirmişti. Aidlinlerle o güne kadar iletişim kurmamıştık, Bay Aidlin'in ölüm haberiyle şoke olmuştuk. Karım Bayan Aidlin'e bir taziye kartı yolladı ve Bayan Aidlin evi kapatıp Berkeley'e, ailesinin yanına dönmek istediğini bildiren bir cevap yazdı.</span></span></p>

    <p class="MsoNormal"><span class="font"><span class="calibre12">Konuyu açmamaya özen gösteriyorduk ama basit aritmetikten kaçış yoktu. Bay Aidlin evimizden doğru morga giden üçüncü şahıstı. Evi görmeye geldiklerinde yatak odamdaki halini hatırladım, bacaklarım açıp odayı memnuniyetle gözden geçirişini. Uykusunda öldüğüne göre benim yatak odamda ölmüştü, yatağımda. Bay Aidlin için üzülmüştüm, ama yatağımda ölmüş olmasından hiç hoşnut değildim.</span></span></p>

    <p class="MsoNormal"><span class="font"><span class="calibre12">Bayan Aidlin evi terk edeceğine göre birinin evle ilgilenmesi gerekiyordu. Karımın annesi hastaydı ve kardeşim kasaba dışındaydı. Geriye ihtiyar kalıyordu. Ama bodrumda yüz galondan fazla şarap vardı hâlâ.</span></span></p>

    <p class="MsoNormal"><span class="font"><span class="calibre12">"Ben giderim," dedi karım.</span></span></p>

    <p class="MsoNormal"><span class="font"><span class="calibre12">O öğleden sonra uçağa bindi. Bir hafta sonra stüdyoyla sözleşmem sona erince ben de Roseville'e döndüm. Bavulumu yatak odama taşıdık, karım yatağa oturup bana rapor verdi. Bayan Aidlin'le zavallı kadın Berkeley'e dönmeden önce birkaç dakika konuşma fırsatı bulmuştu. Aidlin o güne kadar hiç hasta olmamıştı karısının söylediğine göre. O sabah çalar saatinin zili çalmaya devam edince Bayan Aidlin onu orada, kucağında kitapla bulmuştu.</span></span></p>

    <p class="MsoNormal"><span class="font"><span class="calibre12">Geliyordu. Biliyordum geldiğini ve o gece yatağımda yatarken bazı şeyler gerçekleşmeye başladı. Alt katta ayak sesleri duydum. Tavan arasında birinin süründüğünü duydum. Ölü bir adamın yatağında yatıyordum, şiltede bir zamanlar onun bedenini taşıyan kıvrımı hissettim ve onun dünyada son gördüğü şey olan tavana baktım. Şilteyi ters çevirdim. Yastığı yatağın ayak tarafına koyup ters yattım. İşe yaramadı.</span></span></p>

    <p class="MsoNormal"><span class="font"><span class="calibre12">Koltukta uyumayı denedim ama kuruntu yakama yapışmıştı bir kere. Aidlin'in o koltukta oturuşu geldi aklıma, bu kez kalkıp şilteyi yere serdim. Aidlin bu odada ölmüştü, Edward Coffin de bu odada ölmüştü ve ben de bu odada ölebilirdim. Bir hafta savaştım, ama durum giderek daha kötü bir hal aldı. Sonunda, Edward Coffin'i ve Aidlin'i pencerenin önündeki karaağaçta otururken gördüğümde, tahammülümün tükendiğinden emin oldum.</span></span></p>

    <p class="MsoNormal"><span class="font"><span class="calibre12">Birkaç battaniye kapıp çalışma odamdaki kanepeye yattım. Bütün kuruntular anında kayboldu, iyi bir uyku çektim. Uyandığımda kendimi diri ve çalışmaya hazır hissettim. Kahvaltıda karıma yatak odamı değiştirdiğimi söyledim. Bundan böyle çalışma odamda uyuyacaktım.</span></span></p>

    <p class="MsoNormal"><span class="font"><span class="calibre12">"Yukarıda uyuyamıyorum. Aidlin'i düşünüp duruyorum."</span></span></p>

    <p class="MsoNormal"><span class="font"><span class="calibre12">"Ama Bay Aidlin üst katta ölmedi ki," dedi karım. "Çalışma odandaki kanepede öldü."</span></span></p>

    <p class="MsoNormal"><span class="font"><span class="calibre12">Evi satıp Los Angeles'a döndük.</span></span></p>
  </div>
</body>
</html>
