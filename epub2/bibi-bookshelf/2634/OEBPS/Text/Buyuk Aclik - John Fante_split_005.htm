<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre5"><span class="calibre1"><br class="calibre4" clear="all" id="calibre_pb_5" /></span></b></span>

    <p class="MsoNormal"><a class="pcalibre pcalibre1" id="bookmark4"></a><span class="font"><b class="calibre5"><span class="calibre1"><span class="calibre2">&nbsp;</span></span></b></span></p>

    <p class="MsoNormal1"><a class="pcalibre pcalibre1" id="_Toc366761434"><span><!--[if gte vml 1]><v:shape
 id="Resim_x0020_6" o:spid="_x0000_i1036" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image008.jpg" v:shapes="Resim_x0020_6" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">KÖTÜ KADIN</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">Clito Dayı kar fırtınasının ortasında eve geldiğinde akşam yemeğindeydik. Galoşlarını çıkardı, ellerini ovuşturup yemek odasına girdi.</span></span></p>

    <p class="MsoNormal"><span class="font"><span class="calibre12">Babam <i class="calibre8">pasta e fagilo</i> yemesini söyledi, ama dayım yemek istemedi. Bir iskemleye ters oturup çenesini arkalığa yasladı, son derece dikkatli bir halde kahverengi gözleriyle masayı inceledi. Şarap şişesine baktı, babamın ne kadar içtiğine, ekmeklerimize ne kadar tereyağı sürdüğümüze, her şeye. Annem kendine çekidüzen verip saçını geriye attı. Dikkatli olmak zorundaydın Clito Dayı'nın yanında. Durup dururken mesele çıkarmak gibi bir yeteneği vardı. Biz çocuklar kirli tırnaklarımızı görmemesi için ellerimizi masanın altında tutuyorduk.</span></span></p>

    <p class="MsoNormal"><span class="font"><span class="calibre12">Berberdi Clito Dayı. Annemin en büyük ve İtalya'da doğmuş tek ağabeyi. İngilizcesi kötüydü. Berber dükkânı Denver'in Küçük İtalya'sında bir numaraydı. Zengin olmasına rağmen Clito Dayı'nın evlenmemek için bahanesi, bir kadına bakacak parası olmayışıydı.</span></span></p>

    <p class="MsoNormal"><span class="font"><span class="calibre12">Herkes korkardı ondan. Ayrıntılardan soruna varma yeteneği ürkütücüydü gerçekten. Saç tıraşı için dükkânına gittiğimizde annem bize pazar kıyafetlerimizi giydirirdi. Bunun nedeni Clito Dayı'nın bir keresinde benim ayakkabımın tabanındaki deliği fark edip babamın kumar oynadığı sonucuna varmasıydı. Haklıydı. Annemin bütün kardeşleri evimize doluşup babamın bizi ihmal edip etmediğini öğrenmeyi talep etmişlerdi. Clito Dayı'nın Osage Sokağı'ndaki berber dükkânının önünden ona el salladığımızı gördüğünden emin olmadan katiyen geçmezdik. Bunun da bir nedeni vardı. Bir keresinde Terese teyzem ona el sallamamıştı. Karşı kaldırımdan geçmişti, başını başka tarafa çevirerek. Clito dayım hemen telefona sarılıp Julio'yu, Teresa'nın kocasını aramıştı. Julio kasap dükkânını kapatıp Clito'yla berber dükkânının önünde buluşmuştu. Birlikte Osage sokağı'nda yürümüş, bütün bar ve kafeleri taramışlardı. Gerçekten de Teresa'yı Zucca'nın Yeri'ndeki localardan birinde bahisçi Tony Mongone ile konuşurken bulmuşlardı. Teresa Teyze at yarışı oynamaya başlamıştı yine. Julio karısını dışarı sürüklemiş, yüzüne bir tokat aşkettikten sonra taksiye bindirip eve göndermişti. Daha sonra Clito Dayı kurnaz bir gülümsemeyle Teresa'nın at yarışı oynamaya başladığını nasıl anladığını anlattı. Yürüyüşünden, dedi, sinirli halinden, bana el sallamayışından.</span></span></p>

    <p class="MsoNormal"><span class="font"><span class="calibre12">Ve bir kez daha evimizdeydi Clito Dayı, kar fırtınasının ortasında bize bir şey söylemek için gelmişti.</span></span></p>

    <p class="MsoNormal"><span class="font"><span class="calibre12">"İşler nasıl?" diye sordu babam.</span></span></p>

    <p class="MsoNormal"><span class="font"><span class="calibre12">Omuz silkti Clito Dayı. Sonra odadan çıkmamızı istediğini ima eder bir biçimde başını bize doğru salladı. Kendimizi aşağılanmış hissederek çıktık odadan. Bize neydi? Uzun çamaşır ve çorap dışında ne görmüştük ki o pintiden? Mutfağa girdik, babam kapıyı arkamızdan kapattı. Hemen kapıya yığılıp kulaklarımızı aralığa dayadık. Clito Dayı konuştu.</span></span></p>

    <p class="MsoNormal"><span class="font"><span class="calibre12">"Son zamanlarda Mingo'yu gören var mı aranızda?"</span></span></p>

    <p class="MsoNormal"><span class="font"><span class="calibre12">"Bir süredir ortalıkta yok," diye cevap verdi babam.</span></span></p>

    <p class="MsoNormal"><span class="font"><span class="calibre12">En sevdiğimiz dayımızdı Mingo, annemin en küçük ağabeyi ve ailenin en ünlü kişisiydi, çünkü Denver Senfoni Orkestrası'nda piyano çalıyordu. Noel'de bize hava tüfeği, elektrikli tren, beysbol sopası, kızak gibi hediyeler alırdı.</span></span></p>

    <p class="MsoNormal"><span class="font"><span class="calibre12">"Yakında evleniyor Mingo. Bir karısı olacak," dedi Clito.</span></span></p>

    <p class="MsoNormal"><span class="font"><span class="calibre12">"Mingo mu?" dedi babam kuşkuyla.</span></span></p>

    <p class="MsoNormal"><span class="font"><span class="calibre12">"Bekle. Görürsün."</span></span></p>

    <p class="MsoNormal"><span class="font"><span class="calibre12">Anahtar deliğinden Clito Dayı'nın gizemli gülümsemesini gördüm. Zevkten dört köşeydi.</span></span></p>

    <p class="MsoNormal"><span class="font"><span class="calibre12">"Kiminle evlenecekmiş?" diye sordu annem.</span></span></p>

    <p class="MsoNormal"><span class="font"><span class="calibre12">"Bir <i class="calibre8">putana</i> ile tabii ki," dedi İtalyanca. "Şırfıntının tekiyle."</span></span></p>

    <p class="MsoNormal"><span class="font"><span class="calibre12">"Sen nerden biliyorsun?"</span></span></p>

    <p class="MsoNormal"><span class="font"><span class="calibre12">"Çok şey bilirim ben." Gülümsedi. "Çok, çok..."</span></span></p>

    <p class="MsoNormal"><span class="font"><span class="calibre12">Annemle babam onun bildiklerinden ürküp sustular. Şarabın babamın gırtlağındaki çağıltısını duyabiliyordum.</span></span></p>

    <p class="MsoNormal"><span class="font"><span class="calibre12">"Mingo'nun evleneceğine sevindim," dedi annem. "O kadar yalnız ki, o Roma Oteli'nde bir başına."</span></span></p>

    <p class="MsoNormal"><span class="font"><span class="calibre12">"Yalnız mı?" dedi Clito Dayı sırıtarak. "Yalnız değil Mingo. Roma Oteli benim dükkândan yarım blok. Gözlerim görüyor benim. Bir şey demiyorum, ama görüyorum ne oluyor."</span></span></p>

    <p class="MsoNormal"><span class="font"><span class="calibre12">"Ne görüyorsun?"</span></span></p>

    <p class="MsoNormal"><span class="font"><span class="calibre12">"Bir kadın görüyorum, kızıl saçlı."</span></span></p>

    <p class="MsoNormal"><span class="font"><span class="calibre12">Annem masaya vurdu.</span></span></p>

    <p class="MsoNormal"><span class="font"><span class="calibre12">"Clito, ne kadar yoruyorsun beni! Ne fitneci adamsın!"</span></span></p>

    <p class="MsoNormal"><span class="font"><span class="calibre12">Clito ellerini kalbine bastırdı. "Kardeşim bir <i class="calibre8">putana</i> ile evlensin diye mi fitne? O kadın Flamingo Pansiyonu işlettiği için mi fitne? Ah, hayır! Küçük kardeşim Mingo'ya sevgimden fitne. Ben berilerim. Saç kestirmeye gelirler; dört kız bir kadın. Bir şey söylemem. Saçı keserim, parayı verirler. Ama bu kadın benim küçük kardeşim Mingo ile evlenmek isterse ben fitneci değilim, konuşurum. Mingo'yu korumak için."</span></span></p>

    <p class="MsoNormal"><span class="font"><span class="calibre12">"Mingo o tür bir kadınla evlenmez," dedi babam. "O kadar sağduyusu var."</span></span></p>

    <p class="MsoNormal"><span class="font"><span class="calibre12">"Mingo, o bir deli. Büyük sanatçı."</span></span></p>

    <p class="MsoNormal"><span class="font"><span class="calibre12">"O kadar da deli değil," diye karşılık verdi babam. "Mingo genç İm adam. Gönül eğlendiriyor. Onun bileceği iş."</span></span></p>

    <p class="MsoNormal"><span class="font"><span class="calibre12">O kurnaz gülümseme belirdi Clito'nun dudaklarında. "Kimse bir kızılla gönül eğlendirmek için almaz pırlanta yüzük."</span></span></p>

    <p class="MsoNormal"><span class="font"><span class="calibre12">"Ne!" dedi annem.</span></span></p>

    <p class="MsoNormal"><span class="font"><span class="calibre12">Clito kollarını kavuşturup bir kedi gibi sırıttı.</span></span></p>

    <p class="MsoNormal"><span class="font"><span class="calibre12">"Yüzük başkası içindir belki," dedi babam. Clito gücenmişti babamın kuşku duymasından.</span></span></p>

    <p class="MsoNormal"><span class="font"><span class="calibre12">"Frank Palladino ile konuştum," dedi. "Frank her şeyi anlatır. Yüzük, kızıl saçlı için."</span></span></p>

    <p class="MsoNormal"><span class="font"><span class="calibre12">Bunu tartışamazlardı. Palladino berber dükkânından iki dükkân aşağıdaki kuyumcu dükkânının sahibiydi.</span></span></p>

    <p class="MsoNormal"><span class="font"><span class="calibre12">"Öyle bir kadınla evlenemez," dedi annem. "Ben izin vermem!"</span></span></p>

    <p class="MsoNormal"><span class="font"><span class="calibre12">"Çok geç," diye gülümsedi Clito. "Kuş gibi uçuyor..."</span></span></p>

    <p class="MsoNormal"><span class="font"><span class="calibre12">Clito evden çıkıp klanın diğer üyeleriyle görüşmeye gitti. Ertesi gün annem sürekli telefondaydı, ya o birini arıyordu ya da birileri onu arıyordu. Yemekte babama ayrıntıları anlattı. Rosa Teyzem, Attilio'nun karısı, üzüntüden kahrolmuştu. Philomena Teyze de bu konuda konuşamayacak kadar tiksinmişti -tuhaf şey, çünkü annemle neredeyse bir saat telefonda bunu konuşmuşlardı. Teresa Teyze Mingo'nun neden diğer kardeşleri gibi temiz ve ahlaklı bir İtalyan kızıyla evlenmediğini bilmek istiyordu. Louisa Teyze Mingo'nun kadınını ilk gördüğünde gözlerini oyacağını söylüyordu.</span></span></p>

    <p class="MsoNormal"><span class="font"><span class="calibre12">Üç gün boyunca bir tür kitle histerisi <span>hakim</span> oldu klana. Teresa Teyze eve gelip annemin omzunda ağladı. Annemle Louisa Teyze kiliseye gidip Mingo'nun selameti için dua ettiler. Philomena Teyze evimize geldi, kanepeye yığıldı ve ağlamaya başladı. Annem ellini tuttu, birlikte ağladılar. Babam, Flamingo Pansiyon'a gidip bütün bu karmaşaya neden olan o kadınla konuşmayı teklif etti, ama annem onu askılıklarından yakalayıp "Sakın öyle bir şey yapayım deme!" diye bağırdı.</span></span></p>

    <p class="MsoNormal"><span class="font"><span class="calibre12">Haber yayıldıktan üç gün sonra Clito evimize geldi yine. Polise gidip kızıl saçlı kadının siciline baktırmıştı. İşte korkunç gerçekler: Kadının adı, Joan Cavanough idi ve otuz iki yaşındaydı. Yıllardan beri kötü kadınlık yapıyordu, iki kez de tutuklanmıştı. Ama asıl adı, Joan Cavanough değildi; Mercedes Lopes'ti.</span></span></p>

    <p class="MsoNormal"><span class="font"><span class="calibre12">"Meksikalı, öyle mi?" dedi babam.</span></span></p>

    <p class="MsoNormal"><span class="font"><span class="calibre12">"Hayır," dedi Clito. "Portekizli."</span></span></p>

    <p class="MsoNormal"><span class="font"><span class="calibre12">"Portekizli," dedi babam. "Hımm. Bu kötü."</span></span></p>

    <p class="MsoNormal"><span class="font"><span class="calibre12">"Kilise izin vermez," dedi annem. "Mingo Protestan kilisesinde evlenmek zorunda kalacak."</span></span></p>

    <p class="MsoNormal"><span class="font"><span class="calibre12">"Portekizli ise Katoliktir muhtemelen," dedi babam.</span></span></p>

    <p class="MsoNormal"><span class="font"><span class="calibre12">"Onun gibi bir kadın nasıl Katolik olur?" dedi annem. "Asla!"</span></span></p>

    <p class="MsoNormal"><span class="font"><span class="calibre12">Babam öfkelendi birden. Belki kayınbiraderlerinden hiçbir zaman hoşlanmadığı için, belki Clito Dayı'dan nefret ettiği için, belki onunla balığa çıkan Mingo Dayı'yı çok sevdiği için, her neyse birden yumruğunu masaya indirip tabaklan havalandırdıktan sonra bağırmaya başladı.</span></span></p>

    <p class="MsoNormal"><span class="font"><span class="calibre12">"Fark etmez! Meksikalı, Amerikalı, Portekizli, Katolik, Protestan -fark etmez! Bir erkek kendi kaderini kendi tayin eder. Rahat bırakın adamı. Belki seviyor bu kadını. Belki kim olduğu umurunda değil. Belki onu Flamingo Pansiyon'dan çıkarıp ona namuslu bir ev sunacak. Bunu hiç düşündünüz mü?"</span></span></p>

    <p class="MsoNormal"><span class="font"><span class="calibre12">Clito anneme baktı buruk bir gülümsemeyle. Sonunda gerçek kimliği açığa çıkmıştı babamın; inancındaki o sefil liberalizm. Babam bitkin bir halde oturup şarap içti. Clito annemin yüzüne dalıp gitmişti, acıyarak bakıyordu ona. Evden gittiğinde kimse ne bir kelime etti ne de yerinden kımıldadı.</span></span></p>

    <p class="MsoNormal"><span class="font"><span class="calibre12">Babam masada kaldı. Annem kocasından utanç duyduğunu ima eder bir biçimde tabakları takırdatarak topladı sofrayı. Babam üç saat boyunca masada oturup içti. Çok sessizdi, elindeki bardağı döndürüp duruyordu. İki kez testiyi doldurmak için mahzene indi. Yatağa gitmek için yerinden kalktığında sendeledi. Sadece bacakları sarhoştu ama. Koyu bir hüzün dalgasının yılgınlığı çökmüştü üzerine.</span></span></p>

    <p class="MsoNormal"><span class="font"><span class="calibre12">Clito ertesi gece gelmekte gecikmedi. Elinde şapkasıyla yemek odasının ortasında dikilip şu açıklamayı yaptı: O öğleden sonra Mingo Dayı berber dükkânına gelmişti. Sakal tıraşı olmak için. Üç günlük bir sakal vardı yüzünde. Solgun ve bitkin görünüyordu. Nerelerde olduğu sorulduğunda "Şurada burada," demişti. Neler yaptığı sorulduğunda ise, "Biraz ondan biraz bundan," diye karşılık vermişti. Clito Dayı Mingo'ya evlenmeyi düşünüp düşünmediğini sorduğunda da, "Bazen evet, bazen hayır," diye karşılık vermişti.</span></span></p>

    <p class="MsoNormal"><span class="font"><span class="calibre12">Mingo Dayı sıcak havluların altında uyuklarken Clito Dayı usulca arka odaya geçip Julio Dayı'ya telefon etmişti, kasaba. İki dakika sonra Julio dükkândaydı. Mingo berber koltuğundaydı hâlâ.</span></span></p>

    <p class="MsoNormal"><span class="font"><span class="calibre12">"Bu aralar hiç göremiyoruz seni," demişti Julio Dayı.</span></span></p>

    <p class="MsoNormal"><span class="font"><span class="calibre12">"Buradayım işte," diye gülümsemişti Mingo.</span></span></p>

    <p class="MsoNormal"><span class="font"><span class="calibre12">"Yarın evlilik yıldönümüm," demişti Julio Dayı. "Akşam yemeğine davetlisin, <i class="calibre8">ravioli</i> var. Gelecek misin?"</span></span></p>

    <p class="MsoNormal"><span class="font"><span class="calibre12">"Gelirim."</span></span></p>

    <p class="MsoNormal"><span class="font"><span class="calibre12">Ve Julio'yu yıldönümü için kutladıktan sonra çekip gitmişti Mingo. Clito Dayı'nın açıklaması burada bitti.</span></span></p>

    <p class="MsoNormal"><span class="font"><span class="calibre12">"Yarın Julio'nun evlilik yıldönümü değil ki," dedi annem. "Kasımda evlenmişti, Attilio dişlerini çektirdikten iki gün sonra."</span></span></p>

    <p class="MsoNormal"><span class="font"><span class="calibre12">"Yarın öğlen saat birde," dedi Clito. "Julio'nun evi. Herkes gelsin." Gizemli bir biçimde gülümseyip gitti.</span></span></p>

    <p class="MsoNormal"><span class="font"><span class="calibre12">Babam Julio Dayı'nın evine gitmek istemiyordu. Ertesi gün öğle saatinde annem yüzünde pudra, ağzı firkete dolu ve giydiği korseden zor soluk alarak bir odadan bir odaya koşturuyordu. Babam yeni pantolonuyla mutfak masasına oturmuş şarap içiyor, bunun bir tuzak olduğunu ve gitmeyeceğini söylüyordu. Neden tıraş olmuştu öyleyse? Ve neden yeni pantolonunu giymişti? Protestoyu giderek artırmasına rağmen annemden çok daha önce giyinip hazırlanmıştı.</span></span></p>

    <p class="MsoNormal"><span class="font"><span class="calibre12">Tek sıra halinde arka bahçedeki her iki yanı kar kaplı patikaya girip babamın kamyonunu koyduğu barakanın yolunu tuttuk. Annem babamın yanına oturdu, biz çocuklar kamyonun kasasına yerleştik.</span></span></p>

    <p class="MsoNormal"><span class="font"><span class="calibre12">Julio Dayı'nın tek katlı evi iki kilometre uzaklıktaydı. Vardığımızda Mingo Dayı dışında herkes oradaydı. Annem soluk soluğa kaldı verandanın basamaklarını tırmanırken. Birden gözyaşlarına boğuldu. Julio Dayı kapıyı açıp ona sarıldı.</span></span></p>

    <p class="MsoNormal"><span class="font"><span class="calibre12">"Tamam, tamam, Coletta," dedi. "Sen üzülme, her şey yoluna girer."</span></span></p>

    <p class="MsoNormal"><span class="font"><span class="calibre12">Peşlerinden puro dumanı kaplı salona girdik, şarap ve ter kokuyordu içerisi, erkek teri. Saygılı bir sessizlikle annemin hıçkırarak mutfağa girişini seyrettiler. Tony Dayı'nın gözleri doldu birden, kendine hâkim olmak için dudağını ısırdı. Annem mutfakta dört teyzemin kollarına yığıldı. Bir süre sonra Louisa'nın sunduğu Mingo Dayı'nın hayatından pasajlar eşliğinde ağlaşmaya başladılar -rahip yardımcılığı ona ne kadar yakışırdı, ne kadar güzel bir bebekti, piyanoyu ne kadar zarif çalardı, o kızılla evlenirse annelerin ve babalarının kemikleri nasıl sızlayacaktı. Sonra ateşteki yemek kaynayıp taştı. Kadınlar hemen ağlamayı kesip ateşin altını kıstılar. Her şey yoluna girdikten sonra kaldıkları yerden devam ettiler, bu kez tutkulu bir öfkeyle.</span></span></p>

    <p class="MsoNormal"><span class="font"><span class="calibre12">"Aşmalı onun gibi kadınları," dedi Philomena. "Sallandırıp çürüyünceye kadar bırakacaksın orada."</span></span></p>

    <p class="MsoNormal"><span class="font"><span class="calibre12">"Asılmak kurtuluş olur onun için," dedi Teresa. "Göğsüne o filmdeki gibi bir işaret koyup sokaklarda sürükleyeceksin. Üzerine tüküreceksin." Tükürdü.</span></span></p>

    <p class="MsoNormal"><span class="font"><span class="calibre12">"Paramparça edeceğim onu," dedi Louisa Teyze yavaş yavaş ısınarak. "O kadını gördüğümde tırnaklarımı gözlerine sokup gözlerini oyacağım. Hiçbir erkek yüzüne bakmayacak bir daha."</span></span></p>

    <p class="MsoNormal"><span class="font"><span class="calibre12">Babam salondaki sofada kendine bir yer bulup oturmuştu, ama önce erkeksi bir tiksinti duygusuyla üzerlerine Pompei kalıntıları işlenmiş yastıkları kaldırıp başka bir yere koyması gerekmişti. Diğer yastıkların parlak yüzlerinde şiirler vardı. Şiirlerden bir tanesinin başlığı "Anne" idi. Bir diğerinin ise, "Evim, Güzel Evim." Duvarlar ve piyanonun üzeri hayatta ve ölmüş akraba fotoğraflarıyla kaplıydı. Teresa Teyze'nin altı ay önce ölen bebeğinin o ürkütücü fotoğrafı vardı bir de. Bebek öldükten sonra çekilmişti fotoğraf.</span></span></p>

    <p class="MsoNormal"><span class="font"><span class="calibre12">Oturuyorlardı öylece, ailenin erkekleri. Julio Dayı, kasap; onun evindeydik. Clito Dayı, berber. Pasquale Dayı, taşçı. Tony Dayı, kamyon şoförü. Attilio Dayı, amele. Babam, duvarcı. Üzerlerine dar gelen pazar kıyafetlerinin içindeki tıknaz bedenleri terlerken o süslü küçük salonda oturmuş şarap ve puro içiyorlardı.</span></span></p>

    <p class="MsoNormal"><span class="font"><span class="calibre12">Orada bulunmalarının nedeni üzerine konuşmuyorlardı. Havadan sudan, zor zamanlardan konuşuyorlardı. Hepsinin birbirleriyle meseleleri vardı ve her an bir şey patlayabilirdi. Duvarcı babam, taşçı Pasquale'nin yaptığı işi küçümserdi. Kamyon şoförü Tony Dayı akrabaları için iş yapmamaya yeminliydi. Bu yüzden de diğerleri ondan nefret ederdi. Hepsi kasap Julio'nun <span>iki yüzlü</span> bir zorba olduğunda hemfikirdiler. Amele Attilio Dayı diğerlerinin sürekli maddi sıkıntıdan söz etmeyi ihmal etmeyerek onlardan borç alma umudunu yok etmelerine fena halde içerlerdi. İki ortak yanı vardı bütün bu adamların. Mingo'ya duydukları hayranlık; çünkü Mingo sanatçıydı, özgürce uçan bir kuştu, gününü gün eden bir bekârdı. Bir de uğursuz dilinden ötürü Clito Dayı'ya besledikleri nefret. Clito Dayı'nın ne hissettiğini kestirmek mümkün değildi çünkü başkalarının hayatlarında yaşıyordu.</span></span></p>

    <p class="MsoNormal"><span class="font"><span class="calibre12">Bir süre sonra Tony Dayı havayı yumuşatmaya çalıştı.</span></span></p>

    <p class="MsoNormal"><span class="font"><span class="calibre12">"Ah, Tanrım!" dedi. <i class="calibre8">"Ravioli</i> nefis kokuyor."</span></span></p>

    <p class="MsoNormal"><span class="font"><i class="calibre8"><span class="calibre12">"Ravioli</span></i></span> <span class="font"><span class="calibre12">mi?" dedi Julio Dayı. "Sen beni milyoner mi sanıyorsun? <i class="calibre8">Spagetti."</i></span></span></p>

    <p class="MsoNormal"><span class="font"><span class="calibre12">"Ama ben sanmıştım ki..."</span></span></p>

    <p class="MsoNormal"><span class="font"><span class="calibre12">"Boş ver ne sandığını. Burada neden toplandığımızı biliyorsun. O kadın hakkında ne yapacağız?"</span></span></p>

    <p class="MsoNormal"><span class="font"><span class="calibre12">"Ben Mingo'yla konuşurum," dedi Pasquale Dayı. "Beni dinler."</span></span></p>

    <p class="MsoNormal"><span class="font"><span class="calibre12">"Sen!" dedi Julio küçümseyerek. Kasap ameleye söylüyordu. "Güldürme beni."</span></span></p>

    <p class="MsoNormal"><span class="font"><span class="calibre12">"Ben bu işe bulaşmak istemiyorum," dedi Tony Dayı.</span></span></p>

    <p class="MsoNormal"><span class="font"><span class="calibre12">"Tony haklı belki de," dedi babam. <span>"Karışmamak en iyisi belki."</span></span></span></p>

    <p class="MsoNormal"><span class="font"><span class="calibre12">"Ağzından çıkanı kulağın duyuyor mu senin?" dedi Pasquale. "Öyle bir yenge istiyorsun galiba."</span></span></p>

    <p class="MsoNormal"><span class="font"><span class="calibre12">Babamın sesi kabardı. "Bazı yengelerime yeğleyebilirim," dedi.</span></span></p>

    <p class="MsoNormal"><span class="font"><span class="calibre12">Pasquale yerinden fırladı. Babam da. Birbirlerinin üzerine yürüdüler, göğüs göğüse geldiler. Diğerleri onları ayırırken birbirlerine bağırdılar.</span></span></p>

    <p class="MsoNormal"><span class="font"><span class="calibre12">"Taşçı filan değil o, serserinin teki!" diye bağırdı babam.</span></span></p>

    <p class="MsoNormal"><span class="font"><span class="calibre12">"Kendine bak sen, duvarcı bozuntusu!" diye karşılık verdi Pasquale.</span></span></p>

    <p class="MsoNormal"><span class="font"><span class="calibre12">Kadınlar koşarak çıktılar mutfaktan, telaşla erkeklerinin yanlarına gidip kavga etmemeleri için yalvardılar, şişman sinekkuşları misali vızıldayıp durdular. Kavga kimse kimseye vurmadan önlendi. Erkekler kadınlara salondan çıkmalarını emrettiler.</span></span></p>

    <p class="MsoNormal"><span class="font"><span class="calibre12">Kadınlara karşı ortak bir duruş sergilemek havayı yumuşatmıştı. Oturdular tekrar, gerginlik sona ermişti. Babam kravatını gevşetti, Pasquale ceketini çıkardı, Tony ayaklarını sehpaya uzattı ve Attilio Dayı ayakkabılarını çıkardı. Güçlü bir ayak kokusu yayıldı odaya. Şarap bardakları bir kez daha dolduruldu. Tartışma yeniden başladı.</span></span></p>

    <p class="MsoNormal"><span class="font"><span class="calibre12">Kuzin Della, Tony Dayı'nın küçük kızı, kararsız adımlarla içeri girip başını Julio'nun kucağına koydu.</span></span></p>

    <p class="MsoNormal"><span class="font"><span class="calibre12">"Kötü kadın gelecek mi bu akşam?" diye sordu.</span></span></p>

    <p class="MsoNormal"><span class="font"><span class="calibre12">"Hayır," dedi Julio.</span></span></p>

    <p class="MsoNormal"><span class="font"><span class="calibre12">"Neden gelmiyor?"</span></span></p>

    <p class="MsoNormal"><span class="font"><span class="calibre12">Louise Teyze içeri daldı ve Della'yı kaptığı gibi kucağına yatırıp <span>kıçını</span> sert bir biçimde tokatlamaya başladı. Della'nın çığlıkları bütün evi doldurdu. "Ben sana öğretirim kötü kadınlardan konuşmayı," dedi Lousie soluk soluğa. "Ben sana öğretirim!"</span></span></p>

    <p class="MsoNormal"><span class="font"><span class="calibre12">"Sen de kötüsün!" diye böğürdü Deha. "İğrençsin."</span></span></p>

    <p class="MsoNormal"><span class="font"><span class="calibre12">Della'yı elinden tutup kardeşlerimle kuzenlerimin toplandığı bodruma indirdim. Nefret dolu bir ortamdı, kızlar bir tarafta erkekler bir tarafta. Kızlar dövüşmeyecek kadar kendilerini beğenmiş ve gururluydular, erkekler de kötü imalarda bulunuyorlardı.</span></span></p>

    <p class="MsoNormal"><span class="font"><span class="calibre12">Yukarıda kadınlar mutfakta sabırsızlanmaya başlamışlardı. Spagetti hazırdı, sosu dökülmüş ve peyniri serpilmiş olarak kocaman tabaklarda bekliyordu. Yemek odasında yetişkinler için, mutfakta ise çocuklar için masalar kuruldu. Saat bir buçuktu.</span></span></p>

    <p class="MsoNormal"><span class="font"><span class="calibre12">"Gelmeye yüzü yok," dedi Louise.</span></span></p>

    <p class="MsoNormal"><span class="font"><span class="calibre12">"Nasıl olsun ki," dedi Rosa.</span></span></p>

    <p class="MsoNormal"><span class="font"><span class="calibre12">Mideleri şarap dolu erkekler somurtarak oturuyorlardı. Sadece Clito Dayı özenli görünümünü korumayı başarmıştı. Pencerenin önüne oturmuş, parmağını titizlikle yalayarak bir kadın dergisinin sayfalarını çeviriyordu. Babam sofada uyuyakalmıştı, ağzı bir karış açık.</span></span></p>

    <p class="MsoNormal"><span class="font"><span class="calibre12">Saat ikide Julio Dayı, "Yiyelim," dedi.</span></span></p>

    <p class="MsoNormal"><span class="font"><span class="calibre12">Adamlar yerlerinden kalktılar, eklemlerinden takırtı sesleri çıktı. Aç ve huzursuz bir halde masanın bir köşesine sıralanmış iskemlelere oturup bir yarım daire oluşturdular. Kadınlar itiraz etti. Erkeklerin eşlerinin yanına oturmalarını istiyorlardı. Adamlar söylenip yerlerinden kalkmamakta direndiler. Çocuklar mutfağın ortasına kurulmuş portatif masalarda yiyorlardı. Spagetti sıcak ama hamurumsuydu; domates sosu kurumuştu, peyniri azdı. Tatlı olarak elmadan başka bir şey olmadığını öğrendiğimizde spagettinin lezzeti daha da kaçtı. Portatif masalarda tartışmalar başladı. Birkaç tekme savruldu.</span></span></p>

    <p class="MsoNormal"><span class="font"><span class="calibre12">Yemek odasında Julio Dayı <span>şikayet</span> ediyordu. Hayatında yediği en kötü yemekti. Diğerlerine fikirlerini sordu. Ağızları dolu olduğu için başlarını sallayarak aynı kanıda olduklarını belirttiler. Teresa Teyze gözyaşlarına boğuldu, kadınlar onu teselli etti. O kızıl saçlı <span>yosmadaydı</span> suç; o kadının yüzünden oluyordu her şey. Sonra birden herkes sustu, spagettimizi yerken sadece emme, yutma, çiğneme, yutkunma ve geğirme sesleri duyuldu.</span></span></p>

    <p class="MsoNormal"><span class="font"><span class="calibre12">Ön kapı açıldı. Mingo Dayı ve kadını duruyordu kapıda. Uzun boyluydu Mingo, pırıl pırıl gözleri bir horozun gözlerini andırırdı. Saçları mısır püskülü rengindeydi, kemikli ve mavi damarlı uzun elleri vardı. Annesi Rus olan büyükbabamın babasına benziyordu. Ailenin esmer, kahverengi gözlü ve tıknaz olmayan tek ferdiydi Mingo. <span>Patateslerin arasında bir havuç.</span></span></span></p>

    <p class="MsoNormal"><span class="font"><span class="calibre12">Yanındaki kadın ufak tefekti, gül renginde dudak boyası sürmüştü. Mingo onu kendine doğru çekti, güven vermek ister gibi. Otuz iki yaşlarındaydı kadın, çıkık elmacık kemikleri ve çekik siyah gözleriyle bir zamanlar harikulade olduğu hemen belli olan güzel bir yüze sahipti.</span></span></p>

    <p class="MsoNormal"><span class="font"><span class="calibre12">"Korkma," dedi Mingo gülümseyerek.</span></span></p>

    <p class="MsoNormal"><span class="font"><span class="calibre12">Kadınlar tiksinti duygusuyla bakıştılar, ama erkeklerin yüzünde bir tür korku okunuyordu. Mingo Dayı kadının omuzlarından kürk pelerinini kaldırdı. Altına turuncu eteğinin içine sokulmuş yeşil ve bol bir bluz giymişti. Narın yapılı, yuvarlak kalçalı, ince bacaklı bir kadındı. Ellerini ovuşturdu, soğuktan kızarmışlardı. Mingo Dayı kadının ellerini ellerinin arasına alıp onları ısıttı.</span></span></p>

    <p class="MsoNormal"><span class="font"><span class="calibre12">Bu fazla geldi kadınlara. Kalktılar, çenelerini kaldırıp tek sıra halinde yatak odasına girdiler ve kapıyı arkalarından çarptılar. Mingo Dayı güldü.</span></span></p>

    <p class="MsoNormal"><span class="font"><span class="calibre12">"Demedim mi ben sana?" dedi.</span></span></p>

    <p class="MsoNormal"><span class="font"><span class="calibre12">Kadın korku dolu gözlerle ona baktı.</span></span></p>

    <p class="MsoNormal"><span class="font"><span class="calibre12">Sonra yatak odasının kapısı açıldı. Rosa Teyze süzüldü dışarı. "Attilio," dedi, "hemen içeri gel. Senin orada oturmanı istemiyorum, Attilio. Duydun mu beni?"</span></span></p>

    <p class="MsoNormal"><span class="font"><span class="calibre12">Attilio iskemlesinden kalkmaya yeltendi ama Mingo Dayı onun bakışını yakalayınca yerine oturdu tekrar. Kadın gülümsedi, bir köpeğin dişleri kadar beyazdı dişleri. Mingo Dayı kolunu kadının omzuna koyup onu masaya yaklaştırdı. Erkekleri kadına tek tek tanıştırdı. Kadının yüzüne bakmadan başlarını soğuk bir biçimde salladılar. Kadın her birine gülümseyip, "Memnun oldum," dedi. Sıra Clito Dayı'ya geldiğinde, "Ah, ben sizi tanıyorum! Siz benim berberimsiniz!" dedi kadın. Clito gözlerini kırpmakla yetindi.</span></span></p>

    <p class="MsoNormal"><span class="font"><span class="calibre12">Mingo Dayı mutfak kapısına doluşmuş biz çocuklara döndü. "Çocuklar, bu Bayan Cavanough."</span></span></p>

    <p class="MsoNormal"><span class="font"><span class="calibre12">O anda yatak odasının kapısı açıldı ve kadınlar dışarı döküldüler, çocuklarını uzaklaşmaya çalışan yavru kedileri kapar gibi kapıp topladılar, kimini ensesinden ve saçından yatak odasına sürüklediler. Kuzenim Albert ile ben kaçtık. Annem babama yalvardı, Philomena Teyze Pasquale'ye Albert'i dışarı çıkarmasını emretti. Adamlar Mingo Dayı'yı gücendirme korkusuyla omuz silktiler.</span></span></p>

    <p class="MsoNormal"><span class="font"><span class="calibre12">Yatak odasından tekme, çığlık ve tokat sesleri geldi. Kadınların çığlıkları ve hakaretleri soğuk rüzgâr gibi geçiyordu duvarlardan; sürtük, yuva yıkıcı, sokak kadını.</span></span></p>

    <p class="MsoNormal"><span class="font"><span class="calibre12">Adamlar kıvranıp öksürüyorlardı, ama Mingo ve Bayan Cavanough farkında değillerdi sanki. Teresa Teyze'nin, "Onun dokunduğu bütün tabakları kıracağım," çığlığına rağmen masaya oturdular.</span></span></p>

    <p class="MsoNormal"><span class="font"><span class="calibre12">"Gözlerini oyacağım!" diye bağırdı Louise.</span></span></p>

    <p class="MsoNormal"><span class="font"><span class="calibre12">Sonra tepinme ve zaman zaman atılan çığlıklar eşliğinde itip kakma sesleri duyuldu. Kapı bir kez daha açıldı, Louise saçları darmadağın ve bluzu yırtılmış olarak kadınların elinden kurtulup elinde saç fırçasıyla Bayan Cavanough'ya saldırdı.</span></span></p>

    <p class="MsoNormal"><span class="font"><span class="calibre12">"Öldürürüm seni dışarı çıkmazsan!" dedi tiz bir çığlıkla. "Beynini patlatırım senin!"</span></span></p>

    <p class="MsoNormal"><span class="font"><span class="calibre12">Kadın korkuyla Mingo Dayı'nın arkasına saklandı, babamla Julio Dayı Louise'yi tekrar yatak odasına götürürlerken saç fırçası Julio'nun kafasına iniyordu. Kapıyı kapatıp geri geldiler, Julio Dayı acı içinde kafasını ovuşturuyordu. Mingo Dayı çenesini öne doğru çıkarmıştı, gözleri öfke doluydu, yine de gülümsüyordu sürekli.</span></span></p>

    <p class="MsoNormal"><span class="font"><span class="calibre12">"Kaygılanma hayatım," dedi kadına Mingo.</span></span></p>

    <p class="MsoNormal"><span class="font"><span class="calibre12">"Gidelim," dedi kadın. "Benden nefret ediyorlar."</span></span></p>

    <p class="MsoNormal"><span class="font"><span class="calibre12">"Bu ev sana açık," dedi Mingo. "Kardeşimin evi herkese açıktır. Öyle değil mi, Julio?"</span></span></p>

    <p class="MsoNormal"><span class="font"><span class="calibre12">"Sana açık değil!" diye bağırdı Philomena yatak odasından.</span></span></p>

    <p class="MsoNormal"><span class="font"><span class="calibre12">Bayan Cavanough'nun dudakları titredi, parmaklarım gırtlağına götürdü. Ağlamak üzereydi. Önünde bir bardak şarap gördü, alıp bir dikişte içti. Sonra oturup dirseklerini masaya yasladı ve adamlara baktı, duvarlara baktı, kucağına baktı. Birden kalktı.</span></span></p>

    <p class="MsoNormal"><span class="font"><span class="calibre12">"Yapamam!" diye hıçkırdı. "Ah, Mingo, yapamayacağım! Yapamayacağım!"</span></span></p>

    <p class="MsoNormal"><span class="font"><span class="calibre12">Salona koştu, paltosunu aldığı gibi ön kapıdan dışarı fırladı. Mingo geri gelmesini söyleyerek peşinden gitti. Arabanın direksiyonuna geçmek üzereyken yakaladı onu, vücudunun yarısı arabanın içindeydi, elleri dalgalanıyor, kadına yalvarıyordu. Sonra geri çekildi, araba yola çıkıp aniden hızlandı.</span></span></p>

    <p class="MsoNormal"><span class="font"><span class="calibre12">Mingo ellerini cebine sokup eve doğru yürüdü. Verandada durup bir sigara yaktı. Birkaç dakika verandanın korkuluğuna yaslandı, ağzından duman bulutlan çıkıyordu. Sonra sigarayı fırlatıp içeri girdi.</span></span></p>

    <p class="MsoNormal"><span class="font"><span class="calibre12">Masada oturan adamlar tabaklarına baktılar. Yatak odasında çıt çıkmıyordu. Mingo oturup kendine bir bardak şarap koydu. Julio Dayı omzuna dokundu.</span></span></p>

    <p class="MsoNormal"><span class="font"><span class="calibre12">"Olanlardan ötürü özür dilerim."</span></span></p>

    <p class="MsoNormal"><span class="font"><span class="calibre12">"Kapa çeneni," dedi Mingo.</span></span></p>

    <p class="MsoNormal"><span class="font"><span class="calibre12">Acı ve hayal kırıklığı dolu gözleriyle yüzlerine baktı tek tek. Onu koca masada tek başına içerken bırakıp salona geçtiler, fısıltıyla konuştular. Mingo aralıksız içti, düşüncelere dalarak. Bir süre sonra yatak odasının kapısı yavaşça açıldı ve sessiz kadınlar çıktı dışarı. Bir an masanın etrafında durup beklediler, öfkeleri yatışmıştı, yaydıkları şefkat ve merhamet dalgaları Mingo'yu kapladı. Teresa Teyze aşağı inip bir şişe brendi ile döndü.</span></span></p>

    <p class="MsoNormal"><span class="font"><span class="calibre12">"Bunu dene, Mingo. Saklıyordum."</span></span></p>

    <p class="MsoNormal"><span class="font"><span class="calibre12">Mingo bardağını doldurup içti. Louise Teyze yanına oturmaya cesaret etti, parlak saçlarını okşadı. "Zordur, Mingo," dedi. "Çok zordur -bilirim."</span></span></p>

    <p class="MsoNormal"><span class="font"><span class="calibre12">Kadınlar ölmüş bir aşkın gece nöbetini tutarken Mingo tek kelime etmeden içmeye devam etti. Çok geçmeden brendi şişesi boşaldı, Mingo'nun başı masanın üzerine düştü. Onu kaldırıp yatak odasına sürüklediler. Ayakkabılarıyla giysilerini çıkarıp yatırdılar. Derin bir uykuya daldı, arada sırada <span>kabus</span> görüp inliyordu. Louise alnını okşadı.</span></span></p>

    <p class="MsoNormal"><span class="font"><span class="calibre12">"Çok genç," dedi. "Unutur."</span></span></p>

    <p class="MsoNormal"><span class="font"><span class="calibre12">Mingo birden doğruldu, kan çanağına dönmüş gözlerinde çılgın bir bakış, yumrukları sıkılmış. Hepimiz yatak odasındaydık, kadınlar yatağın etrafında, erkekler ve çocuklar kapının önünde.</span></span></p>

    <p class="MsoNormal"><span class="font"><span class="calibre12">"Clito!" dedi Mingo. "Ah, Clito! Hazreti Meryem aşkına, neden yaptın bunu bana?"</span></span></p>

    <p class="MsoNormal"><span class="font"><span class="calibre12">Sonra yatağa yığılıp uykuya daldı tekrar. Kadınlar perdeleri çekip odayı kararttılar. Herkes usulca dışarı çıktı ve kapı örtüldü. Mingo'nun yürek paralayan sesi belleklerimizdeydi hâlâ. Herkes bembeyaz bir yüzle tek başına duran Clito Dayı'ya baktı. Rosa Teyze ellerini kalçalarına dayayıp karşısına geçti. Birden yüzüne tükürdü. Kadınlar bir anda çıldırdılar, Clito Dayı'yı köşeye sıkıştırdılar.</span></span></p>

    <p class="MsoNormal"><span class="font"><span class="calibre12">"İkiyüzlü!" dedi annem.</span></span></p>

    <p class="MsoNormal"><span class="font"><span class="calibre12">"Pis dedikoducu!" dedi Philomena.</span></span></p>

    <p class="MsoNormal"><span class="font"><span class="calibre12">"Gözlerini oyacağım onun!" dedi Louise.</span></span></p>

    <p class="MsoNormal"><span class="font"><span class="calibre12">İmdadına adamlar yetiştiler, onu kadınların pençelerinden kurtarıp ön kapıya götürdüler. "Hadi, Clito," dedi babam. "Toz ol buradan, yoksa canın yanacak." Babam Clito Dayı'yı ön kapıdan öyle bir güçle itti ki berber dengesini kaybedip basamaklardan aşağı yuvarlandı. Bir süre karın içinde öylece yattı. Sonra ayağa kalkıp yürümeye başladı.</span></span></p>

    <p class="MsoNormal"><span class="font"><span class="calibre12">O günden sonra Clito Dayı'dan korkmadık -hiçbirimiz. Saç tıraşımız geldiğinde annem bizi Clito'nun dükkânının tam karşısındaki Berber Joe'ya gönderdi.</span></span></p>
  </div>
</body>
</html>
