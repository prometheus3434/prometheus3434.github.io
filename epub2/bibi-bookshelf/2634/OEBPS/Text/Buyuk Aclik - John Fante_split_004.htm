<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><span class="calibre17"><br class="calibre18" clear="all" id="calibre_pb_4" /></span></span>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal1"><a class="pcalibre pcalibre1" id="_Toc366761433"><span><!--[if gte vml 1]><v:shape
 id="Resim_x0020_5" o:spid="_x0000_i1037" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image008.jpg" v:shapes="Resim_x0020_5" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">SUÇLU</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">O yaz Madden Sokağı'nda oturuyorduk, lisenin yakınında. O güne kadar oturduğumuz en iyi evdi, bir küveti ve mutfakta ocak için havagazı vardı. Annemin düşlerinden biriydi havagazı ocağı. Havagazı düşünü gerçekleşebilir kılmış, şimdi iş bir ocak satın almaya kalmıştı.</span></span></p>

    <p class="MsoNormal"><span class="font"><span class="calibre12">Madden Sokağı'ndaki evin kirası ayda yirmi beş dolardı, daha önce ödediğimiz kiradan beş dolar daha fazla. Uç yatak odalı kırmızı tuğladan bir binaydı ve önünde gerçek bir bahçesi vardı. Nihayet oda sıkıntısı çekmeyecektik. Annemle babam büyük yatak odasında yatıyordu, babaannem mutfağın yanındaki odada, ben ve iki kardeşim ise orta odada. Herkesin bir odası vardı, bu da ailemiz için hatırı sayılır bir gelişmeydi.</span></span></p>

    <p class="MsoNormal"><span class="font"><span class="calibre12">Fazla İtalyan yoktur Madden Sokağı'nda. Bizden başka bir tek Fred Bestoli <span>var,</span> ki İtalyan'dan çok içki kaçakçısıdır. Bir zamanlar aile dostumuzmuş Fred, ama yasaları çiğnediği için annem artık eve gelmesini istemiyor. İçki satmaya başlamadan önce babaannem de severmiş Fred Bestoli'yi. Onun gibi Fred de Abruzzi yöresindenmiş, ortak tanıdıkları varmış. Ama kendini ısrarla tutuklatıp diğer İtalyanların şerefine leke sürdüğü için babaannem ondan nefret ediyor artık.</span></span></p>

    <p class="MsoNormal"><span class="font"><span class="calibre12">Babam ne zaman Fred'i eve getirse babaannem onu İtalyanca selamlar. "İyi günler, Köpek Pisliği," der. Ya da, "Bir kadının rahminden şu çıkana bakın."</span></span></p>

    <p class="MsoNormal"><span class="font"><span class="calibre12">Fred Bestoli suskun ve melankolik İtalyan'ın tekidir, ama babaannem onun içindeki savaşçıyı uyandırmayı iyi bilir. Babaanneme "<span>Kıçımı</span> öp, ihtiyar," diye karşılık verir, babam da onu yüreklendirir.</span></span></p>

    <p class="MsoNormal"><span class="font"><span class="calibre12">"Aferin Frederico. Ver ağzının payım şu ihtiyar sürtüğün."</span></span></p>

    <p class="MsoNormal"><span class="font"><span class="calibre12">Babaannem öfkeyle babama döner ve ona, "Seni doğuracağıma domuz doğursaydım keşke," der. Babam da ona annesi olduğu dikkate alınırsa bir domuz doğurmamasının şaşılacak şey olduğunu söyler. Bir şey çıkmazdı bu hakaretlerden. Atışırlardı sadece.</span></span></p>

    <p class="MsoNormal"><span class="font"><span class="calibre12">Babam her güz şarap yapıp mahzene stoklardı. Hiçbir zaman şansı yaver gitmemiştir o şarapla. Ya çok tatlıdır ya da çok ekşi. Sabrı yok, bağbozumun bir şansı olsa bile babam olgunlaşmasına fırsat tanımadan o şansı sıfıra indirir. Bu yüzden de sık sık Fred Bestoli'nin tek başına ve sefil koşullarda yaşadığı evine giderdi. Giderken yanında duvarcı aletlerini de götürürdü, çuval bezinden ağır bir torba. Kimseyi kandıramazdı ama. Bahçelerini sulayan komşular, "Biz biliyoruz o torbanın içinde ne olduğunu," der gibi bakarlardı ona.</span></span></p>

    <p class="MsoNormal"><span class="font"><span class="calibre12">Biz filmlerde gördüğümüz sabıkalılara bayılırdık, ama Fred Bestoli'nin öyle hayranlık duyulacak bir tip olduğu söylenemezdi. Ne kimseyi öldürürdü, ne de araba çalardı. Boulder cezaevine o kadar çok girip çıkmıştı ki biz bile hor görürdük onu.</span></span></p>

    <p class="MsoNormal"><span class="font"><span class="calibre12">Her zaman ara sokaktan gelirdi evimize. Kömürlüğün arkasında durup babama ıslık çalardı. Yemekteysek babam dışarı çıkıp ona beklemesini söylerdi. Bu masada ciddi bir gerginlik yaratır, babaannem homurdanıp bir şeyleri çarpmaya başlar, Amerika'ya küfreder, babama onu doğduğu gün boğmadığına pişman olduğunu söylerdi. Annem yemek yemeyi bırakır, gözlerini babamın üzerine dikip kaskatı kesilirdi. Akabinde babam da sinirlenip çatalını ve bıçağını masaya vurmaya başlar ve Amerika'ya geldiğine, annesi gibi bir <span>çakalın</span> rahminden çıktığına, karısı gibi bir aptalla evlendiğine lanet ederdi. Biz çocuklar bu kasırganın ortasında biraz derin soluk alacak olsak babam bıçağı kaptığı gibi bizi gırtlağımızı kesmekle tehdit ederdi. Bu sahne evimizde haftada üç-dört defa yaşandığı halde o güne kadar yaptığı en kötü şey bir keresinde kardeşim Dino'ya köfte fırlatmak olmuştu.</span></span></p>

    <p class="MsoNormal"><span class="font"><span class="calibre12">Yemek bitip sofra toplandıktan sonra annem bize oturma odasına gidip kapıyı kilitlememizi söyler, babaannem de kendi odasına giderdi. Ama babaannem maraza çıkarmak için fırsat kollardı. Fred Bestoli'yle yüz yüze gelmenin bir yolunu bulurdu, ayaklarının dibine tükürmek ya da ona bir şekilde hakaret etmek için bile olsa. Fred de onun her tükürüğüne tükürük, her hakaretine hakaretle karşılık verirdi, babam yeter diye bağırana kadar. O zaman babaannem sızlana sızlana, Tanrı'yı evi ve içindeki herkesi yakmaya teşvik ederek odasına çekilirdi.</span></span></p>

    <p class="MsoNormal"><span class="font"><span class="calibre12">Bir akşam yemekteydik, kapı çalındı. Babam açtı kapıyı. Ellerinde paketlerle Fred Bestoli'yi görmeyelim mi karşımızda?</span></span></p>

    <p class="MsoNormal"><span class="font"><span class="calibre12">"Merhaba," dedi anneme ve babaanneme ürkek bir bakış atarak. Yeni ve parıltılı bir havası vardı adamın, üzerindeki yeni takım elbiseyle yeşil kravat da değildi bunun nedeni. Yüzündeydi; bir memnun etme hevesi, bir cana yakınlık. Bizi bile başıyla selamlamıştı. Babaannem konuştu.</span></span></p>

    <p class="MsoNormal"><span class="font"><span class="calibre12">"Ne istiyorsun, eşek herif?"</span></span></p>

    <p class="MsoNormal"><span class="font"><span class="calibre12">Fred gülümsemeye çalıştı.</span></span></p>

    <p class="MsoNormal"><span class="font"><span class="calibre12">"Çıktığı lağıma geri atın şunu," dedi babaannem.</span></span></p>

    <p class="MsoNormal"><span class="font"><span class="calibre12">Fred acınacak kadar cesur gözlerini babama çevirdi. Babam ona yaklaştı ve Fred babamın kulağına bir şeyler fısıldadı. Babam dinlerken zaman zaman başını sallayıp gülümsüyordu. Sonunda babam sırtını okşadı.</span></span></p>

    <p class="MsoNormal"><span class="font"><span class="calibre12">"Güzel," dedi. "Aferin, Fred."</span></span></p>

    <p class="MsoNormal"><span class="font"><span class="calibre12">Utangaç bir çocuğu odaya sokar gibi Fred'i yemek odasına soktu babam. Fred dişleri kenetlenmiş, ellerinde paketlerle masanın yanma dikildi.</span></span></p>

    <p class="MsoNormal"><span class="font"><span class="calibre12">"Senin için," dedi uzun bir hediye paketini babaanneme doğru uzatarak.</span></span></p>

    <p class="MsoNormal"><span class="font"><span class="calibre12">Babaannem ona yılan uzatılmış gibi geri çekildi.</span></span></p>

    <p class="MsoNormal"><span class="font"><span class="calibre12">"Al!" diye emretti babam.</span></span></p>

    <p class="MsoNormal"><span class="font"><span class="calibre12">Babaannem kaşlarını çatıp paketi Fred'in elinden kaptı.</span></span></p>

    <p class="MsoNormal"><span class="font"><span class="calibre12">Fred anneme dönüp ona da bir paket uzattı. Annem tereddüt etti, ama babam paketi Fred'in elinden alıp annemin eline tutuşturdu. Üç paket daha vardı. Hepsi birbirinin aynıydı ve Fred her birimize bir paket verdi. İnce, uzun kutularda kravat vardı muhtemelen. Carlo tırnaklarını ambalaj <span>kağıdına</span> geçirip yırtmaya çalıştı, ama babam ona beklemesini söyledi. Babam bir söylev verme hazırlığıyla gırtlağını temizlerken Fred Bestoli berrak ve parlak siyah gözleriyle babama baktı.</span></span></p>

    <p class="MsoNormal"><span class="font"><span class="calibre12">"Fred Bestoli benim otuz beş yıllık arkadaşım," dedi babam. "Benim doğduğum kasabadan on beş kilometre uzaklıkta doğmuş. Amerika'ya benimle aynı zamanda gelmiş. Çok çalıştı bu ülkede. Harç taşıdı. Kömür madeninde işçilik yaptı. Çukur kazdı. Zor işler. Kazandığıyla geçimini sağlayamadı. Mesleği de yok. Peki, ne yaptı? Biraz viski sattı. Birkaç şişe şarap. O kadar mı kötü bu yaptığı? Hayır, bence değil! Ama kanun öyle diyor. Bu yüzden de üç-dört kez hapse girdi."</span></span></p>

    <p class="MsoNormal"><span class="font"><span class="calibre12">Fred öksürdü. Dolgun, parlak bir gözyaşı damlası yanağından aşağı süzülüp yerde parçalandı. Babaannem duygulanmıştı. Burnunu önlüğünün köşesine gömdü. Babam yarattığı etkinin memnuniyetiyle sesini biraz yükseltti, ellerini ve gözlerini tavana doğru kaldırdı.</span></span></p>

    <p class="MsoNormal"><span class="font"><span class="calibre12">"Yukarısı," dedi cenneti kastederek, "neyin doğru, neyin yanlış olduğuna karar verilen yerdir ve orada dostları var Fred Bestoli'nin, burada olmasa da."</span></span></p>

    <p class="MsoNormal"><span class="font"><span class="calibre12">Annem, Fred ve babaannem ağlıyorlardı şimdi, babam o kadar duygulanmıştı ki hıçkırıklara boğuldu. Kardeşim Victor kıs kıs güldü utancından. Bunu gören babamın dudaklarında öyle tuhaf ve sessiz bir hırıltı belirdi ki Victor başını eğip yere baktı.</span></span></p>

    <p class="MsoNormal"><span class="font"><span class="calibre12">"Ama Fred Bestoli farklı bir adam bu akşam," diye bağırdı babam. <span>"Tövbekâr bir adam.</span> İçki satmayacak artık. Dostunuz olmak istiyor, eskisi gibi. "Babaannem ayağa fırlayıp küçük ve şişman kollarını Fred'in boynuna doladı. "Şükürler olsun!" dedi. "Sana şükürler olsun, Tanrım!"</span></span></p>

    <p class="MsoNormal"><span class="font"><span class="calibre12">Bir yandan ağlayan bir yandan da gülen Fred babaannemin beyaz saçlarına sesli bir öpücük kondurdu.</span></span></p>

    <p class="MsoNormal"><span class="font"><span class="calibre12">"Frederico'm benim," dedi babaannem. "Oğlum. Oğlumdan da yakın, kanımdan canımdan bile daha yakın."</span></span></p>

    <p class="MsoNormal"><span class="font"><span class="calibre12">"Şimdi paketleri açabilir miyiz?" diye sordu Victor.</span></span></p>

    <p class="MsoNormal"><span class="font"><span class="calibre12">Babam başını salladı ve ambalaj kâğıtlarını yırttık. Kravat. Minnet duyamıyordun, ama annem adama teşekkür etmeye zorladı bizi. Babaannemin paketinden siyah bir şal çıktı. Babaannem zevkten dört köşeydi şalı omuzlarına yerleştirirken.</span></span></p>

    <p class="MsoNormal"><span class="font"><span class="calibre12">"Teşekkür ederim, <i class="calibre8">figlio mio,</i> oğlum benim," dedi ve gözlerinden yaşlar boşaldı. "Binlerce teşekkür." Sonra babama baktı. "Ah, onu doğursaydım seni doğuracağıma. Kırk beş yılda bana bir lazımlık bile hediye etmedin. Hayırsız evlat."</span></span></p>

    <p class="MsoNormal"><span class="font"><span class="calibre12">Fred'in anneme hediyesi gri bir yelekti. Annemin yeleği üzerine giyişini seyrettik. Düğmelerini ilikledikten sonra ellerini memnuniyetle yeleğin üzerinde gezdirdi.</span></span></p>

    <p class="MsoNormal"><span class="font"><span class="calibre12">"Dostumuza yiyecek bir şeyler ikram etmeye ne dersiniz?" dedi babam.</span></span></p>

    <p class="MsoNormal"><span class="font"><span class="calibre12">Babaannemle annem yerlerinden fırlayıp Fred için masada yer açtılar. Annem porselen bir tabak getirdi. Babaannem yatak odasına gidip işlemeli bir peçeteyle döndü. Babam yeni bir testi şarap almak için mahzene indi.</span></span></p>

    <p class="MsoNormal"><span class="font"><span class="calibre12">Carlo ön kapıdan dışarıda duran bir şey gördü.</span></span></p>

    <p class="MsoNormal"><span class="font"><span class="calibre12">"Bak!" dedi.</span></span></p>

    <p class="MsoNormal"><span class="font"><span class="calibre12">Evin önünde <span>gıcır</span> gıcır bir Packard Sedan vardı. Kocaman siyah bir araba, o kadar yeniydi ki parlak bir yaratık gibi duruyordu. Fred Bestoli'nin arabasıydı. O gün satın almıştı, birkaç saat önce. Dışarı koşup arabaya yakından baktık, kapılarını açtık, düğmelere bastık, kornasını öttürdük. Hiçbirimiz o kadar yeni bir arabaya binmemiştik.</span></span></p>

    <p class="MsoNormal"><span class="font"><span class="calibre12">"Bizi gezdirmesini isteyelim," dedi Victor.</span></span></p>

    <p class="MsoNormal"><span class="font"><span class="calibre12">Eve girdiğimizde Fred'in önünde bir tabak biber dolmasıyla bir bardak şarap vardı. Annemle babaannem tepesindeydiler, babam karşısına oturmuştu. Yeni arabayla bizi gezdirmesini istedik ondan.</span></span></p>

    <p class="MsoNormal"><span class="font"><span class="calibre12">"Olmaz," dedi babam.</span></span></p>

    <p class="MsoNormal"><span class="font"><span class="calibre12">"Sana sormadık," dedi Carlo.</span></span></p>

    <p class="MsoNormal"><span class="font"><span class="calibre12">"Ama ben sana söylüyorum."</span></span></p>

    <p class="MsoNormal"><span class="font"><span class="calibre12">Fred'in <span>kıyakçılığı</span> üzerindeydi ama. "Tabii ki. Bir tur atarız."</span></span></p>

    <p class="MsoNormal"><span class="font"><span class="calibre12">"Arabanı mahveder bunlar," dedi babam.</span></span></p>

    <p class="MsoNormal"><span class="font"><span class="calibre12">"Nasıl?" dedi Fred omuzlarını kaldırarak.</span></span></p>

    <p class="MsoNormal"><span class="font"><span class="calibre12">"Bilmiyorum. Bulurlar bir yolunu."</span></span></p>

    <p class="MsoNormal"><span class="font"><span class="calibre12">Ama sonunda razı oldu babam. Bir koşulla ama. Hazırlanmamız gerekiyordu. Bu, üzerimizi değiştirmek, pazar kıyafetlerimizi giymek demekti, kravat filan.</span></span></p>

    <p class="MsoNormal"><span class="font"><span class="calibre12">"Ne gerek var?" diye sordu Victor.</span></span></p>

    <p class="MsoNormal"><span class="font"><span class="calibre12">"Yeni bir arabaya böyle binilmez," dedi babam.</span></span></p>

    <p class="MsoNormal"><span class="font"><span class="calibre12">Birbirimize baktık. Kadife pantolon ve okul kıyafeti vardı üzerimizde. Saçmalıyordu. Onunla tartışılmazdı ama. Ya hazırlanırdık ya da arabayla gezmeyi unuturduk.</span></span></p>

    <p class="MsoNormal"><span class="font"><span class="calibre12">Uzun ve nahoş hazırlık başladı. Önce yıkanmak zorundaydık, üçümüzü birden küvete soktular, babaannemin yönetiminde. Bir marangoz zımparayı nasıl kullanırsa öyle kullanırdı sabun bezini, kulaklarımızın arkası soyulurdu. Sabun bezinin köşesini büker, kulak zarına kadar sokup çevirerek tirbuşon etkisi yaratırdı. Baş derisindeki kiri tırnaklarıyla kazırdı. İşkence tamamlandıktan sonra yatak odasına gittik, annem kıyafetlerimizi hazırlamıştı -temiz çamaşır, temiz gömlek, temiz çorap. O gece, Fred Bestoli'ye jest olsun diye, yeni kravatlarımızı taktık. Yarım saat sonra kolalanmış ve boğulmuş olarak hazırdık. Tek sıra halinde yatak odasından çıkıp yemek odasına girdik. Babamla Fred masada oturuyorlardı. Biz hazırlanırken onlar şarap testisini iki kez boşaltmışlardı. Yüzlerinden ve seslerinden belliydi.</span></span></p>

    <p class="MsoNormal"><span class="font"><span class="calibre12">"Gidip arabada bekleyin," dedi babam.</span></span></p>

    <p class="MsoNormal"><span class="font"><span class="calibre12">Bir saat bekledik. Boğulduk beklemekten, her yerimiz ağrıdı.</span></span></p>

    <p class="MsoNormal"><span class="font"><span class="calibre12">Gece inmişti. Sokak karanlıktı. Ön kapıdan nefretle masanın üzerine iyice eğilmiş babama ve Fred'e bakıyorduk. Yeni şarap işlerini bitirmiş, harikulade bir biçimde alkole teslim olmuşlardı. Birbirlerinden yarım metre uzaklıkta olmalarına rağmen bağırarak konuşuyor, zaman zaman yumruklarını masaya indiriyorlardı. Birer canavara dönüşmüşlerdi.</span></span></p>

    <p class="MsoNormal"><span class="font"><span class="calibre12">"Şunlara bak," dedim. "Midemi bulandırıyorlar."</span></span></p>

    <p class="MsoNormal"><span class="font"><span class="calibre12">"Babam kafayı bulmuş," dedi Carlo.</span></span></p>

    <p class="MsoNormal"><span class="font"><span class="calibre12">"Bir gün buradan gideceğim," dedi Victor. "Tahammülüm kalmadı. On iki yaşıma bastığım gün gideceğim, görürsünüz. Pişman olacaklar ama iş işten geçmiş olacak."</span></span></p>

    <p class="MsoNormal"><span class="font"><span class="calibre12">Sonunda annem araya girdi. Ne dediğini duyamadık ama hareketlerinden bizimle ilgili konuştuğu anlaşılıyordu.</span></span></p>

    <p class="MsoNormal"><span class="font"><span class="calibre12">"Beklesinler," diye bağırdı babam.</span></span></p>

    <p class="MsoNormal"><span class="font"><span class="calibre12">Carlo bir çığlık attı, yüzünün morarmasına ve boynundaki damarların gerilmesine neden olan uzun ve tüyler ürpertici tizlikteki çığlık deldi geceyi. O kadar korkunçtu ki babamla Fred bağrışmayı kesip birbirlerine baktılar, ayılmışlardı bir an için. Babam ayağa kalktı, Fred yerinden fırladı. Susuzluktan ölmek üzere olan iki insan gibi dışarı sendeleyip destek için gölgelere tutunmaya çalışarak verandanın basamaklarını indiler. Kaldırımda yürürken her an kapaklanabilirlerdi, ama arabanın yanına geldiklerinde saygınlıkları bir ölçüde geri geldi ve ayıkmış gibi yaptılar.</span></span></p>

    <p class="MsoNormal"><span class="font"><span class="calibre12">Babam başını arka kapıdan sokup iğrenç bir gülümsemeyle bize baktı, gözleri kayıyordu.</span></span></p>

    <p class="MsoNormal"><span class="font"><span class="calibre12">"Hazır mısınız?" diye geveledi.</span></span></p>

    <p class="MsoNormal"><span class="font"><span class="calibre12">Cevap vermedik. Fred Bestoli direksiyona geçmek için arabanın öbür tarafına doğru sendeleyerek ilerledi, ama tuhaf bir dürtüyle yürümeye devam etti. Kendi kendine konuşarak karşı kaldırıma doğru gitti. Babam bir şekilde yardımına koştu. Whitley'lerin bahçesindeki elma ağacın altında bağıra bağıra konuştuklarını duyabiliyorduk. Fred bir arabası olduğunu unutmuştu. Bağırırlarken Whitley'lerin veranda ışığı yandı. Babam biraz yumuşadı, içinde son bir insanlık kıvılcımı çaktı ve sesini alçaltıp Fred'i arabaya yönlendirdi. Soluk soluğa, yalpalayarak, ayaklan dolanarak bize doğru geldiler.</span></span></p>

    <p class="MsoNormal"><span class="font"><span class="calibre12">Gezmek istemiyorduk artık. Hayatlarımızı kurtarmak için arabadan inmeye çalıştık. Ama babam izin vermedi. Gezmek istemiştik, gezecektik.</span></span></p>

    <p class="MsoNormal"><span class="font"><span class="calibre12">"Ama Fred araba süremeyecek kadar sarhoş," dedim.</span></span></p>

    <p class="MsoNormal"><span class="font"><span class="calibre12">"Ben sürerim," dedi babam.</span></span></p>

    <p class="MsoNormal"><span class="font"><span class="calibre12">İnledik. Babam hayatında araba sürmemiştir. Babam Fred'i arabaya yerleştirirken annemle babaannem verandanın basamaklarından indiler. Fred uyuyor, babam cebinden anahtarları almaya çalışıyordu. Arka kapıyı açıp indik arabadan. Annem babama arabayı kullanmaması için yalvardı. Babam kulak asmadı, Fred'i bir çuval soğanı iter gibi sağa sola iterek anahtarları aramaya devam etti. Anahtarları bulduğunda biz arabadan inip güvenliğimizi sağlamıştık. Babam anahtarı kontağa sokmaya çalıştığında babaannem elinde süpürgeyle öne atıldı. Süpürgeyi kapıdan sokup babamın eline öyle bir vurdu ki anahtar elinden yere düştü. Babam yerde anahtarları ararken babaannem bir tane de kafasına yapıştırdı. Bu aralıksız taciz babamı öfkelendirdi, süpürgeyi babaannemin elinden kaptığı gibi arabadan indi ve sendeleyerek babaanneme saldırdı. Babaannem sağlam durdu <span>ama,</span> kollarını kararlılıkla kavuşturmuştu, dudaklarından tükürüklü beddualar yükseliyordu. Kafa kafaya verip birbirlerine hakaretler yağdırdılar. Annem arabanın içine uzanıp anahtarları yeleğinin cebine soktu.</span></span></p>

    <p class="MsoNormal"><span class="font"><span class="calibre12">Sokaktaki bütün verandaların ışıkları yanıyordu artık. Komşular kapı eşiklerinde durmuş seyrediyorlardı. Babamla babaannem birden kestiler birbirlerine hakaret etmeyi. Annemin yardımıyla Fred'i arabanın ön koltuğundan indirip eve soktular. Annem perdeleri çekip evin ön tarafındaki ışıkları söndürdü. Sokaktaki verandaların ışıkları tek tek söndü, kapıları kapatılıp kilitlendi. Gece sessizdi bir kez daha.</span></span></p>

    <p class="MsoNormal"><span class="font"><span class="calibre12">Fred Bestoli'yi sofaya uzattılar. Ağzı bir karış açık horluyordu. Babam yatak odasında gitti. Ayakkabılarını fırlatıp attı. Kısa bir süre sonra Fred'in horultularına babamın horultuları da katıldı.</span></span></p>

    <p class="MsoNormal"><span class="font"><span class="calibre12">Bir karış suratlarla mutfağa oturduk. Carlo, Victor ve ben. Babaannem girdi mutfağa. Gülümseyip para çantasını açtı. Her birimize beş sent verdi.</span></span></p>

    <p class="MsoNormal"><span class="font"><span class="calibre12">"Sinemaya gidin," dedi.</span></span></p>

    <p class="MsoNormal"><span class="font"><span class="calibre12">Sinema! Çevresini sardık, onu kucaklayıp öptük. Bizi itti, kravatlarımızı çıkarıp koşarak çıktık evden. O güne kadar yaşadığımız en iyi evdi.</span></span></p>
  </div>
</body>
</html>
