<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre5"><span class="calibre1"><br class="calibre4" clear="all" id="calibre_pb_14" /></span></b></span>

    <p class="MsoNormal"><a class="pcalibre pcalibre1" id="bookmark13"></a><span class="font"><b class="calibre5"><span class="calibre1"><span class="calibre2">&nbsp;</span></span></b></span></p>

    <p class="MsoNormal1"><a class="pcalibre pcalibre1" id="_Toc366761443"><span><!--[if gte vml 1]><v:shape
 id="Resim_x0020_15" o:spid="_x0000_i1027" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image017.jpg" v:shapes="Resim_x0020_15" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">ANNENİN GÜNAHLARI</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">Sofra hazırdı. Donna Martino, iri ve tehditkâr, masanın başına oturdu.</span></span></p>

    <p class="MsoNormal"><span class="font"><span class="calibre12">İskemle gıcırdadı ağırlığının altında. Rosa ile Stella annelerinin sağma oturmuşlardı, Bettina soluna. Papa Martino ait olduğu yerdeydi, masanın ucunda. Diğeri için de masada bir yer ayrılmıştı ama o hâlâ yukarıdaydı.</span></span></p>

    <p class="MsoNormal"><span class="font"><span class="calibre12">Üst kattan gelen topuklu sesleri Bettina'nın kıkırdamasına neden oldu.</span></span></p>

    <p class="MsoNormal"><span class="font"><span class="calibre12">"Kes sesini!" diye kükredi Donna Martino.</span></span></p>

    <p class="MsoNormal"><span class="font"><span class="calibre12">Papa titredi. Başını öne eğip el yordamıyla şarap bardağını aldı.</span></span></p>

    <p class="MsoNormal"><span class="font"><span class="calibre12">Karısının iri siyah gözlerindeki kara öfkeyi hissedebiliyordu. Çünkü Papa biliyordu Donna Martini'nin kafasında dönüp duran düşünceleri -onun yumuşaklığından nasıl nefret ettiğini, nezaketini nasıl hor gördüğünü, yukarıdakiyle işbirliği yaptığı için onu nasıl suçladığını - ah, o Carlotta, o hain ve kız evlatların en tuhafı.</span></span></p>

    <p class="MsoNormal"><span class="font"><span class="calibre12">Donna büzülmüş dudaklarıyla rostoyu önüne çekerken gözlerini Papa Martino'dan bir saniye bile ayırmadı. Dişlerini kenetleyip bıçağı ve biley taşını aldı. Vahşi bir şiddetle bıçağı biley taşına öyle bir sürttü ki kıvılcımlar uçuştu masada. Papa Martino ince ve hassas parmaklarını gırtlağına götürdü.</span></span></p>

    <p class="MsoNormal"><span class="font"><span class="calibre12">İşte, gerçekleşmişti sonunda. Donna Martino'nun uğursuz önsezisi doğru çıkmış, hayalperest babanın günahları kızlarından birini damgalamıştı.</span></span></p>

    <p class="MsoNormal"><span class="font"><span class="calibre12">Diğerleri, çok şükür, annelerinin hatalarından gerekli dersi çıkarmışlardı. Onlar Papa gibi sefil bir terziyle evlenmemişlerdi. Rosa, Denver'ın en iyi dişçilerinden biri olan Doktor Faustino'nun karısıydı. Stella'nın kocası dört mağaza sahibiydi. Bettina, aralarında en kurnazı, gazetelerin bir gün eyalet valisi olmasına kesin gözüyle baktıkları Harvey Crane'le evliydi.</span></span></p>

    <p class="MsoNormal"><span class="font"><span class="calibre12">Kızlar ana evinde toplanmışlardı şimdi. Donna Martino toplanmalarını emretmiş, onlardan kocalarını getirmemelerini talep etmişti. Bu aile toplantısının yukarıdakiyle ilgili olduğuna dair bir kuşku olsa bile, Carlotta'nın boş iskemlesi o kuşkuyu yok ediyordu. Ve memnundular kızlar -Rosa, Stella ve Bettina- gözleri beklentiyle parıldıyordu.</span></span></p>

    <p class="MsoNormal"><span class="font"><span class="calibre12">O Carlotta! Çocukluğundan beri onlara ve annelerine karşı sessiz bir savaş sürdürmüş, düşünce biçimlerine, dostlarına ve emellerine karşı gizli bir düşmanlık beslemişti. Ama onlar annelerine itaat etmişlerdi. Donna Martino'nun iradesine karşı gelmemiş, onlar için saptadığı hedeflere ulaşmışlardı.</span></span></p>

    <p class="MsoNormal"><span class="font"><span class="calibre12">"Benim kaderimi aklınızdan çıkarmayın," demişti Donna Martino binlerce kez.</span></span></p>

    <p class="MsoNormal"><span class="font"><span class="calibre12">"Hatırlayın ve iyi bir evlilik yapın."</span></span></p>

    <p class="MsoNormal"><span class="font"><span class="calibre12">Doğru, hayat kolay olmamıştı Donna Martino için. Giovanni onu kandırmıştı bir anlamda. Bilseydi Sicilya'da kalır, hayatını anavatanında yaşardı. Ama Giovanni Martino otuz beş yıl önce Donna'yla nişanlanıp kendine ve müstakbel karısına yeni bir yuva kurmak için tek başına Amerika'ya gelmişti. Ah, o dürzü! Yakışıklıydı da, dişleri süt beyazı, düşünceleri bir düş kadar baştan çıkarıcı.</span></span></p>

    <p class="MsoNormal"><span class="font"><span class="calibre12">Beş yıl boyunca görmemişti onu. Beş yıl -haftada bir mektup, yılda elli iki mektup New York'taki nişanlısından. <span>Kazandığı büyük paralardan, onun için hazırladığı muhteşem evden, Amerika'daki özgürlükten ve mutluluktan söz eden bu adam bir kadının yüreğini fethetmek için her türlü yalanı söyleyebilecek bir korsandan farksızdı -bütün bu yalanları Donna Martino'nun hayal kırıklığına uğramış yüreğinin acısını dindirip adamın sahtekârlığını bir kez daha hatırlamak için zaman zaman çıkarıp tekrar okuduğu mektuplarda yazmıştı.</span></span></span></p>

    <p class="MsoNormal"><span class="font"><span class="calibre12">Donna Martino mütarekeden bir yıl sonra Amerika'ya gelebilmişti sonunda. Bütün alçakgönüllülüğüyle, fatihi Giovanni'nin ayaklarına kapanmaya hazır.</span></span></p>

    <p class="MsoNormal"><span class="font"><i class="calibre8"><span class="calibre12">Mama mia!</span></i></span> <span class="font"><span class="calibre12">Alçak herif! Onu Mulberry Sokağı'nda bir pansiyon odasında sefil bir hayat sürerken bulmuştu. Bütün serveti iki bavula sığardı. Büyük tacir palavraları, bankadaki binlerce doları -kömür karası saçları beş yıl boyunca çalıştığı dikiş işlerinin yorgunluğuyla kırlaşmış, bulanık gözleri yumuşak mavi denizin limon bahçelerini kucakladığı anavatanı Sicilya'yı simgeleyen nişanlısının görüntüsüne hasret.</span></span></p>

    <p class="MsoNormal"><span class="font"><span class="calibre12">Donna Martino kederini bastırıp her şeye rağmen evlenmişti onunla. Başka ne yapabilirdi ki? Giovanni endişe verici bir biçimde öksürüyor, her gece ateşi yükseliyordu. Beş yıl önceki genç Marco Polo'yu hatırlayınca bir anıyla evlendiğini fark ediyordu Donna Martino. Giovanni birkaç yüz dolar biriktirebilmişti ve doktor havadar bir yere taşınmalarını önerince Denver'a taşınmışlardı.</span></span></p>

    <p class="MsoNormal"><span class="font"><span class="calibre12">Neredeyse otuz yıl geçmişti üzerinden. Otuz yıl, dört kız evlat ve Giovanni. Çünkü Papa Martino erkekten çok çocuk sayılırdı bir şekilde. Dağ havası sağlığına kısa sürede iyi gelmekle birlikte New York'ta geçirdiği o zor yılların tahribatını üzerinden atamamıştı.</span></span></p>

    <p class="MsoNormal"><span class="font"><span class="calibre12">İyi bir terziydi Papa Giovanni. Terzi dükkânı biriktirdiği parayla satın almayı başardığı eski tuğla evden birkaç blok ötedeydi. Yıllarını hemşehrilerinin oluşturduğu devamlı müşterilerine elbise dikerek geçirmişti. Dükkânı yaşlı İtalyanların buluşma yeri haline gelmişti. Orada buluşup satranç ve bezik oynar, tarihin akışı hakkında tartışırlardı.</span></span></p>

    <p class="MsoNormal"><span class="font"><span class="calibre12">Ama Donna Martino olmasaydı Papa koca bir sıfır olurdu kuşkusuz. Donna Martino, Giovanni'nin terzi dükkânını belirli aralıklarla basar, süpürgeyi sallayarak işi olmayanları kapı dışarı ederdi. İşin bütün ayrıntılarını bilirdi, her top kumaşı ve iplik bobinini. Bazen işin zamanında bitirildiğinden emin olmak için iskemleye oturur, Papa'nın çalışmasını izleyerek tek bir dakika bile harcamasına izin vermezdi. Evet, evet, Donna Martino olmasaydı Papa işi çoktan batırmıştı.</span></span></p>

    <p class="MsoNormal"><span class="font"><span class="calibre12">Ama asil bir sevgiliydi Giovanni, müşfik ve yalnız, sürekli yitik Sicilya bahçelerinin arayışında; Donna'nın koynundaki kokulu dünyada bulurdu onları. Yalnız kaldıklarında ilk zamanların o tatlı dili ve zekâsıyla Donna'yla alay eder, onu bir kez daha Akdeniz güneşinin altında hatırladığı harikulade ve utangaç kıza çevirirdi.</span></span></p>

    <p class="MsoNormal"><span class="font"><span class="calibre12">Çocuklarına yabancıydı Papa Martini. Babalığı yüzüne gözüne bulaştıran biri olarak gençlerin sorunlarından habersizdi. Babalığı Tanrı'nın isteği olarak kabul ediyordu. Onun ötesinde ilgisi yoktu.</span></span></p>

    <p class="MsoNormal"><span class="font"><span class="calibre12">Donna Martino yapmıştı her şeyi -onları dünyaya getirmiş, vaftiz ettirmiş, hastalandıklarında onlara bakmış, okula göndermiş, cep harçlığı vermiş, çocukluğun ve ergenliğin gizemli sorunlarıyla ilgili tavsiyelerde bulunmuştu. Sicilya kasabalarına benzemiyordu Amerika. Burada gelenekler farklı, dil yeni ve inatçıydı.</span></span></p>

    <p class="MsoNormal"><span class="font"><span class="calibre12">Çocuklarından üçünün evli olması bazen kafasını karıştırırdı ihtiyarın. Gözlerini kapar, ne zaman kadınlığa geçtiklerini düşünmeye çalışırdı. Süreç o denli hissedilmez olmuştu ki hiçbir aşamasını hatırlayamıyordu. Yine de teker teker ergenlik dönemlerinden geçmiş, evlenip başka evlere yerleşmişlerdi. Damatları hakkında hiçbir şey bilmiyor, bunu da umursamıyordu. Genellikle yemek saatlerinde meşe ağacından büyük yemek masasına oturduğunda fark ediyordu kızlarının yokluğunu. Her biri evden ayrıldığında Mama hüzünlü fakat ağlamamaya kararlı bir yüzle oturmuş, yine de yanaklarından süzülen yaşları kontrol edememişti. Sonra Papa kızlardan birinin daha gittiğini fark etmişti. Önce Stella, sonra Rosa, sonra Bettina, hepsi dört yıl içinde.</span></span></p>

    <p class="MsoNormal"><span class="font"><span class="calibre12">Sadece Carlotta kalmıştı. İhtiyarın gözde bir kızı varsa o da Carlotta'ydı. Donna Martino'nun otuz yıl önceki halini andırıyordu; uzun boylu, cesur, güzel ve Mama gibi çetin ceviz. Giovanni'nin uyuşukluğuna Donna Martini gibi Carlotta'nın da hiç sabrı yoktu, ama kendini daha iyi kontrol ederdi. Şarabı fazla kaçırdığında Mama ona bağırır, ama Carlotta önce onu öper sonra elinden şişeyi alırdı.</span></span></p>

    <p class="MsoNormal"><span class="font"><span class="calibre12">Donna şişmandı artık, romatizmadan mustaripti. Papa'nın terzi dükkânına kadar birkaç blok yolu yürüyemediği için Giovanni'nin hemşehrileri mekâna <span>hakim</span> olmuşlardı, aynı anda üç ayrı bezik oyunu oynanabiliyordu. Alışverişi artık Carlotta yapıyor, her gün dükkâna uğruyordu. Elinde süpürgeyle öfkesi burnunda bir cadı gibi dalmıyordu odaya. Yürüyüşten kızarmış yanaklarla geliyor, Giovanni'nin kafadarlarına gülümsüyordu. Angelo'ya takılıyordu. Pasquale'nin karısının sağlığını soruyordu. Dahası, paltosunu çıkarıp Papa'ya yardım ediyordu. Fazla bir şey gelmiyordu elinden ama Giovanni bayılıyordu kızının orada olmasına, Sicilya'da geçen çocukluğuna dair hikâyeler anlatıyordu ona. Bir süre sonra kafadarlar gidiyor ve Giovanni işine koyuluyordu.</span></span></p>

    <p class="MsoNormal"><span class="font"><span class="calibre12">Martino ailesinin içinde bulunduğu buhranın tohumları üç ay önce Giovanni'nin terzi dükkânında atılmıştı. Kamyon yüzünden iyi hatırlıyordu Papa olayı; büyük dizel bir kamyon, dükkânın önüne yanaştığında kükrüyordu motoru. O büyüklükte bir kamyona o küçük ve sessiz sokakta sık rastlanmazdı, bu yüzden duyulan heyecan bezik oyununu bile bozmuştu. Giovanni ve arkadaşları kırmızı canavarı incelemek için dışarı fırlamışlardı.</span></span></p>

    <p class="MsoNormal"><span class="font"><span class="calibre12">O canavarı kullanan ağırbaşlı genç adam çetin bir fiziksel sınavdan geçmiş biri gibi inmişti şoför mahallinden, deri eldivenlerini çıkarıp şakaklarını ovarken kesik kesik soluyarak. Kamyonu gözden geçirmeye başladığında son derece yorgun görünüyordu, etrafında ağır ağır dolandıktan sonra kocaman lastiklerinden birini tekmeledi. Kafadarlar sessizce izliyorlardı. O anda Carlotta geldi. Dükkân kapısının eşiğinde durup kuşkulu bir merakla adamı seyretti. Kamyonun bir arızası varsa bile genç adamın yüzünde buna dair bir ifade belirmemişti. Birden kamyonu gözden geçirmeyi bırakıp dükkâna doğru ilerledi. Sonra Carlotta'yı gördü.</span></span></p>

    <p class="MsoNormal"><span class="font"><span class="calibre12">"Sen terzi misin?" diye sordu.</span></span></p>

    <p class="MsoNormal"><span class="font"><span class="calibre12">"Sayılmam," dedi Carlotta gülümseyerek. <span>"Ama babam terzi."</span></span></span></p>

    <p class="MsoNormal"><span class="font"><span class="calibre12">Giovanni dükkâna girdi.</span></span></p>

    <p class="MsoNormal"><span class="font"><span class="calibre12">"Bir beyefendi seni görmek istiyor, Papa."</span></span></p>

    <p class="MsoNormal"><span class="font"><span class="calibre12">"Adım Brancato," dedi genç adam. "Gino Brancato. Bir takım elbise diktirmek istiyorum."</span></span></p>

    <p class="MsoNormal"><span class="font"><span class="calibre12">Papa ellerini ovuşturdu. "Memnuniyetle, Sinyor."</span></span></p>

    <p class="MsoNormal"><span class="font"><span class="calibre12">Ama kolay değildi Brancato'yu memnun etmek. Bir saat boyunca kumaş toplarını işaret etmiş, aynanın karşısında deri ceketinin üzerine değişik kumaşlar denemişti. Giovanni'nin hizmet etmekten hoşlandığı müşteri tipi de değildi, ne dedikodu yapıyor ne de kendi hakkında bilgi veriyordu.</span></span></p>

    <p class="MsoNormal"><span class="font"><span class="calibre12">Şu basit bilgileri edinmek bir saatini almıştı Papa'nın; Denver'ın batı tarafında oturuyordu, annesi ölmüştü ama babası Philadelphia'da kardeşlerinin yanında kalıyordu, ailesi İtalya'nın güneyinden, Abruzzi'den geliyordu. Genç Brancato, Denver çocuğuydu ama savaşta İtalya için savaşmıştı.</span></span></p>

    <p class="MsoNormal"><span class="font"><span class="calibre12">Giovanni Sicilya hakkında bilgi almak istiyordu. Beyefendi onun kasabasında, Palermo'da bulunmuş muydu?</span></span></p>

    <p class="MsoNormal"><span class="font"><span class="calibre12">"Üç ay boyunca Palermo'da görev yaptım. Avrupa'nın en güzel kasabalarından biridir."</span></span></p>

    <p class="MsoNormal"><span class="font"><span class="calibre12">Papa Martino'nun ruhunun anahtarı burada yatıyordu. O anda yorgun kamyoncu arkadaşı oldu. Papa titreyen elleriyle onu iskemleye götürüp iskemleyi yavaşça ona doğu çekti. Brancato yardım için Carlotta'ya baktı. Carlotta anlayışla gülümsedi.</span></span></p>

    <p class="MsoNormal"><span class="font"><span class="calibre12">Sesi titriyordu Papa'nın. Küçük bir çiftlik vardı, dedi İtalyanca, Palermo'dan beş kilometre uzaklıkta, Via Sardinia'da. Ev pembe taştandı, kırmızı kiremitli eğik bir çatısı vardı. Genç adam görmüş müydü o çiftliği? Kaşlarını çatıp Giovanni'nin yüzüne baktı Brancato.</span></span></p>

    <p class="MsoNormal"><span class="font"><span class="calibre12">"Oradaydım, efendim," dedi Brancato. "Ev bir tepeye inşa edilmiş, altında da bir limon bahçesi var. Orada mola verip incir ve şarap satın alırdık. Şarabı çok güzeldi, efendim. Angelica ve Porto."</span></span></p>

    <p class="MsoNormal"><span class="font"><span class="calibre12">Giovanni'nin ağlayacağını sandılar bir an. Kollarını Gino Brancato'nun boynuna dolama dürtüsüne gem vurup tapar gibi baktı ona. Gino'nun ellerini tutup iri boğumlarını inceledi, kalın parmaklarını. Gino'nun elini usulca açtı ve avucundaki kaslara bakıp gülümsedi. Sonra yine usulca kapattı elini, mücevher kutusu kapatır gibi.</span></span></p>

    <p class="MsoNormal"><span class="font"><span class="calibre12">O andan sonra Giovanni Martino, Gino Brancato'yu oğul olarak istedi. Çünkü Gino Brancato onun gençliğinin şarabını içmiş, incirini tatmıştı.</span></span></p>

    <p class="MsoNormal"><span class="font"><span class="calibre12">Gino'nun takım elbisesi mevzuuna döndüklerinde üçü birlikte güneşten esmerleşmiş yüzüne pek yakışan bej bir gabardin seçtiler. Brancato gülümsüyordu şimdi -utangaç bir genç, diye karar verdi Papa, aynı onun gençliğinde olduğu gibi. Şarkı söyleyen bir şefkat duygusu kabardı içinde, Tanrı'nın işine akıl sır ermiyordu, hayatlarını zenginleştirmek için karşılarına böyle harikulade bir genç adam çıkarması inanılır gibi değildi. Çünkü bunun alınyazısı olduğunu hissediyordu Giovanni. Bu genç adam kızıyla evlensin diye Tanrı tarafından gönderilmişti.</span></span></p>

    <p class="MsoNormal"><span class="font"><span class="calibre12">Carlotta'nın da Gino'dan etkilenmiş olmasından son derece memnundu. Gözleri parlıyordu Carlotta'nın genç adama bakarken. Gino Brancato'nun çenesi açılmıştı artık, uzun zamandan beri kimseyle konuşmamış biri gibi anlatıp duruyor, Carlotta onu gülümseyerek dinliyordu.</span></span></p>

    <p class="MsoNormal"><span class="font"><span class="calibre12">Giovanni ikisinin birlikte çıkışını seyretti. Gino gazoz içmeye davet etmişti Carlotta'yı. Ne kadar zaman geçtiğini bilmiyordu Giovanni, ama Carlotta dükkâna döndüğünde hava kararmak üzereydi. Tatmin edici bir çalışmadan sonra duyulan leziz yorgunlukla yerinden kalktı.</span></span></p>

    <p class="MsoNormal"><span class="font"><span class="calibre12">Carlotta'yla eve dönerlerken ihtiyar Giovanni'nin iç huzuru neredeyse korktuğu gölgemsi bir şeydi. Sessiz bir coşkuyla Carlotta'nın elini tuttu, parmaklarını parmaklarına kenetledi.</span></span></p>

    <p class="MsoNormal"><span class="font"><span class="calibre12">"Ondan hoşlandın değil mi, Papa?"</span></span></p>

    <p class="MsoNormal"><span class="font"><span class="calibre12">"Uzun zaman önce, belki otuz beş yıl, ben de Gino gibiydim. Güçlü. Düş dolu."</span></span></p>

    <p class="MsoNormal"><span class="font"><span class="calibre12">Ve ağlamaya başladı birden.</span></span></p>

    <p class="MsoNormal"><span class="font"><span class="calibre12">Gino sık sık uğrar olmuştu dükkâna, her seferinde Papa için biı hediyeyle -ihtiyarın sevdiği şeyler; keçi peyniri, salam, şarap. Ve Carlotta için hediyeler -küçük paketlerde küçük şeyler; bir çift küpe, bir altın kolye. <span>Ve mutlaka çiçek.</span> Bir keresinde on dört saatlik yoldan sonra sabahın erken bir saatinde gelmişti, yorgun yüzünde kara bir sakal ve kollarında Carlotta için bir yığın gülle.</span></span></p>

    <p class="MsoNormal"><span class="font"><span class="calibre12">Çiçekleri asla eve götürmüyordu Carlotta. Papa nedenini biliyor, Gino'nun da bildiğini sanıyordu. Carlotta çiçekleri dükkânın muhtelif yerlerindeki vazolara yerleştiriyor, koku dükkânı serinletiyordu.</span></span></p>

    <p class="MsoNormal"><span class="font"><span class="calibre12">Genellikle Carlotta'dan beş dakika önce geliyordu Gino, Papa'nın diktiği bej gabardin takım elbiseyle, güneşte bronzlaşmış bir bankacıyı andırarak. Sonra Carlotta ile arka kapıdan çıkıp küçük arabasına biniyorlardı. Temkinli olmak zorundaydılar çünkü Donna Martino'nun pek çok dostu vardı mahallede. Üzülüyordu Giovanni onlar için. O saatte yapabilecekleri o kadar az şey vardı ki; sinemaya gidebilir ya da bir park bankında oturabilirlerdi, konuşmak ve geleceğe yönelik planlar yapmak için. Giovanni genç adamı evine davet etmeyi çok arzuluyordu, bunu yapamadığı için özür dilediğinde Gino gülümseyip Carlotta'nın ona her şeyi anlattığını söyledi.</span></span></p>

    <p class="MsoNormal"><span class="font"><span class="calibre12">Yaz boyunca ilişkileri bu şekilde sürdü. Giovanni her gün aşkını bir günah gibi gizlemekten ötürü Carlotta'nın ne kadar mutsuz olduğunu görüyordu. Gino'ya veda ettikten sonra dükkâna dönüyordu, soluk soluğa ve mutsuz. Üç ay boyunca Donna Martino'yu kandırmaya uğraşmak, Gino'yla gizli ve kısa görüşmeler yapmak sinirlerini yıpratmaya başlamıştı.</span></span></p>

    <p class="MsoNormal"><span class="font"><span class="calibre12">Giovanni onu yüreklendirmek için bir şeyler söylemek istiyor, ama o güne kadar böyle bir şey yapmadığı için beceremiyordu. Ayrıca olağanüstü bir şey vardı Carlotta'ya dair o sıralar, Donna Martini gibi gergin ve her an patlamaya hazırdı. Bazen babasının kollarına yığılacak gibi oluyor, Giovanni gülümseyip yığılmasını umuyordu. Ama annesine benziyordu, çökmeyecek kadar gururluydu.</span></span></p>

    <p class="MsoNormal"><span class="font"><span class="calibre12">Bir öğleden sonra Carlotta ona bir nişan yüzüğü gösterdi, şeridi altın, ortasında göz kırpan bir taş. Elini uzatıp güneş ışığına tutmuş, içindeki renkleri seyretmişti. Nihayet kızıyla geleceğe dair bir konuşma yapma zamanı gelmişti, aklı başında bir ebeveyn gibi, annesine söyleyecekleri konusunda öğüt vererek. Ama yüzüğü görünce içi içine sığmaz olmuştu. Ağzı bir karış açık, mutluluktan nutku tutulmuş, öylece bakmıştı yüzüğe.</span></span></p>

    <p class="MsoNormal"><span class="font"><span class="calibre12">"Çok güzel," diyebildi ancak.</span></span></p>

    <p class="MsoNormal"><span class="font"><span class="calibre12">Carlotta yüzüğü parmağından çıkarıp çantasına koydu. Eve gitme zamanı gelmişti ve Mama bilmemeliydi.</span></span></p>

    <p class="MsoNormal"><span class="font"><span class="calibre12">"Carlotta," diye kekeledi, "sen mutlusun, değil mi?"</span></span></p>

    <p class="MsoNormal"><span class="font"><span class="calibre12">"Hayır, Papa." Babasının yanağına bir öpücük kondurdu, cümle sonuna konmuş bir nokta gibiydi o öpücük. O konuda onunla konuşmak istemiyordu ve Giovanni nedenini biliyordu. Kızlarının hiçbiri önemli konularda onunla konuşmazlardı. Artık çok geçti başlamak için.</span></span></p>

    <p class="MsoNormal"><span class="font"><span class="calibre12">Ertesi gün Gino dükkâna geldi. Söyledikleri Giovanni'ye kendini güçlü hissettirdi, erkeklerin arasında bir erkek gibi.</span></span></p>

    <p class="MsoNormal"><span class="font"><span class="calibre12">"Sinyor Martino," dedi Gino, İtalyanca konuşarak, İtalyanların bu gibi durumlarda kullandıkları ifadeleri kullanarak.</span></span></p>

    <p class="MsoNormal"><span class="font"><span class="calibre12">"Ne var, oğlum?"</span></span></p>

    <p class="MsoNormal"><span class="font"><span class="calibre12">"Dün, Sinyor, Carlotta karım olmayı kabul etti."</span></span></p>

    <p class="MsoNormal"><span class="font"><span class="calibre12">"Öyleyse?"</span></span></p>

    <p class="MsoNormal"><span class="font"><span class="calibre12">"Bugün sizden bana onun kocası olma onurunu bahşetmeniz için geldim buraya."</span></span></p>

    <p class="MsoNormal"><span class="font"><span class="calibre12">Bir çırpıda söylemişti. <span>Bir erkek gibi, asil bir cümleyle, lafı uzatmadan.</span></span></span></p>

    <p class="MsoNormal"><span class="font"><span class="calibre12">"Ha," dedi Giovanni, "demek böyle."</span></span></p>

    <p class="MsoNormal"><span class="font"><span class="calibre12">Gino'nun gözlerinde kaygı belirdi.</span></span></p>

    <p class="MsoNormal"><span class="font"><span class="calibre12">"Beni kızınıza uygun bulmuyor musunuz, Sinyor?"</span></span></p>

    <p class="MsoNormal"><span class="font"><span class="calibre12">Giovanni bir puro yakıp dumanını üfledi. Bir baba gibi davranmakta kararlıydı, ağırbaşlı ve saygın.</span></span></p>

    <p class="MsoNormal"><span class="font"><span class="calibre12">"Bu o kadar çabuk karar verilebilecek bir mesele değil, genç adam. Bir babanın bazı şeyleri bilmeye hakkı var. Para meselesi var bir kere, Sinyor</span></span></p>

    <p class="MsoNormal"><span class="font"><span class="calibre12">Brancato. Para son derece önemlidir karımın da size söyleyeceği üzere. Ben zengin olmasam da Carlotta belli bir yaşam tarzına alışıktır."</span></span></p>

    <p class="MsoNormal"><span class="font"><span class="calibre12">"Yoksulluk çekmeyecek, Sinyor. Asla aç kalmayacağına ya da üşümeyeceğine yemin ederim."</span></span></p>

    <p class="MsoNormal"><span class="font"><span class="calibre12">"Amerika'dayız, evladım. Açlık ve soğuk meselesi değil. 'Ne kadar' meselesi? Kaç paran olduğunu söylemelisin."</span></span></p>

    <p class="MsoNormal"><span class="font"><span class="calibre12">Kararsız bir biçimde omuz silkti Brancato.</span></span></p>

    <p class="MsoNormal"><span class="font"><span class="calibre12">"Birkaç yüz dolar, Sinyor. Zengin değilim. Ama birkaç yüz dolarım var. Bir de bunlar."</span></span></p>

    <p class="MsoNormal"><span class="font"><span class="calibre12">Ellerini öne doğru uzattı, Giovanni Martino'nun yüzünün önünde çevirdi. Anlamlıydı o kalın boğumlu yumruklar; o kadar çok şey ima ediyorlardı ki ihtiyar başka bir şey söylemeye utandı. Çünkü Gino da onun gibiydi otuz beş yıl önce, düşle güçlü, eski düşlerle diri.</span></span></p>

    <p class="MsoNormal"><span class="font"><span class="calibre12">"Carlotta'nın annesiyle konuşman gerekecek."</span></span></p>

    <p class="MsoNormal"><span class="font"><span class="calibre12">"Biliyorum."</span></span></p>

    <p class="MsoNormal"><span class="font"><span class="calibre12">"Reddedeceğinden adım gibi eminim."</span></span></p>

    <p class="MsoNormal"><span class="font"><span class="calibre12">Yumruklarını sıktı Gino.</span></span></p>

    <p class="MsoNormal"><span class="font"><span class="calibre12">"Bir an önce evlenmemiz gerekiyor, Sinyor. Carlotta çok mutsuz. Aşkımın ona mutsuzluk getirmesi iyi değil."</span></span></p>

    <p class="MsoNormal"><span class="font"><span class="calibre12">"Annesi reddedecek."</span></span></p>

    <p class="MsoNormal"><span class="font"><span class="calibre12">"O zaman Sinyora Martino'nun hayır duasını almadan evleneceğiz."</span></span></p>

    <p class="MsoNormal"><span class="font"><span class="calibre12">"Karımla konuşacağım," dedi Giovanni önemseyerek. "Bu sorunu ilk fırsatta çözeceğim."</span></span></p>

    <p class="MsoNormal"><span class="font"><span class="calibre12">O gece Papa, haberleri Donna Martino'ya açtı. Carlotta, Bettina ve kocasıyla sinemaya gitmişti, oturma odasında yalnızdılar. Papa radyonun yanına oturmuş, on haberlerini dinliyordu. Mama karşısındaki derin koltukta uyukluyordu. Uyuyan bir dağ gibi kaplamıştı koltuğu. Çocuklarından biri gece dışarı çıkmışsa Donna kapı açılıncaya kadar o koltuktan kalkmazdı. Giovanni korkuyla baktı uyuyan dağa. O bir yanardağdı ve Papa haberi öğrendiği anda patlayacağından emindi. Mama patladıktan sonra o dağın yamacında oturan ve kurtulma şansı olmayan bir köylüden farkı kalmayacaktı.</span></span></p>

    <p class="MsoNormal"><span class="font"><span class="calibre12">"Mama," dedi bütün cesaretini toplayarak.</span></span></p>

    <p class="MsoNormal"><span class="font"><span class="calibre12">Donna uykusunda bir şeyler mırıldandı. Giovanni dikildi koltuğunda, dikkatli, her an kaçmaya hazır. Dudaklarını yaladı.</span></span></p>

    <p class="MsoNormal"><span class="font"><span class="calibre12">"Carlotta'yı rahatsız eden ciddi bir sorun var," diye girdi söze anadilinde. "Durum ciddi."</span></span></p>

    <p class="MsoNormal"><span class="font"><span class="calibre12">Dağ uyandı.</span></span></p>

    <p class="MsoNormal"><span class="font"><span class="calibre12">"Sorun mu? Ne var yine?"</span></span></p>

    <p class="MsoNormal"><span><span class="font"><span class="calibre12">"Bir genç adam."</span></span></span></p>

    <p class="MsoNormal"><span class="font"><span class="calibre12">"Kızımın hayatında kimse yok."</span></span></p>

    <p class="MsoNormal"><span class="font"><span class="calibre12">Patlama gerçekleşmemişti. Cesaretini topladı.</span></span></p>

    <p class="MsoNormal"><span class="font"><span class="calibre12">"Var, <i class="calibre8">Carissima.</i> Üç aydan beridir var. Sana söylenmedi."</span></span></p>

    <p class="MsoNormal"><span class="font"><span class="calibre12">Yüzünü kaldırıp parlak ve korkunç gözlerle kocasına baktı.</span></span></p>

    <p class="MsoNormal"><span class="font"><span class="calibre12">"Üç ay mı?"</span></span></p>

    <p class="MsoNormal"><span class="font"><span class="calibre12">"Çok iyi bir genç, karıcığım. Adı Brancato. Gino Brancato."</span></span></p>

    <p class="MsoNormal"><span class="font"><span class="calibre12">"Ben o isimde birini tanımıyorum."</span></span></p>

    <p class="MsoNormal"><span class="font"><span class="calibre12">"Evlenmek istiyorlar."</span></span></p>

    <p class="MsoNormal"><span class="font"><span class="calibre12">Dağ depreme maruz kalmış gibi sarsıldı. Patlamadı ama. Donna Martino'nun elleri kasıldı.</span></span></p>

    <p class="MsoNormal"><span class="font"><span class="calibre12">"Şimdi mi söylüyorsun bana?"</span></span></p>

    <p class="MsoNormal"><span class="font"><span class="calibre12">"Kolay değildi söylemek."</span></span></p>

    <p class="MsoNormal"><span class="font"><span class="calibre12">"Hamile mi?"</span></span></p>

    <p class="MsoNormal"><span class="font"><span class="calibre12">Kalakaldı Giovanni. O sözcükleri kendi sarf etmiş ve onları geri almak istiyormuş gibi elini ağzına götürdü.</span></span></p>

    <p class="MsoNormal"><span class="font"><span class="calibre12">"Hayır, Mama. Bu aşk. Carlotta o kadar güzel ki. <span>Öyle asil, öyle gururlu ki.</span> Böyle bir şeyi aklından bile geçirmen..."</span></span></p>

    <p class="MsoNormal"><span class="font"><span class="calibre12">"Üç ay," diye sözünü kesti Donna Martino. "Üç aydır bana ihanet ediyor."</span></span></p>

    <p class="MsoNormal"><span class="font"><span class="calibre12">"İhanet değil, Mama."</span></span></p>

    <p class="MsoNormal"><span class="font"><span class="calibre12">"O çocuğun annesiyim ben. Onu ben getirdim bu dünyaya. Bana söylenmeliydi."</span></span></p>

    <p class="MsoNormal"><span class="font"><span class="calibre12">"O zaman engellerdin. Bu genç diğerlerinin kocaları gibi zengin değil. Korktuk."</span></span></p>

    <p class="MsoNormal"><span class="font"><span class="calibre12">"Ama artık korkmuyorsun. Bebek yolda olduğu için mi?"</span></span></p>

    <p class="MsoNormal"><span class="font"><span class="calibre12">Hamilelik düşüncesini aklından silmenin mümkün olmadığını gördü. Önceden kestiremediği bir durumdu ve Gino'nun güçlü yüzünü, berrak gözlerini düşününce bu kadar emin olduğu için utandı karısının adına.</span></span></p>

    <p class="MsoNormal"><span class="font"><span class="calibre12">"Bu genç adam..."</span></span></p>

    <p class="MsoNormal"><span class="font"><span class="calibre12">"O köpek!" diye kesti sözünü.</span></span></p>

    <p class="MsoNormal"><span class="font"><span class="calibre12">"Benden izin istedi..."</span></span></p>

    <p class="MsoNormal"><span class="font"><span class="calibre12">"Hayvan!"</span></span></p>

    <p class="MsoNormal"><span class="font"><span class="calibre12">Denemenin yararı kalmamıştı artık. Giovanni yetersizliğinin bilinciyle arkasına yaslandı. Karısına her şeyi Brancato'nun tarzında söylemeyi ummuştu -basit ve samimi bir dille, Brancato'nun o öğleden sonra yaptığı gibi. Ama kıvılcım çabucak sönmüş, umutsuzluğun o rahatlatıcı tembelliğine gömülmüştü.</span></span></p>

    <p class="MsoNormal"><span class="font"><span class="calibre12">"Kim bu Brancato?" diye sordu Donna. "Onunla nasıl tanıştı? Her şeyi anlat bana. Hiçbir şey gizleme, duydun mu? Hiçbir şey!"</span></span></p>

    <p class="MsoNormal"><span class="font"><span class="calibre12">Bilmesi gereken her şeyi anlattı ona. Derin bir yılgınlıkla konuşuyordu, mesele kendi alanından çıkıp onun alanına girdiği için rahatlamış olarak. Brancato'nun Palermo'da bulunduğunu öğrendiğinde yaşadığı o aptalca heyecandan bile söz etti ona. Şimdi çocukça buluyordu, gülünç. Ama hiçbir şey gizlemedi, çünkü onun sorunuydu artık.</span></span></p>

    <p class="MsoNormal"><span class="font"><span class="calibre12">Bitirdiğinde dışarıdan kapanan bir araba kapısının sesi geldi. Sonra Carlotta'nın çabuk adımları kapıya doğru yaklaşırken araba uzaklaştı. Kapı açıldı ve içeri Carlotta girdi. Donna Martiono'ya şöyle bir bakmak sevdiği adamdan haberi olduğunu anlamasına yetti. Ama Donna bakmadı kızının yüzüne. Onun yerine gözlerini Carlotta'nın karnına dikti. Babasının yüzündeki hüzünden adamın hayli zorlandığını anladı Carlotta. Eğilip Giovanni'yi alnından öptü. Buz gibiydi alnı. Donna Martino'nun gözlerini sürekli üzerinde hissediyordu. Annesinin bu aşağılık davranışından tiksinti ve öfke duydu. Dönüp annesine baktı, her şeye hazır.</span></span></p>

    <p class="MsoNormal"><span class="font"><span class="calibre12">"Sinyor Brancato'yu eve getir," dedi Donna. "Kızımın nişanlısını tanımak istiyorum."</span></span></p>

    <p class="MsoNormal"><span class="font"><span class="calibre12">"Sana söylemek istemiştim, Mama. Başından beri."</span></span></p>

    <p class="MsoNormal"><span class="font"><span class="calibre12">"Sabırsızlanıyorum onu tanımak için."</span></span></p>

    <p class="MsoNormal"><span><span class="font"><span class="calibre12">Duygusal bir ifade.</span></span></span> <span class="font"><span class="calibre12">Sesinde alay ya da hınzırlık yoktu. Yumuşak görünüyordu şimdi Donna'nın yüzü, tarifsiz bir dinginlik içinde. Giovanni bile şaşırmıştı.</span></span></p>

    <p class="MsoNormal"><span class="font"><span class="calibre12">"Evet," diye tekrarladı Donna. "Bu genç adamı tanımak istiyorum."</span></span></p>

    <p class="MsoNormal"><span class="font"><span class="calibre12">Carlotta'nın savunması düştü, bir an için kuşkudan uzaklaştı.</span></span></p>

    <p class="MsoNormal"><span class="font"><span class="calibre12">"Yarın gece gelmesini söyleyeceğim."</span></span></p>

    <p class="MsoNormal"><span class="font"><span class="calibre12">Gino eve geliyordu sonunda. Bunun çok heyecan verici olması gerekirdi ama her nedense mutluluktan çok, rahatsızlık hissetmişti Carlotta. Annesini ve babasını öpüp iyi geceler diledi.</span></span></p>

    <p class="MsoNormal"><span class="font"><span class="calibre12">Merdivenin tepesine vardığında döndü.</span></span></p>

    <p class="MsoNormal"><span class="font"><span class="calibre12">"Gino'ya yemeğe gelmesini mi söyleyeyim?"</span></span></p>

    <p class="MsoNormal"><span class="font"><span class="calibre12">"Yabancılarla yemek yemem ben," dedi Donna.</span></span></p>

    <p class="MsoNormal"><span class="font"><span class="calibre12">Kötülük tınlamıştı sesinde, Donna Martino yüreğini Gino Brancato'ya tamamen kapattığını ve onu kızının hayatından koparıp atmaya kararlı olduğunu bildiriyordu.</span></span></p>

    <p class="MsoNormal"><span class="font"><span class="calibre12">Ertesi sabah günün derin önemini hissederek uyandı Carlotta. İyi uyumuştu ama sadece uykunun büyüsü değildi onu zinde kılan. Bir yerlerde sabah güneşinin altında sevdiği adamın yürüdüğünü bilmek vardı bir de.</span></span></p>

    <p class="MsoNormal"><span class="font"><span class="calibre12">Başka talipleri de olmuştu Carlotta'nın. Donna Martino'nun standardına göre Carlotta kız kardeşlerinden daha iyi bir evlilik yapabilirdi. Donna Martino'nun, hayatıyla artık bir şeyler yapma zamanı geldiğini söyleyen tiz sesi kulaklarındaydı hâlâ. Carlotta'nın kafasını karıştırıyordu. Bir süre müziği denedi. Sonra sanat kursuna gitti. Ama uzun vadede her şey bu odada çözülüyordu, sevdiği birkaç kitabı ve kemanını barındıran o mabette. Huzur buluyordu o odada. Zorunlulukları vardı ama -evladın ailesine karşı görevleri denen çılgınlık ve iyi bir evlilik yapması için o bezdirici ısrar. Odası koruyordu onu bütün bunlardan.</span></span></p>

    <p class="MsoNormal"><span class="font"><span class="calibre12">Rosa ona züppe demişti. Stella bencil. Bettina nevrozlıı, annesi ise aptal. Ama hiçbiri bu odayı ondan almaya çalışmamıştı. Ve şimdi odasından vazgeçmek üzereydi. Biraz geçmişte kalmıştı zaten, Gino Brancato'nun gölgesi düşmüştü üzerine. Onu seviyor ve nedenini bilmiyordu. Hiçbir zaman zengin bir adam olmayacaktı muhtemelen, ama ona çiçek getiriyor, gözleri ona duyduğu aşkla alev alev yanıyordu.</span></span></p>

    <p class="MsoNormal"><span class="font"><span class="calibre12">Saat birde buluşmayı kararlaştırmışlardı. Carlotta babasının dükkânına gittiğinde Gino oradaydı. Giovanni kederli bir yüzle baktı onlara. Gino kolunu ihtiyarın omzuna dolayıp ona hafifçe sarıldı.</span></span></p>

    <p class="MsoNormal"><span class="font"><span class="calibre12">"Hemşehrim," dedi gülümseyerek. "Neden bu kadar kederlisin?"</span></span></p>

    <p class="MsoNormal"><span class="font"><span class="calibre12">"Bela," dedi Papa. <span>"Bu akşam, bela."</span></span></span></p>

    <p class="MsoNormal"><span class="font"><span class="calibre12">Carlotta açıkladı. "Annem bu akşam bize gelmeni istedi. <span>Bu akşam saat sekizde."</span></span></span></p>

    <p class="MsoNormal"><span class="font"><span class="calibre12">"Sonunda."</span></span></p>

    <p class="MsoNormal"><span class="font"><span class="calibre12">"O kadar eğlenceli olmayabilir."</span></span></p>

    <p class="MsoNormal"><span class="font"><span class="calibre12">"Sen orasını Gino'ya bırak," dedi özgüvenle.</span></span></p>

    <p class="MsoNormal"><span class="font"><span class="calibre12">Carlotta'yı arka kapıdan dışarı çıkarıp arabasına doğru götürdü. Eylül başıydı, sıcak ve uyuşuk bir gün. Bir şarkı mırıldanıyordu arabayı kullanırken, şapkası geriye doğru kaykılmıştı. Carlotta ondaki değişikliğin memnuniyetiyle başını omzuna koydu. İş resmiyete döküldükten sonra utangaçlığı üzerinden atmıştı. Her ne kadar kendinden kuşku duymasına neden oluyorsa da bu güven duygusundan hoşnuttu. Kendini ondan daha güçsüz hissetmek son derece memnuniyet vericiydi.</span></span></p>

    <p class="MsoNormal"><span class="font"><span class="calibre12">Sonra onun sokağına saptığını fark etti. Soluğunu tutup Gino'nun kolunu çekti. Gino gülümseyip arabayı evin önüne park etti.</span></span></p>

    <p class="MsoNormal"><span class="font"><span class="calibre12">"Özleyeceğim o geceleri," dedi. "Arabayla evin önünden bir aşağı bir yukarı geçip seni beklediğim günleri."</span></span></p>

    <p class="MsoNormal"><span class="font"><span class="calibre12">Carlotta duyduğu rahatsızlığı gizleyemiyordu, annesinin varlığı ürkütüyordu onu. Gino'nun yanında kendini böyle hissetmekten utanıyordu ama yapabileceği bir şey yoktu. Gino'nun dinginliğini aptalca buluyordu.</span></span></p>

    <p class="MsoNormal"><span class="font"><span class="calibre12">"Sen git en iyisi," dedi.</span></span></p>

    <p class="MsoNormal"><span class="font"><span class="calibre12">"Korkacak bir şey yok. Bu geceden sonra özgürüz."</span></span></p>

    <p class="MsoNormal"><span class="font"><span class="calibre12">"Sen yine de git."</span></span></p>

    <p class="MsoNormal"><span class="font"><span class="calibre12">Carlotta omzunun üzerinden verandaya doğru bakarken Gino ellerini ellerinin arasına aldı.</span></span></p>

    <p class="MsoNormal"><span class="font"><span class="calibre12">Annesinin perdenin arkasından onları izliyor olabileceğini düşünüp ellerini çekmeye çalıştı ama Gino bırakmadı.</span></span></p>

    <p class="MsoNormal"><span class="font"><span class="calibre12">"Bana bir konuda söz vermeni istiyorum, Carlotta."</span></span></p>

    <p class="MsoNormal"><span class="font"><span class="calibre12">"Lütfen git."</span></span></p>

    <p class="MsoNormal"><span class="font"><span class="calibre12">"Bu gece ne olursa olsun dediğimi yapacağına söz ver."</span></span></p>

    <p class="MsoNormal"><span class="font"><span class="calibre12">"Söz veriyorum."</span></span></p>

    <p class="MsoNormal"><span class="font"><span class="calibre12">Bıraktı ellerini.</span></span></p>

    <p class="MsoNormal"><span class="font"><span class="calibre12">"Meleğim benim," dedi.</span></span></p>

    <p class="MsoNormal"><span class="font"><span class="calibre12">Carlotta verandaya çıkıp arabanın gözden kayboluşunu seyretti. Sonra eve girdi. Karşılaştığı manzara karşısında nutku tutuldu bir an. Kız kardeşleri duruyordu karşısında -Rosa, Stella ve Bettina. Pürdikkat onu izliyorlardı. Bettina pencereden uzaklaştı. Kayıtsız görünmeye çalışıyorlardı ama kayıtsız olunacak bir gün değildi.</span></span></p>

    <p class="MsoNormal"><span class="font"><span class="calibre12">"Merhaba," dedi Carlotta güçlükle gülümseyerek.</span></span></p>

    <p class="MsoNormal"><span class="font"><span class="calibre12">Bettina başını sokağa doğru salladı.</span></span></p>

    <p class="MsoNormal"><span class="font"><span class="calibre12">"Yakışıklı bence," dedi.</span></span></p>

    <p class="MsoNormal"><span class="font"><span class="calibre12">Carlotta duymazdan geldi, öfkeli gözleri yemek odasında Donna Martino'yu aradı. Mutfak kapısının önünde duruyordu Donna, yüzüne sert bir özgüven maskesi takınmıştı. Carlotta'ya daha işin başında olduğunu, Gino Brancato'nun sadece onunla değil, evlilik kuralına göre yaşayan üç kişiyle daha yüzleşmek zorunda kalacağını bildiriyordu.</span></span></p>

    <p class="MsoNormal"><span class="font"><span class="calibre12">Carlotta küçümseyerek baktı onlara. Kürklerinin içinde birbirleriyle rekabet eden Malta kedilerinden farksızdılar, kardeşlikleri rastlantısal kan bağından ibaretti. Ama acıyordu da onlara. Çünkü her şeye rağmen bu kez annelerinden kaçamamışlardı. Donna Martino o güne kadar onları bir araya getirmeyi asla başaramamıştı, Noel'de bile. Onun yerine her zaman pahalı hediyeler gönderip saçma sapan mazeretler uydurmuşlardı. Ama bu kez annelerinin isteğine boyun eğmek zorunda kalmışlardı ve Carlotta nedenini biliyordu; çünkü o onlardan farklıydı, hatta kocalarından ve zenginliklerinden ve hayatlarından nefret ediyordu.</span></span></p>

    <p class="MsoNormal"><span class="font"><span class="calibre12">Kız kardeşleri bir şey söylemediler, yanlarından geçip yukarı çıkarken Carlotta da bir şey söylemedi. Sonra ön kapı açıldı. Giovanni. Evin insan dolu olması her zaman hoşuna giderdi Papa Gioavanni'nin. Ellerini çırpıp yüksek sesle merhaba dedi.</span></span></p>

    <p class="MsoNormal"><span class="font"><span class="calibre12">"Merhaba," dedi kızlar bir ağızdan.</span></span></p>

    <p class="MsoNormal"><span class="font"><span class="calibre12">Donna Martino'nun ağır varlığı iki oda öteden kendini hissettiriyordu. Sonra hatırladı Giovanni. Çenesi sarktı, omuzları biraz daha çöktü.</span></span></p>

    <p class="MsoNormal"><span class="font"><span class="calibre12">Carlotta yemeğe inmedi. Onun yerine babasının onun için diktiği gri tayyörü giydi, ayağına alçak topuklu ayakkabılarını geçirdi. Sonra da bavulunu hazırlamaya koyuldu.</span></span></p>

    <p class="MsoNormal"><span class="font"><span class="calibre12">Sekizden çok önce bitirdi hazırlığını, bavulunu kapının yanma yerleştirdi, paltosunu, atkısını ve eldivenlerini yatağın üzerine koydu. Pencerede durup sokağı seyretmeye koyuldu.</span></span></p>

    <p class="MsoNormal"><span class="font"><span class="calibre12">Gino'nun arabası göründüğünde telaşla aşağı indi. Yemek odasında başlarını çevirip onun dışarı çıkışını seyrettiler. Gino'yu veranda basamaklarında karşıladı. Papa Giovanni'nin onun için diktiği gabardin takım vardı üzerinde, kollarını Carlotta'ya doğru açtı, onu kucakladığı gibi havaya kaldırdı.</span></span></p>

    <p class="MsoNormal"><span class="font"><span class="calibre12">"Her şey hazır mı?"</span></span></p>

    <p class="MsoNormal"><span class="font"><span class="calibre12">Carlotta elinden tutup onu eve soktu.</span></span></p>

    <p class="MsoNormal"><span class="font"><span class="calibre12">Yemek masasından kalkmamışlardı. Gururlu bir gülümsemeyle girdi içeri Carlotta. Gino'nun geniş omuzları, güneş yanığı yüzünün parıltısı odanın küçülmesine neden olmuştu sanki. Carlotta attığı her adımla cesaretinin biraz daha arttığını hissetti. Gırtlaklarının titreşmesine, kalp atışlarının hızlanmasına neden oluyordu bu Gino. Suratının asık olacağından endişe etmişti, ama bir çocuk kadar uysal görünüyordu.</span></span></p>

    <p class="MsoNormal"><span class="font"><span class="calibre12">Papa hariç hiçbiri masadan kalkmadı. İhtiyar ayağa kalktı ve yüzü genç adama duyduğu hayranlıkla parladı. Gino kolunu ihtiyarın omzuna koyup ona sarıldı.</span></span></p>

    <p class="MsoNormal"><span class="font"><span class="calibre12">Bu davranış Papa'nın denetimini yitirmesine neden oldu. Kızları Gino'ya tanıştırmak istedi ama kızlarının evlilik soyadları aklına gelmedi, Gino'yu yüzünde tiksinti ifadesiyle oturan Donna Martino'yla tanıştırmayı ise tamamen unuttu. Daha da kötüsü, şarap bardağını devirdi, kırmızı sıvı Donna Martino'nun keten masa örtüsüne yayıldı. Bu yeterliydi Donna Martino için. Masaya sıkı bir yumruk indirdi.</span></span></p>

    <p class="MsoNormal"><span class="font"><span class="calibre12">"Eşek!" diye bağırdı. "Otur!" Giovanni özür sözcükleri mırıldanıp iskemlesine davrandı. İskemlenin altına doğru itildiğini fark edince arkasına döndü, Gino'yu görünce gülümseyerek teşekkür etti. Donna Martino, Gino'yu işaret etti. "Sen," dedi, "İtalyanca biliyor musun?"</span></span></p>

    <p class="MsoNormal"><span class="font"><span class="calibre12">"Si, Sinyora."</span></span></p>

    <p class="MsoNormal"><span class="font"><span class="calibre12">"İyi," dedi Donna Martino İtalyanca. "Sana söylemek istediğim şeyleri en iyi anadilimde söyleyebilirim."</span></span></p>

    <p class="MsoNormal"><span class="font"><span class="calibre12">"Annem babam bana İtalyanca öğrettiler."</span></span></p>

    <p class="MsoNormal"><span class="font"><span class="calibre12">"Ha. Bir annen ve baban var demek."</span></span></p>

    <p class="MsoNormal"><span class="font"><span class="calibre12">"Babam Philadelphia'da kardeşlerimin yanında kalıyor, Sinyora. Annem öldü."</span></span></p>

    <p class="MsoNormal"><span class="font"><span class="calibre12">"Anneni sever miydin, delikanlı?"</span></span></p>

    <p class="MsoNormal"><span class="font"><span class="calibre12">"Dünyalar kadar."</span></span></p>

    <p class="MsoNormal"><span class="font"><span class="calibre12">Gino serinkanlı bir bakışla hepsini süzdü -Bettina kollarını kavuşturmuştu, Rosa başını gururlu bir biçimde yana doğru eğmişti, Stella dirseklerini masaya dayayıp çenesini ellerinin arasına almıştı. Stella'nın yanında Carlotta duruyordu. Gino'nun koluna girmişti.</span></span></p>

    <p class="MsoNormal"><span class="font"><span class="calibre12">"Delikanlıyı okşamayı kes," dedi Donna Martino. "Kendine hiç mi hâkim olamıyorsun? Birkaç dakikalığına olsun tutkuna gem vur."</span></span></p>

    <p class="MsoNormal"><span class="font"><span class="calibre12">Öfke belirdi Carlotta'nın gözlerinde. Sonra Gino'nun onu oturmaya davet eden kolunu hissetti. Gino Papa'nın solundaki iskemleyi çekti ve Carlotta iskemleye çöktü, eli ayağı titriyordu öfkeden.</span></span></p>

    <p class="MsoNormal"><span class="font"><span class="calibre12">"Anneni dünyalar kadar seviyordun demek," diye devam etti Donna. "Biri ona zarar verse onu gözünü kırpmadan öldürürdün, değil mi?"</span></span></p>

    <p class="MsoNormal"><span class="font"><span class="calibre12">"Evet, Sinyora."</span></span></p>

    <p class="MsoNormal"><span class="font"><span class="calibre12">"Brancato, ben yaşlı bir kadınım. Ve sen beni öldürüyorsun."</span></span></p>

    <p class="MsoNormal"><span class="font"><span class="calibre12">Gino gülümsedi. "Buna inanamam, Sinyora," dedi.</span></span></p>

    <p class="MsoNormal"><span class="font"><span class="calibre12">Donna kızgınlıkla parmaklarını şaklattı. "Bana bak, Brancato. Dört kız anasıyım ben. Hepsinin birbirinden güzel olduğunu görüyorsun. Üçü de çok iyi evlilikler yaptı, Brancato. Zengin ve onlara tapan kocaları var. Çocuklarının huzurlu ve rahat bir hayat sürdüklerini bilmek bir anne için son derece tatmin edici bir duygudur. Çocuklardan birinin yoksulluk çekmesi anne için ıstırap ve uykusuz geceler demektir."</span></span></p>

    <p class="MsoNormal"><span><span class="font"><span class="calibre12">"Bu doğru, Sinyora."</span></span></span></p>

    <p class="MsoNormal"><span class="font"><span class="calibre12">"Sen yoksul bir adamsın, Brancato. Bir kamyon şoförüsün, bu da yoksul olduğunu kanıtlıyor. Durumu iyi olan bir adam kamyon şoförlüğü yapmaz."</span></span></p>

    <p class="MsoNormal"><span class="font"><span class="calibre12">"Ben zengin bir adam değilim, Sinyora. Bir gün, Tanrı lütfederse, damatlarınızın talihine sahip olabilirim. Ama şu anda zengin olmaktan çok uzağım. Ama öte yandan Carlotta'ya açlık çektirecek kadar da yoksul değilim."</span></span></p>

    <p class="MsoNormal"><span class="font"><span class="calibre12">Donna Martino taktik değiştirdi. Gülümsüyordu şimdi.</span></span></p>

    <p class="MsoNormal"><span class="font"><span class="calibre12">"Önce servetini yap, Brancato. Bu evlilik birkaç yıl beklesin. İkiniz de gençsiniz henüz. Durumunu düzeltip biraz para yaptıktan sonra gel."</span></span></p>

    <p class="MsoNormal"><span class="font"><span class="calibre12">Gino'nun gözlerindeki ifade Carlotta'ya sabrının taştığını söyledi. Donna Martino'ya sözlerini özenle seçmeye çalışır gibi baktı.</span></span></p>

    <p class="MsoNormal"><span class="font"><span class="calibre12">"Sinyora," dedi. "Aynı şeyden söz ettiğimizi sanmıyorum. Ben buraya Carlotta'yı satın almaya gelmedim. Birbirimizi sevdiğimiz ve evlenmek istediğimiz için geldim."</span></span></p>

    <p class="MsoNormal"><span class="font"><span class="calibre12">Donna Martino bütün görkemiyle ayağa kalkıp şişman kollarından destek alarak Gino'ya doğru eğildi.</span></span></p>

    <p class="MsoNormal"><span class="font"><span class="calibre12">"Ben bu aşk palavralarından usandım. Sana son sözümü söylüyorum -kızımla evlenmeni yasaklıyorum. Seni damadım olarak kabul edemem, hiçbir zaman da etmeyeceğim. Kafasına koyduğunu gerçekleştiren biri olduğun için bu evliliği engelleyemeyeceğimi biliyorum. Ama bu evliliği reddediyorum. Tanrı'nın laneti üzerinden eksik olmayacak, kendi trajik evliliğimde olduğu gibi."</span></span></p>

    <p class="MsoNormal"><span class="font"><span class="calibre12">Oturdu yerine, temeli çürümüş bir yapı gibi çöktü demek daha doğru olur. Kötücül öfkesinden toz ve moloz bulutlan yükseldi. Ona bakmaya cesaret edemediler -ne Gino, ne Carlotta, ne de diğer kızları- yüzlerini çevirip gözlerini ondan kaçırdılar. Giovanni dışında hepsi. O gözlerini karısının üzerinden ayırmadı. Çenesi biraz öne doğru çıkmıştı Donna Martino'ya yukarıdan bakarken, ama yüzünde en ufak bir duygu ifadesi yoktu.</span></span></p>

    <p class="MsoNormal"><span class="font"><span class="calibre12">Gino, Carlotta'ya döndü.</span></span></p>

    <p class="MsoNormal"><span class="font"><span class="calibre12">"Eşyalarını topla," dedi.</span></span></p>

    <p class="MsoNormal"><span class="font"><span class="calibre12">"Ben hazırım. Topladım."</span></span></p>

    <p class="MsoNormal"><span class="font"><span class="calibre12">Bavulla aşağı indiklerinde diğerleri hâlâ oturuyordu, Donna Martino hiç hareket etmemişti. Ama ondan uzaktılar artık, onu geride bırakmışlardı. Carlotta son ve umutsuz bir veda çabasıyla, "Allaha ısmarladık, Mama," dedi.</span></span></p>

    <p class="MsoNormal"><span class="font"><span class="calibre12">Cevap gelmedi, ama kız kardeşlerinde bir değişiklik olmuştu, gözlerinde ona aşkına tutunmasını, Gino'yla kaçıp gitmesini söyleyen bir şey vardı.</span></span></p>

    <p class="MsoNormal"><span class="font"><span class="calibre12">Papa onları arabaya geçirdi. O kadar sessiz ve sakindi ki. Gino ona planlarından söz etti -Nevada'da nikâh, birkaç gün sonra eve dönüş. Carlotta ihtiyarı soğuk alnından öptü, Gino elini sıktı.</span></span></p>

    <p class="MsoNormal"><span class="font"><span class="calibre12">Araba uzaklaştı ve Papa tek başına kalakaldı. Eve dönme arzusu duymuyordu. Ruhunun acısı doldurdu geceyi. Karısının ağzından çıkan o feci şey! Nasıl söyleyebilmişti böyle bir şeyi? Yoksul bir koca olduğu tartışma götürmezdi, tembelliği için azarlanmayı hak ediyordu. Ama Tanrı onun evliliğini lanetlememişti. Hayır!</span></span></p>

    <p class="MsoNormal"><span class="font"><span class="calibre12">İstemeye istemeye eve doğru yürüdü. Mama yerinden kalkmamıştı ama kızlar masadan uzaklaşmış, hiç konuşmadan paltolarını ve eldivenlerini giyiyorlardı. Kapının eşiğinde durup babalarına gülümsediler, ona güven verdiler.</span></span></p>

    <p class="MsoNormal"><span class="font"><span class="calibre12">Papa kızlarının son model arabalarına binip gidişlerini seyretti. Sonra döndü ve Donna'nın hiç hareket etmeden masada oturmaya devam ettiğini gördü. Orada kalamazdı. Paltosunu alıp telaşla geceye çıktı.</span></span></p>

    <p class="MsoNormal"><span class="font"><span class="calibre12">Yürürken yüzlerce şey anımsadı -Bettina'nın kızamık oluşu, Carlotta mezuniyet cüppesiyle, Rosa'nın süpürge sapına binip evden kaçışı, Stella'nın kötü karneleri- neredeyse unutulmuş şeylerin mırıltısı. Bir an gülüyor, öteki an ağlıyordu, çünkü Tanrı onun gibi aylak ve tembel birine çok iyi davranmış, hayatını güzellikler ve çocuklarla doldurmuştu. Hayır, Donna o sözcükleri sarf etmemeliydi. Ama onun dili her zaman çılgın ve tehlikeli olmuştu, bir yıldırımın çakışı, bir kılıcın saplanışı gibi. Ona sövüp sonra nasıl pişman olurdu! New York'a gelip onu zengin ve muzaffer değil de yoksul ve hasta bulduğunda -asla unutamayacağı bir gündü o, Donna'nın öfkesi ve hayal kırıklığı, üzerine bir sözcük sağanağı şeklinde yağmış, sonunda sözcükleri tükendiğinde çaresizlik ve pişmanlıkla affını dilemişti. Huyu buydu kadının. Ve şimdi, emindi, bir kez daha öyle olacaktı.</span></span></p>

    <p class="MsoNormal"><span class="font"><span class="calibre12">Ayaklan alışkanlıkla dükkânına götürdü onu. Anahtarını çıkardı, kapıyı açıp içeri girdi. Çalışma tezgâhının önündeki iskemleye çöktü, başını kollarına yaslayıp uyudu.</span></span></p>

    <p class="MsoNormal"><span class="font"><span class="calibre12">Gün ağarmıştı uyandığında. Biri ön kapıyı çalıyordu. Donna Martino'nun görkemli cüssesi duruyordu kapıda.</span></span></p>

    <p class="MsoNormal"><span class="font"><span class="calibre12">"Geliyorum," diye seslendi Giovanni.</span></span></p>

    <p class="MsoNormal"><span class="font"><span class="calibre12">Kapıyı açtı. Donna saatlerce ağlamaktan şişmiş yüzüyle ona bakıp gülümsemeye çalıştı.</span></span></p>

    <p class="MsoNormal"><span class="font"><span class="calibre12">"Burada uyumamalısın," dedi. "Bir evin var senin."</span></span></p>

    <p class="MsoNormal"><span class="font"><span class="calibre12">Kollarını karısının boynuna doladı.</span></span></p>

    <p class="MsoNormal"><span class="font"><span class="calibre12">"Karım," diye fısıldadı. "Benim zavallı, güzel karım."</span></span></p>

    <p class="MsoNormal"><span class="font"><span class="calibre12">Gözyaşlarına boğuldu kadın, zangır zangır titriyor, bütün vücudu sarsılıyordu. Pişmanlıktı bu, öfkesinden çok daha güçlü, kemiklerine işliyor, soluğunu kesiyordu. Ama bir süre sonra kentlini daha iyi hissetti, sabah güneşinde birlikte eve yürüdüler. Zordu Donna Martino için, romatizma dizlerini ağrıtıyordu.</span></span></p>

    <p class="MsoNormal"><span class="font"><span class="calibre12">"Brancato, Palermo yakınındaki çiftlikten mi söz etmişti?" diye sordu Giovanni'ye. "Babanın çiftliğinden."</span></span></p>

    <p class="MsoNormal"><span class="font"><span class="calibre12">"Oraya gitmiş, Mama." "Annemin çiftliği de uzak değildir." "Yürüyüş mesafesi," dedi gülümseyerek. "Brancato orayı da ziyaret etmiş mi acaba?" "Bunu ona sorman gerekiyor,</span></span></p>

    <p class="MsoNormal"><span class="font"><span class="calibre12">Mama."</span></span></p>

    <p class="MsoNormal"><span class="font"><span class="calibre12">Eve varıncaya kadar bir daha konuşmadılar. Giovanni, Donna'nın veranda basamaklarını çıkmasına yardım etti. Kolay değildi.</span></span></p>

    <p class="MsoNormal"><span class="font"><span class="calibre12">"Soracağım ona," dedi Donna Martino soluk soluğa. "Ah o Carlotta! Çok fevri, Giovanni. Başına buyruk. Kime çekmiş bu böyle?"</span></span></p>
  </div>
</body>
</html>
