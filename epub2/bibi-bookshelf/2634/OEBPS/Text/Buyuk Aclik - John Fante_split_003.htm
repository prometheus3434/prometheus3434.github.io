<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre5"><span class="calibre1"><br class="calibre4" clear="all" id="calibre_pb_3" /></span></b></span>

    <p class="MsoNormal"><a class="pcalibre pcalibre1" id="bookmark3"></a><span class="font"><b class="calibre5"><span class="calibre1"><span class="calibre2">&nbsp;</span></span></b></span></p>

    <p class="MsoNormal1"><a class="pcalibre pcalibre1" id="_Toc366761432"><span><!--[if gte vml 1]><v:shape
 id="Resim_x0020_4" o:spid="_x0000_i1038" type="#_x0000_t75" alt="fk illisturation"
 style='width:381pt;height:72.75pt;visibility:visible;mso-wrap-style:square'>
 <v:imagedata src="Büyük%20Açlık%20-%20John%20Fante_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre14" src="../Images/image007.jpg" v:shapes="Resim_x0020_4" /></span></a></p>

    <p class="MsoNormal1"><span><span class="font"><span class="calibre16"><span class="calibre2">&nbsp;</span></span></span></span></p>

    <p class="MsoNormal1"><span><span class="font"><b class="calibre5"><span class="calibre1">JAKIE'NIN ANNESİ</span></b></span></span></p>

    <p class="MsoNormal"><span class="font"><span class="calibre12"><span>&nbsp;</span></span></span></p>

    <p class="MsoNormal"><span class="font"><span class="calibre12">Jakie Shaler'in annesi gibi bir annem olsaydı ben bir şey yapardım. Çok tuhaf bir şey yapardım. Gidip başka bir anne bulurdum kendime.</span></span></p>

    <p class="MsoNormal"><span class="font"><span class="calibre12">Pek konuşkan değildir ama Jakie ile vakit geçirmek çok zevklidir yine de. Jakie'nin babası da hoş adamdır, ama insan arkadaşının babasıyla fazla takılmaz. Bayan Shaler gibi kötü de değildir Bay Shaler. Jakie'ye futbol topu alır, beysbol topu alır, tenis topu alır, beysbol sopası alır, boks eldiveni alır, kızak alır, tenis raketi alır, yay ve ok alır. Bay Shaler bir silah bile aldı Jakie'ye. Jakie istediği her şeye sahip ama bizimle birlikte takılamıyor çünkü annesi feci bir kadın. <span>Babası çok farklı.</span> İyi biri.</span></span></p>

    <p class="MsoNormal"><span class="font"><span class="calibre12">O evde dayak atma işini annesi üstlenmiş anlaşılan. Jakie hiçbir şey yapamıyor neredeyse. Cumartesi günleri bahçeden dışarı çıkmasına izin vermiyor, hafta arası da okuldan doğru eve gitmek zorunda. Küçük kardeşi Petey ölmeden önce Jakie evde kalıp sürekli onunla oynamak zorundaydı. Jakie sinir olurdu çünkü Petey fazla küçüktü oyun oynamak için. Kaçmaya çalışırdı. Ama bahçe çitinin üzerinden atlayıp koşmaya başladığı an Petey yaygarayı koparır, annesi mutfaktan fırlayıp Jakie'nin peşine düşerdi. Onu yakalayıp bodruma indirir, eşek sudan gelinceye kadar döverdi. Kasaba Jakie'nin haykırışlarıyla yankılanırdı. Bu iş için kullandığı özel bir süpürgesi vardı. Var gücüyle indirirdi o süpürgeyi. Jakie'nin <span>kıçındaki</span> ve bacaklarındaki morlukları görürdük. Gösterirdi bize.</span></span></p>

    <p class="MsoNormal"><span class="font"><span class="calibre12">Jakie bu kadar tehlikeli bir annesi olduğu için kötü hissediyordu kendini. Tehlikeli olmakla da kalmıyordu; pisti de, ama Jakie hiçbir zaman böyle bir şey söylememişti. Dayak yedikten sonra okulda sırasına oturmaktan nefret ederdi. Yavaşça ve gayet yumuşak otururdu. Ellerinin üzerine otururdu fazla acımasın diye. Böyle bir kadındı annesi. O kadar yakardı oğlunun canını. Dayak yedikten sonra koşamazdı. Top oynayamadığı için maçlarda hakem olurdu, çünkü hakemlik çok daha kolaydı. Bir hafta boyunca hakemlik yapardı.</span></span></p>

    <p class="MsoNormal"><span class="font"><span class="calibre12">Bayan Shaler iki kere sabun yedirdi Jakie'ye, bir keresinde de kızgın maşayla dilini yaktı. Jakie küfrettiği için yedi sabunu. Dilinin yakılmasının nedeni ise sigara içerken yakalanması. Hepimiz kışlık ambarında sigara içiyorduk. Aslında Bayan Shaler bizi sigara içerken yakalamadı, ama dumanı görünce anladı. Ne içtiğimizi öğrenmediği için şanslıyız. Tanrım! Hem de nasıl, çünkü at gübresi içiyorduk.</span></span></p>

    <p class="MsoNormal"><span class="font"><span class="calibre12">Jakie'nin kardeşi şöyle öldü. Bir gün bahçede oyun oynarken birden sokağa koştu ve bir arabanın altında kaldı. Oracıkta can verdi.</span></span></p>

    <p class="MsoNormal"><span class="font"><span class="calibre12">Cenazesi cuma günü kaldırılacaktı. Bizim sınıftan herkes perşembe günü küçük Petey'yi görmek için Shalerlerin evine gitti. Herkesin çiçek için beş sent getirmesi gerekiyordu, çünkü Petey Jakie'nin kardeşiydi ve Jakie bizim sınıftaydı. Bazı çocuklar beş senti getirmedi. Robert Teale de getirmemişti.</span></span></p>

    <p class="MsoNormal"><span class="font"><span class="calibre12">Küçük Petey beyaz bir tabutun içinde yatıyordu. Yeni bir takım elbise vardı üzerinde. Fazlasıyla hoş kokuyor, hiç de doğal görünmüyordu. Yüzü o kadar beyazdı ki peruk takıyormuş izlenimi uyandırıyordu. Perdeleri çekmiş, mumlar yakmışlardı, bu da sahneyi daha da ürkütücü kılıyordu.</span></span></p>

    <p class="MsoNormal"><span class="font"><span class="calibre12">Diz çöküp dua ettik. Kızların bazıları ağlamaya başlamıştı bile. Zordu ağlamamak. Bir süre sonra Robert Teale dışında herkes ağlıyordu. Sert hergelenin tekiydi o Robert Teale. <span>Hiçbir şeye ağlamayan tiplerden.</span></span></span></p>

    <p class="MsoNormal"><span class="font"><span class="calibre12">Bayan Shaler girdi odaya. Siyah bir elbise vardı üzerinde, gözleri kıpkırmızıydı. Haykırdı ve tabuta doğru koştu, kollarını tabutun iki yanına koyup yüzünü Petey'nin göğsüne yasladı, Petey'nin saçını dağıttı, çığlık atıp Tanrı'ya Petey'i ondan almaması için yalvardı.</span></span></p>

    <p class="MsoNormal"><span class="font"><span class="calibre12">"Beni al, Tanrım! Ama bebeğimi alma. <span>Ah ah ah ah ah ah."</span> Böyle sürüp gitti.</span></span></p>

    <p class="MsoNormal"><span class="font"><span class="calibre12">Yürek paralayıcıydı. Hayatta görülecek en acıklı sahnelerden biriydi. Acıyorduk Bayan Shalter'a. Petey'nin annesi olarak neler hissettiğini tahmin edebiliyorduk. Ben de dua ettim Tanrı'nın Petey'nin yerine onu alması için.</span></span></p>

    <p class="MsoNormal"><span class="font"><span class="calibre12">Kızlardan bazıları ağlamaktan helak olup kendilerini dışarı attılar. Robert Teale dışında herkes ağlıyordu. Kolay iş değildi o herifi ağlatmak.</span></span></p>

    <p class="MsoNormal"><span class="font"><span class="calibre12">Çok katıdır. Ama kızlar dışarı çıkmakla hata etmişlerdi. Gösterinin en iyi kısmını kaçırdılar.</span></span></p>

    <p class="MsoNormal"><span class="font"><span class="calibre12">Bayan Shaler'in Petey ile ölü değilmiş de sanki uyuyormuş gibi konuşmaya başladığı sahne. Yere diz çöküp Jakie'yi de yanına çekti. Kollarını Jakie'nin boynuna doladı, çocuğu boğmasına az kalmıştı. Jakie'nin yüzü önce kızardı, sonra morarmaya başladı.</span></span></p>

    <p class="MsoNormal"><span class="font"><span class="calibre12">"Ah, küçük Petey'im benim!" diye feryat etti. "Annen iyi annelik edemedi sana. Ah, geri gel, küçük oğul!"</span></span></p>

    <p class="MsoNormal"><span class="font"><span class="calibre12">Robert Teale dışında herkes ağlıyordu. Ben bile. Kızlar mendillerini çıkarmış burunlarının önünde tutuyorlardı. Petey'nin saçı dağılmıştı, sabah uykusundan uyanmış gibi duruyordu. Gerçekte uyanmamıştı ama. Tabutta ölüydü. Uyanmış gibi görünüyordu sadece.</span></span></p>

    <p class="MsoNormal"><span class="font"><span class="calibre12">Sonra <span>bayan</span> Shaler çığlık atmaya başladı. Attığı her çığlıkla midem biraz daha bulanıyordu. Daha çok korkuyordum şimdi. Kederden çok korku hissediyordum.</span></span></p>

    <p class="MsoNormal"><span class="font"><span class="calibre12">"Ah, Tanrım, geri ver onu bana!"</span></span></p>

    <p class="MsoNormal"><span class="font"><span class="calibre12">Jakie ağlamaktan iki laf bile edememişti.</span></span></p>

    <p class="MsoNormal"><span class="font"><span class="calibre12">"Böyle konuşma, Anne" dedi sonunda bizim önümüzde küçük düştüklerini hissetmiş olmalıydı.</span></span></p>

    <p class="MsoNormal"><span class="font"><span class="calibre12">"Pişmanlıklar! Pişmanlıklar! Pişmanlıklar!" diye haykırdı Bayan Shaler.</span></span></p>

    <p class="MsoNormal"><span class="font"><span class="calibre12">Jakie'yi yakaladı, çocuk yere kapaklanacaktı az kalsın.</span></span></p>

    <p class="MsoNormal"><span class="font"><span class="calibre12">"Jakie, sana Petey'nin ve bütün arkadaşlarının önünde söz veriyorum, bundan sonra iyi bir anne olacağım. Sana söz veriyorum, Jakie. Söz veriyorum. Söz veriyorum."</span></span></p>

    <p class="MsoNormal"><span class="font"><span class="calibre12">"Sen zaten iyi bir annesin, anne," dedi Jakie. "Yemin ederim."</span></span></p>

    <p class="MsoNormal"><span class="font"><span class="calibre12">Bay Shaler girdi içeri. Bayan Shaler'i yerden kaldırıp yatak odasına götürdü. Babası onu çağırınca Jakie de içeri girdi. Bir süre sonra Bay Shaler odadan çıkıp Petey'nin saçını taradı. Hiçbir şey demedi. Sonra gitti yine. Biz tabutla yalnız kalmıştık. Ürkütücüydü. Diz çökmüştük. Petey'nin yüzünü ve ellerini bile doğru dürüst göremiyorduk. Kızlardan bazıları eve gitmek istiyor ama yerlerinden kıpırdamıyorlardı. Uzun süre diz çökmek insanın dizlerinin anasını ağlatır. Çocuklardan biri ne yapmayı düşündüğümüzü sordu.</span></span></p>

    <p class="MsoNormal"><span class="font"><span class="calibre12">Robert Teale ayağa kalktı. Müthiş bir cesareti var herifin gerçekten. Tabutun yanına gitti ve eğilip Petey'nin yüzüne yakından baktı.</span></span></p>

    <p class="MsoNormal"><span class="font"><span class="calibre12">"Siz ne isterseniz yapabilirsiniz," dedi sonra, "ama ben eve gidiyorum. Gittim bile." Ve gitti. Sonra herkes iyice korkmaya başladı. Evden dışarı koştuk. İyi gelmişti temiz havaya çıkmak. Herkes evine gitti.</span></span></p>

    <p class="MsoNormal"><span class="font"><span class="calibre12">Bayan Shaler'i düşünürdüm sık sık. Jakie'ye iyi davranacağına dair söz vermesi iyi olmuştu. Bundan sonra Jakie canı istediğinde bizimle takılabilecek, biz de onun futbol toplarından, beysbol toplarından, basketbol toplarından, beysbol sopalarından, boks eldivenlerinden, kızaklarından, tenis raketlerinden ve okundan yararlanabilecektik. Silahını bile kullanabilirdik belki.</span></span></p>

    <p class="MsoNormal"><span class="font"><span class="calibre12">Ertesi gün cenazeyi kaldırdılar. Cenazeye katılmak için okuldan kaytarabileceğimizi sanıyorduk, ama berbat bir okul bizimki, izin vermediler. Sadece Jakie'ye izin verildi. O da Petey kardeşi olduğu için. <span>Berbat bir okul, gerçekten.</span> Annem de gitti cenazeye. Kilise çok kalabalıkmış dediğine göre.</span></span></p>

    <p class="MsoNormal"><span class="font"><span class="calibre12">"Hayatımda bu kadar çok çiçek görmedim," dedi. "Elk Kulübü de büyük bir sepet göndermiş." Bunu duymak beni sevindirdi, çünkü babam da bir Elk.</span></span></p>

    <p class="MsoNormal"><span class="font"><span class="calibre12">"Ah, Jakie'ye yüreğim paralandı. Tabutun yanından geçerken mumlardan birini devirdi. O kadar korktu ki. Kendini çok kötü hissetti."</span></span></p>

    <p class="MsoNormal"><span class="font"><span class="calibre12">Jakie pazartesi günü okuldaydı. Kimse mum meselesiyle ilgili bir şey sormadı ona. Herkes biliyordu zaten. Cenazeye katılan anneler çocuklara anlatmıştı. Herkes Jakie'ye çok iyi davrandı, cenaze kalkalı daha iki gün olmuştu.</span></span></p>

    <p class="MsoNormal"><span class="font"><span class="calibre12">Daha sonra oyun için takım seçmeye başladık ve karşı takım Jakie'yi seçti. Ama Jakie oynayamayacağını söyledi.</span></span></p>

    <p class="MsoNormal"><span class="font"><span class="calibre12">"Oynayamam ama hakemlik yaparım," dedi.</span></span></p>

    <p class="MsoNormal"><span class="font"><span class="calibre12">"Aman Allahım!" dedi Robert Teale. "Ne biçim annen var senin? Seni dövmeyeceğine dair sana söz vermedi mi? Pis numara diye buna derim işte."</span></span></p>

    <p class="MsoNormal"><span class="font"><span class="calibre12">Jakie fazla yüksek sesle konuşmadı. Zor duyduk dediklerini.</span></span></p>

    <p class="MsoNormal"><span class="font"><span class="calibre12">"Siz benim ne yaptığımı bilmiyorsunuz," dedi. "Cenazede değildiniz, bu yüzden bilmiyorsunuz."</span></span></p>

    <p class="MsoNormal"><span class="font"><span class="calibre12">"Ben biliyorum," dedi Teale. "Biliyorum ne yaptığını. Çok da kötü bir şey sayılmaz. İsteyerek yapmadın bir kere. Feci bir annen var."</span></span></p>

    <p class="MsoNormal"><span class="font"><span class="calibre12">Jakie ağlamaya başladı. Sessizce. Çok kötü bir annesi olduğu için de ağlamıyordu. Küçük kardeşi Petey öldüğü için ağlıyordu. Belliydi.</span></span></p>
  </div>
</body>
</html>
