<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="wordsection">
    <h2 class="calibre28" id="calibre_pb_27"><a class="calibre11 pcalibre pcalibre1" id="_Toc400573305"><span class="calibre19"><span class="calibre27">26</span></span></a> <span class="calibre19"><span class="calibre27">ALACAKARANLIK YILLARI</span></span></h2>

    <p class="msonormal6"><span class="calibre9">1970'lerin başlarında Agatha ününün doruğundaydı ve okurları her geçen yıl hiçbir ciddi rakibi çıkmayan "Noel Christie"lerini büyük bir hevesle beklemekteydiler. 1970'ler İngiltere ve Birleşik Devletler'de hemen en çok satan kitaplar listelerine giren "<i class="calibre20">Passenger to Frankfurt</i>-Frankfurt Yolcusu adlı romanın yayınlanmasıyla başladı. Başlangıçta özellikle İngiliz yayıncılar kitabı yayınlamakta tereddüt ettiler ya da öyle davrandılarsa da sonradan alt başlık olarak "fantezi" sözcüğünü eklemek ve kapak yazısında yazarın bunu niçin yazdığını belirtmekle yetindiler. Agatha <i class="calibre20">Frankfurt Yolcusu</i>'nda terörizm, adam kaçırma ve Adolf Hitler'in oğlunun Nazi Almanya'sını yeniden diriltme girişimini de kapsayan uluslararası bir gerilim romanı yazmıştır. Her ne kadar bu eserin konusu normal bir Agatha Christie romanı için son derece alışılmadık idiyse de kitabın çözüm bölümünde insanlara verildiğinde tüm şiddet güdülerinin kökünü kazıyarak, onları sürekli bir iyimserliğe, iyilikseverliğe yönelten bir ilacın, kod adıyla Benvo Projesi'ni arama çalışmalarını ele alıyor olması da ilginçti. Bu kitabı sevmeyenler genellikle onun başlangıçta İngiltere'de ortaya çıkan daha sonra tüm dünyaya yayıldığını hissettiği, gördüğü şiddetten ne denli endişelendiğini algılayamayanlardır.</span></p>

    <p class="msonormal6"><span class="calibre9">Max'in Barbara ile süren ilişkisine rağmen Agatha, 1971 yılı Onurlandırılacaklar Listesi'nde İngiltere İmparatorluğu Kadın Şövalye unvanını alacağını duyduğu zaman, kendine saygısı ve güveni arttı. Agatha coşkulu bir monarşistti, kendisine Kraliçe tarafından böyle bir unvan sunulacağını duyunca çok sevindi. Hatta kendisiyle röportaj yapılmasından hiç hoşlanmamasına rağmen basının tüm dikkatinin üzerinde toplanacak olması bile onu Buckingham Sarayı'ndaki onur törenine katılmaktan alıkoyamadı.</span></p>

    <p class="msonormal6"><span class="calibre9">Kendisini meşhur eden domestik dedektiflerine dönüşüne işaret eden yeni kitabı "<i class="calibre20">Nemesis</i>- Ölüm Meleği" 1971 yılı Ocak ayının başlarında yayınlandı, teslim ettiği kopyada kitabın adından sonra adının yanma yeni unvanı DBE harflerini eklemişti. Kitabın konusu karşı çıkılan bir aşk sonucu ortaya çıkan entrika üzerine kurulmuştu ve anlatılan cinayet kendi edebi eserleri içinde bile en heyecanlı, en zorlayıcı nedenleri sunuyordu.</span></p>

    <p class="msonormal6"><span class="calibre9">Temmuz ayında Winterbrook'ta düştükten ve yaklaşık bir hafta acı içinde topalladıktan sonra kalça kırığı nedeniyle Oxford'daki Nuffield Ortopedi Hastanesi'nde tedavi gördü. Judith ve Graham, ona hemen doktora muayene olmasını önermişlerdi. Agatha bu fikri umursamamış, bunun yalnızca bir zedelenme olduğunu düşünmüş ama sonuçta çok daha önemli bir durumla karşı karşıya olduğu anlaşılmıştı.</span></p>

    <p class="msonormal6"><span class="calibre9">Bu arada mali konularıyla Max ilgileniyordu. Yükümlülükleri arasında Greenway ve Winterbrook dışında, Max'in yeni Mercedes'inin bakım masrafları ve Barbara'yla birlikte olduğu Londra Swan Court'taki dairenin masrafları da vardı. Max'in Agatha'nın rahatı ve konforunu sağlamak için çok az çaba harcaması Judith ve Graham'ı çok kızdırıyordu: Winterbrook'taki salonun avizesi günün birinde düşüp parçalandı, çatısı su sızdırıyordu ve evin acilen genel bir onarımdan geçirilmesi gerekiyordu. Agatha zengin bir kadın olmasına rağmen parasının büyük bir kısmı ölümü durumunda ailesinin yararlanacağı vakıflara dağıtılmıştı. Eline geçen yegâne para <i class="calibre20">Agatha Christie Ltd.</i>'ten gelendi. Graham, Max'in Barbara'yla ilişkisinin sürmesinin de onun fınansal yükümlülüklerini artırdığını anımsıyordu.</span></p>

    <p class="msonormal6"><span class="calibre9">Agatha'nın kendine güveni o yıl, Madame Tussaud'nun onun balmumu heykelini yaptırma isteğini belirtmesiyle doruğa çıktı. İzni büyük memnuniyetle verdi, zaten çocukken de Londra'nın bu ünlü balmumu müzesini ziyaret etmekten çok hoşlanırdı.</span></p>

    <p class="msonormal6"><span class="calibre9">1972 yılında ünlü televizyon talkshow programı sunucularından Michael Parkinson, <i class="calibre20">Michael Parkinson's Confessional Album</i> <i class="calibre20">1973<a class="calibre11 pcalibre pcalibre1" href="Jared_Cade_-_Agatha_Christie_nin_On_Bir_Kayip_Gunu_split_042.htm#_ftn8" id="_ftnref8" title=""><span class="msofootnotereference">*</span></a></i> adı altında derlediği albümde ünlü kişilerden hoşlandıkları ve hoşlanmadıkları şeyleri belirtmelerini istedi. Agatha için genel bir ankete katılmak alışılmadık bir şeydi ama yine de buna mecbur bırakılmaktan dolayı mutlu oldu. Çocukluğunda da aileye ilişkin anketleri doldurmak onun için her zaman büyük bir eğlence olmuştu.</span></p>

    <p class="msonormal6"><span class="calibre9">İdealindeki doğa manzarasının "baharda çuha çiçekleriyle kaplanmış bir çayır" olduğunu belirtti; en beğendiği müzisyenler olarak ise Elgar, Sibelius ve Wagner'i verdi. T. S. Eliot'un "Murder in the Cathedral - Katedral'de Cinayet'ı en beğendiği tiyatro eseriydi. En taktir ettiği özdeyişin sahibiyse Sir Thomas Browne'du: "Yaşam özde bir alevdir ve her birimizin içinde bizi yaşatan bir güneş saklıdır." Yaşam ilkesi olarak ise Dr. Johnson'un, "Yaşamın amacı ileri gitmektir,'" görüşünü belirtti. Erkeklerde en beğendiği özelliklerin "dürüstlük ve terbiye" olduğunu açıkladı. Yaşamındaki gerçek kahramanların kimler olduğu sorulduğunda ise, "Hiç kimse. Ben kahramanlar arayan, onlara tapan bir kimse değilim," diye yanıt verdi. Birinci evliliği sırasındaki romantik görünümündeki belirgin değişim yılların onu ne kadar etkilediğini açığa çıkarmaktaydı. Yaşamdaki favori kahramanlarını ise "Yoksulların Küçük Kız Kardeşleri" olarak belirtmekteydi.</span></p>

    <p class="msonormal6"><span class="calibre9">"<i class="calibre20">Guinness Book of Great Moments</i>-Guinness Rekorlar Kitabı" yayımcıları <i class="calibre20">Ölüm Meleği</i> romanından bir sayfanın düzeltilmiş kopyasını yeniden basmak için izin istediklerini belirten bir yazı gönderdiklerinde bunu kabul etti. Grameri ve edebi türü, bazı haklı gerekçeler gösterilerek eleştirilerde daima alaya alınan bir kadın yazar için bu kesinlikle iftihar edilecek bir durumdu. Aslında eleştirmenler onu genellikle bir romancı olarak yargılama hatasına düşüyorlardı, gerçekte ise o büyük bir öykü anlatıcısıydı. Çocuklar hakkındaki yazılarında özellikle iyi sayılabilirdi ve ister erkek ister kadın olsun birinci tekil kişinin ağzından yazdıklarında da aynı ölçüde inandırıcıydı. Gerçek olan şuydu ki Agatha daima yazdıklarını küçümsemiş, kendini "yalnızca iyi, dürüst bir sanatkâr" olarak nitelendirmiştir.</span></p>

    <p class="msonormal6"><span class="calibre9">Agatha'nın sağlığı bozulmaya başlayınca kızı sık sık onu ziyaret etmeye başladı. Rosalind'in yokluğunda Agatha'nın en sadık dostu Bingo adını verdiği Manchester terrier cinsi köpeğiydi, hayvan bebekken öylesine ürkekti ki gördüğü herkesi ısınyordu. Saldırmadığı tek kişi Agatha idi. Sahibi ve köpek birbirlerine tapıyorlardı; Bingo geceleri Agatha'nın yatağının ayak ucunda uyuyordu. Max'in ayak bilekleri yara izleriyle dolduğu gibi Winterbrook'a gelen ziyaretçiler de Bingo'nun dişlerinin kurbanı olmaktan kurtulamıyorlardı, hayvan pusuya yatmakta uzmandı. Agatha, Max'e Bingo'nun her telefonu eline aldığında onu ısırmasının nedeninin içinde şeytan olduğunu hissetmesi olarak söyleyip ona takılıyordu. Her şeye rağmen o mükemmel bir bekçi köpeğiydi, bir gün hırsızlar Agatha'nın yatak odasının penceresinin dışına merdiven dayayıp iki kısmen güve yemiş kürkle kaçmaya giriştiklerinde alarm vererek herkesi uyarmıştı.</span></p>

    <p class="msonormal6"><span class="calibre9">Agatha'nın 1972 yılında yazdığı "<i class="calibre20">Elephants Can Remember</i>-Filler de Hatırlar" trajediyle son bulan bir aşk üçgenini anlatmaktaydı. Bu romanındaki karakterlerden biri olan talihsiz Lady Ravensc roft'un ölümünden hemen önce manastırda reformlarıyla bir aziz olan rahibe Avila'lı Azize Teresa ile bağlantılı yeni bir yaşama başlamaktan bahsetmesinde, Agatha'nın Harrogate'teki alter egosuna üstü kapalı bir değinme vardır. Aslında kitaptaki bu ifade yanıltıcıdır, çünkü hiçbir şekilde konuyla ilgili değildir ve Lady Ravenscroft'un ölümüne bir açıklama getirmemektedir.</span></p>

    <p class="msonormal6"><span class="calibre9">Agatha artık kendini yorgun ve bitkin hissediyordu, 1973 yılında yayınlanan son kitabı, "<i class="calibre20">Postern of Fate</i>-Cinayetler Kapısı" bir küskünlük ve meydan okuma havası içinde yazılmıştı. Huzur içinde rahat bırakılmak istiyor ancak kendini her yıl olduğu gibi yeni bir roman taslağını Agatha Christie Ltd.'e teslim etmeye zorunlu hissediyordu. Greenway'deki evinin kâhyası Bayan Thompson'a yayıncılarının yazdığı her sözcüğün beklentisi içinde olduklarından ya kınmıştı. Yaşlı insanlarda hep olduğu gibi Agatha'nın da düşünceleri giderek daha çok geçmişe kayıyordu, Cinayetler Kapısı adlı eserinde Tommy ve Tuppence Beresford'un taşındıkları eve de model olarak taptığı çocukluğunun malikânesi Ashfield'ı almıştı.</span></p>

    <p class="msonormal6"><span class="calibre9">Sunulan esin kaynağı mücevher kadar kıymetli ve güzel olsa da romanın geri kalan kısmı hayal kırıklığıydı, çünkü, Agatha alışılmadık hiçbir şekilde romana okuyucularının gözünü kamaştıracak, önceden belirlenmiş, gizemli, şaşırtıcı bir entrika belirlemeden başlamıştı. Max öyküyü sonradan Agatha'nın son sekreteri Daphne Honeybone'un yardımıyla kendisi düzelterek kurtarmaya karar verdi. Onun ve yayıncıların yayına hazırlama çabalan da özen ve dikkatten yoksundu: Romanda Beresford'un torunlarının yaşlan daha önce ikiz olduk lan belirtilmesine rağmen sırasıyla on beş, on bir ve yedi olarak verilmişti. Judith ve Graham'ın anımsadıklanna göre Max mali durumlarından ve "Parker denilen kadından" dolayı endişelendiği için Agat ha'yı Cinayetler Kapısı adlı romanı tamamlamaya ikna etmişti.</span></p>

    <p class="msonormal6"><span class="calibre9">Yazann o yıl yayınlanan en önemli eseri "<i class="calibre20">Poems</i>-Şiirler" idi. Bu kitapta daha önce "<i class="calibre20">The Road of Dreams</i>-Düşler Yolu" adlı eserinde yayınlanan tüm şiirleri yanında yeni şiirleri de yer almaktaydı. "Bir seçim" adlı şiirinde o anı yaşamak için geçmişin pişmanlıkla nnı geride bırakmanın beyhude bir çaba olduğundan söz etmektedir. Şiirlerinde dikkat çeken yazann aşk şiirlerinden birinde bile aşkın kayıtsız şartsız mutluluğundan, zevkinden söz etmemiş olmasıdır. Şiirlerde özlemin, ürpertinin, umutsuzluğun, çaresizliğin, feragatin ve kaybın karanlık yönleri ifade edilmiştir. "Aşk nedir?" adlı bölümde Agatha aşkın "zamanında ekilip sonsuza dek kök salan" bir ağaca benzememesinden yakınmaktadır. Kendisinin Max'ten önce ölebileceği beklentisi içindeki Agatha "Anılar" adlı kısımda sanki onun ölümünün ardından kendisini unutacağını ama kendisinin ona duyduğu aşkın ölümden sonra bile eksilmeyeceğini anlatmaktadır.</span></p>

    <p class="msonormal6"><span class="calibre9">1974 yılı için yeni bir roman yazılmayacağı ortaya çıkınca Collins 1920 yılında The Sketch'te yayınlanan kısa öykülerinden bir derlemeyi "<i class="calibre20">Poirot's Early Cases</i>-Hercule Poirot İz Üzerinde" adıyla yayınladı. Aynı yıl ekim ayında Agatha kalp krizi geçirerek yatağa düştü. Yatakta zamanını Mary Westmacott mahlasıyla yazdığı romanlarını okuyarak geçiriyordu. Bir defasında Edmund Cork'a "Sanırım, <i class="calibre20">Gül ve Porsuk Ağacı</i>'ndan sonra en iyi eserlerimden biri Bitmemiş Portre diye belirtmişti. Dedektif romanları yazan ve eleştirmen</span></p>

    <p class="msonormal6"><span class="calibre9">Julian Symons'a yaptığı açıklamada ise romantik romanlarında mahlas kullanmasının nedenini şöyle açıklıyordu: "Kanımca iki tür kitabı birbirinden ayn tutmak daha doğruydu. Böylece istediğimi yazabilecek, gerçeği yalnızca ben bilecektim. Kimse sizi tanımadığı sürece eserlerinizde bir şekilde kendi yaşamınızdan bir parçayı da yansıtabilirsiniz. Aslında farklı her konuda yazabilmiş olmayı isterdim, çok farklı şeyleri denemek isterdim. Ne var ki dedektif romanları uzun yıllar boyunca benim ve kızımın geçimini sağladılar ve yazılmaları gerekiyordu." Bu dedektif romanlarının başarısı üzerine kurulmuş bir edebiyat kariyeri için olağandışı, alışılmadık bir söylevdi. Agatha otobiyografisini de yeniden okuyup elden geçirdi ve en acımasız eleştirmenlerinden Max ve Rosalind'e de onaylamaları için birer kopya gönderdi.</span></p>

    <p class="msonormal6"><span class="calibre9">Kalbi için aldığı ilaçlar Agatha'yı zayıflatmış ve güçsüz bırakmıştı. Giderek daha çok geçmişte yaşamaya başlamıştı. Bilinci bazı günler diğerlerinden daha açık oluyordu. Judith onun bazen kafasının tamamen karıştığını, hatta Bağdat'a gitmek üzere hazırlanması gerektiği paniğine kapıldığı zamanların bile olduğunu anımsıyordu. Agatha yaşamının son günlerinin yaklaştığının farkındaydı, hatta bir defasında son bir kez takmış olmak için tüm broşlarını elbisesine iğnelemişti. Bu arada Max ve Rosalind bir gece hemşiresinin de yardımıyla ona ellerinden gelen en iyi biçimde bakıyorlardı. Judith ve Graham, Max'in Barbara ile bir an önce evlenebilmek için Agatha'nın ölümünü sabırsızlıkla beklediğini hissediyorlardı.</span></p>

    <p class="msonormal6"><span class="calibre9">Agatha, Max'in metresinin her hafta sonu sevgilisini hasta bakma sorumluluğundan kurtarmak için gelmesine de görünürde sabırla katlanıyordu. Ama günün birinde Agatha eline makası alıp, beyaz bukleli saçlarını kesti. Bu gibi kendi görünümünü sakatlama girişimleri genellikle derin bir duygusal rahatsızlığın ifadesi olarak nitelendirilirdi. Agatha'nın kocasının metresi tarafından bakılmaya gücenmekte, kızmakta haklıydı. Aslında ağlayıp isyan ederek yardım isteyebilir ya da kasten şoka girmiş gibi davranabilir, böylece Max ve Barbara'yı geç bir suçluluk duygusu içine sürükleyebilirdi. Agatha büyük olasılıkla artık güzel bir kadın olmadığı gerçeğiyle yüzleşmeyi kabullenmiş ve saçlarını kendini Tanrı'ya kavuşmaya hazır hissetmek için kesmişti. Ne de olsa son yıllarda dini inançları çok güçlüydü. Max ve Barbara da Agatha'nın önünde birbirlerine karşı çok mesafeli davranıyor, hatta ona da her zamandan çok daha dikkatli ve özenli bakıyorlardı.</span></p>

    <p class="msonormal6"><span class="calibre9">Kraliyet fotoğrafçısı Lord Snowdon'un Winterbrook Malikânesi'ni ziyaret ettiğinde çektiği Agatha ve Max'in bir dizi fotoğrafı <i class="calibre20">Doğu Ekspresinde Cinayet</i> romanından çekilen filmin sinemalarda gösterime gireceğini bildiren haberlerle birlikte Sunday Times'ta yayınlandı. Bu fotoğraflarda Agatha kırışık pembebeyaz gül yaprağını andıran teni, beyaz saçları ve zeki, kibar bakışlı gözleriyle okurlarının gözlerindeki Miss Marple kavramına her zamankinden çok daha fazla uyuyordu.</span></p>

    <p class="msonormal6"><span class="calibre9">Agatha, Lord Louis Mountbatten ile Kasım 1974 tarihinde <i class="calibre20">Doğu Ekspresinde Cinayet</i> filminin görkemli prömiyerinde karşılaştı. Kendisi Agatha'ya kırk yıl kadar önce bir mektup yazarak bir öyküsü için fikir vermiş ve Agatha da bunu en ünlü romanı Roger Ackroyd Cinayeti' nde kullanmıştı. Kraliyet ailesi de aynı prömiyere katılmıştı; Agatha rahatsızlığına rağmen Kraliçe ve Prenses'e tanıştırılırken tekerlekli sandalyesinden kalkmak için ısrar etti. Kraliyet ailesine tanıştırılmak ona büyük mutluluk vermişti. Hatta televizyon kameralarının karşısında olmak bile bu coşkusunu ve sevincini azaltmadı.</span></p>

    <p class="msonormal6"><span class="calibre9">Prömiyerin ardından Claridge Oteli'nde bir parti verildi. Filmin yıldızları teker teker Agatha'nın masasına gelerek saygılarını sundular; gece yansından sonra Lord Mountbatten'ın tekerlekli sandalyesini sürerek onu balo salonundan yoğun, çılgınca alkışlar arasında bekleyen arabasına götürmesi de çok hoş bir manzaraydı.</span></p>

    <p class="msonormal6"><span class="calibre9">Film, Agatha'nın şöhretinin dünyanın dört bir tarafına yayılmasını sağladı, ama hâlâ kaybolması konusundaki hassasiyetinin sürdüğünü 1975 ortalarında yayıncı Otto Penzler'in <i class="calibre20">Encyclopaedia of Mystery and Detection</i>'da ona yer vermek için onayını istediğinde iki noktada "hafıza kaybından" söz edilmesinden dolayı huysuzlaşıp üzülmesi açıkça göstermektedir. Bu arada o yıl da yeni bir roman yazılmadığı için artık <i class="calibre20">Perde: Poirot'nun Son Macerası</i>'nın yayınlanmasına karar verildi.</span></p>

    <p class="msonormal6"><span class="calibre9">Bir akşam, yaşamının son günlerinde, genç bir delikanlı ziyaretine geldiğinde Agatha, ona kendi yaşam felsefesini kapsayan bir alıntı sundu:</span></p>

    <p class="msonormal6"><span class="calibre9">Üç hazinen var,</span></p>

    <p class="msonormal6"><span class="calibre9">Onları gözet ve güvende tut.</span></p>

    <p class="msonormal6"><span class="calibre9">Bunlardan birincisi aşk.</span></p>

    <p class="msonormal6"><span class="calibre9">İkincisi hiçbir zaman çok fazla bir şey yapmamak, Üçüncüsüyse bu dünyada hiçbir zaman birinci olmamak. Aşk insanı korkusuz kılar,</span></p>

    <p class="msonormal6"><span class="calibre9">Fazla bir şey yapmayanın yedekte daima bir şeyler yapacak bol gücü olur.</span></p>

    <p class="msonormal6"><span class="calibre9">Birinci olmamaksa kişinin yeteneklerini geliştirmesini ve olgunlaştırmasını sağlar.</span></p>

    <p class="msonormal6"><span class="calibre9">Sonuçta yaşamının son kışında bir de üşütünce şunları mırıldandı: "Yaradan'ıma kavuşmaya gidiyorum." Bu sözlerinden kısa bir süre sonra 12 Ocak 1976 tarihinde Winterbrook Malikânesi'nde Max, onu tekerlekli sandalyesinde akşam yemeğinden sonra odasına götürürken hayata gözlerini yumdu. Ölüm onu neredeyse otuz yıldır öznesi olmayı kabullendiği tuhaf ve acı veren bir aşk üçgeninden kurtarmıştı. Dünya bir edebi efsaneyi yitirdi ve basından kaçan bu kadının ölümü yine bir medya olayı halini aldı. Dünyanın dört bir köşesindeki binlerce yayın organındaki manşetler Polisiye Roman Yazarlarının Altın Çağı'nın en büyük ustasını kaybettiğini yazıyor; ve neredeyse hepsi de onun kaybolduğu günlerin ününü nasıl artırdığına değiniyorlardı.</span></p>

    <p class="msonormal6"><span class="calibre9">Agatha, annesinin Thomas â Kempis'in <i class="calibre20">The Imitation of Christ</i> adlı kitabını hep yatağının başucunda tutmuş ve "Agatha Mallowan"ın kitabının ön sayfasına da St. Paul'ün (Pavlus'un) Romalılara Mektup'undan bir kısmı yazmıştı:</span></p>

    <p class="msonormal6"><span class="calibre9">Mesih'in sevgisinden bizi kim ayıracaktır? Elem mi ya da sıkıntı mı veya eza mı, yahut kıtlık mı ya da çıplaklık mı ve de tehlike mi, yoksa kılıç mı?</span></p>

    <p class="msonormal6"><span class="calibre9">Zira eminim ki, ne ölüm, ne hayat, ne melekler, ne reislikler, ne şimdiki şeyler, ne gelecek, ne kudretler, ne yükseklik, ne derinlik, ne başka bir mahluk Rab'bimiz Mesih İsa'da olan Tanrı'nın sevgisinden bizi ayırmaya kadir olacaktır.</span></p>

    <p class="msonormal6"><span class="calibre9">Graham bunu yalnızca, "Sonuçta onun dinden de yorulduğunu ve her şeyden hayal kırıklığına uğradığını," gösterdiğini ifade etti. Max'le yaptığı evliliğin kurallarına bağlı kalarak, anca beraber kan ca beraber mantığıyla, Agatha kendi isteğiyle evlilik yüzüğüyle birlikte Cholsey mezarlığına gömüldü. Vasiyetnamesine göre serveti ve Greenway kızına miras bıraktı. Winterbrook Malikânesi ve 22 Cress well Meydam'nı ise ölmeden önce zaten Max'in üstüne geçirmişti.</span></p>

    <p class="msonormal6"><span class="calibre9">Max ertesi yıl Barbara ile evlendi. Aynı yıl yayınlanan otobiyografisinde Agatha'nın kayıp olduğu günlerden basit tek bir cümleyle "geçici bir hafıza kaybı" olarak bahsedilmekteydi. Max okuyucularını Agatha ile mutlu bir evliliğinin olduğuna inandırmakta büyük zorluk çekti. O da 1978 Ağustos'unda geçirdiği kalp krizi sonucunda öldü ve Cholsey'de Agatha'nın yanma gömüldü. Dul eşi Barbara ise Wallingford'da yaşamayı sürdürdü ve o da 1993 Kasım'ın da öldü. Barbara, Agatha ve Max'in yanma gömülmeyi vasiyet etmişti. Bu isteği aile tarafından reddedildi.</span></p>

    <p class="msonormal6"><span class="calibre9">Max'in vasiyetnamesindeki bir maddede her yıl bir miktar paranın aynlarak, yılbaşında kendisinin ve Agatha'nın anısına kadeh kaldırılması için Irak'taki İngiliz Arkeoloji Okulu'nun bireylerine verilmesi koşulu getirilmişti.</span></p>

    <p class="msonormal6"><span class="calibre9">Agatha'nın otobiyografisinin ölümden sonra yayınlanan kopyası yaşamının en büyük gizemini yalnızca örtbas ediyordu. Agatha bir defasında "Denizin Yaşlı Adamı" gibi aşk-nefret karışımı bir ilişki sürdürdüğü Hercule Poirot'dan yaşamı boyunca ona ayak bağı olduğundan yakınmıştı. Aynı şey kaybolması için de söz konusuydu.</span></p>

    <p class="msonormal6"><span class="calibre9"> </span></p>
  </div>
</body>
</html>