<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5">&nbsp;</p>

  <p class="p20"><span class="t19">Potemkin</span> <span class="t19">ş</span><span class="t19">ehri</span></p>

  <h3 class="h31"><a id="ncx1725"></a><a id="a60"></a>1</h3>

  <p class="p20">Şehir tutkunun ve hareketin şiiridir; sükûnet bu şiirin bir parçasıdır; nadiren görülür; kesindir; ondan korkmakla kılık değiştirmiş ölümden korkarız.</p>

  <p class="p20">Babam bu cümleleri kafasında kurarken başkente hayatında ikinci kez döndüğünü fark etti; şehirden iki kere ayrılmıştı, birinde Oaxaca&rsquo;da ülkesini bulmuş, İkincisinde Acapuico&rsquo;da onu kaybetmişti. Binincisinde taşradan iki korkuyla ayrılmıştı: geri dönüp aradığında hiçbir şeyi eski yerinde bulamamak ve Agueda&rsquo;nın yerine koyacak bir kadını çok kolaylıkla bulmak, Agueda&rsquo;nın gölgeleri, görünmez omuzlu, esrarengiz saçlı kuzenleri, hepsini kuru, deli ya da ölü farz ederek onlarla bakıştığında hayatından sürmüştü &ldquo;yüreğinin sahibesini&rdquo;.</p>

  <p class="p20">Babam Apango&rsquo;dan Mexico City&rsquo;ye giden eski, ıssız yolda virajları birbiri ardına alırken annem Angeles onun omzunda uyukluyordu. Ama ben uyumuyorum; biliyorsunuz gözlerim hep açık; ana rahminin karanlığında gözlerim saydam; hâlâ üstlerine peçe örtülmemiş gözlerim babamın kelimelerini okuyor; bu sadece biz henüz hamile kalınmışların bildiği bir şey; sonradan biz bile unutuyoruz; ama şimdi başlangıca çok yakınız; uzun genetik bilgi zincirinden aşağı boşalan o ilk kovulmanın verdiği haz ve acıya. Babam solmuş DİKKAT TEHLİKELİ VİRAJA 200 METRE levhasına dikkat kesilirken düşündükleri, benim Mağribi ve Yahudi şimşekleriyle bölünen Aztek ve Endülüs asırlarının gecesinde kendini kaybeden DNA&rsquo;mla kıyaslandığında ne ki! Şu anda PRI propaganda karavanının arkasında uyuyan Homero Dayı&rsquo;nın diline benzedi!</p>

  <p class="p20">Bu nedenle sana bilgi vermek için gayet iyi konumlanmış durumdayım, sevgili Okuyucu, arabayı kullanırken babam işaretlere bakıyor ama aynı zamanda annemin zıplayan kafasına da bakıyor; saçları ortadan ikiye ayrılmış, bu ayrıkta hayali bir beyazlık görülüyor ve babam her şeye rağmen ikinci korkusunun doğruluğu konusunda yanılmadığını biliyor; kimi kadınları tek bir kez gördüğümüzde tamamını görmüş oluruz, kimileriniyse azıcık azıcık keşfederiz; Angeles bu ikinci gruba giriyordu, babam onu asla tamamıyla keşfedemedi; López Velarde tarzı kadınlardan değildi, Agueda&rsquo;yla onun matem elbiseli kuzenleri de öyle değillerdi; Angeles modern, entelektüel, bağımsız ve solcuydu; ama babam o esrarlı kuzenler gibi onu da asla tam olarak bulamamıştı ve bu hareket içinde neyin nerede olduğunu biliyordu (Agueda San Cosme ve San Damián kiliselerinde, Angeles Alameda Parkı&rsquo;nda) ama her şey değişmişti, kaçmışlardı, zenginleşerek geri dönmüşlerdi, altın meyvelerini vermişlerdi ve bir kez daha ümitle ama geri dönüp dönemeyecekleri kesin belli olmadan kaçmışlardı. Hayatının merkezini kemiren çelişkide bir uyum bulmak istiyordu: Modern bir Meksika muhafazakârı olmak. Bu yüzden, Angeles&rsquo;i bütünüyle bulmadan bulmak hiçbir zaman bir yere geri dönmek, orada onu yeniden ele geçirmenin rahatlığını yaşamak gibi değildi; onu asla bilemeyeceğini ve anlayamayacağını bilmek demekti. Bu, dedi Angel Palomar, babam, kendi kendine, ruhunun sırrıydı.</p>

  <p class="p20">Annemse uyumakta, sevmekte, tecavüze uğramış, ikisi de Matemoros Moreno&rsquo;nun fiziksel tecavüzüne uğramış, doğrudan doğruya taciz edilmiş, uzaktan uzağa para ve güç sayesinde değil, temsili bir biçimde değil; şu anda uyanmış, karavanın arka tarafında Fernando Amca&rsquo;yla bitmek tükenmek bilmez bir tartışmaya girmiş olan zavallı Homero Dayı tarafından değil. Ya annem? O babamın bütün sırlarını biliyor, anlıyor ve uyumu bozmamak için susuyor mu? Karşılaşmalarının idili, gizli sürpriz:</p>

  <p class="p20">&ldquo;Bütün gece uyuyamadım, seninle karşılaştıktan sonra o kadar heyecanlandım ki...&rdquo;</p>

  <p class="p20">&ldquo;Ya ben canım? Ben de oradaydım, unutma...&rdquo;</p>

  <p class="p20">Ya annem? Ondan önce, Agueda&rsquo;dan önce, hep kadınlar babama gelmiş, onu aramışlardı, babam onları aramamıştı; ama hepsi şehir ucubeleriydi: otlakçılar, uğramacılar, asalaklar, esas mesele daima onlardan kurtulmaktı; hayatı boyunca sadece iki kadının peşinden gitmişti. Şu anda sağ omzunda uyuyan reçine ve toprak kokulu Angeles; sanki açık pencereden süzülüp gelmiş gibi sol omzunda uyuyan, toz ve buhur kokulu Agueda. Onları öylesi bir tekeşlilikle takip eden bu adamın ele avuca sığmaz şehvet düşkünlüğünün sadece dinlendiğini, bunun kuluçka devresindeki bir hastalık, Meksika&rsquo;daki ekonomik ve politik karmaşayı aşkın kaosuyla karıştırmasına neden olan ahlaki bir uçuk olduğunu bilip bilmediklerini merak etti; toplumsal karmaşayla erotik sadakat arasındaki çelişki daha ne kadar sürecekti?</p>

  <p class="p20">Hayatını tehlikeye atarak, annemin saçlarını daha iyi koklayabilmek için bir an gözlerini kapadı ve onu asla tam olarak anlamamak için dua etti; hayatında üçüncü bir arzu daha olmasın diye dua etti; erotik hayatını, kurbanı olduğu ve bu yüzden de yargılayıp hasar vermek istediği kolektif karmaşaya dahil etmemek için dua etti. Ama annem Angeles babamın bilmediği kendi rüyasını görüyordu. Mexico City&rsquo;nin göbeğindeki bir bahçede karşılaşmıştı babam onunla. Yolda giderken annem rüyasında o bahçeden hiç çıkmadığım görüyordu; Angel&rsquo;in dedesiyle babaannesinin evinde görmüş olduğu romantikleştirilmiş on dokuzuncu yüzyıl çocukluğu imgeleriyle bezenmiş eski bir kitapta, küçük bir kız ormanı görmek için odasının penceresini açıyor ormana dalıyordu ama ormanın bahçeye açılan bir kapısı vardı, o bahçenin de parka açılan bir kapısı vardı, park cangıla, cangıl denize, bütün bahçelerin en değişkenine kavuşuyordu. Babam onu bir parkta bulduğunu düşünüyordu. Ama onun hep parklarda yaşadığını bilmiyordu. Onu başka bir yerde bulabileceğini düşünmenin bir yanılsama olduğunu bilmiyordu. Annem, babam içinde yaşadığı bahçeyi tümüyle keşfetmediği için onun kendisini bulmasına izin vermişti; ama babam bunu bilmiyordu henüz. O hikâye kitabının kapıları Capitolina ve Faruesia Teyzelerin yatak odalarının kapısındaki kilit olabilirdi.</p>

  <p class="p20">Acatlán&rsquo;da Atoyac Nehri üzerindeki köprüye geldiklerinde annem uyandı; bir işaret geri dönüp Pueblo üzerinden gitmelerini ve &ndash;kim bilir neden&ndash; Cuemavaca&rsquo;dan geçmemelerini söylüyordu. Annem gözlerini açtığında insan hayatının basit ve vazgeçilmez işaretlerini gördü; kadınlar diz çökmüş nehirde çamaşır yıkıyorlardı (kiliseye girerken, tortilla yaparken, doğuma hazırlanırken diz çöken kadınlar) bir oğlan keyifle köprüden aşağı işiyordu, kızgın bir adam şakacı bir eşeğin (şakası sabrıydı) yularını çekiştiriyordu, başka bir oğlanın beyaz cenaze alayı; dalgın bir çömlekçi tornasını döndürüyordu, tıpkı Tanrının evrensel topacı rastgele tek bir kez çevirmesi gibi.</p>

  <p class="p20">Sonra çölün kıyılarında üzerine yazı yazılmış ilk duvarlar:</p>

  <p class="p9">TANRI İLERLİYOR MU?</p>

  <p class="p20">Budanmış karavan dönen bir çalı gibi çölün ortasındaki agave ve yukalar arasından yuvarlanıp gidiyordu, hepsi su biriktiriyorlardı, sanki araba etrafındaki her şeyi yutar gibi görünen o ani kara deliğe daldığında başlarına geleceği biliyorlarmış gibi &ndash; bu sefer yutulanlar ardı ardına dizilmiş arabalar ve yayan bir kalabalıktı, kimisi yalınayak, kimilerinde huaraçeler, hepsi fakir, yüzlerinin, kollarının, bileklerinin derisini zorlayan aristokratik sefalet kemikleriyle güzelleşmiş; sıkışıp kalmış arabalar ve iğne deliğinden Mexico City&rsquo;ye girmek isteyen hacılar, hakiki bir Tako Perdesi hem de metaforla uzaktan yakından alakası yok, dedi Fernando Benítez Amca, bütün başkenti çevreleyen bir perde, sadece stratejik giriş noktalan var, Texmelucan&rsquo;da, Zumpango&rsquo;da, Angangueo&rsquo;da ve Malinalco&rsquo;da; ama Malinalco girişi kapalı çünkü bir valinin ya da belediye başkanının oğlu &ndash;kimse kim olduğu konusunda kafa yormuyor&ndash; Yautepec&rsquo;den Cuemavaca&rsquo;ya uzanacak yeni otoyolun yanındaki araziyi silah zoruyla işgal etmişti ve hiç kimse kamu arazisinde yaşayan ve tek bir madeni kuruş bile görmemiş insanların şikâyetinin otoriteler tarafından dikkate alınıp alınmayacağını, otoyolun yapılıp yapılmadığını ya da belediye başkanı valinin oğlunun inşaatı tümüyle durdurup durdurmadığını, bilmiyordu, hele bir bu yoldan geçsinlerdi bakalım: kim bilir? kim bilir? kim bilir ya biz Tako Perdesi&rsquo;ndeki tetkikten nasıl kurtulacaktık, bir de dört metre yüksekliğinde, on sekiz tekerlekli güçlü bir Leyland TIR önümüze geçmeye çalışıyordu, şoför pencereden Gogh&rsquo;u sürmekte olan babama bakıyordu, onu virajdaki araba kuyruğunu sollamaya davet ediyordu, öte yandan bir otobüs filosunun geliyor olması umurunda değildi. Annem içgüdüsel olarak o anda uyandı ve babamla birlikte TIR şoförüne baktılar, yirmi beş yaşlarında uçuk bir albino, deri giysiler giymiş, elindeki krom zımbalarla süslü eldivenler rahatça görülüyor; çünkü albino TIR&rsquo;ın dev direksiyonunu vahşice kavramış. Albino, kör şarkıcıların (felicianoların, charley raylerin, stivi vondırların) taktığı türden siyah, kavisli gözlüklerinin arkasından bize vahşice bakıyor (diyorlar); bu vahşiliğinin nedeni beyaz, kalkık, kavisli, mefısto kaşları. Annemle babam Meryem&rsquo;in, Bayan Thatcher&rsquo;ın ve Anadok&rsquo;un, bir de tanımadıkları bir hanımın resimlerini görüyorlar, hepsi şoför kabininin içindeki renkli lambalarla çevrelenmiş, dışarıdaysa TIR&rsquo;ın müzik kutusu tarzı ışıkları yanıp yanıp sönüyor, tavanda da rengârenk ışıklar saçan bir lamba sallanıp duruyor.</p>

  <p class="p20">&ldquo;Bırak geçsin,&rdquo; diyor annem. &ldquo;TIR şoförleri kim olduğunla, yaşayıp yaşamadığınla ilgilenmezler. Benim kasabamda...&rdquo;</p>

  <p class="p20">Birden susuyor; gürültülü küstah TIR önümüze geçiyor. Yol önceliği hakkı (ya da haksızlığı) ona ait ve bunu da açık arka kapısı sergiliyor, soğutmalı deposunda kanlı kancalardan sarkan öküz kadavraları bir o yana bir bu yana sallanıyor, taze inek ve buzağı leşleri, taze domuz kelleleri ve paçaları, bıngıl bıngıl jelatinler, beyinler ve ciğerler, böbrekler, kuzu kelleleri, billurlar, sosisler, pirzolalar, albinonun filosu karavanımızın önüne geçerken Fernando Amca neşeyle bağırıyor: &ldquo;Bir Soutine!&rdquo; önemli görevi nedeniyle her şeye baskın çıkıyor: otuz milyonluk canavar şehri besleyecek o taşıdıkları; eğer şansımız varsa biz de beslenecektik, eğer otoyoldaysak bunun nedeni şehre girmenin başka yolu olmayışıydı; Mexico City&rsquo;den uçakla Acapulco&rsquo;ya gitmenin sadece on pesoya mal olduğu zamanlarda yollar kendi kaderine terk edilmişti ama sonra taka tuka uçaklar seferden alınmıştı, çünkü yedek parça yoktu ve önlemler yetersizdi, havaalanlarında radar yoktu, tam bir sömürge geri kalmışlığı, Bostwana bile daha iyidir, diye inledi Don Homero!</p>

  <p class="p20">TIR filosu kahkahalar atarak, hareketler çekerek yanımızdan geçti; hepsinin kapılan açıktı ve kancalara geçirilmiş yükleri sallanıyordu, böylece ne taşıdıklarını ve neden bizi geçme, hayatımızı tehlikeye atma, Etsizko City&rsquo;ye önce girme haklarının olduğunu anlıyorduk, çünkü başkentin solgun, soluksuz hayatına can katmak için kırmızı, dondurulmuş ölüm taşıyorlardı; uzun yol şoförleriydi onlar, bambaşka bir ırk, millet içinde bir millet, insanları açlıktan öldürme ve Tatlı Vatanın birbirinden kopmuş, en ücra yerlerini birbirine bağlama gücüne sahiptiler. Çamurluklardan birinde şöyle bir yazı vardı:</p>

  <p class="p9">TIR ŞOFÖRLERİ BAKİRENİN YANINDA</p>

  <p class="p20">Kargolan hayatlarımızdı; geçmelerine izin verdik ve karşıdan gelen Red Arrow&rsquo;la kafa kafaya girmekten kıl payı kurtulduk, sonra sıramızı bekledik, bitkindik, felç olmuştuk, otoyoldan Federal Bölgeye girmek ayrıcalığına kavuşabilmek için milim milim ilerliyorduk, oysa Homero Dayı PRI kimliğini çıkarıverse &ndash;çok kolay olurdu&ndash; ama bir süre ortalarda görünmemesi gerekiyordu, Fernando Amca da Başkan Jesús Maria y José Paredes&rsquo;e başvurursa H. Dayı&rsquo;nın başı belaya girerdi, bize gelince, kimse nereden geldiğimizi ve Kafkapulco&rsquo;da ne yaptığımızı bilmese daha iyi olurdu. Sanki bir asır geçmişti; zaman akıyor, zaman takıyor, zaman batıyor, tempus fugit!</p>

  <p class="p20">&ldquo;Öhö, öhö, fugaces!&rdquo; diyerek iç geçiriyor Don Homero Fagoagamız sanki rahimiçi düşüncelerimi okumuş gibi. Annemle babam arkalarına dönüp ikisine baktılar; Don Fernando başını ellerinin arasına almış, gözlerini yukarı kaldırmış &ldquo;Tanrım, lütfen, lütfen bizi akrabalarımızdan kurtar, Tanrım. Ne kâbus! Artık canıma yetti.&rdquo;</p>

  <p class="p20">Homero Fagoaga&rsquo;nın omuzlarına kapkara, bilek kalınlığında iki örgü dökülüyordu, uçlarında üç renkli kurdeleler vardı; dudağının altındaki bir tutam sakalı kesmiş, yanaklarına ruj sürmüş, kaşlarını pudralamış, dudaklarını kırmızıya boyamış ve biraz maskarayla gözlerinin sönmüş ışıltısını yeniden canlandırmıştı; tabii sütbeyazı göğsüne ve kollarına pudra sürmesine gerek yoktu, gerçi içine sığmayı başardığı karanfiller ve güllerle bezenmiş bluz biraz dardı ama kırmızı rebozoyu belinin etrafına biraz daha oturtması gerekiyordu, son olarak da kadife terlikleri giymek ve büründüğü <span class="t17">china poblana</span> kıyafetinin geniş eteğindeki boncukları şıkırdatmak kalıyordu.</p>

  <p class="p20">Sevgili yeğenlerim lütfen bana öyle bakmayın. Ne kadar meraklı olduğumu bilirsiniz; bu sabah Malinaltzin kilisesinin eşya odasındaki çekmeceleri ve sandıkları karıştırıyordum. Beyaz cüppeler, piskopos atkıları, yelekler yerine bu göğüs kabartan milli kıyafeti buldum. İstediğinizi düşünün, istediğinizi hayal edin. Şimdilik bizi bir kulaç mesafede tutan bu muhteşem şehrin bir zamanlar tarihini kaydeden Don Salvador Novo&rsquo;nun, bir gazete fotoğrafçısına tuvalet masasında yakalandığı zaman söylediği meşhur sözleri yineleyeceğim sadece: &ldquo;Kendimi güzel, akıllı ve keyifli hissediyorum.&rdquo;</p>

  <p class="p20"><span class="t17">Bat</span><span class="t17">ı</span> <span class="t17">Yakas</span><span class="t17">ı</span> <span class="t17">Hikâyesi&rsquo;nden</span> bir melodi mırıldanarak, bizi sorguya çekmek üzere olan kötü suratlı, ama iyice silahlı polisle konuşmak için özenle Karavan Gogh&rsquo;dan aşağı indi. Boncuklu eteğini bir o yana bir bu yana savuruyordu, Homero Dayı&rsquo;nın eteğini kabartmak için kasnaklı jüpon giymesine hiç gerek yoktu. O Homer kalçalarının genişliği o kadar fazlaydı ki kaktüsün üzerine tünemiş yılan yiyen kartal resmi dayımın belinden aşağı sarkmıyor, kıçının üzerinde hiç kırışıksız düpedüz uçuyordu.</p>

  <p class="p20">&ldquo;Geliyorum, geliyorum, yoksa o kartal oraya yumurtlayacak!&rdquo; diye bağırdı polis. Homero, vakur bir hareketle polisin yarı otomatik silahını itti ve sokak lambaları gibi pırıl pırıl gözleriyle dedi ki: &ldquo;Anlaşılan beni gördüğünüze sevindiniz Bay Polis, ama kendinizden geçmeyin; hadi şu küçük aleti indirin bakayım!&rdquo;</p>

  <p class="p20">&ldquo;Geçiş izniniz var mı?&rdquo;</p>

  <p class="p20">&ldquo;Ne izni?&rdquo; diyerek elleri kalçasında iki yana salındı Homero. &ldquo;Arenalar kraliçesi, boğa güreşi imparatoriçesi Cuca Lucas&rsquo;ın ne Buckingham Sarayına ne de Beyaz Saraya girerken izne ihtiyacı olmadı da şimdi mi olacak?&rdquo;</p>

  <p class="p20">&ldquo;Ama bu...&rdquo;</p>

  <p class="p20">&ldquo;Tek kelime bile etme. Milli gururumuzu dünyaya şarkılarımla ben taşıdım genç adam. Ne dünya ne de aşk kapılarını kapamadı bana; yoksa sen ilk mi olacaksın?&rdquo;</p>

  <p class="p20">&ldquo;Ama nereden geldiğinizi bilmek zorundayız.&rdquo;</p>

  <p class="p20">&ldquo;Şarkılarım nereden geliyorsa oradan,&rdquo; dedi Homero şuh bir sesle, &ldquo;ve nereye gidiyorlarsa oraya; vatanımın güzelliğini ve biricikliğini övmek için.&rdquo;</p>

  <p class="p20">&ldquo;Emirler kesin, bayan.&rdquo;</p>

  <p class="p20">&ldquo;Hanfendi diyecektiniz.&rdquo;</p>

  <p class="p20">&ldquo;Tamam. Hanfendi.&rdquo;</p>

  <p class="p20">&ldquo;Bak şimdi beni oyalama genç adam. O silahı indir. Demek nereden geldiğimi bilmek istiyorsun, öyle mi nonoşum? Şuradaki buğday tarlasının ötesindeki çiftliğimden.&rdquo;</p>

  <p class="p20">&ldquo;Ya arkadaşlarınız, hanfendi?&rdquo;</p>

  <p class="p20">&ldquo;Arkadaş mı? Bana saygılı davran, yakışıklı.&rdquo;</p>

  <p class="p20">&ldquo;Hanfendi, kanun...&rdquo;</p>

  <p class="p20">&ldquo;Kanun, ha yakışıklı! Kâğıtlar, lisans belgeleri, nüfuz, dostlar, bunları mı kastediyorsun?&rdquo;</p>

  <p class="p20">Kanun temsilcisi Fernando Amca&rsquo;nın palabıyıklarına ve kırık gözlüğüne anlayışla ve üzüntüyle baktı. &ldquo;Ben menajeriyim,&rdquo; dedi sadık Benítez polis gözlerini kapatırken. Sonra adam gözlerini açıp annemle babamın giydiği kot pantolonlara ve sayfiye gömleklerine merakla baktı. &ldquo;Biz hanımefendinin eşlikçi müzisyenleriyiz,&rdquo; dedi babam.</p>

  <p class="p20">&ldquo;Ben gitar çalıyorum, o keman.&rdquo;</p>

  <p class="p20">&ldquo;Tamam...&rdquo;</p>

  <p class="p20">&ldquo;Bana inanabilirsiniz Bay Polis,&rdquo; dedi Homero karavana tekrar binerken. &ldquo;Benim sayemde Meksika&rsquo;nın harikalarını bütün dünya öğrendi. Benim sayemde herkes, Veracruz&rsquo;un güzelliğini, Michoacán&rsquo;ın hoşluğunu, dünyada Meksika gibi diyar olmadığını biliyor, seni selamladığım bu sabah ne kadar da güzel, ben sınırda doğmuş bir çocuğum, yaşa Ciudad Juárez, yaşa Chihuahua, güzel ülkem! ve Granada hayalini kurduğum...&rdquo;</p>

  <p class="p20">&ldquo;Tamam, tamam...&rdquo;</p>

  <p class="p20">Polis kapıyı Homero&rsquo;nun &ndash;kartallı&ndash; kıçının arkasından kapadı, elini kaldırıp, refleksif olarak silahını ateşlemesine ramak kalmıştı.</p>

  <p class="p20">&ldquo;Ah Taxco ne güzeldir, aziz yüzlü küçük kasaba! Toledo, sen dünyanın parlak yıldızı! Matamorelos ey çapkın, portakal bahçelerin benzemez hiçbir yere, Puebla bir pastanın kreması, ah Puebla sen busun işte!&rdquo;</p>

  <p class="p20">&ldquo;Yeter, hanfendi...&rdquo;</p>

  <p class="p20">&ldquo;Tin tin tin diye çalar zilleri Medellin&rsquo;in; ay, Jalisco bırakma; Querétaro, rétaro, rétaro, tutma beni, çünkü buraya geliyorum!&rdquo;</p>

  <p class="p20">&ldquo;Siktirip gidin buradan çabuk, yolu tıkıyorsunuz...&rdquo;</p>

  <p class="p20">&ldquo;Corralejo&rsquo;nun yolu, güzel Pénjamo, bir elmas gibi pınl pınl...&rdquo;</p>

  <p class="p20">&ldquo;Durun, hanfendi!&rdquo; diye bağırdı polis, gözleri dolu dolu.</p>

  <p class="p20">&ldquo;Durma yeğenim, ez geç şunu.&rdquo;</p>

  <p class="p20">&ldquo;Hanfendi,&rdquo; dedi polis yumuşak bir sesle, &ldquo;Pénjamo&rsquo;yla ilgili bir kaç şey daha söyler misiniz, ben oralıyım da...&rdquo;</p>

  <p class="p20">&ldquo;Ez onu, serinkanlılığını kaybetme Angelito! Ben de bundan korkuyordum...&rdquo;</p>

  <p class="p20">&ldquo;Ah, tatlım bana böyle yapma, kalbimi kırıyorsun.&rdquo;</p>

  <p class="p20">&ldquo;Şu gaza basacak mısın? Salak!&rdquo;</p>

  <p class="p20">Aşağıdan nöbetçinin ağlamaklı sesi geliyordu &ndash;&ldquo;Cuerâmarolu bir kız bana Pénjamoluya benzediğimi söylemişti&rdquo;&ndash; sonra gri<span class="t15">-</span>göklü dünyaya adım attılar, Hernán Cortes&rsquo;in Peñón de los Baños&rsquo;daki özel av korusunun yanına, bira, yağ ve böcek ilacı reklamları yapıştırılmışti her yere, Angel, gürültücü külüstür arabaların arasından kendine bir yol bulabilmek için başını camdan dışarı çıkardı, Angeles öksürmeye başladı; gözleri beyhude Moctezuma&rsquo;nın kuşhanesini aradı, yeşil tüylü quetzallar, asil kartallar, papağanlar, güzel tüylü ördekler, çiçek bahçeleri, kokulu ağaçlar, havuzlar, taze su kaynakları, hepsi kesme taştan yapılıp üzerleri sıvanmış ama onun yerine karşılarında ne vardı, şehrin girişi boyunca sıralanmış, ünlü binaların, heykellerin ve manzaraların iki boyutlu temsilleri, maksat havanın falan filan olduğu yere gelindiğinde yolcunun moralini düzeltmek: Zafer Takı, Özgürlük Anıtı, Boğaziçi, Kolozyum, Aziz Basil Kilisesi, Giralda, Çin Şeddi, Tac Mahal, Empire State Binası, Big Ben, Houston&rsquo;daki (Texas) Galleria, Disneyland&rsquo;deki Holiday Inn, Seine Nehri, Cenevre Gölü, hepsi birbiri ardına dizilmiş, bir halüsinasyon dizisi, Mexico City&rsquo;nin kapılarında insanın kendi kendini kandırmasını kolaylaştırmak için yaratılmış bir Potemkin Kasabası, görünce kendi kendimize şöyle diyeceğiz, &ldquo;O kadar da kötü durumda değiliz; en azından aynı seviyede, kim bilir belki bir o kadar iyi; Galleria alışveriş merkezimizin olmadığını da kim söyledi, kendi Zafer Takımız da var; ırmaksız, gölsüz tek büyük şehrin bu olduğunu da kim söylüyor, kim cesaret edebilir; sadece kötü bir Meksikalı, satılmış bir fesat, kıskançlıktan çatlayan biri...&rdquo;</p>

  <p class="p20">Ama bu halüsinasyona bakarlarken Angel ve Angeles (Don Homero makyajını silip peruğunu çıkarıyordu; Don Fernando Matamoros Moreno&rsquo;nun eşkıyasının kırdığı gözlüklerinden gördüklerine inanamıyordu) şehre girişteki bu iki boyutlu önsözün şehrin kendisiyle özdeş olduğunu düşündüler, bir karikatür değil bir uyarıydı: Potemkin Şehri, Potemkin Toprakları, Başkan Jesús María y José Paredes&rsquo;in, söylenen hiçbir şeyin yapılmadığı, yapılmamış olduğu ve yapılmayacağı bir hükümetin başını çektiği bir yer; ne barajlar, ne enerji santralları, ne otoyollar, ne tarım kooperatifleri; hiçbir şey yok, sadece duyumlar, sözler ve karton öncepheler, bir de Başkan&rsquo;ın, TV haberlerine konu olmaktan başka hiçbir konuda bir işe yaramayan törenselleşmiş eylemleri: Cumhurbaşkanı var olmayan araziyi törenle dağıtıyor; bu boyalı dekorlar kadar geçici anıtların açılışını yapıyor, var olmayan kahramanları taltif ediyor: Don Nazario Narano&rsquo;yu hiç duydunuz mu, hani şu Coatzacoalcos Et Paketleme Fabrikası Savaşı kahramanı? Çocuk kahraman Malvina Gardel, kardeş cumhuriyetimiz için hayatını verip masmavi gök mavisi Arjantin bayrağına sarılan kızı, ya onu? Ya Alfredo Mangino&rsquo;yu, bütün banka hesabını &ndash;dolar hesabı&ndash; 1982 krizinde devlete bağışlamış, tam 1492 $, ona ne demeli? Petrol işçisi Ramiro Roldán, karısının küpeleriyle yüzüklerini dış borçlarımızı ödeyecek Milli Birlik Vakfı&rsquo;na bağışlayabilmek için kadının kulaklarını ve parmaklarını kesmemiş miydi? Bir de Meçhul Kahkahacı var, televizyonunun karşısında bir tarafta bütün bu yukarıda adı geçen kahramanlıkları, bir tarafta da Connecticut&rsquo;ta yüksek duvarlı malikânelerde, Beşinci Cadde&rsquo;de Trump Tower&rsquo;da Galler Prensi&rsquo;yle Lady Di&rsquo;nin komşu dairesinde, Zihuatenajo&rsquo;do denize bakan Parthenonlarda oturan devlet memurlarının Meksika&rsquo;nın fakirlerinin biriktirdiklerini ne için kullandıklarını görünce kahkaha ata ata ölen adam, ya ona ne demeli?</p>

  <p class="p20">Cumhurbaşkanı hayali ülkelere savaşlar ilan etmiş, tamamıyla uydurma tarihi günler için kutlamalar yapmıştı. Biz burada böyle konuşurken bile, ülkemizin onurunu komşu Karanlıklar Cumhuriyeti diktatörünün acımasızlığı ve hakaretlerine karşı korumak için savaş vermekte olan bir tabur yerli olduğunu biliyor muydunuz? İkinci Dünya Savaşı&rsquo;na katılan 201. Filonun emekli üst rütbe subaylarının sırf Costaguana&rsquo;daki tropik diktatörlüğün yaramaz despotlarını aşağılamak için orayı bombaladığını biliyor muydunuz? İç İşlerine Karış-mama Politikasının gerektirdiği sabrı tüketmiştik; cehenneme kadar!</p>

  <p class="p20">Sevgili hemşerim nasıl oldu da 14 Ağustos kutlamalarını kaçırdın, Mexico City ve Kalküta&rsquo;nın ikiz şehir ilan edildiği o büyük günü nasıl kaçırdın? Ya 31 Eylül Memleket Artı Günü, 32 Şubat Bunu Bize Yapamazsınız Günü; ya da Artık Yılınız Sizin Olsun; Ben Aztek Takvimindeki Beş Mağrur Fazladan Günü Bırakmayacağım! Don Homero vatanperver şarkılar dağarcığından yeni bir şarkı söylemeye hazırlanıyordu:</p>

  <p class="p8"><span class="t18">Ben tam bir Meksikal</span><span class="t18">ı</span><span class="t18">y</span><span class="t18">ı</span><span class="t18">m, zorlu bir ülkedir benim ülkem</span><span class="t18"><br /></span><span class="t18">Erkekli</span><span class="t18">ğ</span><span class="t18">im üzerine yemin ederim dünyada bir e</span><span class="t18">ş</span><span class="t18">i daha yok</span><span class="t18"><br /></span><span class="t18">Ne güzellikte ne zorlukta...</span></p>

  <p class="p20">Ama hepsi (Homero dahil) şarap rengi şehir pusunun ozanından kaçtılar, mürettebatı kadar çok öksüren karavandan kaçtılar, zihinsel kameralarıyla biraz yükselip Meksika metropolisine tekrar girmek için daha uzak bir noktaya zum yaptılar; Mexico City: dünyanın en yoğun nüfuslu şehri, içinde bütün Orta Amerika&rsquo;dan daha fazla insan barındıran şehir, Salto ve Cabo Pena arasındaki Arjantinlilerden veya Gorgona adasıyla sallanan Arauca arasındaki Kolombiyalılardan veya Punta Gallinas ve Pacarima arasındaki Venezuelalılardan daha fazla insan!</p>

  <p class="p20">&nbsp;</p>

  <p class="p20"><span class="t19">Topal</span> <span class="t19">ş</span><span class="t19">eytanla kanat açmak</span></p>

  <h3 class="h31"><a id="ncx1788"></a><a id="a61"></a>2</h3>

  <p class="p20">Aslına bakılırsa dünyanın en büyük şehri, dalgalarla ve birbiri ardı sıra depremlerle 1325&rsquo;te yüzleri olmayan Azteklerin, 1519&rsquo;da tanrı kılığına girmiş İspanyolların, 1847&rsquo;de yüzlerini Protestanlıkla yıkamış gringoların, 1862&rsquo;de sivri çeneli Hapsburg suratlarıyla Fransızlar, Avusturyalılar, Macarlar, Bohemyalılar, Almanlar ve Lombardların girdiği, rahip Tenoch&rsquo;un, fatih Cortés&rsquo;in, General Scott&rsquo;un ve İmparator Maximilian&rsquo;ın şehri her zaman gösterişli bir girişi hak eder. Homero Dayım, Fernando Amcam, annem Angeles, babam Angel ve sadece bir asalak olan ben, Kristoben, bütün her şeyin ilk yazarını taklit etmek zorundayız, ilk meraklı şahsiyet, hâlâ melek kanatlarını hatırlayan topal şeytan, şimdi o kanatlar sadece birer koçan, doğru ama uçarken Tanrının bile bilmediği bir güçle kalkan koçanlar, hikâye anlatmanın gücüyle; Mexico City&rsquo;ye döndüğümüz bu akşamüstü (tamam tamam, ben ilk defa geliyorum ama genetik belleğim doğuştan gelme déjà vu hissinin bilimsel adı sadece) yaratımın uğultusu yüksek ve net, ilk patlamanın o bitmez tükenmez hışşşşşşşşşşşşırtısı; yaratılma ânı hâlâ duyulabiliyor, bence, şehrin küllü cürufuna rağmen ve hepimizin ona doğru uçmak istemesi hiç de tuhaf değil, annemle babam topal şeytanın budanmış kanatlarına tutunuyorlar, Homero&rsquo;nun üzerinde hâlâ <span class="t17">china pohlana</span> kıyafeti var, şeytanın kırmızı, sivri kuyruğuna tutunuyor, Fernando hikâye anlatma yeteneğinin siyah, kırık toynağına tutunuyor, ben kendimi şaşırmış vaziyetteyim çünkü hâlâ annemin rahmindeki okyanusta mı yüzüyorum yoksa kirli havada mı bilmiyorum, ama o bile içinden kurtulduğumuz kara delikten iyidir, ne olsa kendimizi pis bir bataklığa batma duygusundan kurtardık; yukarıdan milyonlarca varlığın Tako Perdesi&rsquo;nin girişinde toplanmış olduğunu görüyoruz, iki boyutlu prestij levhalarına kara köylü dalgalan vuruyor, şiddetten kaçıyorlar, cürümden, hırsızlıktan, baskıdan, asırların alayından kaçıyorlar; onlar için fırsat ve terfi şehri yanılsamasını icat ettik, televizyon ekranlarına eşit bir şehir, sarışın insanların bira reklamlarında boy gösterdiği. Mustang kullandığı, süpermarketlerden tepeleme alışveriş ettiği sonra da Las Vegas&rsquo;da yorgunluk atmaya gittiği bir şehir, Western Havayolları ve Marriott Otelleri sağ olsun; şehir yanılsamasını doğdukları çıplak arazilere tercih ediyorlar; onları kim suçlayabilir? Şimdi bıraktıkları toprak kadar çıplak vahşi ve baskıcı şehre giriyorlar ve bunu bilmiyorlar ya da biliyorlar (havadan toz duman içindeki şehre bakıyoruz) bildikleri halde tercih ediyorlar; çünkü gelenler ne kadar artarsa bira, arabalar, süpermarketler ve tatiller imgesi de o kadar bozulacak.</p>

  <p class="p20">Aşağıya iniyoruz, vahşi griye, hikâye anlatmakla ilgilenen tek meleğin kanatlarına, kuyruğuna ve toynağına asılı, meraklı, kovulmuş melek, sadece hayal gücü var onu uçuracak; şeytanın, kendi geleneğine uyarak çatılarını kaldırmaya başladığı bir şehrin üzerinden uçuyoruz; Mexico D.F.&rsquo;in çatılan (sıkı tutun küçük Kristof) (topal şeytan öksürüyor, tükürüyor, lüks Zona Rosa&rsquo;nın üzerine balgam atıyor, balgam Génova alışveriş merkezindeki bir lokantada içilen stracciatella çorbasının ortasına düşüyor ve yüzen bir yumurta akı gibi içiliyor) (topallayan şeytan boştaki toynağıyla havayı çiziyor; Don Fernando öteki toynağına tutunuyor, boştaki ayağın çıkardığı toz Nueva Anzures bölgesindeki ısıya rağmen kar gibi yere dökülüyor, bunun üzerine bütün yöre halkı Noel ağaçlarını çıkarıyor): VİCO&rsquo;YA KAÇIŞ!</p>

  <p class="p20">Topal hikâye İblis&rsquo;i aynı anda Bosques de las Lomas&rsquo;taki ve Santa María Camarones&rsquo;teki iki evin çatılarını kaldırıyor; gözlerimizi (benimkiler gözkapağı denen peçeden hâlâ yoksun durumdalar) dikip bakmamıza rağmen, kamulaştırılmış bankalarla çevrili birinci malikânede ne maddi ne de fiziksel bir hareket görmedik, tren rayları arasına sıkışmış kulübede de öyle; malikânede birbirine sarılmış çıplak iki insan vardı, ama fiziksel gerçeklik ikisi arasındaki farklılığı bastırma isteği ve değişmekten ya da değişiyor olmaktan duyulan korkuydu; kulübede başka bir çıplak çift gördük kulübenin içinde kalmaktan ve dışına çıkmaktan korkuyorlardı; içeride hapis, dışarıda sürgün, Mexico City.</p>

  <p class="p20">Çok yükseldik, o kadar yükseldik ki H. Dayı&rsquo;nın Aca&rsquo;dayken buraya yapıldığını söylediği fanusa çarpmaktan korktu annem; şehirde oturanların her birine eşit miktarda temiz hava paylaştırmak için yapılıyordu bu fanus, annem korkuyla bağırdı ama Homero Dayı yedi gökyüzünde kahkahalar atıyordu çünkü fanus yalandı, bir yanılsama, hükümetin bir başka kandırmacası; günün birinde fanusun yapılmakta olduğunu duyuracaklardı, sonra da bittiğini ve herkesin temiz havaya kavuştuğunu; vitamin taklidi yapan bir aspirin gibi ve bu bir ölüyü hayata geri getiren yılanyağıydı; bu yüzden de var olmayan fanusa çarpmadık ama şeytan Homero&rsquo;nun söylediklerine gülerken bizi aşağı düşürdü ve herkesi yutan o kara deliğe öksüre tıksıra düştük, kirlilik katmanlarını yırtarak meteorlar gibi düştük (sadece Homero&rsquo;nun düşüşü kloş eteği sayesinde yavaşlamıştı). Uzaktan tam turistlere layık bir şey gördük: Bir buldozer yarısına kadar beton gölüne gömülmüştü, yanında hızla terk edilmiş evler vardı, aralarında uluyan köpekler devriye geziyordu, kelimelerden daha kalıcı olan duvarlardan pul pul dökülen geçmişin sloganlarına burnumuzu sürdük:</p>

  <p class="p3">BİZ YEGÂNE Ç<br />
  A<br />
  &nbsp; R<br />
  &nbsp;&nbsp; E<br />
  &nbsp;&nbsp;&nbsp; <a id="a62"></a>Y<br />
  &nbsp;&nbsp;&nbsp;&nbsp; İ<br />
  &nbsp;&nbsp;&nbsp;&nbsp;&nbsp; Z HEPİMİ<br />
  &nbsp;&nbsp;&nbsp;&nbsp;&nbsp;&nbsp; Z</p>

  <p class="p3">yegânedinimmeksika</p>

  <p class="p20">şehre girmelerine izin verilmeyen binlerce kişinin üzerinden şimşek gibi geçtik, sonra kuşbakışı açımızı kaybettik kapalı şehrin üzerinde; zenginlik, göç ve işsizliğin yoğunlaştığı yer; azgelişmişliğin başkenti: Mexico City ben geldim! Alameda&rsquo;nın karşısında annemle babamın ilk karşılaştıkları yerde San Juan de Dios ve Santa Veracruz&rsquo;un bu sefer gerçek kubbelerini gördüğümüz zaman kaderimin ne olacağını bilemesem bile işimin ne olacağını anladım:</p>

  <p class="p20">İsimlerin kadim esrarını çözmeye çalışacaktım</p>

  <p class="p20">Bilinmeyene karşı yorulmadan savaşacaktım</p>

  <p class="p20">Saygısızca dilleri karıştıracaktım</p>

  <p class="p20">Soracak, samimiyetle konuşacak, hayal edecek, sadece yeni bir sayfaya başlamak için bitirecektim</p>

  <p class="p20">Dur durak bilmeden soracak ve cevap verecektim</p>

  <p class="p20">Dünyaya ve insanlarına kendilerinin başka bir imgesini sunacaktım</p>

  <p class="p20">Aynı kalarak dönüşüme uğrayacaktım</p>

  <p class="p4">DOĞMAMIŞ KRİSTOF</p>

  <p class="p20"><span class="t17">&nbsp;</span></p>

  <p class="p20"><span class="t19">Zaman</span></p>

  <h3 class="h31"><a id="ncx1806"></a><a id="a63"></a>3</h3>

  <p class="p20">Zaman akıp geçiyor; ölümsüz şeytan ailemin Tlalpan&rsquo;daki evinin damını açıp hepimizi içeri atar atmaz (hepimizi: <span class="t17">china poblana</span> kılığındaki Homero Dayı&rsquo;yı, yağmurluklu ve kırık gözlüklü Fernando Amca&rsquo;yı, sayfiye gömlekli ve kotlu annemle babamı, sevgili annem Doña Angeles Palomar&rsquo;ın içindeki beni) bu sefer her şeyin farklı olduğunu hissettik; Meksika Cumhuriyeti&rsquo;nin başkentindeydik, burada tanımı gereği her şey daha hızlıydı, özellikle de zaman; zaman akıp geçiyor, bizi geride bırakıyor; zaman kendi üstünde ağırlık yapıyor, sürükleniyor çünkü babamın, bizi modern kılan anneme dediği gibi: Önceleri zaman bizim değildi, tanrının etki alanındaydı; zamanı ısrarla kendimizin kılmak istedik sırf tarihi insanın yaptığını söyleyebilmek için; annem, ölümcül gurur ve sorumluluk karışımı bir şeyle, eğer bu doğruysa zamanın sorumluluğunu üzerimize almamız gerektiğini kabul ediyor, hem geçmiş hem gelecek için çünkü artık zamanımızın üzerine titreyecek bir tanrı yok; artık o bizim sorumluluğumuzda, geçmişi ayakta tutmalı, geleceği icat etmeliyiz:</p>

  <p class="p20">&ldquo;Ama sadece burada, bugün, şimdi, sadece burada geçmişi hatırlar, sadece burada geleceği arzularız,&rdquo; diyor annem babama, şehre döndükleri akşam yanağını okşarken; kendisini yolun kirinden temizliyor, basit şeylerin tadını çıkarıyor (mutluluğum geri dönsün diye) Malinaltzin yolunda bir şeylerin kırıldığını kabul etmiyor, babamla konuşmak için sevişmelerinin bitmesini bekleyecek:</p>

  <p class="p20">&ldquo;Eminim.&rdquo;</p>

  <p class="p20">Bana gebe kalınalı altı hafta oldu; âdet kanaması dört hafta gecikti, bütün ihtişamımla &ndash;boyum tam bir buçuk santim&ndash; yüzüyorum, hâlâ okyanusta olduğumu sanıyorum, hayat veren, tanrıların beşiği okyanusta, göbek kordonu dışında toprakla hiç alışverişim yok ve dolaşım sistemimi oluşturacak kara bulut dışında ufkum bulutlardan tümüyle arınmış vaziyette ki o da hâlâ gövdemden ayrı, dışımda, plasentada, kan ve oksijen emiyor, atıkları süzüyor; eğer bu yeni okyanusumsa, beni kör etmeye çalışan bir kan denizi sadece:</p>

  <p class="p20">Tenim ince ve saydam.</p>

  <p class="p20">Omurgam fosforlu.</p>

  <p class="p20">Beni saran tuhaf kan dalgasıyla savaşmak için kullandığım ışıklar bunlar.</p>

  <p class="p20">Gövdem ileri doğru bombelenmiş. Göbek kordonu gövdemden daha kalın<span class="t15">.</span> Kollarım bacaklarımdan daha uzun; aslında dokunmak, okşamak, sarılmak istiyorum; koşmak istemiyorum: Nereye giderim? Buradan daha iyi bir yer olabilir mi? dışarısı hakkında öğrendiklerimin hangisi buradan iyi? Ne de olsa insanın evi kendisini astığı yerdir...</p>

  <p class="p20">Ben kendimin heykeltıraşıyım; canlı, ıslak, kolay şekillenen malzemelerle kendimi içeriden şekillendiriyorum, çekiçlerimin ve keskilerimin sahip olduğu desenin mükemmelliği daha önce hangi sanatçıya nasip olmuş, hücreler tam da bir kolun oluşması gereken yere gidiyorlar, bunu ilk yapışları, ne daha önce ne daha sonra, haşmetmaapları ne dediğimi anlıyorlar mı? <span class="t17">Asla tekrarlanmayaca</span><span class="t17">ğı</span><span class="t17">m.</span></p>

  <p class="p20">Bu fetüs sanatından daha dinamik bir şey olamaz hanımlar ve tohumlar, öyle küt diye bir ayak meydana çıkıverir, aynı zamanda elimin üzerinde parmak kemiklerime dönüşecek dört kabartı peydahlanır, ayaklar ve eller gövdeden ayrılır (ama ben koşmak istemiyorum, sadece dokunmak istiyorum), sonra yanaklarımla üst dudağım da onlara katılır; burun boşluğum damağımı oluşturacak şekilde içeri çöker; yüzüm şekillenmeye başlar; omurgamın iki yanındaki hücreler on iki yatay şerit halinde uzanarak kaburgamı oluşturur; müstakbel kas hücrelerim kaburgalarımın arasına ve göğsümün altına göç eder, deri altı dokusu oraya buraya esner, küçük gövdemin dış katmanındaki hücreler derimi, saçlarımı, terbezlerimi ve yağbezlerimi oluşturmaya başlar; haşmetmaapları bundan daha mükemmel bir birleşik hareket biliyorlar mı acaba? Rocketlerin dans eden küçük ayaklarından. Ekimde ördeklerin Kanada&rsquo;dan güneye göçe başlamalarından, saklı Michoacán vadilerindeki kelebeklerin muhteşem gökkuşağından. Alman askerlerinin kazayağı yürüyüşünden. General Rodolfo Fierro&rsquo;nun ölümcül atışından daha mükemmel; bir paraşüt taburu, üçlü by-pass ameliyatı, Le Nótre&rsquo;nin bahçeleri, bir Mısır piramidi gibi şaşmaz.</p>

  <p class="p20">Kanım hızla atıyor, yeni yeni oluşan damarlarımın ormanına akıyor; şehrin üzerindeki, havadan gördüğümüz kefen gibi bir tulum üzerime düşüyor:</p>

  <p class="p20">Gözlerim ilk kapanışlarını yapmak üzere!</p>

  <p class="p20">Bu korkuyu anlayabiliyor musunuz?</p>

  <p class="p20">Hiç hatırlıyor musunuz?</p>

  <p class="p20">Şu ana kadar zayıf ve tam şekillenmemiş olsam bile gözlerim hep açıktı, ardına kadar açık; şimdi küçük, beyaz, ince tulumumun içinde uyumuş gibi hissediyorum kendimi, sanki karşı koyamadığım bir ağırlık yavaş yavaş gözlerimi kapatıyor:</p>

  <p class="p20">Zamanım değişiyor, çünkü görme gücümü kaybettiğim şu andan itibaren dışarıda olup bitenlerden haberdar olup olmayacağımı ya da genetik zincirimi görüntü benzeşimine bağlayıp bağlayamayacağımı bilmiyordum; sonsuz olduğunu düşündüğüm bir zamanı hızlandıracağım, o benim, istediğim şekli alır, genlerimin temin ettiği bilgiler gibi benim arzuma bağlı; şimdi gözlerim kapalı ve zaman kaybetmekten korkuyorum; bambaşka bir zamanda aniden ortaya çıktığında kiminle ya da neyle karşılaşacağını bilemeyen bir varlık olmak istemiyorum; gözlerimi kapatıyorum ama arzu etmeyi bakmanın yerine koymaya hazırlanıyorum; tanınmak istiyorum, bilinmek, lütfen anne, beni tanıyacağına yemin et, baba beni tanıyacağına yemin et; arzudan başka hiçbir silahım olmadığının farkında değil misiniz, ama başkaları tarafından tanınmaz ve bilinmezse hiçbir arzu silaha dönüşemez, bunu bildiğinizi bilmezsem bilinmezliğin dipsizliğine mahkûm olacağım.</p>

  <p class="p20">Arzum sizin arzunuzda yansımazsa, anne ve baba, gerçekdışının dehşetine teslim olacağım; sonsuza kadar kendimden korkacağım.</p>

  <p class="p20"><span class="t19">&nbsp;</span></p>
</body>
</html>
