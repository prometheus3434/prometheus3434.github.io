<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t25">&nbsp;</span></p>

  <p class="p20"><span class="t19">Ş</span><span class="t19">eytan&rsquo;</span><span class="t19">ı</span><span class="t19">n kuyular</span><span class="t19">ı</span></p>

  <h3 class="h31"><a id="ncx1827"></a><a id="a64"></a>4</h3>

  <p class="p20">Onlara yalvardım: Lütfen küçük Kristof&rsquo;unuza zaman ve şefkat verin. Şehre gelişimizden gebeliğin üçüncü ayına kadar geçen sürede olanların hepsini ona anlatın.</p>

  <p class="p20">Yani, tek katlı, gökkuşağı renkli eve, balkonu meydana ve Porfirio Díaz zamanından kalma hastaneye bakan, azgelişmişliğin Campidoglio&rsquo;su, Parvenus&rsquo;un Place Vendome&rsquo;u, Üçüncü Dünya&rsquo;nın Signoria&rsquo;sı San Pedro Apóstol Kilisesinin simetrik merdivenleri yanındaki eve geldikten sonra durumumuz kaba hatlarıyla şöyleydi:</p>

  <p class="p20">Bir, şaşmaz politik içgüdüleri olan Homero Fagoaga Dayı İgualistlahuaca&rsquo;daki seçim isyanına resmi tepkinin ne olduğunu öğrenene kadar annemle babamın evinde kalmaya karar vermişti; nefrete de sevgiye de yorulabilecek o isyan yüzünden suçlanması muhtemeldi, şayet, ama Meksika politikasında şayetlere pek güvenmemek &ndash;diye yetkili ağızdan konuşuyor Don Homero, yukarıda adı geçen hastanenin manzarasına karşı, adeta tanrı buyruğuyla kurulduğu masanın başında birbiri ardına hamur işlerini yutarken&ndash;, ince buz üzerinde kaymamakta fayda vardı, tıpkı rüzgârın ne yönden estiğini öğrenmeden parmağını bile kıpırdatmayan Başkan Calles&rsquo;in eski destekçisi, yaşlı Don Bemardino Gutiérrez gibi. Başka bir deyişle, akrebi bol bir yerdeysen ayakkabısız dolaşmayacaksın, bu yüzden de niyeti en az iki ay, yani Mayısa kadar inzivada kalmaktı, sonra Bakire Meryem ve Chicago Şehitleri festivalleri bir arada kutlanırken halk içine çıkıp siyasilerin liberal hünerlerini görmesini sağlayabilirdi, o zaman liberal hünerleri muhafazakâr kusurlarını gölgede bırakırdı. Siyasi dünyamızda bunu bir kez olsun yapmamış biri var mıydı?</p>

  <p class="p20">Kulaklarına inanamayan babamla annem bir dilim kahveli kek yemek üzere onu dinlemeyi bıraktıklarında, bir an bile susmamış olan Homero Dayı&rsquo;nın, annemin mavi bir Talavera tepsisine özenle dizmiş olduğu pudra şekerli kek dağını bitirmiş olduğunu fark ettiler. Şimdi Don Homero son parçayı sıcak kakao fincanına bandırmakta ve annem Angeles&rsquo;ten bir fincan daha kakao rica etmekteydi; ama Aztek nektarına köpüklü tadını vermek için kakao taze olmalıydı, comme il faut. Don Homero Fagoaga&rsquo;nın daha yeni yeni tekrar çıkmaya başlayan bıyığının yerinde kakao lekesi vardı.</p>

  <p class="p20">Annemle babam, sevişmelerindeki düzelmeye ve benim yolda olduğumu, ulusal Küçük Kristoflar Yarışmasına katılacağımı bilmelerinin onlara verdiği mutluluğa rağmen, ruhlarında gizli birer yatık taşıyorlar, onu belli etmemeye gayret ediyorlardı. Artık Matamoros Moreno dehşetinden eser kalmamıştı; bence bu onları daha bile yakınlaştırmıştı. Daha ziyade, bu ülkede bu zamanda ve bu tarihte herkesin kullanıldığından duydukları şüpheydi esas mesele. Avukat Fagoaga&rsquo;nın evde boy gösterdiği uzun yemekler sırasında itiraf ettiği gibi İspanyol dili, büyük bir şakayı veciz bir biçimde dile getirmeyi sağlayacak ifadelerden yoksundu, mesela o özlü Fransız iyeliği:</p>

  <p class="p20">Tu m&rsquo;as eu</p>

  <p class="p20">ya da ondan hiç de aşağı kalmayan İngiliz karşılığı:</p>

  <p class="p20">We&rsquo;ve been had.</p>

  <p class="p20">Bunları söyleyemiyordunuz, çünkü İspanyolcada (Homero Dayı&rsquo;dan devasa bir göz kırpma) bunların fazlasıyla cinsel çağrışımları vardı: Don Homero Guerrero&rsquo;da olanlar hakkında kimseye bir şey söylememelerini hararetle tavsiye ediyordu, karşılığında kendisi de sessiz kalacaktı; yol inşaatı alanında hiçbir şey görmemişti, onlar da İgualistlahuaca isyanı ve onu takip eden olayları hiç görmemişlerdi; Homero battaniyeyle havalara fırlatılmamıştı; onların da ırzına geçilmemişti. Acapulco&rsquo;da bütün olanlar hükümetin akıllı manevralarımın sonucuydu.</p>

  <p class="p20">Böylece, Fernando Benítez Amca&rsquo;nın, Don Homero&rsquo;ya inzivadan çıkar çıkmaz kendini feda edip Lady Demokrasinin şerefini koruma konusunda verdiği sözü hatırlatmak için yaptığı gitgide tavsayan ziyaretler etkisini kaybetmişti, bunun nedeni sadece şişko akademisyenin Albay Ínclán&rsquo;ın emrindeki kontrol dışı, cahil polis kuvvetlerinin düzenli ortadan kaldırma faaliyetlerine kurban gitmek istemeyişi değil, aynı zamanda annemle babamın destek vermeyişleriydi:</p>

  <p class="p20">&ldquo;Bu karaya vurmuş balinanın burada bir ay daha çürümesine izin mi vereceksiniz sahiden?&rdquo; diye bağırdı Benítez. &ldquo;Eğer bunu burada tutarsanız sizi yeğenlikten reddedeceğim.&rdquo;</p>

  <p class="p20">Yüzlerindeki ifadeye bakma zahmetine girdiğinde Homero Dayı onlara endişelenmemelerini, Angel&rsquo;in müsrifliğiyle ilgili davadan vazgeçme sözünü tutacağını, hayatlarının sonuna kadar lüks içinde yaşayacaklarını söylüyordu. Ah! hayatta her şey alışverişti, vermek için al, almak için ver, münasebet yasalarına uy, annemle babam masaya oturduklarında yiyecek hiçbir şey kalmadığını gördüler; annemin küçük, narin elleriyle hazırladığı salçalı tavuğu Fagoaga silip süpürmüştü, ağzı her şeyi hızla emen bir yamyam hortumdu. Geriye sadece kemikler ve Don Homero&rsquo;nun ağzını dev bir peçeteye silerken çıkardığı doyma iç çekişi kalmıştı. Meksika&rsquo;da alınan kararların tümüyle kaprislere dayandığını bildikleri için annemle babam Küçük Kristoflar Yarışmasının kurallarının aniden değişmesinden korkuyorlardı hâlâ; ama hayır, Anadok&rsquo;un sponsorluğunu yaptığı yarışmalar fasılasız birbirini takip ediyordu. Mesela Mart ayı boyunca Sonun Sonu yarışmaları televizyonda neredeyse her gün yayımlanmıştı; gösterinin sonunda Anadok&rsquo;un bir temsilcisi ödülü (şekerden yapılma bir kafatasının alnına karamelle kazananın adı yazılacak) bizzat verecekti, mesela Jorge Negrete&rsquo;nin son hayranına, ayakları tutmayan adam tekerlekli sandalyesinde &ldquo;Ay Jalisco Sakın Teslim Olma&rdquo; şarkısının ilk ölçülerini çalacaktı ya da Başkan Calles&rsquo;in Meksika&rsquo;daki son destekçisine (tahmin edilebileceği üzere bu unvanı, daha önce adı Başkan Calles&rsquo;ın İlk Destekçisi olarak geçen Don Bemardino Gutiérrez kazandı. Don Bemardino ödül töreninden faydalanarak Devrim saflarında gizlendiklerini düşündüğü Cristerolara üstü örtülü suçlamalar yöneltti, bu alçakları uzlaşmaz şeyleri &ndash;şimdinin kristal suyunu, ebediyetin rahiplere has ağır yağıyla&ndash; uzlaştırma niyetleriyle Devrimci Kuruluş Partisi&rsquo;nin temelini sarsıyor...) Homero Dayı sinirlenerek televizyonu kapadı, Don Bemardino&rsquo;nun sözlerinin doğrudan kendisine gönderme yaptığını ve resmi talihinin karardığını düşünüyordu, içini çekerek kafasına çaydanlık örtüsünü geçirdi.</p>

  <p class="p20">Bir ay boyunca hiç kımıldamadan kamulaştırılmış televizyonun önünde oturan annem, babam ve Homero Fagoaga Dayıları onları ateşleyecek, bu TV hipnozundan kurtaracak güvenilir bir haber duymayı bekleyen katatoniklere benziyorlardı.</p>

  <p class="p20">Homero Fagoaga Dayı, Türk işi terlikleri eski bir telefon rehberinin üzerinde, hükümetin sürekli düzmece haberler uydurup onları canlı yayından sunduğunu söyledi; şuna bak, dedi bir sabah tembel tembel parmağıyla işaret ederek, şu polise bak, tam da içkili araba kullanmaktan tutuklanmış Kuzey Amerikalı bir turistin verdiği dolgun rüşveti geri çevirirken yakalanıyor kameralara, turist polis gücünün bir temsilcisine rüşvet vermeye kalktığı için ikinci bir suç işlemiş oluyor; geçmiş rejimler sırasında zengin olmuş hükümet görevlilerini yargılamalarına da bak; bibloların, tabloların ve yarış arabalarının halk yararına açık arttırmaya çıkarılışına bak, özel parkların devlet okullarına devredilme törenlerine, tropik golf sahalarının tarım kooperatiflerine geri verilişine bak; hepsi yalan, hepsi düzmece, bu gördüklerinizin hiçbiri aslında gerçekleşmiyor ama hepsi kameranın henüz yakaladığı bir vakaymış gibi sunuluyor. Şuna bak şuna, Anadok bizzat Pátzcuaro Gölü&rsquo;ne girip bir grup saf yürekli genç kızı kurtarıyor, kızlar Janitzio&rsquo;daki Peder Morelos heykeline soğan ve gül yapraklarıyla yapılmış baş ağrısı merhemi getiriyorlar; çünkü o coşkulu saflıklarıyla pederin migren ağrısı çektiğine hükmetmişler &ndash;yoksa neden başına o mendili bağlasın ki? Zekice hayallerinin heyecanıyla kanolarını alabora etmişler, bu sayede Anamız ve Milli Doktorumuzun Copacabana stili dantelli mayosu içindeki katedrale benzeyen vücudunu görme saadetine de ermiş oluyoruz ve bu olay şu anda oluyor, 18 Mart 1992 günü öğleyin 12&rsquo;de, tam Başkan Paredes kamulaştırılmış petrol üretiminin elli altıncı yılını kutlamak ve kara altın üzerinde sadece geçici bir süre söz sahibi olmadığımızı bize hatırlatmak üzere Azcapotzalco rafinerisine girerken &ndash;öteki kanalı aç Angelito. Ulusun borçlarını ödeyerek halen Meksika&rsquo;ya hizmet ediyor petrol. Uluslararası Para Fonu&rsquo;na verdiği sözü tutmuş oluyor Meksika; zaten Meksika kâr ettiği müddetçe şeytanın kuyularının kimin elinde olduğu önemli değil; şimdi de başkentimizin havasını temizleyip otuz milyon nüfusuna eşit olarak dağıtacak şu meşhur fanustan söz ediyorlar ama siz yeğenlerim, bunun halkımızın özlem duyduğu mevzu değişikliğini sağlamaya yarayan bir başka numara olduğunu deneyimlerinizden biliyorsunuz, masumun biri çıkıp inşaat hakkında bir hükümet görevlisinden bilgi talep ederse, bürokrat ne cevap vereceğini gayet iyi biliyor.</p>

  <p class="p20">&ldquo;Hanfendinin de dediği gibi, bu Stratejik Güzelleştirme Planının bir parçası.&rdquo;</p>

  <p class="p20">Bir ay boyunca oturup televizyon seyrettiler. Annem Homero Dayı&rsquo;nın tüketeceği yiyecekleri almak için markete gidiyordu. Fernando Benítez Amca düzensiz ama arıtıcı ziyaretlerde bulunuyordu. Genelde sabahın beşinde gelip kapıyı yumrukluyordu. Ödleri kopan annemle babam, geniş kenarlı fötr şapkasını gözlerinin üzerine çekmiş, üzerine pardösü giymiş, kamaşan gözlerinin içine fener tutan Don Fernando&rsquo;yu buluyorlardı eşikte:</p>

  <p class="p20">&ldquo;Demokratik bir ülkede yaşadığımızın kanıtı; sabahın beşinde birisi kapınızı çalıyorsa gelenin sütçü olduğunu mu düşünürsünüz?&rdquo; Başka zamanlar bu ziyaretler Fernando ve Homero arasındaki ateşli iletişimsizlikle biterdi:</p>

  <p class="p20">&ldquo;İmmanuel Kant.&rdquo;</p>

  <p class="p20">&ldquo;Ama Cesare Cantù.&rdquo;</p>

  <p class="p20">Ama işaret gelmiyordu. Yarışmalar dışında her şey flaş haberdi, onun dışında kalanlar da bilinçaltına yöneltilmiş reklam, on beş dakikada bir saniyenin onda biri kadar bir süre Anadok rejimini tanımlayan slogan çıkıyordu:</p>

  <p class="p9">BİRLEŞ VE UNUT<br />
  BİRLEŞ VE UNUT<br />
  BİRLEŞ VE UNUT</p>

  <p class="p20">Sonra televizyon tekrar yarışmalara, törenlere dönüyordu; çünkü Anamız ve Doktorumuz her geçen gün her geçen saniye kutlamaya değer bir şey olduğunu bize hatırlatıyordu, Bach&rsquo;ın doğumu, Nietzsche&rsquo;nin ölümü, güneşin doğuşu, Tenochtitlân&rsquo;ın fethi, siyah ipliğim keşfi, Sayula&rsquo;da yağan son yağmur, nihayet yepyeni bir düzeye gelmiştik</p>

  <p class="p9">BİRLEŞ VE UNUT:</p>

  <p class="p20">Sonradan görme şair Mambo de Alba için yepyeni bir ödül yaratmışlardı, 1991 yılı boyunca <span class="t17">Hiçbir</span> <span class="t17">Ş</span><span class="t17">ey Yazmama</span> ödülü: Edebiyat Minnettar; son Meksikalı Devrimci yarışması iptal edilmişti çünkü hiç yarışmacı yoktu; PAN partisinden Başkan Jesús María y José Paredes, son yerel olaylardan (H. Dayımızın yüreği ağzına gelmişti, ama tatlısını yutmuştu) sonra PRI&rsquo;nın en mutlak çoğulculuğa duyduğu saygıyı sağlamlaştırdığını ve Meksika yurttaşları çok isterse ayrı birer politik parti olabilecek hizipleri içinde barındırdığını kabul ettiğini açıklamıştı.</p>

  <p class="p20">Bu politik pizzaya baharat niteliğinde, Başkan Paredes, ustalıklı bir darbeyle sağcı Ulusal Eylem Partisi&rsquo;nden (PAN) istifa edip &ndash;sırf emsal teşkil etmek için&ndash; sonra tam bir tarafsızlıkla, yüreklerinin derinlerinde önemli sonuçlara gebe ciddi bir muhasebe yapmak zorunda kalan milyonlarca seçmene katıldığını söylemişti: Şu andan itibaren hangi partiye üye olmak istiyorlardı?</p>

  <p class="p20">Bu olay Mart ayının sonunda meydana geldi. Sonra 2 Nisana kadar uzun bir sessizlik oldu, o gün adı altın harflerle meclise yazılan Porfirio Díaz (BİRLEŞ VE UNUT) şerefine toplanan meclisin birleşik oturumunda Başkan Paredes yurttaşların yeni açılan partilere toplu halde üye olmak için daha ne beklediklerini sorunca Chihuahuila dokuzuncu seçim bölgesinden Milletvekili Hipólito Zea heyecanla ayağa kalkıp, yerinden, zekice yanıtını verdi:</p>

  <p class="p20">&ldquo;Çünkü siz hangi partiye üye olacaksınız diye bekliyoruz Sayın Başkan!&rdquo;</p>

  <p class="p20">Bu bağrışı Yucatango Senatörü Peregrino Ponce y Péon&rsquo;unki takip etti:</p>

  <p class="p20">&ldquo;Sizin partiniz bizim partimizdir. Sayın Başkan. Bize ne tarafa gideceğimizi gösterin ki sizinle birlik olalım!&rdquo; diye ekledi köylü lideri Xavier Corcuera y Braniff, Michoalisco yirminci bölgesinden ve &ldquo;Lütfen bize işkence etmeyin artık Sayın Başkan,&rdquo; diye inledi Tamaieön temsilcisi, oyuncular sendikası başkanı Bayan Virginia İris de Montoya.</p>

  <p class="p20">Gerçekten de duygulanan Başkan etkileyici bir milli sessizlik içinde cevabım verdi:</p>

  <p class="p20">&ldquo;Böylesi aşkın bir durumda aniden karar veremezsiniz. Ben kendi kendime münakaşa ediyorum. Zihnimde tartıyorum. Meksikalı varlığımın derinliklerine inmeye çalışıyorum. Eylülde kararımı açıklayacağım. Ama bunun başkalarının kararlarını etkilemesini istemiyorum; herkes kendisi için en iyi olan partiyi özgürce seçsin.&rdquo;</p>

  <p class="p20">Bu sefer Homero Dayı yan uzanmış pozisyonundan doğruldu, gözerindeki yaşlar Başkanımızın gözlerindeki yaşları yansıtıyordu, dudaklarından, âdeta engelleyemediği bir refleks gibi, politik varlığının temel taşı olan o nida yükseldi: &ldquo;Emrinizdeyim, Sayın Başkan!&rdquo;</p>

  <p class="p20">Ama tarihi önem taşıyan bu olaylardan şu an için dışlanmış olduğunu, Senatör adaylığının askıya alındığını ama (inşallah) daha tomurcukken koparılmadığını bildiğinden, boşlukta deliler gibi çalışmakla sınırlandırmalıydı kendini, tıpkı sağlam söylentileri, politik kahvaltıları, yüksek nitelikli dedikoduları, isimsiz kaynakları ve diğer sağlam bilgi kaynaklarına ulaşma şansı olmayan sokaktaki adam gibi; Başkan Paredes&rsquo;in son günlere kadar üyesi olduğu, mavi beyaz bayrağı altında seçimleri kazandığı Ulusal Eylem Partisi (PAN) için bu açıklama ne anlama geliyordu? Devrimci Kuruluş Partisi&rsquo;nin (PRI) bütün sorunların suçunu muhalefetin üstüne atmaya gerek duymadan, yönetim sorumluluğu ve sembolizmini yeniden kontrol altına alabilmesini sağlayacak kadar düzelmiş miydi vaziyet? Merkezi bir birleşme simgesi olarak bütün bu parti içi ve partiler arası çekişmeden Anadok nasıl bir rol oynayacaktı? Yaratıcısı Bakan Federico Robles Chacón onun yüzünden güç kaybedecek miydi? Bu karar geçmişin en güvenilir hükümet görevlisi. Bakan Ulises López&rsquo;in iktidarı tekrar ele geçirmesi mi demekti? Gizemler, Homero&rsquo;nun ümitsizce çözemediği gizemler onu tekrar sadece izleyici olmanın bulaşıcı mecalsizliğine batırıyordu; Meksika halkının çoğu ulusal televizyonda önlerine sürülen yarışmaların izleyicisi değil de neydi, akla gelebilecek her konuda bahse giriyorlardı: Acapotena&rsquo;yla San Blas arası kaç kilometreydi, Tlaxcala eyaletinde Mart ayında kaç tortilla satılmıştı, ilk arayan siz olun, stüdyomuzu ilk arayana ödül vereceğiz, ilk mektuba, ilk kupona; Leyland tarafından yapılan ve çok karbon monoksit çıkardığı için Meksika&rsquo;ya satılan, <span class="t17">İ</span><span class="t17">ş</span><span class="t17">te K</span><span class="t17">ı</span><span class="t17">l</span><span class="t17">ı</span><span class="t17">c</span><span class="t17">ı</span><span class="t17">m, Dü</span><span class="t17">ş</span> <span class="t17">Pe</span><span class="t17">ş</span><span class="t17">ime</span> kod adlı, 1066 numaralı Red Arrow Mexica City- Zumpago otobüsünün kilometre saatinde ne yazıyor? Durun! Leyland ganimet pazarında bir köşe kapmış gibi; bir günde Saraylar Şehrine en fazla mal getiren şoför de ödül almış. (Ekranda siyah deri giysiler giymiş albino bir çocuk beliriyor, adı Gómez&rsquo;miş, uzun yol şoförü; belirdiği gibi birdenbire ekrandan kayboluyor.) Bütün milletin ödüllere, testlere, yıldönümlerine battığını görüyorlar, tek bir boş saniyeleri bile yok, büyük ödülü bekliyorlar, Meksiko Sikinin süper piyangosunu; lüzumsuz, bitkin, ölü &ndash;ama en azından Meksika orta sınıfının hiç sıkılmadığını söyleyebiliriz; çözümü ve paradoksu bu laf: BİRLEŞ VE UNUT, yine de bilinçaltına yöneltilmiş bir mesaj daha öğleden sonraları TV&rsquo;lerde kırpışıyor ve kendini tekrarlıyor:</p>

  <p class="p9">SİRKLER VE SİRKLER</p>

  <p class="p20">ve ekmek aslanın ağzında, dışında, ekmeğin o enfes kokusunun da sözünü veren Roma demagojisini de geçen bir durum, yağ olmayınca ekmeğin ne tadı var? İyi de sirkler ve sirkler de ne demek oluyor? Ah diye içini çekti Don Homero Katolik karnavalının anlamı dehşeti ortadan kaldırmaktı, gerçi akrabamız Benítez şimdi Yerlilerin karnavalı şeytanın düzenlediğine inandığını söyleyecek.</p>

  <p class="p20">Don Fernando Benítez Tlalpan&rsquo;daki evin kara tahtalarından birine hızla cumhuriyetin haritasını çizdi. Her zamanki gibi kırmızı çizgili pijamasını giymiş olan yalınayak Don Homero Fagoaga&rsquo;yı sınıfın salağı gibi tahtanın önüne oturttu.</p>

  <p class="p20">&ldquo;Neredeyiz?&rdquo; diye sordu Benítez, tahtanın üzerine yeşil tebeşirle bir X işareti koydu.</p>

  <p class="p20">&ldquo;Tepatepec Hidalgo&rsquo;da&rdquo; diye pofurdadı Homero, &ldquo;köylü örgütlenmesine saygı duyulsun diye hayatlarımızı vermeye hazırlanıyoruz.&rdquo;</p>

  <p class="p20">&ldquo;Ya şimdi?&rdquo; diye sordu Fernando Amca haritada başka bir yeri işaretleyerek.</p>

  <p class="p20">&ldquo;Pichátaro Michoacán&rsquo;dayız. İşçi kooperatifini savunmak için Pichátaro&rsquo;ya girmiş bulunmaktayız.&rdquo;</p>

  <p class="p20">&ldquo;Bak &ndash;gözlerini kapama şişko&ndash; burası neresi?&rdquo;</p>

  <p class="p20">&ldquo;Cotepec de Harinas&rsquo;dayım, belediye seçimlerine saygı duyulması için mücadele veriyorum.&rdquo; Homero gözleri kapalı ayağa kalkıp Benítez&rsquo;in gırtlağına yapıştı. &ldquo;Seni hayatının sonuna kadar kodese kapattıracağım ekselansları&rdquo; &ndash;Benítez öfkeli Homero Dayı tarafından sarsılıyor&ndash; &ldquo;güçlü parti tarafından ayartıldığın için&rdquo;&ndash; Benítez Homero&rsquo;nun göbeğine dirseğini geçiriyor. &ldquo;Hapishaneye gidecek biri varsa o da sensin ekselansları, çünkü yargı bağımsız olmadığı müddetçe her şey yanılsamadan ibarettir.&rdquo; Benítez madenci çizmesi kaplı ayağıyla Homero&rsquo;nun çıplak parmaklarını ezmeye hazırlanıyor. &ldquo;Bakın ekselansları,&rdquo; diyor soluk soluğa Homero, boğulmasına ramak kalmış Benítez&rsquo;in gırtlağından ellerini çekmeden, &ldquo;biz Meksikalılar meşhur adamlara, cürümlere, rüşvetlere, reklamcılara ihtiyaç duymadan demokrasimizi sürdürebiliriz!&rdquo; Don Fernando ne yapacağını bilemiyor: Acaba öğretilerimi böylesi inançla savunmasına izin mi versem yoksa beni boğmasını mı engellesem?&rdquo; Kuşkularını bir kenara bırakıp çizmeli ayağıyla Don Homero&rsquo;nun çıplak parmaklarına basıyor, şişman adam çığlık atarak tekrar salak sandalyesine oturup parmağını ovalıyor. Benítez kravatını düzeltip ara sıra öksürerek devam ediyor:</p>

  <p class="p20">&ldquo;Meksika&rsquo;nın dolambaçlı yollarında yorulmadan yürüyeceksin o fazla kiloları vereceksin, Tepatepec Hidalgo köylü örgütlenmesinin sayılması için hayatını vermeye hazır...&rdquo;</p>

  <p class="p20">Babam bir düzensizlik havarisiydi (gerçi şimdi biraz isteksizdi) ve o sırada kahkahayla korkunun mükemmel bir biçimde bir arada olacağı şeytani bir oyun tasarlamıştı; mizah korkunun kendine özgü özelliklerini değil, bitimliliğini ortadan kaldıracaktı. Annem bunu anlamadı, sonra, yattıklarında, babam 1928 yılı civarında Cristero savaşında çekilmiş bir fotoğrafı gösterdi; fotoğraf yataklarının yanında asılı duruyordu: fötr şapka giyen, gömleğinin göğsü açık, yelekli, binici pantolonlu, mahmuzlu bir dini gerilla duvarın önünde ölmeyi bekliyordu. Hükümetin tüfekleri onu nişan almıştı bile. Ama o lekeli parmaklarında kum bir sigara tutuyor ve sanki ölümü değil de kız arkadaşını bekliyormuş gibi (ne? diye soran kim) ağırlığını tek ayağının üzerine vererek duruyor ve daha önce kimsenin gülmediği gibi gülüyordu. Şuna bak, yavrum; ölmek üzereyken, bilileri seni vuracakken böyle gülebilir miydin? Bunu yapabilir miydin? Denemek ister miydin? Annem hayır diyor, bunlar maço mitleriydi, çatlaklar için büyülü törenler, onurlu ya da onursuz onun ölmekle işi yoktu.</p>

  <p class="p20">Babam ölmek ne kadar zor diyor.</p>

  <p class="p20">Annem özgür olmak ne kadar zor diyor.</p>

  <p class="p20">Babam kendisinin de bunu istediğini söylüyor, ama isyanını ideolojinin değil de hayatın sonuna kadar götürmesi gerekiyorsa, bu onu ölümün eşiğine götürmek demekti (diyor anneme usulca bu ayların en ***i Nisan-ortası gecesi, onları Homero Fagoaga&rsquo;nın kapladığı uzaydan ayıran örtülerin altında; herif gün boyunca tıkınıyor, gece boyunca horluyor, hep içeri girmenin bir yolunu buluyor, bu dayı ne büyük zulüm!), ama annem yineliyor, onurlu da olsa ölümü kabul etmiyorum; eğer kollarımda ölürsen dünyada bir boşluk yaratırsın, bir kadın tek başına kalırsa bu boşluğu doldurmak için her şeyi içeri çekebilir, onun bırakacağı bir boşluğu istemediğini söyledi ve babam bir oğul beklediğini unutmaması gerektiği cevabını verdi; bu &ndash;güldü&ndash; bütün boşluklarını dolduracaktı. Ama istemeden bir rüya gördü (annemden uzaklaştığında ve dizleri onunkilere değerek uyuyakaldığında); spotların soğuk ışığında, payetlerle kaplı bir şeyin bir diskoya girdiğini gördü; gözleri iki puslu kelebek gibiydi, dans ederken bacağını kaldırıyor ve istemeden kısa eteği altından kalçasını gösteriyordu, tüyü bir kat yeri, nemli küçük bir bakır para: babam istemeden rüyasında onu görüyor.</p>

  <p class="p20">Bu sırada gözlerim kapanıyor. Ama kulaklarını açık.</p>

  <p class="p20">Annem uyurken rüya görüyor (çünkü ilahi kâhinimiz bazen uyanıkken de rüya görüyor); şimdiden iki kere âdet görmedi, saçları yüzüne dökülmüş, hafif zeytuni yüzünü gizliyor, benimle birlikte derin uyuyor, derin derin nefes alıyor, koltuk altları, ensesi ve apış arası sıcak; sıcak ve ben sanki ani körlüğümü telafi edercesine artık tamama erdim, küçüğüm, başka bir şeye ihtiyacım yok, şu andan itibaren sadece büyümesi ve işlevlerini mükemmelleştirmesi gereken küçücük bir insanım; bir aydır kalbimin ATTIĞINI biliyor musunuz? Kaslarımın hareket etmeye başladığını? Annem şaşkınlıkla uyanıyor; babam Angel&rsquo;e söylemek istiyor; gülümseyip bu sırrı kendine saklıyor; mutlu olduğunu bilmekten mutluyum, bana verdiği o harika havuzda sırf keyfim için birkaç dalışta bulunuyorum, küçük bir fok gibi; yüzüm insan yüzüne benzemeye başladı bile, rahiplere benzeyen ellerim duaya ve huzura davet ediyor. Yüzüm insan yüzü, ama gözkapaklarını sıkı sıkı kapalı. Uyuyacak mıyım uyanacak mıyım, bilmiyorum. Ama şayet bunları söylüyorsam kendi eserimin sanatçısı olduğuma kendimi bir an önce inandırmak içindir ve bu koca yalanı babamın onun oğlu olmadığımdan şüphe etmesine karşı kendimi korumak için uyduruyorum, annemin guadal kanalından serbestçe geçiş yapan o eşkıya çetesinden sonra benim artık oğlu olmadığımdan ve hiçbir zaman da olmamış olduğumdan şüphe etmesine karşı; artık babamı o olaydan önce oluştuğuma inandırması için anneme güveniyorum, Malinaltzin&rsquo;de olanların beni etkilemediğine inandırması için ama ya onu etkilediyse, ya kendisi de Matamoros Moreno tarafından düdüklendiği halde onu bir Meksika maçosuna dönüştürdüyse; bu soytarılıkta rahipler erkeklerdir, kehanetlerinde erkeklere her şey mubahtır, her şeyleri affedilir derler ama kadınlar, o ebedi orakbekçileri iffete mecburdur; böyle mi olacak? Demek çoktan ağzıma sıçılmış benim. Okuyucular, işte bu yüzden de Peksiko Sildi&rsquo;ye döndüğüm (tamam geldiğim) anda bir fetüs çığlığı atıyorum:</p>

  <p class="p3">Küçük Kristofunuza zaman ve şefkat verin!<br />
  Birbirinize balatlar söyleyin!<br />
  Birbirinizi hatırlayın!<br />
  Siyam ikizleri gibi yapışın!<br />
  Birbirinizi sevin, anne, baba!</p>

  <p class="p20"><br />
  <span class="t19">Aylardan en zaliminin balad</span><span class="t19">ı</span></p>

  <h3 class="h31"><a id="ncx1879"></a><a id="a65"></a>5</h3>

  <p class="p20">Diyor babam: Mola. Oğluma kim olduğunu, Angeles ve benim kim olduğumuzu açıklamak zorundayım; onun tanımadığı askerleri; bunu tam Angeles&rsquo;in karnına söylüyorum; Angeles, sende benim zıddım olan, beni tamamlayan her şeyi ve farklı olmaktan vazgeçmeden birlikte olma umudunu görüyorum; geceleyin düşüneceğim şeyler ver bana diyorum, sen de tam bunu isteyeceksin benden; birbirimiz hakkında düşünebileceğimiz en önemli şey şu, sana inanıyorum çünkü günün birinde iyinin tekerrür edeceğine inanıyorum, sürekli geride kalamaz ve sırf bunu kabul etmekle olmak istediğim şey olmadığımı itiraf edebilirim. Bana yardım et Angeles, senin istediğin şeyden çok farklı olsa bile olmak istediğim şey olmama yardım et, iyi olur; sadece benim için bir şey söyle, öyle kımıltısız ve sessiz durma; annem gülüyor ve Angel, diyor, birbirimizle çok genç ve tamamlanmamış bir halde karşılaştık, benden istediğini sana vereceğim, birbirimizi tanıdıktan sonra birbirimizi şekillendirebiliriz (oluşumumuzu paylaşabiliriz); olgunlaştıktan sonra karşılaşsak daha mı iyi olurdu?</p>

  <p class="p20">Nisan baladını kesiyorum; daha doğrusu sadece diyaloğa bir ses daha ekleyerek onu bir koroya çeviriyorum; Anne Nisan&rsquo;da babamla nasıl karşılaştığınızı anlatacağına söz vermiştin, lütfen bu ay bitmeden anlat, hadi anne!</p>

  <p class="p20">&ldquo;Angeles seni buldum, çünkü seni arıyordum. Juárez anıtındaki o ikindi rastlantı değildi.&rdquo;</p>

  <p class="p20">&ldquo;Öyle mi?&rdquo;</p>

  <p class="p20">&ldquo;Seni rastlantı eseri, Agueda&rsquo;yı kaybettiğim için ya da sen Agueda&rsquo;dan çok farklı olduğun için bulmadım bunu bilesin.&rdquo;</p>

  <p class="p20">&ldquo;Önemi yok. Karşılaştık işte; oldu bitti. Neden o anı tekrar tekrar konuşalım ki?&rdquo;</p>

  <p class="p20">(Ona mı diyor yoksa bana mı?)</p>

  <p class="p20">&ldquo;Çünkü ancak bunu hatırlarsan, seni kaybettiğimde ya da ayrı düştüğümüzde yine arayacağımı anlayabilirsin; işimi şansa bırakmıyorum sevgilim...&rdquo;</p>

  <p class="p20">&ldquo;Tamam. Şimdi birlikte yaşıyoruz, belki Ekim&rsquo;de bir oğlumuz olacak; şu anda birlikte icraatta bulunuyoruz. Tamam. Kitabının sayfasındasın?&rdquo;</p>

  <p class="p20">&ldquo;Bak; Platon&rsquo;un post-Marksist, post-Freudçu, post-endüst çağda yaşadığımızı söylediği yerdeyim.&rdquo;</p>

  <p class="p20">&ldquo;Haddinden fazla bilge Yahudi&rsquo;miz var, artık birkaç kıçıkırık Hıristiyan çıksa iyi olacak. Platon&rsquo;dan alıntı yapmaya devam et.&rdquo;</p>

  <p class="p20">&ldquo;Ya ölüm?&rdquo;</p>

  <p class="p20">&ldquo;Daha çok var, değil mi?&rdquo; Babam güldü.</p>

  <p class="p20">&ldquo;Seni bu yüzden seviyorum işte, tam bir çelişkiler yığınısın.&rdquo;</p>

  <p class="p20">Angel kendini muhafazakâr bir isyancı olarak romantik bir biçimde tekrar icat ediyor. Kendisinden tamamıyla kurtulsa katil olabilir. Kurtulamıyor. Belleği ona izin vermiyor. Belleğimiz olmasa hepimiz katil olabiliriz. Bellek bize hatırlatıyor: Kabil. Yuatepec kaplanı. Caryl Chessman. Dr. Crippen. Goyito Cárdenas. Ama sırf bellek yüzünden seni kendime yâr edemem diyemezsiniz cürme. İnsanların doğru olduğunu düşündüğü şeyleri değil, kendi istediğim şeyleri yapsam bile kimsenin beni şerefsizliğime ya da erdemlerime göre yargılamaya hakkı yok diyebilmesini isterim Angel&rsquo;in. Doğru olanın doğru olanı değil, istediğimizi yapmak olduğu bir dünya isterim; o zaman istediğimizi yapmak doğru olur. Bu mümkün mü? Angel olmak istediği gibi değil. Öyle olabilmesi için bana ihtiyaç duymasını istiyorum. Bütün bunların imkânsız olduğunu biliyorum. Ama sürdüğü kadar keyfini çıkaracağım ve hiç bitmemesini sağlamaya çalışacağım, ona sırrımı belli etmeden: Angel&rsquo;e âşık olmaya âşığım, onu sevmeyi seviyorum, bunu öğrenmesini istemiyorum. Öte yandan Angel aşkın sırf irade meselesi olduğunu öğrenecek; sevmek istediğimiz şeyi severiz. Bunu anlayınca çok üzülecek. Ama bir müddet o güçle mücadele edecek gücü olmayacak; ne isterse onu sevecek. Angeles Angel&rsquo;e duyduğu aşka âşık olacak. Angel kendi sevme iradesini sevecek. Angeles bu iradeyi anladığında, Angel&rsquo;in iradesinin kendisini sevmek olmasını ve bütün sevme iradesi gücünü kendisinde odaklamasını isteyecek. Hassas Okuyucular, Angel iradenin çeşitliliğinin varlığının kanıtı olduğunu keşfedip kendi sevme iradesini ortaya sermeden bunun gerçekleşmesi mümkün değil; sevme iradesini değişik sevgi biçimleriyle karıştıracak, değişik sevgi biçimlerini de sevgi hayalciliğiyle. Zavallı çocuk: hayal gücü ve aşk göz göze gelebilsinler, öpüşebilsinler, sevişebilsinler diye bütün o değişik biçimleri safdışı etmesi gerekecek; erkekle kadın arasındaki cinsel aşkın farkı hayvanlar sevişmek için birbirlerine sırtını dönerken insanların bunu yüz yüze yapmasıdır, sen ve ben sevgilim birbirimizin gözleri içine bakabiliriz ama bir açıdan da hayvanlara benzeriz, sevişirken kendimizi başkalarının bizi gördüğü gibi göremeyiz: Aşk için iyi miyiz yoksa kötü mü? Neyle kıyaslayabiliriz?</p>

  <p class="p20">Nereden bilebiliriz? Harika sevişiyorsun Angel, nereden öğrendin, dediğinde doğru mu söylüyordur? Bana her şeyi sen öğrettin, bir kraliçe gibi sevişiyorsun diye cevap verdiğinde doğru mu söylüyordur? Neden annemle babam böyle şeyler söylüyorlar? Laf olsun diye mi? Tahakküm etmek için mi? Yoksa doğru olduğu için mi? Birbirlerini daha çok sevmek için mi? İnsanlar birbirleri üzerinde tahakküm kurmadan birbirlerini sevebilirler mi? Birbirlerinin anasını bellemeden sevişemezler mi? Babamın aşkı olduğu ve inandığı şeyin sınırları içinde: Annemi istediği bir şeyin bir parçası olarak seviyor: Bir düzenin. Hiçbir düzenin bütünüyle yeterli olmayacağını da biliyor. Öte yandan annem (ayların en ***i olan Nisan&rsquo;dayız) aşka âşık, ama aşkın sadece aşkı aramak olduğunu gayet iyi biliyor. Birbirlerini nasıl anlayabilirler? Annem ona haklı olduğunu kanıtlıyor; eğer erdem aşksa ve aşk da aşkı aramaksa hiçbir düzen yeterli değildir. Babam ona kendisinin haklı olduğunu kanıtlıyor; aşk kurulu bir düzenin parçası olamaz, düzeni sorgular, düzeni aşar ve dudakların dudaklara her değişinde, bir elin sanki kendisininmiş gibi bir başkasının cinsiyetine her uzanışında düzeni dönüştürür; tahakküm başlamıştır, Angeles, siz kadınların suçu üretmesi kaçınılmazdır, bizi mahkûm edersiniz, biz de kendimizi suçlu hissederiz, orospular bizim suçu kabul ettiğimizi görmeden rahat etmezler, işte bu yüzden Malinaltzin&rsquo;de olanları kabul ediyorum; bugün suçu üzerine almanı istemiyorum, böylece kendimi asla suçlu hissettirmeyeceksin bana, böyle sürsün, sevgilim, tarihteki ilk mutlu çift olalım, hippi hippi hey hey.</p>

  <p class="p20">&ldquo;Doğru mu değil mi?&rdquo;</p>

  <p class="p20">Angeles: Eğer beni düşündüğüm, ama yapmadığım bir şey yüzünden suçlarsan itirazım yok. Bu suç değildir. Ama elde etmek için bir şey yapmasan bile arzulamak sence suç değil midir? Susup oturma öyle, bir şey söyle. Angeles rüyasında işeye işeye Texcoco gölünü tekrar doldurduğunu gördü, barajlarla kurutulmuş şehri tekrar su basmıştı, kanallar, su trafiği, sıvı ölüm geri gelmişti. Angeles rüyasında Mexico City&rsquo;ye döndüklerini ve canlı renklerin evinde yaşadıklarını gördü, onlardan rica ettim, lütfen:</p>

  <p class="p20">Küçük Kristof&rsquo;unuza zaman ve şefkat verin.</p>

  <p class="p20">Hayal güçleri amma kısır! Beni dinlemiyorlar.</p>

  <p class="p20"><span class="t21">&nbsp;</span></p>

  <p class="p20"><span class="t21">&nbsp;</span></p>

  <p class="p20"><span class="t19">Gözler fal ta</span><span class="t19">ş</span><span class="t19">ı</span><span class="t19">, makyajl</span><span class="t19">ı</span></p>

  <h3 class="h31"><a id="ncx1903"></a><a id="a66"></a>6</h3>

  <p class="p20">&nbsp;Uyuyacak mıyım yoksa uyanıyor muyum bilmiyorum.</p>

  <p class="p20">Ama koca kulaklarım büyüyor ve işitiyor.</p>

  <p class="p20">Birisinin ev hayatının imkânsız hale geldiğini söylediğini duyuyorum. Annemle babam Kalvinist pintilik numuneleri olmadı hiçbir zaman; kısa ve huzursuz hayatlarında kendilerini ne kadar postmodern, post-endüstriyel, aydın, muhafazakâr, Freudçu, Marksist ya da çevreci ilan etseler ya da bir aralar etmiş olsalar da Angel ve Angeles Katolik-İspanyol-barok savruklar, müsrifler, anakronikler; Katolik olsanız bile Protestan olmadan modern olmak mümkün değil diye düşünüyor Angel, Homero Dayı&rsquo;nın canlı renklerin evinde genç evlilerin sebzelerini tüketişini izlerken; izin istemek, teşekkür etmek, yardım olsun diye parmağını kıpırdatmak aklına bile gelmiyordu, ta ki bir nisan sabahı annem babama şu sözleri sarf edene kadar:</p>

  <p class="p20">&ldquo;Son kumbarayı da şimdi kırdım, hayatım. Durum kötü. Ne yapacağız şimdi?&rdquo;</p>

  <p class="p20">Bir bakıma Homero Dayı&rsquo;yı muaf tutmuşlardı, çünkü ne de olsa Angel&rsquo;e açtığı davayı geri alacağını söylemişti; bu büyük umutlar ve daimi yanılsamalar dünyasında, yani Meksika &rsquo;92&rsquo;de çocukların (yani annemle babamın) kırk milyon altın pesosu var demekti bu. İşte böyle. Hakikat şuydu ki dolap boşalmıştı, ciddi ciddi birbirlerini gözlerinin içine bakarak gerçeği ilan ettiler: iş bulmamız lazım. Bir diğer gerçek de Dört Fırlama&rsquo;nın yardımı olmaksızın iş piyasasında hiç şansları olmadığıydı.</p>

  <p class="p20">Homero Dayı&rsquo;nın Malinaltzin&rsquo;de söylediklerini duyduktan sonra düşünülecek en mantıklı şey dostları Yumurta, Yetim Huerta, Hipi Toltec ve Bebek Be&rsquo;nin (görünmez olmasına karşın) hükümetin Acapulco&rsquo;da tezgâhladığı ve kurbanların üzerine yıktığı katliamda ortadan kaybolduklarıydı.</p>

  <p class="p20">Annemle babam televizyonun sunduğu alternatif gerçekliği izleyerek bitki gibi bir hayat sürdürüyorlardı ki birdenbire iki hadise meydana geldi. Son Playboy Ayın Güzeli Yarışması, bunu kazanmak zordu; Çünkü Chicago merkezli, müteşebbis dergi henüz nalları dikmemişti, hem de seksenlerin püriten tepkisine (tekeşlilik, prezervatif, herpes, AIDS), değişen nesillere, coğrafi uzaklıklara rağmen &ndash;istatistiklere güre gezegen üzerindeki amların yüzde 80&rsquo;inin fotoğrafını çekmişlerdi. Hayır; dergi yaşlanmaya meydan okuyordu, hatta ölüme bile rest çekeceğini söyleyenler vardı. Ama rüzgârlı Michigan gölüne bakan kasalarda, Chicago Philadelphia demir-çelik eksenindeki ölü güzeller dosyası incelemelere kapalıydı, hem de çıplak kocakarıların fotoğrafları gayet nezih bir havayla dağıtılmaya başladıktan sonra bile. <span class="t17">Kim</span> kazanacaktı? Bir mezar taşına binmiş, muhteşem İsveçli Loola-Lola&rsquo;nın öldükten sonra orta sayfaya basılmış fotoğrafı mı yoksa alakarga gibi çırılçıplak poz vermiş balon göğüslü narin büyükanne Doña Sara García mı?</p>

  <p class="p20">Hiçbiri. Bu sıcak nisan gecesinde topu topu elli yaşında bir kadın, son Playboy Ayın Güzeli unvanını aldı; bakımlı, güzel ama kalın, Endülüs bilekliydi, Kübalıların o tombul kıçından nasibini almamıştı, dar belli, zaptedilmiş memeli, kızıl, kıvırcık saçlıydı &ndash;Küçük Yetim Annie&rsquo;nin büyümüş hali&ndash;; hiçbir yere gitmeyen ve hiçbir şey göstermeyen açık yakası izleyenleri (annem, babam, dayım) dişlerinin tuhaf ışıltısına bakmaya zorluyordu, dişleri çürümüş olsa bile altın ve gümüşle kaplanmıştı.</p>

  <p class="p20">&ldquo;Orospu soytarısı,&rdquo; dedi. &ldquo;Yemek yememek umurumda değil, ama haklarım tanınmazsa ortalığın dumanını atarım, pis çapulcular. İsterse polisler hapse tıkmaya gelsin şuradan şuraya kıpırdamam. Siktir! Yaşasın Şili!&rdquo;</p>

  <p class="p20">&ldquo;Concha Toro!&rdquo; diye bağırdı babam. &ldquo;Bekâretimi bozan kadın! Şilili bolero şarkıcısı!&rdquo;</p>

  <p class="p20">Ama pek de kasten yayımlanmadığı belli olan görüntü hemen kayboldu, başka bir stüdyoda birisi Son Çiçek Çocuğa ödülünü veriyordu ki bu Hipi Toltec&rsquo;den başkası değildi, sunucu ilk başta ödülü en yaşlı hippiye vermek niyetinde olduklarını söyledi (bir sürü vardı, çünkü 1962&rsquo;de yirmi yaşında olanlar 1992&rsquo;de elli yaşındaydılar; sırım gibi görünse de Mick Jagger elli yaşına gelmişti, Paul McCartney de titrek bir sesle soruyordu: &ldquo;Altmış dördüme basınca/ Yine sarılacak mısın/ Yine bakacak mısın bana&rdquo;; bu arada Shirley Temple, Gabriel García Márquez ve Carlos Fuentes bu sene tastamam altmış dört yaşında olacaklar). Altmışlarda çiçek çocuk olanlar o ruhu çoktan kaybettikleri için ödülü en genç çiçek çocuğa vermeyi tercih etmişlerdi, nostalji bir geleneğin bitişini değil, devamını simgeleyen birine</p>

  <p class="p9">UNUT VE BİRLEŞ</p>

  <p class="p20">Hipi Toltec, lime lime, şekerden yapılma küçük kafatasını aldı ve yapımcılara bir hata yaptıklarını söyledi, o ne hippiydi ne de gençti, tüylü yılandı o ve nihayet geri dönüp talepte bulunabilecekti</p>

  <p class="p9">BİRLEŞ VE UNUT</p>

  <p class="p20">Kanallar arapsaçına dönmüştü; hem görüntü hem ses; Concha Toro&rsquo;nun söylediği bir bolero ve Dört Fırlama&rsquo;nın söylediği bir rockaztek baladı TV programcılarının ses ve zihin karmaşasına eklenmişti ama annemle babam televizyonu kapadılar, Don Homero&rsquo;yu ağzı bir karış açık bırakarak kendi tarzlarında giyindiler, babam üç parçalı siyah takım elbise, kravat, kravat iğnesi, kolalı yaka, ısmarlama deri ayakkabılar, tozluklar, beyaz eldivenler, baston ve melon şapka (model: Adolphe Menjou ve Ramón López Velarde); annem kendisine pek yakışan 1920&rsquo;lerin başlarındaki trajik stilde; siyah saten bluz ve etek, üzerinde siyah bir şelale gibi dökümlü tüller; alnının üzerinde siyah saten bir kurdele, saçları vahşi, kıvır kıvır (model: Colette ve Pola Negri) ve nihayet bir şeyler yapar gibi yapmaktan, bitki gibi yaşamaktan, durmadan bakmaktan kurtularak dışarı çıktılar (düğmelerine basan, onlara ilham veren şeyler Concha Toro ve Hipi Toltec&rsquo;ti), şehre, çünkü şehir onları çağırıyordu, onları bekliyordu, onlara sulara kapılmış dünyada iki sağlam liman sunuyordu çünkü:</p>

  <p class="p20">&ldquo;Bugünlerde Bulevar neresidir, hayatım?&rdquo;</p>

  <p class="p20"><span class="t17">&nbsp;</span></p>

  <p class="p20"><span class="t19">Günden güne, mucizeden mucizeye, piyango hayat</span><span class="t19">ı</span> <span class="t19">ya</span><span class="t19">ş</span><span class="t19">ı</span><span class="t19">yorsun</span></p>

  <h3 class="h31"><a id="ncx1922"></a><a id="a67"></a>7</h3>

  <p class="p20">Bulevar&rsquo;ı bulabilecekler miydi? Aralıktan beri şehir dışındaydılar, Marttan beri Homero Dayı&rsquo;yla birlikte Tlalpan&rsquo;daki eve kapanmışlardı; Bulevar&rsquo;ın yeri her hafta, hatta bazen yirmi dört saatte bir değişiyordu; asla aynı olmuyordu ama o her şeydi; başkentte buluşma-yeri, görmenin ve görülmenin yeri, Plateros, Madero, Paseo de las Cadenas, geçen yılın Zona Rosa&rsquo;sı, ama şimdi bu rezilce harika kendine haslığıyla: o buluşma yerinin nerede olduğunu kimse bilmezdi, dil (yeni diller) gibi esrarlı, her gün değişirdi, her saat, kimseye yakalanmamak için, yazarlar, nutukçular, politikacılar ya da diğer manipülatörler tarafından mahvedilmemek için.</p>

  <p class="p20">Yağmur Mexico City&rsquo;nin mutlak değişmezlerindendir; durmadan karbondioksitli yağmur en büyük ışıklı levhaları bile karartır; peçeli karanlık bir gökyüzünün puslarında binaların iskeletleri silinir, çoğu bitmemiştir, çoğu paslanmış çelik direklerden ibarettir, güdük kuleler, azgelişmişliğin tapınakları, gökdemirtapınaklar, diğerleri safı tuvaldir, Puebla&rsquo;nın girişindekiler gibi, bazıları üzerlerinden asit yağmurları süzülen karton kutulardır, pek azı gerçek, oturulan yapılardır; şehir hareket ederek yaşar, kalıcılık sırra kadem basmıştır sadece hareket görülür, Paseo de la Reforma&rsquo;daki tezgâhlarda kızartma, meyve, solgun çiçek, kara şeker, şekerleme, eşek kafası, domuz ayağı, maguey solucanları (şehrin sürekli nemi; küf, yosun, kurtlar, yenmeye hazır huysuz karıncalar için muazzam bir üreme çiftliği; çıplak ampuller ve sivrisinek kovucularla aydınlanmış tentelerin önünde Reforma&rsquo;da satılan takoları yiyen yığınla eğilmiş gövde. Ama bu ayrıntılar sadece mikroskopla görülebilir; çünkü yukarıdan (mutlu dörtlümüzün şehre girerken gördüğü şekilde) şehir uçsuz bucaksız, ülserli bir kraterdir, evrende bir oyuk, dünyanın kepeği, Amerikaların frengi çıbanı, Yengeç Dönencesi&rsquo;nin basuru.</p>

  <p class="p20">1985 depreminden beri on binlerce evsiz trafikteki dönüş göbeklerini ve Reforma gibi bölünmüş ana damarlar boyunca meydanları işgal etmişti; barakalar, iki kişilik çadırlar, küçük dükkânlar ve tezgâhlar kurmuştu; her geçen gün Meksika&rsquo;nın başkenti daha fazla taşralaşıyordu. Karavan Gogh&rsquo;la Paseo de la Reforma&rsquo;yı geçmekte olan Angel&rsquo;le Angeles&rsquo;in giydiği yirmilerden kalma, ciddi ama komik elbiseler azıcık ruhu olan gençlerin, çevrelerindeki çirkinliğe, kabalığa ve şiddete verdikleri bilinçli ve kolektif bir cevaptı.</p>

  <p class="p20">Sosyal Güvenlik Binasındaki tiyatronun çiçekbozuğu cephesindeki neon ışıkları FİESTA&rsquo;DAN SONRA SİESTA diye kırpışıyor, Angel&rsquo;le Angeles midye şeklinde bir at arabasının arkasından gidiyorlar. O çekilmiş perdelerin arkasında kim olabilir? Angel&rsquo;le Angeles birbirlerine bakıyorlar; Sindrella&rsquo;nın kâbuslarından fırlayıp gelmiş gibi görünen arabayı her görenin düşündüğü şeyi düşünüyorlar muhtemelen; tekerlekler üzerindeki bu balkabağı gitse gitse partiye gider, Bulevar&rsquo;a, oraya, cürmün ve arındırıcı şiddetin kutsal vahasına, hu kesin. Constituyentes&rsquo;de ilerlerken kalabalık büyüyordu, ama hâlâ Bulevar&rsquo;a gelmediklerini içten içe biliyorlardı. Kenetlenmiş, solgun balık hoşuna gitmeyenlerin suratlarına mango kabukları atıyordu. Bu sürü delikanlı kimseye bakmadan hızlı hızlı yürüyordu, hepsinin sırtlarında çantalar vardı. Yaşlı bir kadın penceresinden pislik ve kasımpatı dolu saksıları aşağı atıyor, geçenlerin kafalarını umursamazca yarıyordu. Kimse başını kaldırıp ona bakmaya zahmet bile etmiyordu; aşağı bakan da yoktu. Hepsi göğüslerinde kimlik kartları taşıyordu (bluzlarında, kazaklarında, yakalarında); isim, meslek ve D.F.&rsquo;te yaşama numarası. Kül yağıyor. Kimlik kartlarının ne yazıları akıyor ne de düşüyorlar. Bütün hidrolik sistemlerin - Lerma, Mexcala, Usumancita &ndash;ağır ağır çöküşü, bu yüksek, sıcak, kapalı vadinin sanayileşmesiyle ortaya çıkan sürekli asit buğusuyla telafi ediliyor.</p>

  <p class="p20">&ldquo;Mesele su,&rdquo; dedi Don Fernando Benítez, Bakan Robles Chacón&rsquo;a. &ldquo;İnsanların gerçek sorunu fark etmelerini engellemek için esas meselenin hava olduğunu düşünmelerini sağlıyorsunuz, sonra da bizi kirlilikten koruyacak ve bütün herkese temiz hava getirecek şu Disney hikâyesine benzeyen fanusu uyduruyorsunuz. Siz sefil farelerin işi gücü yalan, yalan, yalan! Esas mesele su, çünkü bu şehre ulaşan her bir damla su milyonlarca pesoya mal oluyor.&rdquo;</p>

  <p class="p20">&ldquo;Merak etmeyin. Don Fernando,&rdquo; diyor bakan sakin, dostane bir sesle. &ldquo;Rezervlerimizi nasıl dağıtacağımızı ve o kıymetli sıvıyı nasıl paylaştıracağımızı biliyoruz. Siz bana kendi su deponuzdan haber verin. Hiç sorun çıkıyor mu? Size layık olan ilgiyi göstermedik mi?&rdquo;</p>

  <p class="p20">&ldquo;Herkes gibi olabildiğince fazla su biriktirmeye çalışıyorum, depolarla ilgili sorunum yok,&rdquo; dedi Benítez ümitsizce. Sonra kavgacı ruhu geri döndü: &ldquo;Annenden ne haber?&rdquo;</p>

  <p class="p20">&ldquo;Kördü ve gömüldü,&rdquo; dedi Robles Chacón gözünü bile kırpmadan.</p>

  <p class="p20">&ldquo;İnşallah mezarındaki çiçekleri canlı tutacak suyu bulursun,&rdquo; dedi Benítez gitmeden.</p>

  <p class="p20">&ldquo;Yazarların bütün aşırılıklarını mazur görüyoruz! Ah meşrulaştırma, tarih, geriye bir onlar kaldı!&rdquo; Bakan yenilgiyi kabullenerek içini çekti. İnanamayan gözlerle ayaklarına baktı ve yardımcısını, sandık odasında sakladığı istatistikçiyi çağırdı:</p>

  <p class="p20">&ldquo;Görelim bakalım&rdquo; &ndash;Bakan Robles Chacón parmaklarını gürültüyle şaklattı&ndash; &ldquo;hemen gidip o fareyi yakala, elini çabuk tut! Vatanseverlik ve Ulaştırma Bakanlığı&rsquo;nda bir fare... Hadi kımılda mankafa, derdin ne?&rdquo; diye bağırdı bakan o ulvi parmak şaklatmasıyla odadan çıkan ufak tefek adama; bunun üzerine adam Roche-Bobois&rsquo;ten alınma mobilyaların arasına daldı, fareyi avlamak için, bir yandan da Mexico City&rsquo;de 30 milyon insan, ama 128 milyon fare olduğunu söylüyordu. Dizlerinin üzerine çöküp elini alüminyum ve camdan yapılma bir masanın altına uzattı, lüks pazarında bu masaya New York Masası diyorlardı &ndash;lağımlarda, mazgallarda, çöp dağlarında barınıyorlar Sayın Bakan, her sene on milyondan fazla insana parazit bulaştırıyorlar&ndash;; camın altındaki kendi beyaz eline baktı, saydam kristalin altında yüzüyordu, görünmez bir fareyi arayan eli &ndash;ve diğer bağırsak hastalıklarını.</p>

  <p class="p20">&nbsp;&ldquo;İki haftada otuz ton mısır ve tahıl tüketiyorlar. Bu fareler katil, efendim ama bazı tahılları yiyince anlaşılmaz bir biçimde kendi kendilerine ölüyorlar.&rdquo;</p>

  <p class="p20">&ldquo;İstatistiğe sığınmayı bırak. Sana benim büroma giren fareyi yakalamanı söylüyorum, kafasız herif!&rdquo; diye bağırdı bakan.</p>

  <p class="p20">Ama istatistikçinin ayağa kalkacak gücü yoktu, o da New York Masasının altında başını kaldırarak burnunu cama dayadı ve camı nefesiyle buğuladı.</p>

  <p class="p20">&ldquo;İthal edilen mısırı yiyen bir sürü kemirgenin ölüsü bulundu. O ölü fareleri yiyen kediler, çakallar ve diğer hayvanlar da ciddi hastalıklara yakalandılar.&rdquo;</p>

  <p class="p20">&ldquo;Peki o tahıl ithalatçıları faresizleştirme kampanyasına katılmıyor mu?&rdquo; diye sordu Robles Chacón.</p>

  <p class="p20">Küçük, smokinli istatistikçi bakanının Fransız tarzı bürosundaki cam masanın altını nefesinden ve salyasından temizledi.</p>

  <p class="p20">&ldquo;Hayır efendim, çünkü fareler yirmi bir günde bir ürüyorlar.&rdquo;</p>

  <p class="p20">Güçlükle ayağa kalktı, saçlarını düzelterek ekledi: &ldquo;Belki de ithalatçılar sadece...&rdquo;</p>

  <p class="p20">&ldquo;Sadece istatistik, ahlaki yargılara lüzum yok,&rdquo; dedi bakan istatistikçiye, oda kapısını adamın yüzüne çarptı ve oturup Miki Mouse şekerini yemeye koyuldu.</p>

  <p class="p20">Şehir hediyesiz bir Noel ağacı gibi bir yanıyor, bir sönüyor.</p>

  <p class="p20">&ldquo;Milletçe akşamdan kalmış gibiyiz!&rdquo; diye bağırıyor Patriotismo ve industria kavşağından biri.</p>

  <p class="p20">&ldquo;Hesabı öde. Kimse hesabı ödemeden gidemez!&rdquo;</p>

  <p class="p20">&ldquo;Ama bankerler hesabı gitti bile, Meksika&rsquo;dan Grand Cayman&rsquo;e nakit parayla gittiler.&rdquo;</p>

  <p class="p20">&ldquo;Ya banker Don Mamelin Mártir de Madrazo? Herkesi kaçırıldığına inandırıp fidyeyi de Bahamalar&rsquo;a göndertti.&rdquo;</p>

  <p class="p20">&ldquo;Buraya gelen bütün döviz tekrar güvenli ülkelere geri gitti.&rdquo;</p>

  <p class="p20">&ldquo;Demek Paraguay da güvenliymiş.&rdquo;</p>

  <p class="p20">&ldquo;Petrol bolluğu.&rdquo;</p>

  <p class="p20">&ldquo;Nüfus patlaması.&rdquo;</p>

  <p class="p20">Gövde işlevleri bozuluyor. Hermita binasının yavaş dönüştüğü Tacuyaba ve Avenida Jalisco&rsquo;nun köşesinde kabaran insanların kokusu osuruğa benziyor, anal soluk. Her yerde olması gerektiğinden daha fazla insan var. Çatılar ikinci bir plato oluşturmuş, karanlık uçurumlarla çevrili, kara yağmurun suladığı kanyonlarla. Antenlerle depolar zorlukla görülüyor. Korku dolu kadınlar rebozolarına sarınıp banknotlarla dolu market arabalarıyla koşuyorlar, sıraya giriyorlar, mahallelerinin muhafızları (ellerine birer sopa ya da boru parçası geçirmiş ergen çocuklar) tortillacılar, eczaneler ve kasaplar önündeki uzun kuyruklarda onları koruyorlar. Mixcoac&rsquo;taki bir bakkaldan bir bağrış yükseliyor: &ldquo;Şekeri dolarla satıyoruz.&rdquo; Bir mango kabuğu Angel&rsquo;e Angeles&rsquo;in ön camına yapışıyor.</p>

  <p class="p20">&ldquo;Viran şehir.&rdquo;</p>

  <p class="p20">&ldquo;Anası bellenmiş şehir.&rdquo;</p>

  <p class="p20">Angel trafik lambalarının yanında gitar çalan, yıpranmış bok rengi ceketli ve kravatlı yaşlı adamları gösteriyor</p>

  <p class="p9"><span class="t17">hayat</span><span class="t17">ı</span><span class="t17">mda tek bir kez â</span><span class="t17">ş</span><span class="t17">ı</span><span class="t17">k oldum</span></p>

  <p class="p20">oflaya puflaya koşuşturuyorlar. Buskin marka ayakkabıları eskimiş. Arrow marka gömlekleri solmuş. High Life kravatları lekelenmiş, te-şekkürlerbaylarbayanları toplamaya yarayan Tardan şapkalarının kurdeleleri düşmüş (erimiş beyinlerinde gençliklerinin ve milli ilerlemenin reklam sloganı durmadan çınlıyor: Sonora&rsquo;dan Yucatán&rsquo;a/Bütün Beyefendiler Tardán şapkaları takıyor/ Yirmi milyon Meksikalı yanılıyor olamaz; sene 1932, bütün ülkede 1992&rsquo;de başkentte olduğundan daha az insan var), temiz pak yaşlı adamlar camlara tükürüp Iron Palace&rsquo;dan alınma havlu eskileriyle, yeşil yanmadan temizlemeye çalışıyorlar. Mixcoac taşları gün ışığından kalanları yansıtıyor. Avenida Revolucion boyunca takas ekonomisi gelişiyor; tarak karşılığında iç çamaşırı, mercanköşk karşılığında tütün, pirinç muşta karşılığında Barbi bebek, tüylü prezervatif karşılığında İsa fotoğrafları, bir çuval fasulye karşılığında iki Madonna kaseti; ben bir büroda çalışıyordum, ben öğrenciydim, ben eczacıydım, ben tahıl ithal ediyordum, ben koro kızıydım; şimdi hepimiz Sokaktayız, karaborsadaki zabıta memurları Altavista&rsquo;dan insurgentes&rsquo;e doğru dağılıyorlar, Obregón anıtının önündeki küçük meydanda gözbağcılar gayri meşru ve hızlı el-gözden-hızlıdır oyunlarını sergiliyorlar, ceviz kabuklarının altında, Devrimin yaptıklarının perdesi arkasında, ortaya konmuş paralar karmaşasında, kartonpiyer Yahudalar, borsanın bugün değeri şu kadardır dediği kadar değeri olan gülünç para, Celaya Kahramanı anıtını boyamış grafitinin hemen yanında.</p>

  <p class="p9">LENİN Mİ, LENNON MU?</p>

  <p class="p20">Otuz milyonluk şehrin sokak tiyatrosu San José İnsurgentes&rsquo;e doğru yayılıyor, alev yutanlar, boyacı çocuklar, piyangocular, araba temizleyicileri, gezgin müzisyenler, dilenciler, her çeşit mamul satanlar, palyaçolara, dansçılara, sonsuz gecede resital veren insanlara karışıyor &ldquo;Ne bekliyordunuz, itoğlu itler?&rdquo;</p>

  <p class="p20">&ldquo;Kendinizi kandırmayın.&rdquo;</p>

  <p class="p20">&ldquo;Ne bekliyordunuz, orospu çocuklan?&rdquo;</p>

  <p class="p20">&ldquo;Suyu öldürdük.&rdquo;</p>

  <p class="p20">&ldquo;Havayı öldürdük.&rdquo;</p>

  <p class="p20">&ldquo;Ormanları öldürdük.&rdquo;</p>

  <p class="p20">&ldquo;Geber, boktan şehir!&rdquo;</p>

  <p class="p20"><span class="t26">&ldquo;Hadi geber art</span><span class="t26">ı</span><span class="t26">k; anas</span><span class="t26">ı</span> <span class="t26">bellenmi</span><span class="t26">ş</span> <span class="t26">ş</span><span class="t26">ehir, ne bekliyorsun?&rdquo; Taxquena&rsquo;da insanlar</span> <span class="t26">iti</span><span class="t26">ş</span> <span class="t26">kak</span><span class="t26">ı</span><span class="t26">ş</span> <span class="t26">ilerliyor, hop göto</span><span class="t26">ş</span> <span class="t26">nas</span><span class="t26">ı</span><span class="t26">l yürüdü</span><span class="t26">ğ</span><span class="t26">üne dikkat et lan/ hey moruk o bastonu</span> ne demeye aldın? Ver bana da köpeciğinin kafasıyla biraz golf oyniyim/ itmesene lan yatalak Nureyev/ ne halt etmeye önüme geçiyosun, bayan, siktir git burdan/ kör kardeşim ver bakiyim şu gözlükleri bana, şu görmezi çekin kamyonun önünden, yürüsenize pezevenkler, üstüne basılmış balgama benziyor herif/ bir araba Quevedo&rsquo;yla Revolucion&rsquo;un kesiştiği yerde duruyor/ yürü<span class="t26">sene/ kim durdu/ bu et kamyonu ilerlemiyor/ binlerce sat</span><span class="t26">ı</span><span class="t26">c</span><span class="t26">ı</span> <span class="t26">kamyonun etraf</span><span class="t26">ı</span><span class="t26">n</span><span class="t26">ı</span> sardı, artık ilerleyemiyor/ asfalt bir körfezde karaya vurmuş bir balina üzerine bitmez tükenmez bir satılık şeyler ziyafeti çörekleniyor lüzumsuz nesneler ve hiçbir şeye hizmet etmeyen hizmetler sunan gizemli diller boğuntusu:</p>

  <p class="p20">&ldquo;Alın bayım, enfez sakızlarım var.&rdquo;</p>

  <p class="p20">&ldquo;Kazanan bileti taşıyan talih kuşu benim.&rdquo;</p>

  <p class="p20">&ldquo;Sigaranın hasosu burada.&rdquo;</p>

  <p class="p20">&ldquo;Almasan da bak hanım, halis seray princi.&rdquo;</p>

  <p class="p20">&ldquo;Denemeden alma, kaloşa gel kaloşa.&rdquo;</p>

  <p class="p20">&ldquo;Öpüşmenin kitabı burda.&rdquo;</p>

  <p class="p20">Angel&rsquo;e Angeles geleceği olmayan genç insan sıralarına baktılar, hiçlik karşısında savunmaya geçmiş uzun, canı sıkılan insan sıraları, hiçlikten hiçbir şey beklemiyorlar, Mexico City, elden ayaktan düşmüş, can çekişmekte; varillerin ve bozuk kamyonların üzerine kum muş sokak tiyatrosu her şeyi temsil ediyor, aklı ve akıldışını:</p>

  <p class="p20">FİESTA&rsquo;DAN SONRA SİESTA</p>

  <p class="p20">İçeri girin, içeri girin, bakın petrol fiyatları nasıl dibe vurdu</p>

  <p class="p20">BİNBİROPEC MASALLARI</p>

  <p class="p20">İçeri girin, içeri girin, bakın sınırlar Meksikalı kaçaklara nasıl kapatıldı</p>

  <p class="p20">TAKO PERDESİNDEN MASALLAR</p>

  <p class="p20">Meksikalıların demografik patlama yapana kadar nasıl çoğaldıklarını görmek için bu taraftan</p>

  <p class="p20">TARİKATLAR GİRMESİN LÜTFEN BİZ KATOLİĞİZ</p>

  <p class="p20">Bu sahnede, baylar bayanlar, Orta Amerika&rsquo;da olup bitenler, ya da Başkan Tetik Tüccarının en uğursuz kehanetleri sırf yüksek sesle söyleyerek doğru çıkarması</p>

  <p class="p20">SAİGONCİTO&rsquo;YA HOŞ GELDİNİZ</p>

  <p class="p20">Baylar bayanlar bu yiğit vahşet sahnelerini kaçırmayın. Başkan Rambold Rancer&rsquo;in Meksika ve Panama&rsquo;yı da savaşa dahil edişi burada</p>

  <p class="p20">PARALARINI VERİRSEM ÖZGÜRLÜK İÇİN SAVAŞIRLAR</p>

  <p class="p20">İçeri girin, dış borçlardaki olağanüstü artış komedisini kaçırmayın</p>

  <p class="p20">O CEBİNDEKİ GATT MI YOKSA BENİ GÖRDÜĞÜNE Mİ SEVİNDİN?</p>

  <p class="p20">Bu sahnede; 3-D Cinerama, dış borcumuzun otuz iki kısım tekmili birden hikâyesiyle iyimserliğinizi katmerleyin, Brezilya ve Arjantin&rsquo;i felaket savaşında nasıl yeneriz?</p>

  <p class="p9">FİESTA&rsquo;DAN SONRA SİESTA</p>

  <p class="p20">Beltway&rsquo;de arabadan arabaya şehir dedikoduları, rivayetler milleti:</p>

  <p class="p20">&ldquo;Bir dolar otuz bin pezo olacakmış.&rdquo;</p>

  <p class="p20">&ldquo;Duydunuz mu Anadok&rsquo;a gına gelmiş, yarın istifa ediyormuş.&rdquo;</p>

  <p class="p20">&ldquo;Bana dediler ki Anadok&rsquo;la Başkan...&rdquo;</p>

  <p class="p20">&ldquo;Hayır, Anadok Albay İnclân&rsquo;la düzüşmek istiyormuş.&rdquo;</p>

  <p class="p20">&ldquo;Hadi ya, nereden duydun?&rdquo;</p>

  <p class="p20">&ldquo;Kayınbiraderim VDTB&rsquo;de çalışıyor.&rdquo;</p>

  <p class="p20">&ldquo;Yalan söylemiş.&rdquo;</p>

  <p class="p20">&ldquo;Bakan Don Ulises karısını dövüyormuş.&rdquo;</p>

  <p class="p20">&ldquo;Karısının bacaklarını kırmış diyorlar.&rdquo;</p>

  <p class="p20">&ldquo;Nereden duydun?&rdquo;</p>

  <p class="p20">&ldquo;Kadının kendisine sor. Bak Sanbom&rsquo;dan çıkıyor.&rdquo;</p>

  <p class="p20">&ldquo;Başkan Paredes&rsquo;in İsviçre&rsquo;ye bir milyar peso kaçırdığını söylüyorlar,&rdquo;</p>

  <p class="p20">&ldquo;Kim dedi?&rdquo;</p>

  <p class="p20">&ldquo;<span class="t17">Fal</span> <span class="t17">Street Journal</span>&rsquo;de yazmış.&rdquo;</p>

  <p class="p20">&ldquo;Sen İngilizceyi ne zaman öğrendin?&rdquo;</p>

  <p class="p20">&ldquo;Arkadaşlar tercüme etti. Zaten sığır sultan duydu.&rdquo;</p>

  <p class="p20">&ldquo;Anadok El Pedrega&rsquo;de kendine Petite Trianon&rsquo;un kopyasını yaptırıyormuş.&rdquo;</p>

  <p class="p20">&ldquo;Don Ulises López&rsquo;i Las Vegas&rsquo;ta görmüşler.&rdquo;</p>

  <p class="p20">&ldquo;Hm, bakarada üç milyon dolar kaybetmiş.&rdquo;</p>

  <p class="p20">&ldquo;Yaa bizim Xochimilco&rsquo;ya tatile gidecek paramız bile yok.&rdquo;</p>

  <p class="p20">&ldquo;Robles Chacón&rsquo;unki kalkmıyormuş, o yüzde iktidara o kadar meraklıymış. Kadınlar gibi.&rdquo;</p>

  <p class="p20">&ldquo;Albay İnclán ibneymiş meğer.&rdquo;</p>

  <p class="p20">&ldquo;Anadok da travestiymiş.&rdquo;</p>

  <p class="p20">&ldquo;Yok canım, aslında Julio İglesias&rsquo;ın peruklu hali.&rdquo;</p>

  <p class="p20">&ldquo;Hatan var. Etek altında Menudo.&rdquo;</p>

  <p class="p20">&ldquo;Yaa, bir tek cücelerle yatıyormuş.&rdquo;</p>

  <p class="p20">&ldquo;Robles Chacón eroinmanmış.&rdquo;</p>

  <p class="p20">&ldquo;Minatitlan kuyuları kurumuş, ama kimse bir şey söylemiyor.&rdquo;</p>

  <p class="p20">&ldquo;Nereden duydun?&rdquo;</p>

  <p class="p20">&ldquo;Kayınbiraderim Pemex&rsquo;e girebiliyor.&rdquo;</p>

  <p class="p20">&ldquo;Birisi dedi ki Guatemala, Chiapas eyaletini işgal etmiş, ama kimse farkında bile değilmiş.&rdquo;</p>

  <p class="p20">&ldquo;Olur mu? Yeğenim daha yeni askere gitti, Revillagegedo adaları için Avustralya&rsquo;yla savaşıyormuşuz esas.&rdquo;</p>

  <p class="p20">&ldquo;Doğru. Şu maden meselesi.&rdquo;</p>

  <p class="p20">&ldquo;O da neymiş?&rdquo;</p>

  <p class="p20">&ldquo;Şimdi petrolün yerini madenler almış, duymadın mı?&rdquo;</p>

  <p class="p20">&ldquo;Yooo.&rdquo;</p>

  <p class="p20">&ldquo;Bu manganez yatakları bizi kurtaracak abi.&rdquo;</p>

  <p class="p20">&ldquo;Zenginliğimizi iyi idare edelim yeter!&rdquo;</p>

  <p class="p20">&ldquo;Ama Başkan Jomajeezus, adaları Vatikan&rsquo;a satmak istiyormuş.&rdquo;</p>

  <p class="p20">&ldquo;Hadi ya. Sana kim söyledi?&rdquo;</p>

  <p class="p20">&ldquo;Amcam Basilica&rsquo;da kilise sorumlusu.&rdquo;</p>

  <p class="p20">&ldquo;Artık hiçbir şeye inanmıyorum.&rdquo;</p>

  <p class="p20">&ldquo;Şuraya yazıyorum, yarın yeni bir kamulaştırmayı ilan edecekler.&ldquo;</p>

  <p class="p20">&rdquo;Ama kamulaştırılacak bir şey kalmadı ki.&rdquo;</p>

  <p class="p20">&ldquo;Olmaz mı, hava var.&rdquo;</p>

  <p class="p20">&ldquo;Havayı kim n&rsquo;apsın?&rdquo;</p>

  <p class="p20">&ldquo;Pencere vergisi koyacaklarmış, Santa Anna gibi.&rdquo;</p>

  <p class="p20">&ldquo;Yarın moratoryum yapacaklarmış.&rdquo;</p>

  <p class="p20">&ldquo;Çok geç olmadan paranı çeksen iyi olur.&rdquo;</p>

  <p class="p20">&ldquo;Her şeyi sat.&rdquo;</p>

  <p class="p20">&ldquo;Hepsini harca.&rdquo;</p>

  <p class="p20">&ldquo;Her şey güme gidiyor,&rdquo;</p>

  <p class="p20">&ldquo;Burada kaç kişi var?&rdquo;</p>

  <p class="p20">&ldquo;Yeterince.&rdquo;</p>

  <p class="p20">ve Emita-İxtapalapa boyunca bir dolandırıcılar ve hilekârlar ordusu birbirini kuşattı, iş bağlamaya çalışarak birbirini kuşattı, Los Pinos&rsquo;a girmek istiyorsanız/ tam da Tuxpan rafinerisine müdür atanmıştım/ Ruanda-Urundi&rsquo;ye büyükelçi olacağım/ Anadok&rsquo;un anılarını yazıyorum/ Başkan&rsquo;ın bana yerdiği görev/ IMF&rsquo;den bana gelen emir/ Dr. Bamard&rsquo;ı özel şahısları ameliyat etmesi için buraya getirmekle görevlendirildim, şurayı imzalayın/ ABD mısır üretiminde köşe başını kaptım/ Rockerfeller Vakfı beni Meksika&rsquo;da burs vermekle görevlendirdi/ Paris&rsquo;te Ritz Oteli&rsquo;nde bir ay bedava kalmak ister misiniz? Şurayı imzalayın/ Beverly Hills&rsquo;de metre karesi yüz Meksika pesosuna ev satıyorum; şuraya bir imza/ New York&rsquo;taki PomoComo yapım şirketi seninle kontrat yapmak istiyor bebeğim; şuraya bir imza/</p>

  <p class="p20">Chumbusco Stüdyolan&rsquo;nın kantininde karidesli tako satan kadınlar diyor ki:</p>

  <p class="p20">&ldquo;Bak, Sadie, şu anda içinde bulunduğumuz güven krizine benim tek katkım. Don Paul Volcker&rsquo;in de yakınlarda söylediği gibi, ABD&rsquo;nin bütçe açığı güveni orada da sarsıyor.&rdquo;</p>

  <p class="p20">&ldquo;Aklın hayalin alıyor mu Frannie, ABD döviz hesaplarından her yıl 100 milyar dolar talep ediyormuş, inanabiliyor musun?&rdquo;</p>

  <p class="p20">&ldquo;İyi de Sadie, dolar yükseldi mi faiz de yükseliyor.&rdquo;</p>

  <p class="p20">&ldquo;Frannie, ağzına sağlık. Bana bir tako daha versene/ ve Karavan Gogh Tlalpan sapağında ilerliyor, nakit akışını yükseltmek ve şehirli müşterilerine hizmetlerini sunabilmek için taşranın büyük miktarlarda başkente ihraç ettiği kâtipler, eksantrikler ve cücelerle. Karavan San Pedro Apóstol kilisesinin küçük meydanında duruyor, canlı renklerin evinin elli metre ötesinde. Atların çektiği midye kabuğu şeklindeki araba da duruyor; buluşma yeri kendi evleriydi, bugün Bulevar burası olacaktı, kocaman bir daire çizmişlerdi, herkes belli bir tarzı korumak için ciddi çaba gösteriyordu, o romantik imgeyi yeniden yakalamak için; koyu renk ısmarlama takımlar, yüksek şapkalar, tüylü etoller, jüponlar, Nankin pantolonları, işli yelekler, devekuşu tüyleri, gırtlak sıkan gerdanlıklar, melon şapkalar, bugün burada piyasaya çıkmışlardı, şehrin kangrenini tümüyle olmasa da kısmen bertaraf edebiliyorlardı, evet, arabanın kapıları açıldı ve Yetim Huerta (çok değişmiş), Hipi Toltec (elinde küçük bir pilli vantilatör) ve Bebek Be&rsquo;ye geride kalmamasını söyleyen Yumurta aşağı indiler, bak geldik bile; işte Angel&rsquo;le Angeles, dostlarımız...</p>

  <p class="p20">&ldquo;Serbus!&rdquo; diye bağırdı Yetim selamlamak için.</p>

  <p class="p20">&ldquo;İn ixtli, in yöllotl!&rdquo; dedi Hipi Toltec.</p>

  <p class="p20">&ldquo;Animus intelligence,&rdquo; dedi annem.</p>

  <p class="p20">&ldquo;Buffalo,&rdquo; sentezinde bulundu Yetim.</p>

  <p class="p20">&ldquo;Bir daha hiç görüşemeyeceğiz zannediyorduk,&rdquo; dedi babam.</p>

  <p class="p20">&ldquo;Yoksa Dört Fırlama&rsquo;nın T. Ö. A. S.<a id="a68"></a><a href="../Text/notes.html#a121"><span class="t27">{1}</span></a> olduğunu mu zannediyordunuz?&rdquo; dedi Yetim.</p>

  <p class="p20">&ldquo;Aslına bakarsan öyle,&rdquo; dedi Angeles.</p>

  <p class="p20">Yeşiller giymiş bir grup arabayı çeken atları döve döve dizlerinin üzerine çöktürdüler, sonra da öldürene kadar dövmeye devam ettiler, durmadan Equus, equus diye bağırıyorlardı, istilacıların atları. Atlar yuvarlanırken iki Percheron arabayı da devirdi.</p>

  <p class="p20">Sadece Angel bakıyordu. Yumurta, başını çevirmeden, &ldquo;Şiddet Kahramanları Anıtında yer alabilmek için birbirleriyle yarışıyorlar,&rdquo; dedi.</p>

  <p class="p20">&ldquo;Demek sizi Aca&rsquo;da öldürmediler?&rdquo;</p>

  <p class="p20">&ldquo;Nixalo; Aca temisliği için pazarlık.&rdquo;</p>

  <p class="p20">&ldquo;Hangi şartlarla?&rdquo;</p>

  <p class="p20">&ldquo;Tek bi tane: bi sene şarkı söylemiycez, herkes bizim de Aca öldüğümüzü düşüncek.&rdquo;</p>

  <p class="p20">&ldquo;Ce Akati!&rdquo;</p>

  <p class="p20">&ldquo;Yani Babosos Biraderlere kalcak meydan.&rdquo;</p>

  <p class="p20">&ldquo;Aynen.&rdquo; &nbsp;&nbsp;&nbsp;.</p>

  <p class="p20">&ldquo;Amaaa; pazarcığın nazarcığında rekabet yok kibin, bir Immanuel Kanto var.&rdquo;</p>

  <p class="p20">&ldquo;Sonradan körmeler muhallebi çucuklarna karşı.&rdquo;</p>

  <p class="p20">&ldquo;Fecii!&rdquo;</p>

  <p class="p20">&ldquo;Taksimi sündürtme Yetim, kendini yalamayı da bırak, yoksa..&rdquo;</p>

  <p class="p20">&ldquo;Laic yunó.&rdquo;</p>

  <p class="p20">&ldquo;Amanallaam, yedi kere yimem luzumlu, bu bokenzileri.&rdquo;</p>

  <p class="p20">&ldquo;Ellal ossun!&rdquo;</p>

  <p class="p20">&ldquo;Ben de biraz alıcam.&rdquo;</p>

  <p class="p20">&ldquo;Bebek Be acıkmış; onu evinize yemeğe davet etmeyecek misiniz?&rdquo;</p>

  <p class="p20">&ldquo;Pek bir şeyimiz yok.&rdquo;</p>

  <p class="p20">&ldquo;Homero Dayı dışında.&rdquo;</p>

  <p class="p20">&ldquo;Bugün Mayısın biri, unuttunuz mu? Rüzgâr gibi gitti.&rdquo;</p>

  <p class="p20">&ldquo;Biz onu buradan gördük; gitti.&rdquo;</p>

  <p class="p20">Canlı renklerin evinde yalnız kalınca Don Homero Fagoaga kendi kendine dedi ki: &ldquo;Fırsat bu fırsat.&rdquo; İlk defa Angeles yoktu yanında, o markete alışverişe gittiğinde televizyonun başından ayrılmayan Angel de yoktu; tam da zamanında yalnız bırakmışlardı onu, ama ya o misyoner Benítez damlayıp onu demokrasi sorgusuna çekerse? Yalnızdı ve her zamanki gibi kırmızı çizgili pijamaları vardı üstünde; Pichlinque. Mel O&rsquo;Field ve Frank Wood&rsquo;un sahibi, kardeşi İsabella Fagoaga ve onun kocası mucit Diego Palomar&rsquo;ın göründükleri kadar kayıtsız ve maneviyatçı olmadıkları konusunda feodal bir şüphe güdüyordu; İsabella&rsquo;nın oğlu Angel&rsquo;e bıraktığı kırk milyon altın pesonun dışında bir şeyler daha olmalıydı, Homero o sabah bundan emindi; banka hesaplarını, hisse senetlerini, CD&rsquo;leri kontrol etmiş, eli boş dönmüştü; evde gizli bir yer olmalıydı, para, mücevherler, belgeler, herhangi bir şey.</p>

  <p class="p20">Homero, anne babasının ve hizmetkârların dışarıda olmasından faydalanarak porno dergilerini çıkararak heyecanlanan, özellikle de bu gardiyanların ve cezacıların aniden dönme ihtimaliyle heyecanı iyice artan bir ergen gibi Homero, Tlalpan Curielerinin, karatahtalar, meşhur bilim adamlarının portreleri ve fare kapanlarıyla dolu evini karıştırmaya verdi kendini. Aile hazinesini bulmak için ilk iş mahzene indi, ama daha iner inmez parmağını fare kapanına kaptırdı; acısı, kızgınlığı ve utancı o kadar büyüktü ki fırtına gibi üst kata çıktı, tahtaları devirdi, yapışkanlı bir fare tuzağını Niels Bohr&rsquo;un fotoğrafına fırlattı, sanki bu öfkeye sadece bir insan yüzü layıkmış gibi, ama daha kapan fotoğrafın üzerindeki cama henüz çarpmıştı cam parçalan tekrar birbirlerine yapışıp bir balina gemisinin müşfik kaptanına benzeyen Danimarkalı bilim adamının sakin yüzünü tekrar örttü. Don Homero arka üstü düşerken merdivene çarptı, merdiven anında katlandı, üzerindeki siyah boya, evin meşhur fotojenik faresini aramakta olan beyaz bir kedinin üzerine döküldü; artık siyah bir kediye dönüşmüş olan kedi dolabın üzerine sıçrayarak Homero&rsquo;nun omuzlarına bir kutu tuz düşürdü. Homero üzerine yağan şeylerden kendini korumak için el altındaki bir şemsiyeyi açtı, ama açar açmaz içinde gizlenmiş bir sağanak kafasına boşaldı, Homero ne yapacağını bilemez halde kendini yatağın üzerine on iki silindir şapkanın arasına attı, onun o heybetli cüssesi yüzünden şapkaların hepsi açılıp korku içindeki akademisyenimizin koşarak koridora çıkmasına neden oldu; başka bilim adamlarının resimlerine de zarar verme niyetiyle ortalıkta koştururken bütün çerçevelerin boş olduğunu gördü, camlar ayaklarına batsın diye kırılmıştı, koridorun sonundaysa uzun bir yemek masasında oturan on iki adam vardı, mum ışığında yemek yiyorlardı; tıpkı Acapulco&rsquo;da, Will Gingerich&rsquo;in himayesi altındaki Sun &amp;&nbsp;Fun Toltec Turunda olduğu gibi her misafirin göğsünde ismi yazıyordu; E. Rutherford, Cambridge; N. Bohr, Kopenhag; M.Planck, Berlin; W. Heisenberg, Gottingen; W. Pauli, Viyana; R. Oppenheimer, Princeton; A. Einstein, Princeton; E. Fermi, Chicago; J.D. Watson, Cambridge; L. de Broglie, Paris; L Pauling, Berkeley; Homero&rsquo;yu görür görmez kibarca ayağa kalkıp dostça sofraya buyur ettiler, masanın ucundaki sandalyeye oturacaktı; 13 numara diye bağırdı dayımız, korkuyla sırtını dönüp kaçmaya başladı, tahtaları, boya kutularını, şemsiyeleri, silindir şapkaları, kedileri, fareleri ve çıplak ayak parmaklarını çimdiklemekte ısrarlı fare kapanlarını savura savura sokağa fırladı, pijamalarla, yalınayak; görenler onu yakınlardaki Tlalpan sanatoryumundan kaçan bir deli zannettiler, belki de kaçak bir mahkûmdu, o çizgili üniforma, sonra ayakkabısız, di mi Sadie!</p>

  <p class="p20">&nbsp;</p>

  <h3 class="h31"><a id="ncx2082"></a><a id="a69"></a>8</h3>

  <p class="p20">Olması gereken her şey olana kadar birer iş bulmaya karar ver _ diler, yani ben yarışmayı kazanmak üzere tam 12 Ekimde doğana kadar, sonra sıkı dur güzelim, sahi yarışma ne âlemdeydi? Kimse bir şey biliyor muydu? Bilse bile kontrol etmek gerekirdi<span class="t15">,</span> bu sırada hep birlikte Tlalpan&rsquo;daki evde oturmaları gerekecekti, tabii Homero Dayı polisten evde kimsenin oturmamasını istemek kaçmadıysa, bu arada kendisi de PRI&rsquo;yla arasını düzeltecekti, o fettan alnın ardında neler dönüyordu. Bu arada herkes evinde gibiydi &ndash;Hipi hâlâ lime lime dökülüyordu, elinde pilli vantilatörü vardı; Yetim bambaşka biri olmuştu, annem Charlie Chaplin&rsquo;in gençliğine benziyor diyor, yüzünde şaşkın bir ifade, safi kaş, küçük siyah bir bıyık, karma karışık saçlar, rockaztekten kazandıkları para olmasa belli bir tarzda giyinemeyeceğinden yakınıyor.</p>

  <p class="p20">Zavallı ben, diye mızmızlanıyor elden düşme elbise satan dükkânların arasında dolanırken; Ejido sokaklarında kocaman sergilerde asılı duruyor giysiler, arkada Devrim anıtı, onun kubbesi altındaysa ithalatı kesinlikle yasaklanmış malları satan yerler, on yıllık, modası geçmiş karaborsa giysiler; zavallı ben, diye mızmızlanıyor Yetim, Yumurta ve Bebek Be arkasında caddedeki giysi askıları arasında dolaşırken, iştahla tüvitleri, derileri, parlak ayakkabı çivilerini ve gringo gömleklerinin yumuşak pamuklularını okşuyor. Dört Fırlama&rsquo;ya hükümetin zorla yaptırdığı perhiz yüzünden hepsi yasak. Dostumuz Yumurta geçmişe özlem duyarak, uluslararası piyasaya sürülmek üzere üretilmiş, gayri meşru ama Devrim anıtının altında göstere göstere satılan tüketim mallarına bakıyor, daha güzel görünsün diye Bebek Be&rsquo;ye almak isterdi böyle şeyleri, ama ona gizliden gizliye hizmet etmekle sınırlıyor kendini; yatağını yapıyor, onu yatağa yatırıyor, yorganını düzeltiyor, en sevdiği lahana bebeğini veriyor; Yumurta&rsquo;nın bir geçmişi olduğunu böyle anlıyoruz, bu fırlamaların sinirlerimi tepeme fırlatan şeyi de bu, benim bile bir geçmişim var (genetik bilgi) ama onların, hele hele Yetim&rsquo;in bir geçmişi yok, Hipi ise kendi geçmişini kendi icat ediyor, kendisinin bile olmayan bir geçmişi: je suis la serpent-á-plumes, tabii, ahbap, elinde o vantilatörle.</p>

  <p class="p20">Günün birinde, annem (içinde de ben, unutmayın) Hipi&rsquo;yle çıkıyor; çünkü Hipi herkesin bir kız arkadaşı olduğunu ve hatta bebek beklediğini düşünmesini istiyor. Annem bu fikri tutuyor ve ona bu iyilikte bulunuyor. Hipi bizi baba evine götürüyor; Balbuena ve Puebla otoyolunun yakında, bir çatıda, su depolarının arasında ev: Kulübenin duvarlarını su depolan oluşturuyor, içerisi o kadar karanlık ki içerideki insan kalabalığını görmek mümkün değil ama Hipi hepsini öpüyor, onlarla Nahuati dilinde konuşuyor, selamını yineliyor &ldquo;in ixtli, in yóllotl&rdquo;, annem de aynı şeyi İspanyolca söylüyor (bu yaşadığımız çağda annem olabildiğince az akılcı davranmak istiyor); &ldquo;bir yürek, bir zihin&rdquo;, pançolara, serapelere, gazete kâğıtlarına sarınmış şekilsiz yaşlı adamlar ve kadınlar önünde vakarla dizlerini kırıyor; çöp kuşağında inşa edilmiş kayıp, isimsiz şehirdeki barakada oturuyorlar ama etraftan alet edevatla dolu, bunları herhalde Hipi Toltec keşiflerinden sonra onlara getiriyor; çünkü pilli vantilatörü kuru erik gibi buruş buruş ufak, yaşlı bir adama veriyor, adam da aleti dikkatle Mixmaster&rsquo;inin, Sanyo buzkutusunun, Philips televizyonunun, Sears tost makinesinin, Machiko Kyo saç kurutma makinesinin, Osterizer mikrodalga fırının, Kawabata alarmlı radyosunun yanına koyuyor, bütün bu eşyalar sokaktan bile ışık almayan sepya rengi, elektriksiz, puslu karanlıkta depolanmış. Bu müsrif çocuğun durmadan getirdiği ganimetleri böyle sonsuza kadar biriktirip biriktirmeyeceklerini merak etti annem. İspanyol Sarayına hindistancevizleri, magueyler, hamaklar, plastik toplar, altın, kıymetli ağaçlar, tüylü taçlar, opal alınlıklarla dönen Kolomb ya da Cortés gibi, ona teşekkür ediyorlar, o ellerini öpüyor, uzun, yağlı, düz saçlarını okşuyorlar, hepsi Aztekçe konuşuyor ve en azından anneme göre çok şiirsel ve güzel şeyler söylüyorlar:</p>

  <p class="p20">&ldquo;UeuetiliztIi!&rdquo; (Büyükler!)</p>

  <p class="p20">&ldquo;Xocoyotizin!&rdquo; (Genç evlat!)</p>

  <p class="p20">&ldquo;Aic nel toxaxahacayan.&rdquo; (Asla yok olmayacağız)</p>

  <p class="p20">&ldquo;On tlacemichtia.&rdquo; (Orada her şey çalınmıştı)</p>

  <p class="p20">&ldquo;Olloliuhqui, olloliuhqui!&rdquo; (Feleğin çemberi nasıl da dönüyor!) ve müthiş bir tatminle hamile anneme bakıyorlar, onun merkezine bakıyorlar, benim olimpik bir dalışa hazırlandığım yere ama Tlalpan&rsquo;a geri döndüğümüzde hâlâ Hipi&rsquo;nin dünyasını bir geçmiş olarak algılayamıyorum (herkesin bilinçli bir geçmişi olmasını istiyorum böylece ben de daha iyi doğacağım) sadece farklı bir şey; gizli bir ailesi var ve o ailenin tek anısı sessizlik.</p>

  <p class="p20">Yetim Huerta için de benzer bir durum söz konusu (aslında hepsi için, bunlar onların geçmişleri, sadece gelip geçmiş olanlar, başka bir şey yok, dingin genlerim öyle söylüyor, geçmiş geçmiştir), ama en azından Yetim kayıp bir ağabeyden söz ediyor. Kayıp Çocuk, diyor ona, Chicago&rsquo;da oturan bir büyükanneden söz ediyor, İspanyolcayı unutmuş, İngilizceyi de hiç öğrenememiş; dilsiz olmuş, sessizliğin anısı, diyorum tekrar, bu sefer rüzgâr ve buz cehennemleriyle boğucu bir araf arasında sıkışmış: Chicago, Büyük Omuzlar Şehri, diyor annem, bir şiirden alıntı ve bir hayal aydınlatıyor gözlerini hepsinin &ndash;Yumurta, Yetim, Hipi, görünmez Bebek Be (birdenbire onu dünyadaki her şeyden daha fazla görmek istiyorum, onu sadece benim görebileceğime inanıyorum birdenbire; ama bunu yapabilmek için öncelikle doğmam lazım, doğup görmem lazım, görünmez olduğu doğru değil, buna inanıyorum; çünkü beni de kimse görmüyor, kimse umursamıyor, ille de tekmelemem lazım ya da zıplamam ya da Chicago&rsquo;nun veya Michigan Gölü&rsquo;nün karnında kuğu dalışları yapmam).</p>

  <p class="p20">O Mayıs günlerinde Chicago&rsquo;nun lafı çok geçiyordu; çünkü Yetim&rsquo;in, sessizliğe mahkûm olan büyükannesi orada yaşıyordu. Ama başka bir sebep daha vardı: Fernando Amca, San Pedro Apostol evine iki yerliyle birlikte uğramıştı, şubatta kör insanların topraklarında yaptığı keşif sırasında rastlamıştı bu çifte, açık renk gözlü ve koyu tenli bu tuhaf çift canlı renklerin evinin eşiğinde iki yumuşak heykel gibi duruyorlardı, kör olup olmadıklarını bilmiyorum (söyledim ya; beni görmüyorlar, benim gibi görünmeyen ve durmadan biriken bu insanları nasıl yargılayabilirim, rica etsem haşmetlileri aritmetiği halletse: Bebek Be, Hipi&rsquo;nin sigara içen ailesi, şimdi de annemle babamın güzel ve güçlü olduklarını, bulutlu gözlerinde de tuhaf bir kararlılık olduğunu söyledikleri bu çift).</p>

  <p class="p20">Fernando Amca onlar adına konuşuyor, ama annemle babam çiftin suskunluğunun bütün ifadelerden daha hoş olduğunu söylüyor; bu ülkede bu çiftten, onlar gibi insanlardan daha akıllı, daha iyi kimse yok, hiç kimse, ne maliyeci Don Ulises López, ne bakan Don Federico Robles Chacón, ne akademisyen Don Homero Fagoaga, ne duyarlı ve acılı muhafazakâr isyancı babam, ne soldaki serinkanlı, aklı başında (cidden öyle olmaya çalışıyor) mamma mia &ndash;olayların aşikâr sonuçlarına karışmamak için bazen o kadar sessiz kalıyor ki&ndash; hepsini toplasan bu yerli çift kadar akıllı ve kararlı değil, onlar ki büyük gürültünün koptuğu gün, kızın ilk aybaşının gecesinde evlenip benim yaratıldığım anda başka bir çocuk yarattılar, anne babası tarafından hiç görülmeyecek bir kardeş verdiler bana, (hatırla Okuyucu) anlaşılmaz, gürültülü, eşi benzeri olmayan, bütün zamanların çılgına döndüğü, kimsenin uyur mu, uyanık mı olduğunu anlayamadığı bir günde.</p>

  <p class="p20">Fernando Amca kör insanların sienasına döndüğünde önceki ziyaretini evlenmek ve çocuk yapmak için kullanan bu çift onun dönüşünün kokusunu tanıdılar (İspanyol asıllı tarihçinin şaşmaz kokusunu), zamk gibi ona yapıştılar, tanrılar bilir nereden öğrendilerse hep o kelimeyi yineliyorlardı <span class="t17">{Chicago, Chicago);</span> Benítez onlara dedi ki, &ldquo;Yok <span class="t17">Chicago Micago,</span> yok, burada kalın, burası sizin memleketiniz, burada size ihtiyaç var, dünyada kaybolursunuz, iki ay sonra ikisi de burada, hamile, ikisi de kör. Yerliler, yabancı dil bilmiyorlar, putlara tapıyorlar, mitomanyaklar, şamanikler, bağdaştırmacılar, bir de üstüne üstlük ağızlarına sıçılmış, bu sorunlar koleksiyonu kulağa nasıl geliyor? Daha ne diyeyim? Büyük bir kararlılıkla, büyülü bir iradeyle <span class="t17">Chi-ca-go</span> diyerek buraya geliyorlar, kimse onları durduramayacak; köy hayatının asırlık fakirliğinden kaçacaklar, dünyanın en yiğit, en inatçı, en çılgın insanları onlar, hem de benimle aynı anda gebe kalınan kardeşimi yarattılar! Kaderlerini yenecekler. Uğraşmaya değecek mi peki?</p>

  <p class="p20">Ben ne olup bittiğini anlamıyorum doğrusu. Don Fernando kafa patlatıyor, mücadele ediyor; &ldquo;Chicago&rdquo; diyorlar; orası soğuk; Yetim Huerta&rsquo;nın büyükannesi orada; madem ısrar ediyorlar işte adresi; başlarına bela arıyorlar.</p>

  <p class="p20">Yatakta babam anneme diyor ki:</p>

  <p class="p20">&ldquo;Quetzalcoatl doğuya gitmişti.&rdquo;</p>

  <p class="p20">&ldquo;Cortés batıdan gelmişti.&rdquo;</p>

  <p class="p20">&ldquo;Kaçak Meksikalılar kuzeye gidiyor.&rdquo;</p>

  <p class="p20">&ldquo;Ölüler güneye.&rdquo;</p>

  <p class="p20">&ldquo;Bunlar Meksika&rsquo;nın temel noktalan, kimse onlardan kaçamaz!&rdquo;</p>

  <p class="p20">&nbsp;</p>

  <h3 class="h31"><a id="ncx2103"></a><a id="a70"></a>9</h3>

  <p class="p20">Babamın şehirde yolunu bulmak için bir pusulaya ihtiyacı var; Bilinmez Denizdeki gemici gibi. Grup hayatta kalabilmek için işsiz kaynayan bu şehirde hepsinin çalışması gerektiği kararına vardı; şüphe uyandıran bir durumdu ama kimse Homero Dayı hakkında bir şey bilmiyordu, Fernando Amca da mütevazı bir üniversite maaşıyla geçiniyordu, bir de kitaplarının Polonya ve Yugoslavya&rsquo;daki başarısıyla (hayal bile edemeyeceği milyonlarca zilotisi ve dinarı olmuştu, ama Meksika&rsquo;da peso olarak harcadığı para on üç Yugoslav ve Polonyalı yazarın gelirine denkti) ve kendisini D.F. otoparklarında panik yaratmaya adamıştı.</p>

  <p class="p20">Mesela: birdenbire ortaya çıkıp otopark müfettişi olduğunu ilan ediyor. İnsanlar onun Son Sorguda ortaya çıkan Jüpiter olduğunu zannediyorlar, hepsi koşuşup saklanıyor, eroinin üzerine su döküyorlar, otu lağıma döküyorlar, havadaki marihuana kokusu hakkında hiçbir şey bilmiyormuş gibi davranıyorlar; ama herkes uyuşturucu trafiğinim otoparklarda, bagajlarda, motorlarda, koltukların altında sürdüğünü bilse de sadece Don Fernando elini taşın altına sokuyor, herkese kendisinin satın alınamaz bir müfettiş olduğunu söylüyor. Böyle şok görülmemiştir, Fernando Amca&rsquo;nın tek isteği ahlaki terör önemli olan hiç rüşvet kabul etmemek, bu yüzden de bu yaptığından ne kendisi bir kâr sağlıyor ne de biz.</p>

  <p class="p20">&ldquo;Zaten bizim zamanımızda rüşvet belli bir zümrenin tekeline girdi. Önceleri onların da kendine göre demokrasisi vardı; herkese açıktı. Aslında Meksika Devrimi&rsquo;yle kazanılan tek insan hakkı yozlaşma hakkıydı ki bu hak El Salvador&rsquo;da ya da Paraguay&rsquo;da belli bir zümreye aittir ama Meksika&rsquo;da herkesin malıdır, başkanından tut gazetecisine, devriye gezen polisine kadar &ndash; yozlaşmamışların hepsi de götoğlanıdır. Zaten Meksika&rsquo;da eskiden rüşvet doğalmış, Azteklerden, sömürge döneminden beri; yoksa İspanyol Kralı 3. Carlos&rsquo;un sarayında rüşvete &ldquo;Meksika yağı&rdquo; neden desinler ki? Ama son zamanlarda, sevgili yeğenlerim ve siz TÖAS&rsquo;lar, memurlar ilk rüşveti reddediyorlar ve kimin daha fazla vereceğini görmek için bekliyorlar, sahneler hazırlıyorlar &ndash; Bu ne cüret bayım! Uluslararası Bebek Mamaları bana bunun iki katını önerdi. Emirlikler Bahşiş Kurumu üç katını, daha neler! Hadi ama, siz bunların çok üstündesiniz bayım. Son günlerde uluslararası bir kelime dağarcığı kullanmaya bile başladılar; saf ve basit rüşvete imtiyaz yahut bahşiş diyorlar, komisyon üzerinden pay vermeye de pot-de-vin diyorlar. Rüşvetçiler bile havalara girmeye başladı; artık öyle önlerine geleni satın almaya çalışmıyorlar, rüşvet verecekleri adamı kendileri seçiyor. Kategoriler var, buna ne diyeceksiniz? Trafik polisine rüşvet veren biri Meksika adabını ciddi bir biçimde ihlal etmiş demektir. Gümrük memuruna rüşvet vermek insanı gözden düşürür. Rüşvet, gerçek rüşvet Başpiskoposa veriliyor. Başkana, Bakan Robles Chacön&rsquo;a, Anadok&rsquo;a ya da sınır ötesinde Kuzey Amerika Başkanı Ronald Rancer&rsquo;e (tabii gerçekten öyle biri varsa, eğer adam göründüğü gibi değilse; yani bir fotoğraf vesilesi, uçucu bir TV imgesi, sesini kimse duyamıyor; çünkü ses onu Camp Goliath&rsquo;ta bir hafta sonu geçirmesi için götürmeye gelen helikopter tarafından boğuluyor, Colorado vaha pencereli karavanların üzerinde bir çıkartma, bir hologram!). Hele bir Demir Lady&rsquo;ye, İmparator Akihito&rsquo;ya, Rahip Tutu&rsquo;ya ya da Rahibe Teresa&rsquo;ya rüşvet verin de görelim. İşte ben ona rüşvet derim, öyle bitli kongre üyelerine, köşedeki polise, gümrük memuruna vermek de neymiş, hıh!&rdquo;</p>

  <p class="p20">Durum böyleyken babam pusulasını aldı, annem (içinde ben) ve Dört Fırlama&rsquo;yla birlikte, genel işsizlik içindeki işlerini organize etti, böylece Ekim&rsquo;deki Kristof yarışmasına kadar hayatta kalabilecektik, sonra yaşamak neymiş görün, ey felek atma bana kelek ya da babamın dediği gibi &ldquo;Kargaşaya lüzum yok, kargaşaya lüzum yok...&rdquo;</p>

  <p class="p20">İşte neşeli Mayıs ayında şunları yaptılar:</p>

  <p class="p20">Yumurta Tlalpan bölgesi hava durumu memuru olarak bir TV&rsquo;de iş buldu ama kovuldu; çünkü geleneksel olarak, resmen programları daha hoş kıldığı belirtilen heyecan biçimleri olan fırtınalar, hortumlar depremler ve benzeri şeyleri önemli görmemek gibi güçlü bir eğilimi vardı. &ldquo;Bugün hava dünkü gibi,&rdquo; ya da &ldquo;Dünkü hava bugünkünden daha iyiydi&rdquo; demek ona yetiyordu.</p>

  <p class="p20">İşinden atıldıktan sonra, Avenida Universidad&rsquo;daki Sanbom&rsquo;da temizlikçi olarak iş buldu. Lokanta ve mağazalar en nihayet boşaldığında dostumuz Yumurta önce yerleri süpürüp paspaslardı, sonra da kitap bölümünden Madrid&rsquo;le Alianza Editorial tarafından yayımlanmış (son derece pahalı) bir kitap alıp boş kafede şafak sökene kadar okurdu. Böylece son derece gizli bir şeye dönüştü: Sanbom&rsquo;un Okuru. Farkında olmadan annem Angeles&rsquo;in hiç bitiremediği o kitabı almıştı: Platon&rsquo;un <span class="t17">Cratylus</span>&rsquo;u<span class="t17">,</span> sözü edilen yegâne şeyin isimler olduğu o diyalog. İsim nedir? Bir isim bir nesne isimlendirilmeyi talep ettiği için mi vardır? İsim sadece bir kapris midir? Yoksa belki; bize isim veren Tanrı mıdır? Yumurta ve Angeles, o kitap Yumurta&rsquo;yı Angeles&rsquo;in dünyasına bağlamıştı ve ikisi de bunu bilmiyordu.</p>

  <p class="p20">Hipi Toltec sırasıyla, sokakta tütün tükürdü, ateş yuttu, pire terziliği, havai fişek uzmanlığı ve cins köpek gezdiriciliği yaptı. Ama elini sürdüğü bütün köpekleri kudurttu; fırlattığı havai fişeklerden biri o kadar yükseğe çıktı ki fanusun sadece bir peri masalı olduğunu açıkça kanıtladı; pireler aniden sendika kurdu; tükürdüğü tütünlerden en uzağa giden Don Ulises López&rsquo;in siyah Transnational limuzininin plakasına isabet etti ve kimse onu temizleyemedi; sanırım Hipi&rsquo;nin tükürdüğü, Beşinci Güneş&rsquo;teki ateşe eş bir sıvıydı.</p>

  <p class="p20">Yetim Huerta Cuemavaca&rsquo;da havuz kazıcı olarak işe başladı ama işten ayrıldı; çünkü ne zaman kazmayı bitirse çukura su yerine ölüler yağıyordu, tam tepesine. Meseleyi fazla kurcalamak istemedi ve Mexico City&rsquo;ye geri döndü, yeni Chaplinsi masumiyet havası ev bakıcısı olarak başarılı olmasını garantiledi. Böylece Mayıs ayında Taxco ya tatile giden Don Ulises López ve karısı Doña Lucha&rsquo;nın devasa evinin sorumluluğunu üstlendi. Ada Deng&rsquo;in Aca&rsquo;daki gecen kulübünde öldüğünü düşündüğümüz Penny López&rsquo;in hayatta olduğunu da babama o haber verdi; Las Lomas del Sol&rsquo;daki malikânede, sert dadısı Bayan Ponderosa&rsquo;nın gözetimi altında yapayalnızdı.</p>

  <p class="p20">Babam bu kıymetli bilgiyi bir kenara not etti ve SEPARVE&rsquo;ye vurdu, Meksika atasözlerini çevirecek birini arıyorlardı, çünkü &ndash;hayrettir&ndash; Meksika halk deyişleriyle ilgilenen bir Avrupa pazarı bulmuşlardı; Vecchio Mondo&rsquo;da gerçeğe ve bilgeliğe duyulan açlık safhadaydı.</p>

  <p class="p20">Babamın Londra&rsquo;da ve Paris&rsquo;te dahi hararetli bir muhabbetle karşılanan en meşhur ithalleri şunlardı:</p>

  <p class="p20">Beni dağ başında bir başıma ıslık çalar bıraktın</p>

  <p class="p20">A qu&rsquo;elle est naine ma fortune, que est-ce qu&rsquo;elle grandira?</p>

  <p class="p20">Bana keçi etiyle pandispanya yaptın!</p>

  <p class="p20">La prudence, on l&rsquo;appele connerie</p>

  <p class="p20">Burada sadece tabaklanmış domuz derilerim çıtırdıyor!</p>

  <p class="p20">Aux femmes, ni tout l&rsquo;amour ni tout le fric</p>

  <p class="p20">Kaktüsü sadece çiçek açtığında ziyaret ederiz</p>

  <p class="p20">Faute de baguette, mangez des tortillas</p>

  <p class="p20">Bana dayı deme, daha karşılaşmadık</p>

  <p class="p20">Les amours â la distance sont pour des cons à outrance</p>

  <p class="p20">Bu temiz sanayi ("Aguacate maduro, pedo seguro"yu çevirmek isteyen Angel&rsquo;in &ldquo;Sanat sanat, kıçım iki kanat&rdquo; karşılığını bulması dışında) aynı zamanda sorunsuzdu da ("rosario de Amozoc"un bile şanlı şerefli karşılıkları vardı: &ldquo;Arbede&rdquo; ve &ldquo;Branlebas") hem de iyi para getiriyordu, Tlalpan paktına göre babam bu parayı annem, Yumurta, Hipi, Yetim ve (muhtemelen) Bebek Be arasında bölüştürüyordu, bendeniz de cabası.</p>

  <p class="p20">Aynı zamanda annem Kültür Yazın Eğitim Bakanlığı&rsquo;nda (KÜYE-BAK) işe girmişti, görevi Shakespeare&rsquo;in proleter mahallelerinde (başka türlüsü var mıydı?) anlaşılabilecek basit versiyonlarını hazırlamaktı. D.F.&rsquo;in proleter mahalleleri, DeeFee, DeFol, DeForme, De Facto, Defin. <span class="t17">Hamlet</span> çevirisiyle büyük haşarı kazanmıştı:</p>

  <p class="p20">&ldquo;Olmak mı yoksa ne?&rdquo;</p>

  <p class="p20">Ama sonra hepsini değiştirmişti, çünkü belki de şöyle başlaması gerekiyordu:</p>

  <p class="p20">&ldquo;Burada olmak ya da olmamak?&rdquo;</p>

  <p class="p20">Grubun bütün üyeleri böylesi haşan kazanamamıştı. Müzik kariyerleri sona erdiği için Dört Fırlama&rsquo;nın morali çok bozuktu, kendilerinden boşalan meydana İmmanuel Kanto grubunun entel elemanlarının dolmasına fena içerliyorlardı.</p>

  <p class="p3"><span class="t17">&nbsp;</span> <span class="t17">Saf akl</span><span class="t17">ı</span><span class="t17">n ele</span><span class="t17">ş</span><span class="t17">tirisi</span><span class="t17"><br />
  &nbsp;</span> <span class="t17">Delili</span><span class="t17">ğ</span><span class="t17">in kesin tedavisi</span></p>

  <p class="p20">Haboso Biraderlerin kaba vahşeti de cabası:</p>

  <p class="p3"><span class="t17">Dün gece baban</span><span class="t17">ı</span><span class="t17">n anan</span><span class="t17">ı</span> <span class="t17">düzü</span><span class="t17">ş</span><span class="t17">ünü seyrettim</span><span class="t17"><br /></span> <span class="t17">İ</span><span class="t17">çim d</span><span class="t17">ı</span><span class="t17">ş</span><span class="t17">ı</span><span class="t17">ma ç</span><span class="t17">ı</span><span class="t17">kt</span><span class="t17">ı</span><span class="t17">, salamlar, ekmekler dilim dilim</span></p>

  <p class="p20">sabahtan akşama kadar radyoda başka şey çalmıyordu, oysa Fırlamalar doksanlarda patlama yapacak şarkılarının sözlerini bir yıl boyunca açık etmemek zorundaydılar:</p>

  <p class="p3"><span class="t17">&nbsp;</span> <span class="t17">Kal</span><span class="t17">ı</span><span class="t17">rsam e</span><span class="t17">ğ</span><span class="t17">er, unuturum onu</span><span class="t17"><br />
  &nbsp;</span> <span class="t17">Gitmek i</span><span class="t17">ş</span><span class="t17">in en iyi yolu</span><span class="t17"><br />
  &nbsp;</span> <span class="t17">Ey Kibir Hatun, sak</span><span class="t17">ı</span><span class="t17">n</span><span class="t17"><br />
  &nbsp;</span> <span class="t17">Yapma beni saf â</span><span class="t17">ş</span><span class="t17">ığı</span><span class="t17">n;</span><span class="t17"><br />
  &nbsp;</span> <span class="t17">Kal</span><span class="t17">ı</span><span class="t17">rsam e</span><span class="t17">ğ</span><span class="t17">er, unuturum onu</span><span class="t17"><br />
  &nbsp;</span> <span class="t17">Gitmek i</span><span class="t17">ş</span><span class="t17">in en iyi yolu.</span></p>

  <p class="p20">bu şarkıyı bitkin bir halde geceleyin yazmışlardı, Tlalpan&rsquo;daki evde. Günün birinde eve Don Homero Fagoaga Dayı&rsquo;nın ilişikteki notu kaçınılmaz bir biçimde geldi:</p>

  <p class="p7"><span class="t18">Pek K</span><span class="t18">ı</span><span class="t18">ymetli Ye</span><span class="t18">ğ</span><span class="t18">enlerim:</span></p>

  <p class="p7"><span class="t18">1 May</span><span class="t18">ı</span><span class="t18">sta ikinizin de evden ç</span><span class="t18">ı</span><span class="t18">kt</span><span class="t18">ığı</span><span class="t18">n</span><span class="t18">ı</span> <span class="t18">gördüm. Elbiselerinizi inceledim ve yorumlar</span><span class="t18">ı</span><span class="t18">n</span><span class="t18">ı</span><span class="t18">z</span><span class="t18">ı</span> <span class="t18">dinledim. Hepimiz, üzerinde hakk</span><span class="t18">ı</span><span class="t18">m</span><span class="t18">ı</span><span class="t18">z olan ayn</span><span class="t18">ı</span> <span class="t18">çat</span><span class="t18">ı</span> <span class="t18">alt</span><span class="t18">ı</span><span class="t18">na s</span><span class="t18">ığı</span><span class="t18">nd</span><span class="t18">ığı</span><span class="t18">m</span><span class="t18">ı</span><span class="t18">za göre, en az</span><span class="t18">ı</span><span class="t18">ndan, juris tantum yak</span><span class="t18">ı</span><span class="t18">n geçmi</span><span class="t18">ş</span><span class="t18">le olup bitenler hakk</span><span class="t18">ı</span><span class="t18">nda mutlak gerçe</span><span class="t18">ğ</span><span class="t18">i anlatt</span><span class="t18">ığı</span><span class="t18">m</span><span class="t18">ı</span><span class="t18">z</span><span class="t18">ı</span> <span class="t18">dü</span><span class="t18">ş</span><span class="t18">ünüyordum. Hayal k</span><span class="t18">ı</span><span class="t18">r</span><span class="t18">ı</span><span class="t18">kl</span><span class="t18">ığı</span><span class="t18">na u</span><span class="t18">ğ</span><span class="t18">rad</span><span class="t18">ığı</span><span class="t18">m</span><span class="t18">ı</span> <span class="t18">itiraf etmeliyim. Siz ikiniz h</span><span class="t18">ı</span><span class="t18">yanet içinde, kâr amac</span><span class="t18">ı</span><span class="t18">yla kendinizi bana uzun saçl</span><span class="t18">ı</span><span class="t18">, kot pantolonlu hippitekler olarak tan</span><span class="t18">ı</span><span class="t18">tt</span><span class="t18">ı</span><span class="t18">n</span><span class="t18">ı</span><span class="t18">z, altm</span><span class="t18">ı</span><span class="t18">ş</span><span class="t18">l</span><span class="t18">ı</span> <span class="t18">y</span><span class="t18">ı</span><span class="t18">llar</span><span class="t18">ı</span><span class="t18">n argosunu kullanarak zekâvetimi yanl</span><span class="t18">ı</span><span class="t18">ş</span> <span class="t18">yönlendirdiniz ve Mick Jaggerlarm, Janis Joplinlerin, Chic Gueveralar</span><span class="t18">ı</span><span class="t18">n zaman</span><span class="t18">ı</span><span class="t18">na hayran saf çaylaklarla u</span><span class="t18">ğ</span><span class="t18">ra</span><span class="t18">ş</span><span class="t18">t</span><span class="t18">ığı</span><span class="t18">m</span><span class="t18">ı</span> <span class="t18">dü</span><span class="t18">ş</span><span class="t18">ünmemi sa</span><span class="t18">ğ</span><span class="t18">lad</span><span class="t18">ı</span><span class="t18">n</span><span class="t18">ı</span><span class="t18">z. Ama büyük bir yaland</span><span class="t18">ı</span><span class="t18">!</span> <span class="t18">İ</span><span class="t18">kiniz de isyankâr muhafazakârl</span><span class="t18">ığı</span><span class="t18">n gerici öncüleriymi</span><span class="t18">ş</span><span class="t18">siniz! Yüzy</span><span class="t18">ı</span><span class="t18">l</span><span class="t18">ı</span><span class="t18">n ilk yar</span><span class="t18">ı</span><span class="t18">s</span><span class="t18">ı</span><span class="t18">ndaki modaya uyuyorsunuz, gringonun birinin Ay&rsquo;a demir at</span><span class="t18">ı</span><span class="t18">p evrenin dengesini altüst etmedi</span><span class="t18">ğ</span><span class="t18">i zamanlardaki modaya. Hayat</span><span class="t18">ı</span><span class="t18">mda pek fazla</span> <span class="t18">ş</span><span class="t18">ok ya</span><span class="t18">ş</span><span class="t18">ad</span><span class="t18">ı</span><span class="t18">m, ama hiçbiri sizin bu hileniz kadar dünya kavray</span><span class="t18">ı</span><span class="t18">ş</span><span class="t18">ı</span><span class="t18">m</span><span class="t18">ı</span> <span class="t18">krize sokmam</span><span class="t18">ı</span><span class="t18">ş</span><span class="t18">t</span><span class="t18">ı</span><span class="t18">.</span> <span class="t18">İ</span><span class="t18">ntikam</span><span class="t18">ı</span><span class="t18">m</span><span class="t18">ı</span> <span class="t18">bekleyin. Pilinizi p</span><span class="t18">ı</span><span class="t18">rt</span><span class="t18">ı</span><span class="t18">n</span><span class="t18">ı</span><span class="t18">z</span><span class="t18">ı</span> <span class="t18">toplay</span><span class="t18">ı</span><span class="t18">n, çünkü o ev pek uzu zaman size ait olmayacak!</span></p>

  <p class="p7"><span class="t18">Oyunuzu iyi kullan</span><span class="t18">ı</span><span class="t18">n. Tekrar seçim yok.</span></p>

  <p class="p7"><span class="t18">{imza) Homero Fagoaga, Filolog.</span></p>

  <p class="p20">Hipi ve Yetim Tlalpan kuşatmasına hazırlanmak gerektiğini söylediler; Homero onları ancak güç kullanarak dışarı çıkarabilirdi; ama o bunu yapmadan üzerine erimiş kurşun dökecekler, kıçına da bir kürek sokacaklardı, gerçi bu ona zevk verecekti ama olsun, fakat annem Angeles kendisini en çok şaşırtan şeyin H. Dayı&rsquo;nın Partiyle ve hükümetle uzlaşma sağlaması olduğunu söyledi (gerisi faso fisoydu), aynı zamanda Kristoflar yarışmasını tehlikeye sokacaktı; en büyük sapıklığı bu olacaktı, onu durdurmak gerekiyordu. Bunun üzerine bir Mayıs sabahı annemle babam en muhafazakâr ve eski moda giysileriyle Karavan Gogh&rsquo;u ve pusulayı alarak, yarışmanın statüsünü anlamak, adabıyla kayıtlarını yaptırmak için yola çıktılar (ben bilye kadar); çünkü artık Capitolina ve Famesia&rsquo;nın da dediği gibi &ldquo;çoluk çocuğa karıştıklarına&rdquo; şüphe yoktu.</p>

  <p class="p20"><span class="t17">&nbsp;</span></p>

  <p class="p20"><span class="t19">Kumbaradaki bozuk paralardan bile fazla söylenti</span></p>

  <h3 class="h31"><a id="ncx2144"></a><a id="a71"></a>10</h3>

  <p class="p20">Şehrin kuzeyindeki Yurttaşlık Sarayı ilk yapıldığında Pan-Amerikan Otoyolunun simgesel bitiş noktasıydı ve iki yanında Yeşil Yerli heykelleri vardı. Oradan, devirdaim eden suların arasından geçen bir yanyolla devasa merkezi adaya geçiliyordu ve şaka falan değil, tam orada her gün bir sürü yılan yiyen, kaktüs üstüne tünemiş bir kartal vardı. Kartal ikide birde değiştirilse bile bu kimsenin kontrol etmediği, etmek istemediği bir şeydi.</p>

  <p class="p20">O merkezi adadan düzinelerce merdiven tünellere iniyordu, orada Başkan Jesús María y José Paredes&rsquo;in iktidarı sırasında, sürüp giden krizin tam ortasında yapılan bu milyarlık binanın yapılmasını pek haklı çıkaran işlevini görmek için açılan asimetrik, parmaklıklı pencereler vardı.</p>

  <p class="p3">BÜTÜN YURTTAŞLARIN BİLGİ ALMA HAKKI VARDIR<br />
  BÜTÜN YURTTAŞLARIN ŞİKÂYETTE BULUNMA<br />
  HAKKI VARDIR<br />
  BÜTÜN YURTTAŞLARIN PES ETME HAKKI VARDIR</p>

  <p class="p20">Tepeden tırnağa karalara bürünmüş, biri bastonunu sallayarak, öteki matem tüllerini savurarak Angel&rsquo;le Angeles bir merdivenden tünele indiler ve herhangi bir şey yapmadan önce DANIŞMA kuyruğuna girdiler. İlk işleri bir çiftin 1992 Kolomb Günü Yarışması&rsquo;na nasıl katılabildiğini öğrenmekti. İki saat sonra, kelini kapamak için saçlarını öne taramış, eski tarz bürokratik giysiler giymiş, mavi siperlikli kolluklu bir adam dalgın dalgın annemle babamın ricalarını dinliyordu:</p>

  <p class="p20">&ldquo;Aman öööyle çok yarışma var ki...&rdquo;</p>

  <p class="p20">&ldquo;Evet ama bu Kristof Kolomb Yarışması, 12 Ekim 1992&rsquo;de düzenlenecek; bu yıl...&rdquo;</p>

  <p class="p20">&ldquo;Tabii ama biliyorsunuz her gün bir sürü yarışma yapılıyor.&rdquo;</p>

  <p class="p20">&ldquo;Evet ama sadece bir Kristof Kolomb Yarışması var.&rdquo;</p>

  <p class="p20">&ldquo;Emin misiniz efendim?&rdquo;</p>

  <p class="p20">&ldquo;Elbette, sizin de emin olmanız lazım, ne yaptığınızı biliyorsanız tabii...&rdquo;</p>

  <p class="p20">&ldquo;Sakın bana terbiyesizlik yapma genç adam... Sıradaki.&rdquo;</p>

  <p class="p20">&ldquo;Sıradaki benim karım, yine aynı soruyu soracak: Kristoflar Yarışması...&rdquo;</p>

  <p class="p20">&ldquo;Siz demin Kolomb demediniz mi, şimdi Kolomb Yarışması dediniz. Fikrinizi mi değiştirdiniz?&rdquo;</p>

  <p class="p20">&ldquo;Ha Kristof ha Kolomb, ikisi de aynı şey, Kristof Kolomb; yoksa kim olduğunu bilmiyor musunuz?&rdquo;</p>

  <p class="p20">&ldquo;Bak bana öyle hava atma yoksa bu pencereyi suratına çarparım."</p>

  <p class="p20">&ldquo;Hele bir dene...&rdquo;</p>

  <p class="p20">&ldquo;Aslında sizi meslektaşlarımdan birine postalamam lazım, ama bu hiç de hoş olmaz.&rdquo;</p>

  <p class="p20">&ldquo;Postayı mostayı bırak. Kolomb Yarışması, Anadok tarafından 12 Ekim 1991&rsquo;de...&rdquo;</p>

  <p class="p20">&ldquo;1992 dememiş miydiniz, yani bu yıl? Hiçbir şeyi doğru söylemez şeniz size kim nasıl yardım etsin?&rdquo;</p>

  <p class="p20">&ldquo;Yarışma 1992&rsquo;de yapılacak, ama Anadok 1991&rsquo;de ilan etti.&rdquo;</p>

  <p class="p20">&ldquo;Nüfuzunuzu mu kullanmaya çalışıyorsunuz?&rdquo;</p>

  <p class="p20">&ldquo;Sadece yarışmayı o duyurdu o kadar.&rdquo;</p>

  <p class="p20">&ldquo;Buralarda nüfuzunu kullanmakla tehdit edenlerin başına neler gelir biliyor musunuz? Ahlaki yenilenme diye bir şey duydunuz hiç?&rdquo;</p>

  <p class="p20">&ldquo;O hikâye çıktığında ben daha çocuktum.&rdquo;</p>

  <p class="p20">&ldquo;Şimdi de yaşlıyım diye bana hakaret ediyor, ne saygısızlık.&ldquo;</p>

  <p class="p20">&ldquo;Bakın bayım, ben sadece bu yarışma hakkında bilgi edinmek istiyorum, sizinle bir alıp veremediğim yok.&rdquo;</p>

  <p class="p20">&ldquo;Çok hoş. Şimdi de bana beceriksiz diyor. Durmayın, devam edin. Bu küstahlığınız nerelere varacak merak ediyorum.&rdquo;</p>

  <p class="p20">&ldquo;En derin saygılarımla bayım, nereden...&rdquo;</p>

  <p class="p20">&ldquo;Bana bak, benim bir adım var, neden bayım deyip duruyorsun, ben şenle akran mıyım?&rdquo;</p>

  <p class="p20">&ldquo;Peki, adınız ne?&rdquo;</p>

  <p class="p20">&ldquo;Hayal gücünü kullan.&rdquo;</p>

  <p class="p20">&ldquo;Hiç eser kalmadı. Sabrımı tükettiğinizde onun da dibini buldunuz.&rdquo;</p>

  <p class="p20">&ldquo;Madem öyle personel bürosuna gidip adımı öğrenin, böylece bir devlet memuruna nasıl saygı gösterileceğini de anlamış olursunuz.&rdquo;</p>

  <p class="p20">&ldquo;Ama ben sadece...&rdquo;</p>

  <p class="p20">&ldquo;Birazdan bana şu herif yahut parmaklıklar arasındaki moruk keltoş demeye başlayacaksınız, tam size göre, neden bana bütün gün salak gibi orada oturan ayakları leş kokulu bürokrat demiyorsunuz, bana salak demeye kalkma oğlum yoksa seni dışarı attırırım, hişt güvenlik, buraya gelin, bu adam beni tehdit ediyor, daha nelere katlanacağım yarabbi!&rdquo;</p>

  <p class="p20">Annemle babam Acapulco hadisesi sonucu ortaya çıkan şüphe bulutunun etkisi altında sıradan çıkıp aksi tarafa yönelerek başka bir danışma penceresi aramaya başladılar. Nihayet, saygıyla, alt dudağı terli, gri üniforma, tuhaf bir Fransız beresi giymiş, tekerlekli iskemlede oturan orta yaşlı bir bekçiye soru sorma cesaretini gösterdiler: &ldquo;Kristof Kolomb Yarışması hakkında nereden bilgi alabiliriz?&rdquo;</p>

  <p class="p20">&ldquo;Şu merdivenden inin,&rdquo; dedi sakat bekçi.</p>

  <p class="p20">&ldquo;Teşekkürler.&rdquo;</p>

  <p class="p20">Annemle babam merdivene doğru ilerlemeye başladılar.</p>

  <p class="p20">&ldquo;Bir dakika,&rdquo; dedi bekçi.</p>

  <p class="p20">&ldquo;Ne oldu?&rdquo;</p>

  <p class="p20">&ldquo;Aşağı mı ineceksiniz yukarı mı çıkacaksınız?&rdquo;</p>

  <p class="p20">&ldquo;Bilmiyorum. Yarışma bürosuna gitmek istiyoruz, siz dediniz ki...&rdquo;</p>

  <p class="p20">&ldquo;Bu merdiven aşağı iner.&rdquo;</p>

  <p class="p20">&ldquo;Peki yarışma bürosu aşağıda mı, yukarıda mı?&rdquo;</p>

  <p class="p20">&ldquo;Değişir.&rdquo;</p>

  <p class="p20">&ldquo;Değişir mi? Neye göre değişir?&rdquo;</p>

  <p class="p20">&ldquo;Aşağı inerek yukarı mı çıktığınıza ya da yukarı çıkarak aşağı mı indiğinize göre değişir. Arada büyük fark var.&rdquo;</p>

  <p class="p20">&ldquo;Yarışma bürosu nerede?&rdquo;</p>

  <p class="p20">&ldquo;Konuyu değiştirmeyin.&rdquo;</p>

  <p class="p20">&ldquo;Konuyu değiştirmek istemiyorum, tek istediğim biraz bilgi...&ldquo;</p>

  <p class="p20">&ldquo;Neden baştan söylemediniz? Bilgi edinmek için danışma penceresine başvuracaksınız, şu mavi siperlikli adamın durduğu yer.&rdquo;</p>

  <p class="p20">&ldquo;Konuyu serinkanlılıkla gözden geçirelim bayım. Bize bu merdivenden gitmemizi söylediniz. Şimdi söyleyin: yukarı çıkarak mı yukarı çıkmalıyız yoksa aşağı inerek mi aşağı inmeliyiz.&rdquo;</p>

  <p class="p20">&ldquo;Şimdi oldu işte.&rdquo;</p>

  <p class="p20">&ldquo;Öyle mi?&rdquo;</p>

  <p class="p20">&ldquo;Değişir.&rdquo;</p>

  <p class="p20">&ldquo;Neye göre?&rdquo;</p>

  <p class="p20">&ldquo;Merdivene gitmeden önce kapı var.&rdquo;</p>

  <p class="p20">&ldquo;Görüyorum. Kör değilim.&rdquo;</p>

  <p class="p20">&ldquo;Peki, söyleyin bakalım kapıdan dışarı mı çıkacaksınız yoksa içeri mi gireceksiniz?&rdquo;</p>

  <p class="p20">&ldquo;Dışarı çıkacağız, dışarı, kesinlikle dışarı.&rdquo;</p>

  <p class="p20">&ldquo;Öyleyse üç kat aşağı inin solda Kolomb Yarışması bürosunu bulacaksınız.&rdquo;</p>

  <p class="p20">&ldquo;Kolomb Yarışması mı?&rdquo; diye şüpheyle sordu bir hanım, 1940&rsquo;larda çevrilmiş bir Warner Bros filmindeki Bergen-Belsen&rsquo;in gardiyanlarından birine benziyordu: saçlar sıkı sıkı topuz yapılmış, kelebek gözlükler, gözlerin altı mor mor, dudaklar Conrad Veidt&rsquo;inkiler gibi, yüksek yakalı, eşarplı, akik yüzüğünde Hermann Goering&rsquo;in kabartması var ve insanı kendinden geçirecek şekilde Muzak çalan Valkyrilerin Geçidi.</p>

  <p class="p20">&ldquo;Mozart,&rdquo; diyor annem.</p>

  <p class="p20">&ldquo;Ne?&rdquo; Elindeki bıçakla tahtaya bir Demir Haç kazıyan hanım yılana benzeyen gözlerini kısıyor.</p>

  <p class="p20">&ldquo;On iki Ekimde yapılacak Kristof Kolomb Yarışması&rsquo;na yazılmak için nere...&rdquo;</p>

  <p class="p20">&ldquo;Tam yerine geldiniz.&rdquo;</p>

  <p class="p20">&ldquo;Şu işe bak.&rdquo; Babam içini çekti, kadından geri kalmamak için kendi kelebek gözlüğünü taktı.</p>

  <p class="p20">&ldquo;Kimin bebeği olacak?&rdquo; dedi bürokrat birden bire.</p>

  <p class="p20">&ldquo;Benim,&rdquo; dedi annem.</p>

  <p class="p20">&ldquo;Kanıtlanması lazım.&rdquo;</p>

  <p class="p20">&ldquo;Tabii.&rdquo; &nbsp;&nbsp;&nbsp;. &nbsp;&nbsp;&nbsp;.</p>

  <p class="p20">&ldquo;Dr. Menges!&rdquo; diye bağırdı hanım. &ldquo;Götterdämmerung için biri daha geldi!&rdquo;</p>

  <p class="p20">Saçları siyaha boyanmış, yanakları seğiren, hafif şaşı bir adam beyaz hastane paravanının arkasından çıktı. Üzerinde bir önlük, ısmarlama siyah ayakkabılar ve kiremit rengi eldivenler vardı. Gülümsedi.</p>

  <p class="p20">Anneme paravanın arkasına gelmesini söyledi (ben içeride korkudan titriyordum) babam da annemin peşinden gitmek istedi, ama hanım onu durdurdu.</p>

  <p class="p20">&ldquo;Bacaklarınızı açın,&rdquo; dedi doktor.</p>

  <p class="p20">&ldquo;Sözle bildirmem yeterli değil mi? En son iki ay önce âdet gördüm ve...&rdquo;</p>

  <p class="p20">&ldquo;Bacaklarını aç!&rdquo; diye bağırdı doktor.</p>

  <p class="p20">&ldquo;Ne dersiniz yağmur yağacak mı?&rdquo; dedi babam topuzlu hanıma.</p>

  <p class="p20">&ldquo;Benimle havadan sudan konuşmaya kalkışmayın,&rdquo; dedi hanım.</p>

  <p class="p20">&ldquo;Kusura bakmayın, peki sizce III. Dünya Savaşı ne zaman çıkacak?&rdquo;</p>

  <p class="p20">&ldquo;Karşımda böyle gemütlich davranmayın, sizi men ediyorum.&rdquo;</p>

  <p class="p20">&ldquo;Ben mi? Kesinlikle cüret edemem. Sizi dinlemeyi tercih ederim.&rdquo;</p>

  <p class="p20">&ldquo;Ne bilmek istiyorsunuz?&rdquo;</p>

  <p class="p20">Birdenbire babamın zihninde bir şimşek çaktı: &ldquo;Bu büronun faaliyetleri hangi kanun tarafından yönlendiriliyor, deyim yerindeyse buranın Kantçı kategorik buyruğu ne?&rdquo;</p>

  <p class="p20">Görevli hanım büyük bir ciddiyetle cevap verdi: &ldquo;Suçu atacak biri olduğu müddetçe herkes istediğini yapabilir.&rdquo;</p>

  <p class="p20">Doktor ucunda kor halinde bir gamalı haç olan sıcak dağlama demirini annemin dış dudaklarına (Ali Baha&rsquo;nın mağarasının girişi, meine Damen und Herren, hazine de BEN) yaklaştırdığında Angeles canhıraş bir çığlık attı; doktorun çenesine bir tekme yapıştırdı, doktor yere düşerken bebeğin Ari ırktan olmadığını, yarışmaya girmesine izin verilemeyeceğini, bebeğin kölelerin, Çingenelerin, Yerlilerin, Mağribîlerin, Yahudilerin, Samilerin kanını taşıdığını bağırıyordu, aklını kaçırdı, o deliler gibi bağırırken biz de kendimizi kaçırdık. Üç kat yukarı çıktık, tekerlekli sandalyesinde terk edilmiş, kımıldayamayan, kendi sidiğine batmış bekçiyi gördük, &ldquo;Nereye gidiyorsunuz? Hop! Önce bana sorun! O tarafa gidemezsiniz! O pencere dışarı bakmak için değil, içeri bakmak için!&rdquo; diye bağırdı bize.</p>

  <p class="p20">Annem, babam ve ben (her zamankinden daha mutsuzdum, Guerrero dağlarında proleter, şehvani silindirler tarafından ziyaret edildiğim zamankinden bile daha mutsuz, annem bacaklarını açtığı sırada çıkışıma &ndash;orası hep giriş olarak mı kullanılacaktı?&ndash; doğru yaklaşan doktorun gamalı haçlı dağlama demirini bir an için görmüştüm, zavallı masum, saf bendeniz korkudan ölmüştüm) ışık çeşmesine doğru koştuk ve ben, sadece ben, kor halindeki gamalı haçta bir çift, hipnotik mavi göz gördüm, bu bir çift göz aynı zamanda bir gözler deniziydi, aynı gözlerle birbiri ardına dalgalar, sanki hava, okyanus, kara mavi, hipnotik, zalim gözlerden ibaretti; babam aceleyle bir adama çarptı. Yurttaşlık Sarayının dev mermer koridorunda soluk soluğa kalan annem adamın kollarına düştü. Adam kızardı, düşmesin diye annemi tuttu ama sonra tuhaf bir tatlılıkla onu babama uzattı, sanki onu istemiyorum, benim değil, sizin mi der gibiydi.</p>

  <p class="p20">Uzun ince adamın siyah gözleri, gür kaşları, siyah gür saçlan, Transilvanyalı bir vampir gibi sivri kulakları vardı, sessizliklerin Nosferatu&rsquo;su sakarlığı yüzünden özür diledi. Çıkışı arıyordu.</p>

  <p class="p20">&ldquo;Çıkışı arıyorum.&rdquo;</p>

  <p class="p20">&ldquo;Galiba şu tarafta,&rdquo; diyerek eliyle gösterdi babam.</p>

  <p class="p20">&ldquo;Senelerdir arıyorum,&rdquo; diye ekledi adam, kâğıt yaka, siyah takım elbise, yelek, kalın gri bir kravat vardı üzerinde, bizi dinlemiyordu.</p>

  <p class="p20">Azıcık bir umut kırıntısıyla onu bulmayı ümit etmediğini, ama aramaktan asla vazgeçmeyeceğini söyledi.</p>

  <p class="p20">Annemle babam mavi siperlikli memurun penceresinin önünden geçtiler. Yaşı anlaşılmayan tombul, ufak tefek bir adamla konuşuyordu: &ldquo;Ona söyledim, gidemezsin sarhoşsun dedim, ne fark eder ha bugün gitmişsin ha yarın?&rdquo;</p>

  <p class="p20">Gözlerim kaldırınca annemle babamı gördü. &ldquo;Yine mi siz? Şimdi ne istiyorsunuz?&rdquo; diye bağırdı. &ldquo;Her şeyi bilmek ister misiniz? Her şeyi? Her şeyi?&rdquo;</p>

  <p class="p20"><span class="t17">&nbsp;</span></p>

  <p class="p20"><span class="t19">Sana inanaca</span><span class="t19">ğı</span><span class="t19">m Meksikal</span><span class="t19">ı</span> <span class="t19">bir k</span><span class="t19">ı</span><span class="t19">z kadar</span></p>

  <h3 class="h31"><a id="ncx2242"></a><a id="a72"></a>11</h3>

  <p class="p20">Mexico City&rsquo;de geçirdikleri yirmi küsur gün annemle babamı değiştirmişti. Genrabalarım derler ki biriyle birlikte yaşadığımızda zamanın geçtiğini fark etmeyiz, sonra günün birinde çığlığı basarız, şu bunağa bak! Saatin ne zaman gece yarısını çaldı moruk? Ama adam daha dün çocuktur! Sonra buğulu bir aynada kendi görüntümüzü görürüz ve kendimizi de kurtaramadığımızı anlarız çöküntüsünden Onu bunu bilmem, annem daha Meksike Sirkine girer girmez öksürmeye, burnu akmaya başladı, durmadan burnunu siliyor, ben bütün bunları hissediyor ve şiddetle kızıyordum, siz söyleyin sevgili Okuyucular haksız mıyım, onun salgılarına en yakın kişi benim diyorum ki bu bitmez tükenmez nezle akıntısı yüzme havuzumu kirletiyor. Öksürdü mü burada Richter Ölçeğiyle 7 şiddetinde deprem oluyor.</p>

  <p class="p20">Ben onun içindeyim ve bu sayede kimsenin bilmediklerini biliyorum; annem Angeles ara sıra pasif görünebilir; ama içi son derece hareketli, içindeki hindistancevizinin saatte bin kilometre hızla döndüğünü sadık hizmetkârınızdan iyi kim bilebilir, anlattıklarım da bunun en iyi kanıtı, eğer aracım o olmasaydı Gustavo Díaz Ordaz&rsquo;ın yönetimindeki Meclisten bile daha sessiz olurdum. Şu anda tek söylemek istediğim onun sayesinde, yirmi iki yaşındaki babam Angel&rsquo;i gördüğünü ve hep birlikte Mexico D.F.&rsquo;ye döndüklerinde, &ldquo;Genç ama yorgun görünüyor. Çok şefkat uyandıracak. Hiçbir hatun ona karşı koyamaz,&rdquo; dediğini biliyorum.</p>

  <p class="p20">Bir şeyler olduğuna dair kesin kanıtlar vardı. Çünkü bazı tuhaf döviz gelirleri vardı. Bu deyiş çevirme işi sayesinde annemle babam dev Tex-Coco-Mex-Çarşısı&rsquo;na keşiflerde bulunmuşlardı, çarşı kocaman bir haç şeklindeydi, Çar-şaf, Çar-kıfelek, Çar-pık, Çar-dak, eski Texcoco Gölü yatağına kurulmuştu, bütün lüks mallar, şık tüketim malları, sıraya girmeden alışveriş yapma şansı, bolluk; babam oranın Komünist ülkelerde dövizle mal satan mağazalar gibi olduğunu söylüyordu &ndash;dolarınız yoksa boşuna içeri girmeye zahmet etmeyin.</p>

  <p class="p20">Angel, Nuevo Liver Puddle&rsquo;da yürüyen merdivene binmiş aşağı iniyor; eli plastik tırabzanın üzerinde. Elini kaldırmıyor, hatta (özellikle) karşıdan gelen bir kadının elini gördüğü zaman. O ele dokunuyor. Bazen kadın eli geri çekiliyor. Bazen çekilmiyor. Bazen elini tutuyor. Bazen hafifçe dokunuyor. Bazen okşuyor. Diğer kadınlar, annemle ben başımızı çevirir çevirmez suç mahalline geri dönüp babamın hazırlıklı eline küçük kâğıt parçalan bırakıyorlar. Babam yine ölümsüz Don Juan&rsquo;ın (kendisi) ölümsüz sloganını uyguluyor: Bakalım sakız mı, yapışıyor mu!</p>

  <p class="p20">Bu demek değil ki şu cafcaflı Mayıs ayında, annemin karnı büyümekteyken (ben de onun içinde büyümekteyken) babam cinsel bolluk yaşamadan yaşlanıp yaşlanmadığını, fırsatları elinden kaçırıp kaçırmadığını bilme arzusunun saldırısına uğramamış, ama düşünceleri ve eylemleri arasındaki çelişki ona ket vuruyor. Yeniden uyanan cinselliği derici mi gerici mi? Politik faaliyetleri onu tekeşliliğe mi yoksa hareme mi sevk etmeli?</p>

  <p class="p20">Nihayet iyi bir sevişmenin bütün ideolojileri çöpe attığına karar verdi<span class="t15">.</span></p>

  <p class="p20">Annem onun her şeyini bağışlıyor, salak (diyorum çünkü yumurtakafa kıskançlığın hiçlik üzerine temellenmiş bir tecrübe olduğunu söylüyor; öteki orada değil, annem onu görmeyi reddediyor; öteki kadını. Sonuçta orada olan kıskançlık ve onun nesnesi; o da görünmez. Annem için önemli olan babamın geceleyin gelip beni affet demesi ben mükemmel değilim, başka bir şey olmak istiyorum, henüz ona ulaşamadım, yardım et Angeles ve annem, salak, onu gerçekten de seviyor; çünkü onda kendisinin zıddı olan her şeyi görüyor, yani kendisini tamamlayan şeyleri. Ama, bütün bunlara rağmen, günün birinde eşit olacakları ümidini hiç kaybetmiyor.</p>

  <p class="p20">&ldquo;Bana geceleyin düşünebileceğim bir şeyler ver,&rdquo; demişti bir keresinde ona, şimdi şikâyet edemiyor. Babam ona tonlarca düşünecek şey veriyor. Acaba diyor onu büyülemek yerine, Angel&rsquo;den büyüleniyor muyum, onun bir isyan ve kişisel yaratım programı hazırlamasından, sonra da bu programı inkâr eden ve mahveden isteklerden kendini kurtaramamasından büyüleniyorum. Bu Angeles&rsquo;i büyülüyor, ama Angeles artık babamı büyülemiyor ve bunun farkında değil, ona nasıl anlatacağımı da bilemiyorum. Şu sitem kırıntısının ötesinde bir şey söylemeye muktedir değil:</p>

  <p class="p20">&ldquo;Umarım günün birinde herkes gibi olmak istediğini söyleyeceksindir.&rdquo;</p>

  <p class="p20">Annem Angeles nasıl hayranlık uyandıran bir güven yayacağını biliyor. Herkes onunla babamın çok genç oldukları, kişiliklerini tamamlamamış oldukları bir yaşta karşılaştıklarını söylüyor. Annem ikisinin birbirlerini şekillendirebileceğini, oluşlarını paylaşabileceklerini, birbirlerini tanıyabileceklerini düşünüyor. İyimser biri o. Bu yüzden kâh birinin kâh ötekinin kazandığını kabul ediyor. Matamoros ve eşkıyaları tarafından Malinaltzin&rsquo;de ikisinin de ırzına geçilmesinden sonra kabullendikleri bir oyun bu; orada ikisi de kaybetti, ama ikisi de Mart ayında bir öğleden sonra olanları birbirlerini suçlamadan kabul etme yeteneğini kazandı. Ama daha Mayısta o incelikli soyluluğu telafi etmeye ve küçük iğneli yorumlarda bulunmaya başladılar, bu demekti ki bu sefer ben kazandım, bu sefer sen kaybettin, öyle ki Angeles&rsquo;in soyluluğu bile Angel&rsquo;in kabahatlerini fark ettiğinde bir söz sanatına dönüşüyordu: Bu sefer ben kazandım, çünkü soylu ve anlayışlıyım. Sonra babam, eğer o öfkelenmezse kendini suçlu hissetmeyeceğini belli etti. Onu hasta eden bu ruh soyluluğuydu: Gerald Ford olarak annem &ndash; uçanı kaçanı bağışlayalım da eve yemeğe yetişelim. Ama annem en ufak bir tiksinti gösterse babam kadınların suçu yaratan yaratıklar olduğundan dem vurmaya başlıyordu. Sonra annem kızıp ona şöyle diyordu:</p>

  <p class="p20">&ldquo;Bana onların resmini çiz.&rdquo;</p>

  <p class="p20">&ldquo;Anlatsam daha iyi,&rdquo; diyor Angel ve ışığı kapatıyor, sinirleniyorum. Ama biraz sonra ya biri ya öteki (gerçekten de sırayla yapıyorlar bunu, şaşmaz bir matematikle) yanağını ötekinin kulağına yaklaştırıyor, birisi ötekinin küçük ayağına bakıyor (hamster gibi), birisi (babam) parmaklarını ötekinin lüks mink üçgenine kaydırıyor, birisi (annem) altın fındıkların saklandığı kesenin ölçüsünü almış bile, hadi bakalım dörtnala; çarşaflar ısınıyor, yastıklar itiliyor, eski kulaksız dostum evine geri dönüyor, onu mutlulukla karşılıyorum: Selam sana! Animus intelligence!</p>

  <p class="p20">Her ikisinin de kendisini ötekinin aynasında görmeyi reddetmesi, her ikisinin de öteki dolayımıyla kendisinin yaşlanıp yaşlanmadığını, güzel sevişip sevişmediğini, rejime başlamasının gerekip gerekmediğini, ciddiye alınıp alınmadığını, gerçekten anılarını paylaşıp paylaşmadıklarını görmeyi reddetmesi ne kadar sürecek? Kim bilir Okuyucu! İyisi mi sen bu bölümün son sayfasını da çevir.</p>

  <p class="p20">&nbsp;</p>
</body>
</html>
