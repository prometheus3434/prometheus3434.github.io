<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h3 style="text-align: right;"><b><br/></b></h3>
<h3 style="text-align: right;"><b><br/></b></h3>
<h3 style="text-align: right;"><b>10</b></h3>
<div><b><br/></b></div>
<p><i>Sana bütün sırlarımı söyleyeceğim</i></p>

  <p><i>Ama geçmişim hakkında yalan söylüyorum</i></p>

  <p><i>Bu yüzden beni sonsuza kadar yataktan at</i></p>

  <p><i>-</i> Tom Waits, <i>Bayılana Kadar Tango</i></p>
<p><i><br/></i></p>

  <p><i>Pislikle sarılmış, karanlıklar içinde geçen bütün bir ömür; bu, Gölge’nin Gölkenarı'ndaki ilk gecesinde gördüğü rüyaydı. Bir çocuğun hayatı, çok önceden ve çok uzaklarda, okyanusun diğer tarafındaki bir ülkede, güneşin doğduğu topraklarda. Ama bu yaşamda güneşin doğuşu yoktu, sadece gündüzün loşluğu ve gecelerin körlüğü vardı.</i></p>

  <p><i>Onunla hiç kimse konuşmadı. Dışarıdan insan sesleri duydu ama insan konuşmasını baykuşların sesleri ya da köpek çığlıklarından daha iyi anlayamadı.</i></p>

  <p><i>Bir ömrün yarısı kadar uzun bir süre önce bir gece, büyük insanlardan birinin yavaşça içeri girdiğini, ne onu tokatladığını ne de beslediği, onun yerine onu göğsüne kaldırıp kucakladığını hatırladı, ya da hatırladığını sandı. Kadın iyi kokuyordu. Kadının yüzünden onun yüzüne sıcak su damlaları düştü. Korkmuştu ve korkudan yüksek sesle ağladı.</i></p>

  <p><i>Kadın onu çabucak samanların üstüne koydu ve kapıyı arkasından kapatarak kulübeden çıktı.</i></p>

  <p><i>O anı hatırladı ve hazine gibi sakladı, aynı lahana göbeğinin tatlılığını, eriklerin mayhoş tadını, elmaların katur kutur çiğneme sesini, kızarmış balığın yağlı hazzını hatırladığı gibi.</i></p>

  <p><i>Ve şimdi ateş ışığında yüzleri gördü, hepsi birden kulübeden ilk de</i><i>fa,</i> <i>başka de</i><i>fa</i> <i>da olmadı, çıkarılırken, ona bakıyordu. Demek insanlar böyle görünüyorlardı. Karanlıkta büyüdüğü için hiç yüz görmemişti. Her şey çok yeniydi. Çok tuhaftı. Kamp ateşinin ışığı gözlerini</i> <i>r</i><i>ahatsız etti. Boynundaki</i> <i>i</i><i>pi çek</i><i>i</i><i>p onu adamın onu beklediği yere götürdüler.</i></p>

  <p><i>Ve ilk bıçak ateşin ışığında kalktığında kalabalıktan büyük bir neşeli bağırış yükseldi. Karanlıktan gelen çocuk onlarla beraber, zevkle ve özgürce gülmeye başladı.</i></p>

  <p><i>Ve sonra bıçak indi.</i></p>

  <p>Gölge gözlerini açtı ve üşüyüp acıktığını fark etti; pencere camının içini bulandıran bir buz tabakasının olduğu bir dairedeydi. Donanın kendi nefesi olduğunu sandı. Giyinmek zorunda kalmayacağı için memnun bir şekilde yataktan çıktı. Geçerken tırnağıyla pencereyi kazıdı; tırnağının altında toplanan buzun sonradan eridiğini hissetti.</p>

  <p>Rüyasını hatırlamaya çalıştı ama mutsuzluk ve karanlıktan başka hiçbir şey hatırlamadı.</p>

  <p>Ayakkabılarını giydi. Eğer kasabanın konumunu doğru anladıysa, gölün kuzey ucundaki köprüyü geçip kasaba merkezine yürüyebileceğini düşündü. Kendine sıcak bir kışlık palto alacağına dair verdiği sözü hatırlayarak ince montunu giydi, dairesinin kapısını açtı ve tahta iskeleye çıktı. Soğuk nefesini kesti: Nefes aldı ve burun deliklerindeki bütün kılların donup kaskatı kesildiğini hissetti. Gölün manzarası iskeleden çok iyi gözüküyordu; düzensiz gri lekeler uzayıp giden geniş bir beyazlıkla çevriliydi.</p>

  <p>Soğuk dalgasının geldiği kesindi. Hava pek sıfırın üstünde olamazdı ve bu da hoş bir yürüyüş olmayacaktı; ama büyük bir sorun olmadan kasabaya ulaşacağından emindi. Hinzelmann dün gece ne demişti - on dakikalık yol mu? Gölge zaten iriyarı bir adamdı. Canlı ve hızlı yürüyüp kendini sıcak tutacaktı.</p>

  <p>Güneye, köprüye doğru yola çıktı.</p>

  <p>Keskin soğuğun ciğerlerine temasıyla beraber, ince ve kuru bir öksürük başladı. Kısa zamanda kulakları, yüzü ve dudakları, sonra da ayakları acımaya başladı. Eldivensiz ellerini montunun cebine iyice sokup, birazcık ısıtmak için parmaklarını iyice sıktı. Silik Lyesmith’in Minnesota kışlarıyla ilgili uzun öykülerini hatırladığını fark etti - özellikle de sert bir donda ayıdan kaçıp ağaca çıkan avcınınkini: Adam sikini çıkarmıştı ve dumanlar çıkaran kavisli sarı bir eğriyle işediği sidiği daha yere değmeden donmuştu; sonra da kaya gibi donmuş sidikten kayarak inip kurtulmuştu. Bu anıya çarpık bir gülümseme ve kuru, acı verici bir öksürük daha.</p>

  <p>Adım üzerine adım. Geriye göz attı. Bina beklediği kadar uzakta değildi.</p>

  <p>Bu yürüyüşün bir hata olduğuna karar verdi. Ama daha şimdiden apartmandan üç dört dakika uzaklaşmıştı ve gölün üstündeki köprü görünüyordu. Eve gitmek kadar devam etmek de anlamlıydı (ya sonra ne olacaktı? Çalışmayan telefondan araba mı çağıracaktın? Yoksa ilkbaharı mı bekleyecektin? Dairesinde yiyeceği olmadığını kendine hatırlattı).</p>

  <p>Yürümeye devam etti, yürürken de ısı tahminini aşağı doğru tekrar gözden geçirdi. Eksi on mu? Eksi yirmi mi? Eksi kırk, belki termometrenin üstündeki tuhaf işaret Fahrenheit ve Santigrad olduğunda aynı şeyi gösteriyordu. Büyük ihtimalle o kadar soğuk değildi. Ama rüzgarın ayazı vardı. Rüzgar şimdi kuzey kutbundan gelip Kanada’yı geçtikten sonra gölün üzerinden, sert ve düzenlice azalmadan esiyordu.</p>

  <p>İmrenerek kimyasal el ve ayak ısıtıcılarını hatırladı. Keşke şimdi onlar olsaydı, dedi.</p>

  <p>Tahminine göre, on dakika daha yürüdü; ama köprü yaklaşmış gibi görünmedi. Titremeyecek kadar çok üşümüştü. Gözleri acıyordu. Bu basit bir soğuk değildi: Bu bir bilimkurguydu. Bu, Merkür'ün karanlık yüzünün olduğunu sandıkları çağda, Merkür'ün karanlık yüzünde geçen bir öyküydü. Bu, kayalık Pluton üzerinde bir yerdi; güneşin karanlıkta başka bir yıldız gibi sadece birazcık daha fazla parladığı yerdi. Gölge, burasının havanın kovalarla geldiği ve bira gibi döküldüğü yerlerden bir saç teli kadar mesafede olduğunu düşündü.</p>

  <p>Arada sırada yanından gürleyerek geçen arabalar gerçek gibi görünmüyordu: Uzay gemileri, ondan daha sıcak giyinmiş insanların yaşadığı metal ve camdan yapılmış, küçük dondurulmuş paketler. Annesinin sevdiği eski bir şarkı kafasının içinde çalmaya başladı, <i>Bir Kış Harikalar Ülkesinde Yürümek</i> ve kapalı dudaklarının arasından onu mırıldanıp yürüyüşüne tempo verdi.</p>

  <p>Ayaklarını hiç hissetmiyordu. İnce pamuk çoraplarına, siyah deri ayakkabılarına baktı ve donmaktan ciddice endişelenmeye başladı.</p>

  <p>Bu şakanın ötesindeydi. Bu salaklığın ötesine geçmişti; gerçekten dört dörtlük, en üst seviyede, ne halt edeceğimi bilmiyorum bölgesine açılan sınıra farkında olmadan girilmişti. Elbiseleri dantel ya da file olmalıydı: Rüzgar içine işliyor, kemiklerini ve kemiklerinin içindeki ilikleri donduruyor, gözkapaklarını donduruyor, leğen kemiğindeki boşluğa doğru geri çekilen taşaklarının altındaki sıcak yeri donduruyordu.</p>

  <p><i>Yürümeye devam et</i><i>,</i> dedi kendi kendine. <i>Yürümeye devam et. Eve ulaştığımda durabilir ve bir kova hava içebilirim.</i> Kafasının içinde bir Beatles şarkısı başladı ve adımlarını ona uydurdu. Sadece koro bölümüne geldiğinde <i>İmdat</i> diye mırıldandığını fark etti.</p>

  <p>Artık neredeyse köprüye varmıştı. Sonra onu geçmesi gerekiyordu ve hâlâ gölün batısındaki dükkanlara bir on dakika daha yolu vardı - ya da biraz daha fazla . . .</p>

  <p>Koyu renk bir araba onu geçti, durdu, sonra yoğun bir egzos dumanı içinde geri döndü ve gelip yanında durdu. Pencere aşağı doğru açıldı. Pencereden çıkan duman ve buhar arabayı saran bir ejderha nefesi oluşturmak için egzozla karıştı. "Her şey yolunda mı?" diye sordu içerideki aynasız.</p>

  <p>Gölge’in ilk, otomatik içgüdüsü, <i>Hı, her şey acayip yolunda ve kıyak, teşekkür ederim memur bey,</i> demek üzereydi. Ama bunun için çok geçti ve "Sanırım donuyorum," demeye başladı. "Yiyecek ve giyecek almak için Gölkenarı'na yürüyordum ama yürüyüş mesafesini yanlış tahmin etmişim," kafasının içinde cümlenin burasına kadar geldiğinde ağzından bütün çıkanın, "D-ddonuyorum," ve diş tıkırtıları olduğunu fark etti ve dedi ki, "Çoçok üzgünüm. Soğuk. Üzgünüm."</p>

  <p>Aynasız, arabanın arka kapısını açtı ve dedi ki, "Hemen içeri gir ve ısın, tamam mı?" Gölge, minnettar bir şekilde arabaya girdi ve arkaya oturup ellerini birbirine sürterken donan ayak başparmaklarını merak etmemeye çalışıyordu. Aynasız, tekrar şoför koltuğuna oturdu. Gölge metal ızgaranın içinde gözlerini ona dikti. Gölge en son ne zaman bir polis arabasının arkasında oturduğunu düşünmemeye, arkada kapı kolu olmadığını fark etmemeye ya da bunlar yerine ellerini ovarak canlandırmaya odaklanmaya çalıştı. Yüzü acıyordu, kırmızı parmakları acıyordu. Ve şimdi sıcakta, ayak başparmakları da tekrar acımaya başladı. Gölge bunun iyiye işaret olduğuna karar verdi.</p>

  <p>Aynasız arabayı çalıştırdı ve yola çıktı. "Biliyor musun," dedi, Gölge'ye bakmadan, sadece biraz sesini yükselterek, "böyle dediğim için affedersin, bu gerçekten çok salakça bir şeydi. Hava durumu yorumcularından hiçbirini dinlemedin mi? Dışarısı eksi otuz derece. Rüzgârda soğuğun kaç olduğunu sadece Tanrı bilir, eksi atmış mı, eksi yetmiş mi, bununla beraber eksi otuz derecedeyken rüzgâr ayazının en az endişe edilecek şey olacağını fark ettim.</p>

  <p>"Teşekkürler," dedi Gölge. "Durduğunuz için teşekkürler. Çok, çok minnettarım."</p>

  <p>"Rhinelander'daki bir kadın bu sabah kuş yemliğini doldurmak için, geceliği ve terlikleriyle dışarı çıkmış. Kaldırımda donmuş, kelimesi kelimesine donmuş. Şimdi yoğun bakımda. Bu sabah TV'deydi. Kasabada yenisin." Bu neredeyse bir soruydu ama adam zaten cevabı biliyordu.</p>

  <p>"Dün gece Greyhound'la geldim. Bugün kendime sıcak giysiler, yiyecek ve araba almayı düşündüm. Bu kadar soğuk olacağını beklemiyordum."</p>

  <p>"Evet," dedi aynasız. "Bu beni de şaşırttı. Ben kendimi dünya çapında ısı artışına vermiştim. Ben Chad Mulligan. Gölkenarı’nın polis şefiyim."</p>

  <p>"Mike Ainsel."</p>

  <p>"Selam Mike. Kendini daha iyi hissediyor musun?"</p>

  <p>"Evet, biraz."</p>

  <p>"Peki şimdi seni ilk olarak nereye götürmemi istersin?"</p>

  <p>Gölge ellerini sıcak hava akımına tuttu, parmakları acıyınca onları geri çekti. Bırak kendi kendine ısınsınlar. "Beni tam kasaba merkezinde bırakabilir misin?"</p>

  <p>"Bunun duymamış olayım. Banka soygunundan kaçacak arabayı kullanmak için bana ihtiyacın olmadığı sürece, seni gitmek istediğin her yere seve seve götüreceğim. Bunu kasabanın hoş geldin arabası olarak düşün."</p>

  <p>"Nereden başlamayı önerirsin?"</p>

  <p>"Daha dün akşam geldin değil mi?"</p>

  <p>"Doğru."</p>

  <p>"Kahvaltı ettin mi?"</p>

  <p>"Henüz değil."</p>

  <p>"Tamam, bu o zaman çok acayip iyi bir başlangıç gibi görünüyor," dedi Mulligan.</p>

  <p>Şimdi köprünü üzerindeydiler ve kasabanın kuzey batısına giriyorlardı. "Burası Ana cadde," dedi Mulligan, "ve bu," dedi ana caddeyi geçip sağa dönerken, "kasaba meydanı."</p>

  <p>Kasaba meydanı kışın bile etkileyiciydi ama Gölge burasının yazın görülmesi gerektiğini biliyordu: Gelinciklerden, yaban süsenlerinden ve her tür çiçekten bir renk cümbüş olacaktı; bir köşedeki kayın ağacı kümesi yeşil ve gümüş rengi bir çardak yapacaktı. Şimdi gri bir yerdi, iskeletimsi tarzda bir güzelliği vardı, sahne boştu, çeşmeler kış yüzünden kapatılmışlardı, kırmızı kahverengi kum taşından yapılmış belediye binası beyaz karlarla örtülmüştü.</p>

  <p>". . . ve bu," diye bitirdi Chad Mulligan, arabayı meydanın batısındaki önü yüksek camlarla kaplı eski bir bina durdurarak, "Mabel’in ."</p>

  <p>Arabadan çıkıp, Gölge için arka kapıyı açtı. İki adam soğuğa ve rüzgâra karşı kafalarını eğip hızla kaldırımı geçtikten sonra yeni pişmiş ekmek, hamur işleri, çorba ve domuz pastırmasıyla mis gibi kokan sıcak bir solona girdiler.</p>

  <p>İçerisi neredeyse boştu. Mulligan bir masaya oturdu, Gölge de karşısına. Gölge, Mulligan’ın bunu kasabadaki bir yabancıyı yoklamak için yaptığından şüphelendi. Ama polis şefi göründüğü gibi de olabilirdi: içten, yardımsever, iyi.</p>

  <p>Bir kadın masaya doğru koşuşturdu, şişman değil ama <i>iri</i> bir kadındı, altmışlarında iri bir kadın, saçları şişe bronzuydu.</p>

  <p>"Selam Chad," dedi. "Düşünürken sıcak çikolata ister misiniz?" İkisine de birer plastik kaplı mönü verdi.</p>

  <p>"Ama üstünde kaymak olmasın," diye kabul etti. "Mabel beni çok iyi tanır," dedi Gölge'ye. "Sen diyorsun, dostum?"</p>

  <p>"Sıcak çikolata benim de kulağıma hoş geliyor," dedi Gölge. "Ve ben tepesinde kaymağa bayılırım."</p>

  <p>"Bu iyi," dedi Mabel. "Tehlikeli yaşa, tatlım. Beni tanıştıracak mısın, Chad? Bu genç adam yeni memur mu?"</p>

  <p>"Henüz değil," dedi Chad Mulligan, beyaz dişlerini göstererek. "Bu Mike Ainsel. Gölkenarı'na dün taşındı. Şimdi bana izin verir misiniz?" Ayağı kalkıp salonun arkasında yürüyüp POINTERS<a id="ds13" href="../Text/dipnotlar.xhtml#d13"><sup>[13]</sup></a>&nbsp;yazan kapıdan girdi. Yanındaki kapıda SETTERS<a id="ds14" href="../Text/dipnotlar.xhtml#d14"><sup>[14]</sup></a>&nbsp;yazıyordu.</p>

  <p>"Sen Northridge Yolu'ndaki apartmana taşınan yeni adamsın. Yaşlı Pilsen’in yeri. Ah evet," dedi neşeyle, "Senin kim olduğunu biliyorum. Hinzelmann sabah pastysi için bu sabah uğramıştı, senden bahsetti. Siz çocuklar sadece sıcak çikolata mı içeceksiniz yoksa kahvaltı mönüsüne de bakmak ister misiniz?"</p>

  <p>"Ben kahvaltı isterim," dedi Gölge. "Ne iyidir?"</p>

  <p>"Her şey iyidir," dedi Maber. "Ben yapıyorum. Ama burası yoopienin pasty bulabileceğiniz en uç güney ve doğu noktasıdır. Ve de özellikle iyidirler. Hem ısıtıcıdırlar, hem de karın doyururlar. Benim spesiyalitem."</p>

  <p>Gölge’nin pastynin ne olduğu konusunda hiçbir fikri yoktu ama, bence iyi, dedi ve birkaç dakika sonra Mabel üzerinde kat kat pastaya benzeyen bir şey olan bir tabakla geri geldi. Alt kısmı kağıt bir peçeteye sarılmıştı. Gölge onu peçeteyle aldı ve ısırdı: Sıcaktı ve et, patates, havuç, soğan doluydu. "Yediğim ilk pasty," dedi. "Gerçekten çok güzel."</p>

  <p>"Bu bir yoopie işidir," dedi ona. "Bir tane alabilmek için en azından Ironwood’a kadar çıkman lazım. Onları demir madenlerinde çalışmak için gelen Cornwallular getirdi.</p>

  <p>"Yoopie?"</p>

  <p>"Upper Peninsula<a id="ds15" href="../Text/dipnotlar.xhtml#d15"><sup>[15]</sup></a>.U.P. Yoopie. Michigan’ın kuzey doğusundaki küçük koca kütle."</p>

  <p>Polis şefi geri geldi. Sıcak çikolatayı aldı ve şapırdatarak içti. "Mabel," dedi, "bu nazik genç adamı pastylerinden birini yemeğe mi zorluyorsun?"</p>

  <p>"Güzel bir şey," dedi Gölge. Öyleydi. Leziz bir haz sıcak pastynin içine yayılmıştı.</p>

  <p>"Doğrudan midene giderler," dedi Chad Mulligan, kendi karnına hafifçe vurarak. "Seni uyardım. Tamam. Demek bir arabaya ihtiyacın var?" Parkası çıkınca, hafif çıkık göbekli, ince, uzun boylu bir adamdı. Bezmiş ve becerikli görünüşüyle bir aynasızdan çok mühendise benziyordu.</p>

  <p>Gölge ağzı dolu başıyla onayladı.</p>

  <p>"Tamam. Birkaç yere telefon ettim. Justin Liebowitz cipini satıyor, ona dört bin dolar istiyor, üçe fit olacak. Guntherlerin sekiz aydır satılık olan, Toyato Dörtçekerleri var; çirkin orospu çocuğu ama şu an büyük ihtimalle, onu garaj yolundan çekmen için sana para vereceklerdir. Eğer çirkinliği umurunda değilse, iyi bir iş olacaktır. Erkekler tuvaletindeki telefonu kullanıp Gölkenarı Realty’ye Missie Gunther’a bir mesaj bıraktım; ama henüz gelmemişti, büyük ihtimalle Sheila’nın Yeri’nde saçlarını yaptırıyordur."</p>

  <p>Gölge onu yavaş yavaş yerken bile pasty lezzetinden bir şey kaybetmedi. Şaşırtıcı derecede doyurucuydu. "Ye de iliklerin dolsun,” annesinin dediği gibi.</p>

  <p>"Evet," dedi Polis Şefi Chad Mulligan, dudaklarındaki sıcak çikolata köpüğünü silerek. "Sanırım, bir sonraki durağımız, sana gerçek bir kışlık giysiler almak için Henning’in Çiftlik ve Ev Malzemeleri olacak. Oradan Dave’in Kaliteli Gıdaları’na döneceğiz ki, kilerini doldurabil. Sonra seni Gölkenarı Realty'ye bırakacağım. Arabanın önüne bin dolar koyabilirsen mutlu olacaklar, aksi takdirde dört ay boyunca ayda beş yüz dolar onlara uygun. Söylediğim gibi çirkin bir araba, ama çocuk onu mora boyamamış olsaydı on bin dolarlık bir araba olacaktı. Hem de güvenilebilir. Eğer bana sorarsan, bu kışı çıkarmak için öyle bir şeye ihtiyacın olacak."</p>

  <p>"Çok iyisin," dedi Gölge. "Ama yeni gelenlere yardım edeceğine gidip suçluları yakalaman gerekmiyor mu? Anlarsın, şikayet etmiyorum."</p>

  <p>Mabel kıkırdadı. "Bunu ona hepimiz söylüyoruz," dedi.</p>

  <p>Mulligan omuz silkti. "Burası iyi bir kasaba," dedi basitçe. "Pek sorun yok. Her zaman şehir içinde hız yapan birini yakalarız - bu iyi bir şeydir, çünkü trafik cezaları benim maaşımı çıkarır. Cuma ve Cumartesi geceleri, içip eşini döven bazı hıyarları yakalarsın -inan bana bu her iki taraftan da olabilir. Kadın ya da erkek. Ama onun dışında ortalık sakindir. Birisi anahtarını aracında unuttuğunda beni çağırırlar. Her yıl, birkaç liseli çocuk beysbol stadyumunun tribünün arkasında esrar içerken yakalanır. Burada son beş senedeki en büyük polislik olayı, Dan Schwartz’ın sarhoş olması ve kendi karavanına ateş etmesi. Sonra da, Ana Cadde’de elinde çiftesini sallayıp, eyaletlerarası yola çıkmasını kimse engellemesin diye önüne çıkanı vuracağını bağırarak, tekerlekli sandalyesiyle kaçması. Sanırım, Başkan’ı vurmak için Washington’a gidiyordu. Dan’ı, o tekerlekli sandalyesiyle arkasında ‘Benim Genç Suçlu Senin Şeref Öğrencine Kayıyor’ tampon çıkartmasıyla eyaletlerarası yolda düşündüğümde hâlâ gülerim. Hatırlıyor musun, Mabel?"</p>

  <p>Kadın dudakları büzülmüş bir şekilde başıyla onayladı. Bunu Mulligan kadar komik bulmamış gibi görünüyordu.</p>

  <p>"Sen ne yaptın?" diye sordu Gölge.</p>

  <p>"Onunla konuştum. Bana çifteyi verdi. Ayılıncaya kadar hapishanede uyudu. Dan kötü bir herif değildir. Sadece sarhoş ve kızgındı."</p>

  <p>Gölge, kendi kahvaltısını ve Chad Mulligan’ın yarı samimi itirazlarına rağmen iki sıcak çikolatayı ödedi.</p>

  <p>Henning’in Çiftlik ve Ev Malzemeleri, kasabanın güneyinde oyuncaktan traktöre kadar her şeyi satan, ambar büyüklüğünde bir binaydı (oyuncaklar Noel Süslemeleriyle beraber satışa çıkmıştı bile). Dükkanda Noel öncesi alışverişe çıkanların koşuşturması vardı. Gölge, otobüste önünde oturan kızlardan daha ufak olanını gördü. Ebeveyninin arkasından gidiyordu. Gölge ona el salladı ve kız da ona tereddütlü, mavi plastik dişlikli bir gülücük attı. Gölge kızın on yıl sonra nasıl olacağını öylesine merak etti.</p>

  <p>Büyük ihtimalle Henning’in Çiftlik ve Ev’in kasasındaki, elindeki, birisi traktöre binip çıkmaya kalkarsa alarm çaldıracağından Gölge’nin hiç şüphesi olmadığı, tıkırdayan tabancayla aldıklarını okuyan kız kadar güzel olacaktı.</p>

  <p>"On çift uzun iç çamaşırı mı?" dedi kız. "Demek stok yapıyorsunuz, hı?" Kız, film yıldızı adaylarına benziyordu.</p>

  <p>Gölge kendini tekrar on dört yaşında, dili kilitlenmiş ve salak gibi hissetti. Kız ısıtıcılı botları, eldivenleri, kazakları ve kaz tüyü paltosunu kaydederken Gölge hiçbir şey söylemedi.</p>

  <p>Çarşamba’nın ona verdiği kredi kartını denemeye hiç niyeti yoktu, özellikle de Polis Şefi Chad Mulligan yardım etmek için yanında dikilirken, bu yüzden her şeyi peşin ödedi. Sonra paketlerini erkekler tuvaletine götürüp, aldıklarının birçoğunu giyerek geri çıktı.</p>

  <p>"İyi görünüyorsun, koca adam," dedi Mulligan.</p>

  <p>"En azından sıcağım," dedi Gölge. Dışarıda, park yerindeki rüzgâr yüzünü buz gibi yaksa da vücudunun geri kalanı yeteri kadar sıcaktı. Mulligan’ın davetiyle, paketlerini polis arabasının arkasına koydu ve öndeki yolcu koltuğuna oturdu.</p>

  <p>"Peki ne iş yapıyorsun, Bay Aisel?" diye sordu Polis Şefi. "Senin gibi koca bir adam. Mesleğin ne? Bunu Gölkenarı'nda yapacak mısın?"</p>

  <p>Gölge’ın kalbi hızlı hızlı atmaya başladı ama sesi sakindi. "Amcamla çalışıyorum. Ülkenin her yerinde bir şeyler alıp satar. Ben de ağır şeyleri taşıma işini yaparım."</p>

  <p>"İyi para veriyor mu?"</p>

  <p>"Ben ailedenim. Onu soymayacağımı biliyor ve bu arada ticareti de biraz öğreniyorum. Gerçekten ne yapmak istediğimi bulana kadar." Bütün bunlar içinden sanki bir su gibi akıyordu. O anda iriyarı Mike Ainsel hakkındaki bütün her şeyi biliyordu ve Mike Ainsel’den hoşlandı. Mike Ainsel’de Gölge’nin sahip olduğu sorunların hiçbiri yoktu. Ainsel hiç evlenmemişti. Mike Ainsel bir yük treninde Bay Odun ve Bay Taş tarafından hiç sorgulanmamıştı. Televizyon, Mike Ainsel'le hiç konuşmamıştı. ("Lucy’nin memelerini görmek ister misin?" dedi bir ses kafasının içinde.) Mike Ainsel’in ne kötü rüyaları vardı, ne de bir fırtınanın geldiğine inanıyordu.</p>

  <p>Dave’in Kaliteli Gıdaları’ndan alışveriş sepetini, benzin istasyonunda mola diye düşündüğü tarzda doldurdu - süt, yumurta, ekmek, elma, peynir, bisküvi. Sadece yiyecek bir şeyler. Daha sonra gerçek bir alışveriş yapacaktı. Gölge etrafta dolaşırken Chad Mulligan insanlara selam verdi ve onları Gölge’yle tanıştırdı. "Bu Mike Ainsel, yaşlı Pilsen’in yerindeki boş daireyi tuttu. Üst katın arkası," diyordu. Gölge isimleri hatırlamaktan vazgeçti. Sadece insanların ellerini sıktı ve gülümsedi. Sıcak dükkanın yalıtılmış katmanları içinde rahatsız bir şekilde biraz terliyordu.</p>

  <p>Chad Mulligan, Gölge’yi arabayla caddenin karşısındaki Gölkenarı Realty'ye götürdü. Saçları yeni yapılmış ve spreylenmiş Missy Gunter’in tanıştırılmaya ihtiyacı yoktu - Mike Ainsel’nin tam olarak kim olduğunu biliyordu. Nazik Bay Borson, Amcası Emerson, çok nazik bir adamdı, beş altı hafta önce uğramış ve yaşlı Pilsen’in Yeri'ndeki daireyi kiralamıştı. Yukarıdan görünen manzara muhteşem değil mi? Şey, tatlım, ilkbahar gelene kadar bekle, biz çok şanslıyız, dünyanın bu bölümündeki göllerin çoğu yazın yosun renginden parlak yeşile kadar değişip mideni bulandırırlar ama bizim gölümüz, şey, temmuzun dördünde bile onu gerçekten içebilirsiniz. Bay Borson yıllık kirayı önceden ödedi. Toyota’ya gelince, Chad Mulligan’ın onu hâlâ hatırladığına inanamadı ve evet ondan kurtulmaktan çok hoşlanacak. Doğrusunu söylemek gerekirse, onu bu yılın klunken olarak Hinzelmann’a vermeyi kabul etmişti ve onu tam vergi kayıtlarından çıkarıyordu, hayır araba klunker değildi, onun da ötesi, o Green Bay’e gitmeden önce oğlunun arabasıydı ve şey, onu bir gün mora boyamıştı ve ha, ha, Mike Ainsel’in mordan hoşlanacağından kesinlikle emindi, bütün söyleyebileceği buydu ve eğer beğenmezse onu suçlamayacaktı . . ."</p>

  <p>Polis Şefi Mulligan, okunan bu karşılıklı duanın ortasına doğru izin istedi. "Anlaşıldığı kadarıyla ofiste bana ihtiyaçları var, tanıştığıma memnun oldum Mike," dedi ve Gölge’nin alışveriş torbalarını Missy Gunther’in steyşın vagonunun arkasına taşıdı.</p>

  <p>Missy, Gölge’yi garaj girişinde eskice bir SUV gördüğü, kendi evine götürdü. Yağan karda, yarısı göz kamaştırıcı bir beyazdı ama geri kalanı öyle itici bir mora boyanmıştı ki, insanın onu çekici bulmaya başlayabilmesi için kafasının sık sık çok kıyak olması gerekirdi.</p>

  <p>Ama arabanın marşı ilk basışında aldı. Kalorifer de çalıştı; fakat arabanın içini dayanılmaz soğuktan normal soğuğa geçirene kadar motorla kaloriferi sonuna kadar açarak çalıştırmak gerekti. Bunlar olurken, Missy Gunther, Gölge’yi mutfağına soktu -karışıklık için özür diledi ama ufaklıklar Noel’den sonra bütün oyuncaklarını öylesine etrafta bırakmıştılar ve (toplamaya) cesaret etmek içinden gelmedi, kalan hindiden bir parça ister mi? Şey, kahve o zaman, yenisini yapması bir dakika bile sürmezdi - ve Gölge, pencerenin kenarındaki iskemleden kocaman bir kırmızı oyuncak arabayı kaldırdı ve oturdu, bu arada Missy Gunther henüz komşularıyla tanışıp tanışmadığını sordu ve Gölge tanışmadığını itiraf etti.</p>

  <p>Kahve damlarken, dairesinin olduğu apartmanda dört kişinin daha olduğundan haberdar edildi - O Pilsen’in yeriyken, Pilsenler alt kattaki dairede kalıp üst iki daireyi kiralıyorlardı, şimdi onların daireleri bir çift genç adam tarafından, Bay Holz ve Bay Neiman tarafından tutulmuştu, o çift dediğinde onların gerçekten çift olduklarını söyledi, Bay Ainsel, Tanrı bilir ki, burada her tür insan var, ormanda çeşit çeşit ağaç vardır, bu tür insanlar kendilerini çoğunlukla Madison ya da Twin Cities’de bulsalar da, doğrusunu söylemek gerekirse burada hiç kimse bunu ikinci kez düşünmez. Kışı Key West’de geçiriyorlar, nisanda geri gelecekler, onlarla o zaman tanışacaktır. Gölkenarı’nın önemli tarafı, iyi bir kasaba olması. Bay Ainsel’in yan komşusu, şu Marguerite Olsen ve onun küçük oğlu, tatlı bir bayan, çok tatlı bir bayan, zor bir hayatı var ama yine de pasta gibi tatlı ve <i>Gölkenarı Haberleri</i> hde çalışıyor. Dünyadaki en heyecan verici gazete değil; ama doğrusunu söylemek gerekirse, Missy Gunther, büyük ihtimalle etraftaki insanların çoğunun onu beğenmediğini düşünüyor.</p>

  <p>Ah, dedi ve ona kahve koydu, Bay Ainsel’in kasabayı yazın ya da ilkbaharın sonlarına görmesini nasıl da istedi; leylaklar, elma ve kiraz ağaçları çiçek açtığında, onun gibi bir güzelliğin dünyanın başka hiçbir yerinde olmadığını düşünüyor.</p>

  <p>Gölge ona beş yüz dolar depozit verdi. Arabaya bindi ve geri geri ön avlusundan ana yola çıktı. Missy Gunther ön camına vurdu. "Bu sizin için," dedi. "Neredeyse unutuyordum." Ona soluk sarı bir zarf verdi. "Bir tür şaka. Onları birkaç yıl önce bastırdık. Hemen bakmanız gerekmiyor."</p>

  <p>Gölge, ona teşekkür etti ve arabayı dikkatlice kasabaya doğru sürdü. Gölün etrafından dolaşan yolu tercih etti. Onu ya ilkbaharda, ya yazın ya da sonbaharda görebilmeyi diledi: Çok güzel olacağından hiçbir şüphesi yoktu.</p>

  <p>On dakika sonra evdeydi.</p>

  <p>Arabayı sokakta bıraktı ve dış merdivenlerden soğuk dairesine çıktı. Alışveriş paketlerini açtı, yiyecekleri dolaba ve buzdolabına koydu, sonra Missy Gunter’in ona verdiği zarfı açtı.</p>

  <p>İçinde bir pasaport vardı. Mavi plastik kaplıydı ve içinde <i>Michael</i> Ainsel'in Gölkenarlı olduğu açıklanıyordu (ismi, Missy Gunther’in kusursuz el yazısıyla yazılmıştı). Bir sonraki sayfada kasabanın bir haritası vardı. Geri kalanı, çeşitli yerel dükkanların indirim kuponlarıyla doluydu.</p>

  <p>"Sanının, burasını seveceğim," dedi Gölge, yüksek sesle. Buzlu camdan donmuş göle baktı. "Eğer bir gün ısınırsa."</p>

  <p>Öğleden sonra ikide önkapı vuruldu. Gölge, bir çeyreği fark ettirmeden bir elden diğerine atarak Enayi Kayboldu’yu çalışıyordu. Elleri o kadar soğuk ve o kadar sakardı ki parayı masanın üzerine düşürüp duruyordu ve kapının vurulması tekrar düşürmesine neden oldu.</p>

  <p>Kapıya gitti ve açtı.</p>

  <p>Bir anlık saf korku: Kapıdaki adam, yüzünün alt kısmını kapatan siyah bir maske takmıştı. Bu, TV’de banka soyguncularının ya da ucuz bir filmde seri katilin kurbanlarını korkutmak için giyeceği türde bir maskeydi. Adamın kafasının üstünde siyah bir örme bere vardı.</p>

  <p>Adam, Gölge'den küçük ve zayıftı. Silahlı gibi görünmüyordu. Ve genelde seri katillerin kaçındıkları türden, parlak ekose bir palto giyiyordu.</p>

  <p>"Bn Hihelhan," dedi ziyaretçi.</p>

  <p>"Hı?"</p>

  <p>Adam maskeyi aşağı indirip Hinzelmann’ın şen suratını ortaya çıkardı. <i>"Ben Hinzelmann ’tm</i> dedim. Biliyor musun, bu maskelerden önce ne kullandığımızı bilmiyorum. Şey, ne yaptığımızı hatırlıyorum. Bütün yüzünü kaplayan kalın örülmüş şapkalar, kaşkoller ve başka neler olduğunu bilmek istemezsin. Bugünlerde ortaya çıkardıkları şeyler bence bir mucize. Belki yaşlı bir adam olabilirim; ama ben ilerleme hakkında yakınmayacağım."</p>

  <p>Konuşmasını Gölge’ye bir sepet uzatarak bitirdi; içi ağzına kadar yerel peynirler, şişeler, kavanozlar ve geyik etinden yaz sucuğu olduğu açıkça gözüken birkaç küçük kangalla doluydu. "Noel'den sonraki mutlu günler," dedi. Maskeli ya da maskesiz, burnu, kulakları ve yanakları ahududu gibi kıpkırmızıydı. "Duyduğuma göre, Mabel’in pastylerinden bütün bir taneyi yemişsin. Sana birkaç şey getirdim."</p>

  <p>"Çok naziksin," dedi Gölge.</p>

  <p>"Nezaket bir şey değil. Gelecek haftaki piyangoda onları boğazında bırakacağım. Ticaret Odası yapıyor ve Ticaret Odası'nı ben işletiyorum. Geçen sene Gölkenarı Hastanesi’nin çocuk bölümü için neredeyse on yedi bin dolar topladık."</p>

  <p>"Şey, niye ismimi şimdiden bir bilet için yazmıyorsun?"</p>

  <p>"Piyango, Klunker buza değene kadar başlamaz," dedi Hinzelmann. Gölge’nin penceresinden göle baktı. "Dışarısı soğuk. Dün gece elli derece düşmüş olmalı."</p>

  <p>"Gerçekten çok hızlı oldu," dedi Gölge.</p>

  <p>"Eskiden böyle donması için dua ederdik," dedi Hinzelmann. "Babam bana anlattı."</p>

  <p>"Böyle günler için dua mı ederdiniz?"</p>

  <p>"Şey, evet. O zamanlar göçmenler ancak bu şekilde hayatta kalabilirlerdi. Herkes için yeteri kadar yiyecek yoktu. Eskiden öyle Dave’in yerine gidip alışveriş arabanızı dolduramadınız, hayır bayım. Bu yüzden büyükbabamın bu işi çözmesi gerekti; böyle soğuk günler geldiğinde, büyükannemi, çocukları, amcamı, teyzemi, babamı - o en gençleriydi - hizmetçi kızı, işçiyi yanına alır ve onlarla derenin yanına inerdi, onlara rom ve bitkilerden yapılma biraz içki verirdi, bu eski memleketten getirdikleri bir tarifti, sonra üzerlerine derenin suyunu dökerdi. Tabii ki anında dondurma gibi donup mosmor kaskatı kesilirlerdi. Onları daha önceden kazdıkları ve saman doldurdukları bir çukura taşır, teker teker sanki çukurda istif edilmiş odun varmış gibi oraya istif ederdi, etraflarına saman yığarmış, sonra mahlukatlar girmesin diye çukurun üstünü beşe onluk kalaslarla kapatırmış - o günlerde kurtlar, ayılar buralarda artık görmediğin hayvanlar varmış ama hodaglar yokmuş, hodaglar sadece masal. Zaten asla palavra öyküler anlatarak safdilliliğinizin sınırlarını zorlamam, hayır bayım - çukuru beşe onluk kalaslarla kapatırdı ve bir sonraki kar yağışı çukurun yerini belli etmesi için diktiği bayrak hariç onu tamamen örterdi.</p>

  <p>"Sonra büyükbabam bütün kışı rahatça geçirirdi ve ne yiyeceğin ne de yakacağın bitmesinden endişe ederdi. İlkbahar geldiğini görünce de bayrağın yanına gider, karları kazar beşe onluk kalasları kaldırır, hepsini birer birer çıkarır ve erimeleri için ateşin önüne dikerdi. Yanlarında çalışan adamlardan biri hariç, hiç kimse bundan şikayet etmedi; adam bir keresinde büyükbabam beşe onluk kalasları iyi kapatmadığı için bir fare ailesinin didiklemesi sonucu tek kulağını kaybetti. Tabii ki o günlerde bizimkiler gerçek kıştı. O zamanlar bunu yapabilirdiniz. Bugünlerdeki bu kız kışlarında soğuk bile pek olmuyor."</p>

  <p>"Olmuyor mu?" diye sordu Gölge. Ciddi adamı oynuyordu ve bu çok hoşuna gidiyordu.</p>

  <p>"49 kışından beri olmadı ve sen onu hatırlamayacak kadar küçük olmalısın. İşte o kıştı. Bakıyorum kendine bir taşıt almışsın."</p>

  <p>"Evet. Ne dersin?"</p>

  <p>"Doğrusunu söylemek gerekirse, Gunter’in o oğlundan hiç hoşlanmadım. Benim arazimin arkalarında, ormanın içinde bir alabalık derem var, çok içerlerde, daha doğrusu orası kasabanın arazisi; ama oraya küçük havuzcuklar yapmak için taşlar koydum, nehir alabalığının yaşamayı seveceği yerler. O güzellerden de yakaladım - bir tanesi üç, üç buçuk kiloluk dere alasıydı ve o küçük Gunther o havuzcukları yıktı ve beni DNR’a şikayet etmekle tehdit etti. O şimdilik Green Bay’de ve kısa bir süre sonra buraya dönecek. Bu dünyada birazcık adalet olsaydı, bir kış kaçağı olarak buradan ayrılıp başka bir yerde yaşayacaktı; ama hayır, yün bir faniladaki dikenli bir tohum gibi yapışıyor." Gölge’nin hoş geldin sepetinin içindekileri tezgâhın üstüne çıkarmaya başladı. "Bu, Katherine Powdermaker’ın yaban elması jölesi. Senin tevellüdünden evvelden beri bana her Noel’de bir kavanoz verir. İşin kötü gerçeği, hiçbirini açmamış olmam. Bodrumumdaki kırk elli kavanoz hâlâ duruyor. Belki birini açacak ve içindekinden hoşlandığımı keşfedeceğim. Bu arada, işte bir kavanoz da senin için. Belki hoşuna gider."</p>

  <p>"Kış kaçağı nedir?"</p>

  <p>"Mım." Yaşlı adam yün beresini kulaklarına kadar çekti, pembe işaret parmağıyla şakaklarını ovdu. "Şey, bu sadece Gölkenarı'na ait bir şey değil - biz iyi bir kasabayız, çoğundan daha iyi ama mükemmel değiliz. Bazı kışlar, şey, dışarı çıkamayacak kadar soğuk olduğunda çocuğun biri biraz delirir ve de kar o kadar kumdur ki dağıtmadan kartopu yapamazsın . . ."</p>

  <p>"Kaçarlar mı?"</p>

  <p>Yaşlı adam ciddice başını salladı. "Çocuklar asla sahip olamayacakları - <i>Dallas</i> ve <i>Hanedan</i> gibi bütün bu saçmalıkları - gösterdiği için televizyonu suçluyorum. 83’ün sonbaharından beri televizyonum yok, şehir dışından ziyarete gelenler ve büyük maçlar için dolapta sakladığım siyah-beyaz hariç."</p>

  <p>"Bir şey ister misin, Hinzelmann?"</p>

  <p>"Kahve olmasın. Midemi ekşitiyor. Sadece su." Hinzelmann olumsuzca başını salladı. "Dünyanın bu bölümündeki en büyük sorun yoksulluk. Bu bunalım dönemindeki yoksulluk değil, daha çok ... o kelime neydi, kenarlarda gizlice dolaşır, hamam böcekleri gibi."</p>

  <p><i>"Sinsi mi?</i>'</p>

  <p>"Evet. Sinsi. Kerestecilik öldü. Madencilik öldü. Turistler Dells’den kuzeye gelmiyorlar, bir avuç dolusu avcı ve göllerde kampa gelen birkaç çocuktan başka - ve onlar da paralarını kasabalarda harcamıyorlar.</p>

  <p>"Ama Gölkenarı zengin gibi görünüyor".</p>

  <p>Yaşlı adam, mavi gözlerini kırpıştırdı. "İnan bana, bunu başarmak için çok çalışmak gerekiyor," dedi. "Çok çalışmak. Ama burası iyi bir kasaba ve bütün insanların harcadığı çabaya değiyor. Dikkat et, benim ailem çocuklarınki kadar fakir değildi. Sor bana, biz çocukken ne kadar fakirdik diye."</p>

  <p>Gölge ciddi bir adam ifadesi takındı ve dedi ki, "Çocukken ne kadar fakirdiniz, Bay Hinzelmann?"</p>

  <p>"Sadece Hinzelmann, Mike. O kadar fakirdik ki ateş yakmaya bile gücümüz yetmezdi. Yeni yıl geldiğine babam nane yerdi ve biz, çocuklar da ellerimizi uzatarak etrafında durup sıcaklığın tadını çıkarırdık."</p>

  <p>Gölge espriyi vurgulayan bir davul sesi çıkardı. Hinzelmann kayak maskesini taktı, koca ekose paltosunu giydi, cebinden arabasının anahtarlarını çıkardı ve en son olarak koca eldivenlerini taktı. "Burada canın çok sıkılmış olmalı, aşağı dükkâna gel ve beni bul. Sana elle bağlanmış sinek balık yemi koleksiyonumu göstereceğim. Çok sıkıldığında oraya gelmek bile rahatlık sağlar." Sesi boğuktu ama duyulabiliyordu."</p>

  <p>"Geleceğim," dedi Gölge, bir gülümsemeyle. "Tessie nasıl?"</p>

  <p>"Kış uykusuna yattı. İlkbaharda dışarı çıkacak. Kendine iyi bak, Bay Ainsel." Ve çıkarken arkasından kapıyı kapattı.</p>

  <p>Daire daha da soğudu.</p>

  <p>Gölge, paltosunu ve eldivenlerini giydi. Sonra da botlarını. Artık pencerelerden dışarısını zar zor görüyordu; çünkü camın içindeki buzlar gölün görüntüsünü soyut bir imaja çevirmişti.</p>

  <p>Nefesi havada buhar çıkarıyordu.</p>

  <p>Daireden dışarıdaki tahta iskeleye çıktı ve yan dairenin kapısını çaldı. Tanrı aşkına sesini kes ve televizyonu kıs, diye birine bağıran bir kadın sesi duydu - bir çocuk olmalı diye düşündü Gölge; yetişkinler diğer yetişkinlere böyle bağırmazlar. Kapı açıldı ve yorgun, çok uzun, çok koyu siyah saçları olan bir kadın tedbirlice ona baktı.</p>

  <p>"Evet?"</p>

  <p>"Nasılsınız, Hanfendi? Ben Mike Ainsel. Yan komşunuzum."</p>

  <p>Kadının kılı bile kıpırdamadı. "Evet?"</p>

  <p>"Hanfendi. Ben dairemde donuyorum. Izgaradan gelen biraz ısı var ama içeriyi biraz bile ısıtmıyor."</p>

  <p>Kadın onu baştan aşağı süzdü, sonra dudaklarında varla yok arası bir gülümseme belirdi ve dedi ki, "O zaman içeri gelin. Eğer gelmezseniz burada da ısı kalmayacak."</p>

  <p>Gölge, kadının dairesine girdi. Rengârenk plastik oyuncaklar yerlere dağılmıştı. Duvarın yanında küçük bir tepe halinde yırtılmış Noel hediyelerinin paket kağıtları vardı. Küçük bir erkek çocuk televizyondan birkaç santim uzakta oturuyordu. TVde Disney Herkülünün videosu oynuyordu, çizgi bir satır ekranda paldır küldür yürüyüp bağırıyordu. Gölge, arkasını televizyona döndü.</p>

  <p>"Tamam," dedi kadın'. "Şunları yapacaksınız. İlk olarak pencerelerin aralıklarını kapatacaksınız, gerekli şeyi Henningslerden alabilirsiniz, aynı Saran Wkrp gibi; ama pencereler için. Onu pencerelere yapıştırın, sonra eğer isterseniz saç kurutma makinesini üzerinden gezdirin, bütün kış yerinden çıkmaz. Bu ısının pencerelerden çıkmasını engeller. Sonra bir ya da iki elektrikli soba alın. Binanın mobilyaları eskidir ve sıkı soğukla başa çıkamaz. Son zamanlarda kışlar kolay geçiyor, sanırım buna müteşekkir olmalıyız." Sonra elini uzattı. "Marguerite Olsen."</p>

  <p>"Tanıştığımıza sevindim," dedi Gölge. Eldivenlerini çıkardı ve elini sıktı. "Biliyor musunuz, her zaman Olsenlerin sizden daha sarışın olduğunu düşünürdüm, hanfendi."</p>

  <p>"Eski kocam, geldiklerindeki kadar sarışındı. Pembe ve sarışın. Silah zoruyla bile yanamazdı."</p>

  <p>"Missy Gunther bana yerel gazetede yazdığınızı söyledi."</p>

  <p>"Missy Gunther herkese her şeyi söyler. Missy Gunther varken niçin yerel bir gazeteye ihtiyacımız olduğunu bilmiyorum." Başını salladı. "Evet. Arada sırada bir haber yazıyorum ama haberlerin çoğunu editörüm yazar. Ben doğa sütununu, bahçecilik sütununu, her pazar yorumu kolonunu ve kafa uyuşturucu detaylarla, yirmi beş kilometre çapında kimin kimle yemeğe çıktığını anlatan Toplumdan Haberler kolonunu yazarım. Yoksa kimle mi olacaktı?"</p>

  <p><i>"Kiminle</i>'' dedi Gölge, kendine hakim olamadan. "Kimle halk ağzı."</p>

  <p>Kadın siyah gözleriyle ona baktı ve Gölge saf bir <i>deja vu</i> deneyimi yaşadı. Daha önce burada olmuş olmalıyım, diye düşündü Gölge.</p>

  <p>Hayır, bana başka birini hatırlatıyor.</p>

  <p>"Her neyse, işte dairenizi böyle ısıtıyorsunuz," dedi.</p>

  <p>"Teşekkür ederim," dedi Gölge. "Isındığında siz ve sizin ufaklık misafirliğe gelmelisiniz."</p>

  <p>"İsmi Leon," dedi. "Sizinle tanıştığıma memnun oldum, Bay . . . Özür dilerim . . ."</p>

  <p>"Ainsel," dedi Gölge. "Mike Ainsel."</p>

  <p>"Peki Ainsel ne tür bir soyadı?" diye sordu.</p>

  <p>Gölge’nin hiçbir fikri yoktu. "Benim soyadım," dedi. "Korkarım aile tarihçesiyle hiç fazla ilgilenmedim."</p>

  <p>"Belki Norveç'tir?" dedi.</p>

  <p>"Hiç birbirimize yakın olmadık," dedi. Sonra Amcası Emerson Borson’u hatırladı ve ekledi, "en azından o taraftan."</p>
<p><br/></p>

  <p>Bay Çarşamba geldiğinde, Gölge bütün camları saydam plastik tabakalarla kaplamıştı. Bir soba oturma odasından, bir soba da arkadaki yatak odasında yanıyordu. İçerisi hemen hemen ısınmıştı.</p>

  <p>"Şu kullandığın mor bok parçası da ne iş?" diye sordu Çarşamba, selam yerine.</p>

  <p>"Şey," dedi Gölge, "sen benim bok parçamı alıp gittin. Bu arada o nerede?"</p>

  <p>"Onu Duluth’da sattım," dedi Çarşamba. "Çok dikkatli olamazsın. Merak etme - bütün bunlar bittiğinde payını alacaksın."</p>

  <p>"Burada ne yapıyorum?" diye sordu Gölge. "Yani Gölkenarı’nda demek istedim. Dünyada değil."</p>

  <p>Çarşamba o kendi gülümsemesiyle gülümsedi; şu Gölge’yi ona vurmak isteten ile. "Burada yaşıyorsun; çünkü burası onların seni arayacakları en son yer. Burada seni gözden uzak tutabilirim."</p>

  <p><i>"Onlarla</i> siyah şapkalıları mı kastettin?"</p>

  <p>"Kesinlikle. Korkarım, Kayanın Üzerindeki Ev artık sınırların dışında. Bu biraz zor olacak ama üstesinden geleceğiz. Şimdi, asıl hareket başlayana kadar sadece olduğumuz yerde tepiniyoruz, bayrakları sallıyoruz, atlarımızla show yapıyoruz, yavaş adımlarla yürüyoruz - hepimizin beklediğinden biraz daha ileriki bir zamana kadar. Sanırım ilkbahara kadar uzak duracaklar. O zamana kadar büyük bir şey olamaz."</p>

  <p>"Niçin?"</p>

  <p>"Çünkü mikromili saniyeler, sanal alem, çağ açan değişiklikler üzerine aptal aptal konuşabilirler; ama onlar da hâlâ bu dünyada yaşıyorlar ve hâlâ yılın evrelerine bağımlılar. Bunlar ölü aylar. Bu aylardaki zafer ölü bir zaferdir."</p>

  <p>"Neden bahsettiğin hakkında hiçbir fikrim yok," dedi Gölge. Bu tamamen doğru değildi. Belli belirsiz bir fikri vardı ve bunun yanlış olmasını umuyordu.</p>

  <p>"Kötü bir kış olacak. Sen ve ben zamanımızı elimizden geldiği kadar akıllıca kullanacağız. Birliklerimizi toplayacağız ve kendi savaş alanımızı seçeceğiz."</p>

  <p>"Tamam," dedi Gölge. Çarşamba’nın ona gerçeği ya da gerçeğin bir parçasını söylediğini biliyordu. Savaş yaklaşıyordu. Hayır, bu yanlıştı; savaş zaten başlamıştı. Çarpışma yaklaşıyordu. "Deli Sweeney, ilk tanıştığımız akşam senin için çalıştığını söyledi. Bunu ölmeden önce söyledi."</p>

  <p>"Bir bar kavgasında onun gibi acınacak bir olayın bile üstesinden gelemeyen birini işe almak ister miydim? Ama korkma, şimdiye kadar güvenimi bir düzine kez kazandın. Hiç Las Vegas’da bulundun mu?"</p>

  <p>"Las Vegas, Nevada mı?"</p>

  <p>"Evet o."</p>

  <p>"Hayır."</p>

  <p>“Bu gece, bir beyefendinin gözlerinin kızardığı çok geç saatlerde Madison’dan oraya uçacağız, yüksek oynayan Para Babaları’nın kiraladığı bir uçakla. Ona binmemiz gerektiği konusunda onları ikna ettim."</p>

  <p>"Hiç yalan söylemekten yorulmadın mı?" diye sordu Gölge. Bunu nazik ve meraklıca sordu.</p>

  <p>"Birazcık bile yorulmadım. Her neyse, bu doğru. Biz şu ana kadar olan en yüksek bahislere oynuyoruz. Madison’a ulaşmamız birkaç saatten fazla sürmeyecek, yollar açık. Şimdi kapıyı kilitle ve sobaları söndür. Sen yokken binanın yanması çok berbat bir şey olur."</p>

  <p>"Las Vegas’da kimi göreceksin?"</p>

  <p>Çarşamba ona söyledi.</p>

  <p>Gölge sobaları söndürdü, küçük çantasına gecelik birkaç giysi koydu, sonra Çarşamba’ya döndü ve dedi ki, "Bak, kendimi salak gibi hissediyorum. Biraz önce bana kimi görmeye gideceğimizi söyledin ama bilmiyorum. Şimdi kafayı mı yedim? Her ne olduysa, yok oldu. Neydi adı?"</p>

  <p>Çarşamba ona bir kez daha söyledi.</p>

  <p>Bu kez Gölge neredeyse onu kaptı. Bu isim dilinin uçundaydı. Çarşamba ona söylediğinde daha fazla dikkat etmiş olmayı diledi. Sonra unuttu.</p>

  <p>"Arabayı kim kullanacak?" diye sordu Çarşamba’ya.</p>

  <p>"Sen," dedi Çarşamba. Evden çıktılar, tahta merdivenlerden ve buzlu patikadan Siyah Lincoln'u park eniği yere indiler.</p>

  <p>Arabayı Gölge sürdü.</p>
<p><br/></p>

  <p><i>Casino’ya giren kişi, her taraftan gelen davetlerle bir köşeye sıkışır- bunlar taştan, kalpsiz, kafasız ve para tutkusundan garip bir şekilde yoksun bir adamın reddedebileceği davetlerdir. Dinle: şangur şungur fışkı</i><i>r</i><i>arak slot makinesinin tepsisine yağıp oradan da monogram halıla</i><i>r</i><i>a taşan gümüş jetonların makineli tüf</i><i>e</i><i>k gibi sesinin yerini slotların siren gürültüsü aldı; tıngırdayan, bipleyen koro devasa salonda yutuldu, birisi kağıt oynanan masalara ulaştığında insanı</i> <i>r</i><i>ahatlatan geri plan sohbetine kadar yumuşadı, uzaktan gelen sesler sadece adrenalini kumarbazların damarlarında dolaştı</i><i>r</i><i>acak kadar yüksekti.</i></p>

  <p><i>Bu casionaların sahip olduğu bir sırdır, sakladıkları, korudukları ve çok değer verdikleri bir sırdır,- gizlerinin en kutsalı. Her şeye rağmen insanların çoğu para kazanmak için kumar oynamasalar da reklamı yapılan, satılan, iddia edilen ve hayali kurulan budur. Ama bu onları içtenlikle karşılayan, devasa, her zaman açık kapılardan içeri sokan basit bir yalandır.</i></p>

  <p><i>Giz şudur: insanlar kumarı pa</i><i>r</i><i>a kaybetmek için oy</i><i>n</i><i>arlar. Y</i><i>a</i><i>şadıkları anları hissetmek için, ruletin tekerleğinde gezinmek, kartlarla dönmek ve paralarla slotlarla kendilerini kaybetmek için casinolara gelirler. Kazandıkları, casinodan para aldıkları akşamlarda övünürle</i><i>r;</i> <i>ama kaybettikleri zamana büyük değer verirler; gizlice çok büyük değer verirler. Bu bir tür kurban vermedir."</i></p>

  <p><i>Casinolarda, hiç önü kesilmeyen yeşil ve gümüş bir nehir gibi elden ele, kumarbazdan krupiyeye, kasaya ve idareye akıp giden pa</i><i>r</i><i>alar en sonunda kendilerini Kutsalların Kutsalı, en içerideki kutsal yerde, sayma odasında bulurlar. İşte bu</i><i>r</i><i>ada, bu casinonun sayma odasında dinlenirsiniz, burada yeşil dolarlar tasnif edilir, istif edilir, dizilir, casinoda akan paralar arttıkça yavaş yavaş gereksizleşen bu</i><i>r</i><i>ası düşsel bir yerdir: Açık ve kapalıların elektriksel dizisi, telef</i><i>o</i><i>n hatlarından akan diziler.</i></p>

  <p><i>Sayma odasında üç tane adam görüyorsunuz, görebildikleri kameraların camlı bakışları, göremedikleri minik kameraların böceğimsi bakışları altında para sayıyorlar. Bir vardiya boyunca, adamların her biri, bütün hayatında göreceği maaşlardan daha fazla para sayıyor. Her adam uyuduğunda rüyasında yığınlarla, kağıt bantlarla sarılmış, kaçınılmaz şekilde artan rakamlarda, tasnif edilmiş ve kaybedilmiş paraları saymayı görür. Bu üç adamın ber biri, haftada bir defadan az olmamak şartıyla, casinonun güvenlik sistemini nasıl devredışı bırakacağını ve taşıyabileceği kadar pa</i><i>r</i><i>ayı alıp kaçacağını boş boş merak etmişti; her adam gönülsüzce bu rüyayı incelemiş ve uygulanamaz bulmuş, düzenli maaş çekinde ka</i><i>r</i><i>ar kılmış, hapishane ve yeri belli olmayan mezarın korkunç çifte hayalinden kaçınmıştı.</i></p>

  <p><i>Burada, bu</i> kutsal <i>yerde, paraları sayan üç adam var, paraları getiren, götüren, izleyen gardlar var; ve bir kişi daha var. Kömür grisi takım elbisesi kusursuz, siyah saçları, sinekkaydı tıraşlı, yüzü ve tavırları her anlamda hatırda kalamaz türden. Diğer adamlardan hiçbiri ona dikkat etmedi ya da farkına vardıysa bile anında unuttu.</i></p>

  <p><i>Vardiya son erdiğinde kapılar açıldı, kömür rengi takımlı adam odadan çıkıyor ve yanında gardlarla koridorlarda yürüyor, ayakları monogramlı halılarda ses çıkarmıyor. Kasalardaki paralar, oradan zırhlı a</i><i>r</i><i>aca yüklendiği içerideki yükleme bölümüne itilerek götürüldü. Rampa kapısı, zırhlı araç sabahın erken saatlerinde Las Vegas caddelerine çıksın diye açıldığında, kömür rengi takım elbiseli adam fark edilmeden kapıdan çıkıyor ve sallana sallana</i> <i>r</i><i>ampadan çıkıp kaldırıma geliyor. Solundaki New York taklidini görmek için dönüp bakmıyor bile.</i></p>

  <p><i>Las Vegas, bir resimli çocuk kitabındaki bir rüya şehri haline geldi - işte bir hikaye kitabı kalesi, orada yanında bir sfenkes olan siyah bir piramit karanlığa UFO'ların iniş ışığı gibi beyaz ışık saçıyor. Her yerde gelecek mutluluğu ve şansın açık olduğunu haber veren neon kahinler ve dönen ekranlar var; şarkıcıların, komedyenlerin ve sihirbazların ya evlerinde ya da yolda olduktan anons ediliyor; ışıklar her zaman yanıp sönüyor, buraya gel diye işaret ediyor ve çağırıyorlar. Her saat başı, bir korsan gemisi bir savaş gemisini batırıyor.</i></p>

  <p><i>Kömür grisi takım elbiseli adam, şehirdeki paranın akışını hissederek kaldırımda keyifle yavaş yavaş yürüyor. Yazları, caddeler sıcaktan pişer ve geçtiği her dükkanın girişinden terleten sıcaklığa doğru buz gibi bir hafif havalandırma rüzgârı esip yüzündeki terleri ürpertir. Şimdi çöl kışında, hoşuna giden kuru bir soğuk var. Paranın hareketi kafasının içinde ince bir dantel örgüsü oluşturuyor, ışık ve hareketten oluşan üç boyutlu bir kedi beşiği. Bu çöl şehrinde ona çekici gelen şey hareketin hızı; paranın bir yerden biryere ve bir elden diğerine geçiş yolu: Bu onun için bir koşuşturma, bir sarhoşluk. Bu, onu caddelere bir bağımlı gibi çekiyor.</i></p>

  <p><i>Bir taksi, mesafesini koruyarak onu takip ediyor. Onu fark etmiyor; taksiyi fark etmek onda rastlanan bir olay değildir: Takip edilebileceği olgusunu neredeyse olanaksız bulduğunu çok nadiren fark eder.</i></p>

  <p><i>Saat sabahın dördü. Otuz yıldır modası geçmiş bir otel ve casinoya doğru çekildiğini fark ediyor. Burası yarına ya da onu çökertecekleri, yıkacakları ve bulunduğu yere bir zevk mekanı dikip onu sonsuza kadar unutacakları altı ay sonrasına kadar çalışacak. Hiç kimse onu tanımıyor; hiç kimse onu hatırlamıyor. Lobideki bar boktan ve sessiz. Hava, eski sigara dumanından mavileşmiş ve birisi yukarıdaki özel odadaki poker oyununda birkaç milyon dolar kaybetmek üzere. Kömür grisi takım elbiseli adam oyunun birkaç kat altındaki bara oturuyor. Garson kız onu görmezlikten geliyor.</i> Niye O Sen Olmayasın? <i>’ın enstrümantal yorumu neredeyse bilinçaltını etkileyen bir şekilde çalıyor. Her biri, farklı renkli paraşüt kıyafetleri giyen, beş Elvis Presley taklitçisi&nbsp;</i><i>barın TV'sinde bir Amerikan futbolu maçı tekrarı izliyorlar.</i></p>

  <p><i>Açık gri takım elbiseli, iri yarı bir adam, kömür grisi takım elbiseli adamın masasında oturtuyor. Kömür grisi takım elbiseli adamı fark etmeyen, güzel olamayacak kadar zayıf Luxorya da Tropicana’da çalışmak için hiç hevesi olmadığı belli, işini bitmesi için dakikaları sayan garson kız onu fark ediyor ve gülümseyerek doğru yanına geliyor. Adam, ağzı kulaklarına vararak ona sırıtıyor. "Bu akşam insanın içine bir hoşluk katıyorsun, tatlım; bu zavallı yaşlı gözler için nefis bir manzarasın," diyor ve iyi bahşişini kokusunu alan garson kız ona iyice gülümsüyor. Açık gri takım elbiseli adam kendisi için Jack Daniel’s ve yanında oturan kömür grisi takım elbiseli adam için Laphroaig 'le su siparişi veriyor.</i></p>

  <p><i>"Biliyor musun, "d</i><i>i</i><i>yor açık gri takım elbiseli adam, içkiler gelince, "bu lanet olası ülkede söylenen en</i> <i>i</i><i>yi şiir dizesi 1853 ’de Kanada BillJones tarafından, Baton Rouge’da, hileli bir Faro oyununda soyulurken söylendi. Kanada Bill’den hoşlanan, bu gar</i><i>i</i><i>p enayinin kazıklanmasından hoşlanmayan bir adam olan George Devol, Bill’i bir kenara çekti ve ona oyunun hileli olduğunu fark ed</i><i>i</i><i>p etmediğini sordu. Kanada Bili iç çekti ve omuz silk</i><i>i</i><i>p dedi ki, "Biliyorum. Ama kasabadaki tek oyun bu." Ve oyun oynamaya devam etti.</i></p>

  <p><i>Kara gözler, açık gri takım elbiseli adama güvensizce dik dik bakıyor. Kömür grisi takım elbiseli adam karşılık olarak bir şey söylüyor. Kırlaşmaya başlamış kızıl sakalı olan, açık renk takım elbiseli adam başını olumsuzca sallıyor.</i></p>


  <p><i>"Bak," diyor, "Wisconsin’de olanlardan dolayı özür dilerim. Ama sizi sapsağlam kurtardım, değil mi? Hiç kimsenin canı yanmadı."</i></p>

  <p><i>Koyu renk takım elbiseli adam Laphroa</i><i>ig</i> <i>ve suyunu yudumluyor; viskinin bataklıktaki ceset özelliğinin, çamurumsu lezzetin tadını çıkarıyor. Bir soru soruyor.</i></p>

  <p><i>"Bilmiyorum. Her şey beklediğimden çok daha hızlı gelişiyor. Herkesin, ayak işlerimi görsün diye işe aldığım velet için siki kalkmış durumda - onu dışarıda takside bekletiyorum. Hâlâ var mısın?"</i></p>

  <p><i>Koyu renk takım elbiseli adam cevap veriyor.</i></p>

  <p><i>Sakallı adam kafasını olumsuzca sallıyor. "O iki yüz yıldır görülmedi. Ölmemiş olsa bile kendini ortama unutturmuştur."</i></p>

  <p><i>Başka bir şey dendi.</i></p>

  <p><i>"Bak," dedi sakallı adam, Jack Daniel'ini dikerek. "Sana ihtiyacımız olduğu zaman orada ol, ben sana göz kulak olacağım. Ne istiyon? Soma mı? Sana bir şişe Soma alabilirim. Orijinalinden."</i></p>

  <p><i>Koyu renk takım elbiseli adam dik dik bakıyor. Son</i><i>r</i><i>a isteksizce başıyla onaylıyor ve bir yorum yapıyor.</i></p>

  <p><i>"Tabii ki öyleyim," diyor sakallı adam, bir bıçak gibi gülümseyerek. "Ne umuyordun? Olaya şöyle bak: bu kasabadaki tek oyun." Pençe gibi elini uzatıyor ve diğer adamın bakımlı manikür yapılmış elini sıkıyor.</i></p>

  <p><i>Son</i><i>r</i><i>a çıkıp gidiyor.</i></p>

  <p><i>Zayıf garson kız şaşkınca geri geliyor: Şimdi köşe masada sadece bir tek adam var; siyah saçlı, kömür grisi bir takım elbise giyen şık bir adam. "Bir sorun mu var?" diye soru</i><i>y</i><i>or. "Arkadaşınız geri gelecek mi?"</i></p>

  <p><i>Siyah saçlı adam iç çekiyor ve arkadaşının geri gelemeyeceğini, bundan dolayı onun zamanını aldıktarı ve uğ</i><i>r</i><i>aştırdıktarı için ona ödeme yapılmayacağını açıklıyor. Son</i><i>r</i><i>a, garson kızın gözlerindeki incinmeyi görüyor ve ona acıyor. Zihnindeki altın</i> <i>i</i><i>plikleri inceliyor-, matrisi izliyor, bir ölü nokta bulana kadar parayı tak</i><i>i</i><i>p ediyor. Ve ona diyor ki: İşten çıktıktan yarım saat sonra, saat altıda Hazine Adası’nın önünde olursan, barbut masasında biraz önce 40 000 $ kazanan ve uçağa bin</i><i>i</i><i>p evine dönmeden önce, 48 saat içinde onun hepsinden kurtulmak için ona yardım edecek bir akıl hocası, bir ortağa ihtiyacı olan Denverli bir onkologla karşılaşacaksın.</i></p>

  <p><i>Kelimeler, garson kızın zihninde uçup gidiyor; ama onu mutlu bir halde bı</i><i>r</i><i>akıyor. İç çekiyor ve köşedeki adamların para vermeden kaçanlardan olduklarını, hatta ona bahşiş bile vermediklerini zihnine kaydediyo</i><i>r;&nbsp;</i><i>ve içinden vardiyası bitince doğru eve gideceğine Hazine Adası'ndan dolaşarak gitmek geliyor, ama eğer ona sorarsanız, niçin olduğunu asla size söyleyemeyecektir.</i></p>

  <p>"Şu gördüğün adam kimdi?" diye sordu Gölge, Las Vegas meydanına doğru yürürlerken. Havaalanında slot makineleri vardı. Sabahın bu saatinde bile insanlar onların önünde durmuş, içlerine para atıyorlardı. Gölge onların havaalanından hiç ayrılmayanlar, uçaklarından inip, yürüyen banttan havaalanı binasına yürüyüp orada, son çeyreklerini makinelere atana kadar yanıp sönen ışıkların ve dönen görüntülerin tuzağına düşerek durup kalan, sonra hiçbir şeyleri kalmamış bir vaziyette geri dönüp uçağa atlayıp evlerine gidenler olup olmadıklarını merak etti.</p>

  <p>Sonra, tam Çarşamba taksiye kadar takip ettikleri koyu renk takımlı adamın kim olduğunu sorarken, dikkatinin dağıldığını ve onu kaçırdığını fark etti.</p>

  <p>"Katıldı," dedi Çarşamba. "Ama bu bana bir şişe Soma’ya patlayacak."</p>

  <p>"Soma nedir?"</p>

  <p>"Bir içki." Onlar ve bir sonraki iş gününde Chicago’da olmaları gereken savırgan para babası üçlü dışında boş olan charter uçağa bindiler.</p>

  <p>Çarşamba rahatlayıp kendine bir Jack Daniel’s istedi. "Benim tip insanlar, senin tip insanları görür . . ." tereddüt etti. "Bu arılar ve bal gibi bir şey. Her arı sadece minnacık bir damla bal yapar. Kahvaltı masasında duran bir tabak balı yapmak için binlercesinin, belki de milyonlarcasının, hep beraberce çalışması gerekir. Şimdi sadece baldan başka bir şey yiyemediğini hayal et. Bizim için öyle bir şey . . . biz inançla, dualarla, sevgiyle besleniriz . . ."</p>

  <p>"Ya Soma . . ."</p>

  <p>"Benzerliği biraz daha ileri götürürsek, bal şarabı. Mead gibi." Kıkırdadı. "Bir içki. Toplanmış dualar ve inançlar, imbikten geçirilerek sert alkole dönüşür."</p>

  <p>Nebraska üstünde bir yerdeydiler, etkileyici olmayan bir uçuş kahvaltısı yerlerken Gölge dedi ki, "Karım."</p>

  <p>"Ölü olan."</p>

  <p>"Laura. Ölü olmak istemediğini bana söyledi. Beni trendeki adamlardan kurtardıktan sonra."</p>

  <p>"İyi bir eş davranışı. Seni hapsedenlerden kurtarmak ve canının yakanları öldürmek. Onun kıymetini bilmelisin, Yeğen Ainsel.'</p>

  <p>"Gerçekten dirilmek istiyor. Bunu yapabilir miyiz? Bu mümkün mü?"</p>

  <p>Çarşamba, Gölge'yi soruyu duyup duymadığından ya da gözleri açık uykuya daldığında endişe etmeye başlatacak kadar uzun bir süre hiçbir şey söylemedi. Sonra konuşurken dümdüz önüne bakarak dedi ki, "Bir tılsım biliyorum ki acıyla hastalığı geçirir ve kederlenenin kalbindeki kederi yok eder.</p>

  <p>"Bir tılsım biliyorum ki bir dokunuşta insanı iyileştirir.</p>

  <p>"Bir tılsım biliyorum ki bir düşmanın silahlarını ıskalatır.</p>

  <p>"Başka bir tılsım biliyorum ki beni her tür kilit ve bağdan kurtarır.</p>

  <p>"Bir beşinci tılsım: Havada giden bir oku yakalayabilirim ve ondan zarar görmem.</p>

  <p>Kelimeleri sakin ve hızlıydı. Bir an tehdit edici kabadayılıkta, bir an sırıtışla akıyorlardı. Çarşamba, kelimeleri dini bir ayinin sözlerini ezberden söyler gibi konuşuyordu ya da gizli ve acı veren bir şeyi hatırlar gibi.</p>

  <p>"Bir altıncı: Bana zarar vermek için yollanan büyüler yollayana zarar verir.</p>

  <p>"Bildiğim bir yedinci tılsım: Sadece bakarak bir ateşi söndürebilirim.</p>

  <p>"Bir sekizinci: Eğer bir adam benden nefret ederse, onun dostluğunu kazanabilirim."</p>

  <p>"Bir dokuzuncu: Şarkı söyleyerek rüzgârı uyutabilir ve bir fırtınayı, bir gemiyi kıyıya getirene kadar dindirebilirim.</p>

  <p>"Bunlar öğrendiğim ilk dokuz tılsım. Çıplak bir ağacın üzerinde dokuz gece asılı kaldım, böğrüm bir mızrakla parçalandı. Soğuk rüzgârlarla sallandım ve sürüklendim, yemeksiz, susuz, kendimi kendime kurban ettim ve dünyalar bana açıldı.</p>

  <p>"Onuncu tılsımda, cadıların büyüsünü bozmayı, kendi evlerine giden yolu asla bulamasınlar diye onları havada çevirmeyi öğrendim.</p>

  <p>"On birincisi: Bir savaş kızıştığında eğer onu söylersem kargaşanın içindeki savaşçıları yaralanmadan, sağ salim alabilir ve onları gerideki evlerine, ocaklarının başına götürebilir.</p>

  <p>"Bildiğim bir on ikinci tılsım: Eğer asılmış bir adam görürsem onu bütün hatırladıklarını bize fısıldasın diye darağacından indirebilirim.</p>

  <p>"Bir on üçüncü: Bir çocuğun kafasına su serpersem, o çocuk savaşta asla ölmez.</p>

  <p>"Bir on dördüncü. Bütün tanrıların isimlerini biliyorum. Lanet olasıcaların hepsinin isminlerini.</p>

  <p>"Bir on beşinci: Bir kudret, şeref, bilgelik rüyam var ve insanları rüyalarıma inandırabilirim."</p>

  <p>Sesi artık o kadar alçalmıştı ki, Gölge, uçağın motor gürültüsünü arasında duymak için zorlanıyordu.</p>

  <p>"Bildiğim bir on altıncı tılsım: Aşka ihtiyacım olduğunda herhangi bir kadının kalbini ve zihnini yönlendirebilirim.</p>

  <p>"Bir on yedincide, istediğim bütün kadınlar asla başka birini istemeyecekler.</p>

  <p>"Ve bir on sekizinci tılsım biliyorum ki bu hepsinin en büyüğüdür ve onu hiç kimseye söyleyemem, çünkü o senden başka hiç kimsenin bilmediği, olabilecek en güçlü sırdır."</p>

  <p>İç çekti ve konuşmayı bıraktı.</p>

  <p>Gölge tüylerinin diken diken olduğunu hissetti. Bu biraz önce başka bir yerde, her yol kavşağında asılmış adamların rüzgarda sallandığı, cadıların geceleri havada çığlıklar attığı, dünyalarca uzak bir yere açılan bir kapı görmüş gibiydi.</p>

  <p>"Laura," bütün söylediği buydu.</p>

  <p>Çarşamba başını çevirdi, Gölge’nin soluk gri gözlerine kendininkileri dikti. "Onu tekrar diriltemem," dedi. "Olması gerektiği gibi ölü olmamasının nedenini bile bilmiyorum."</p>

  <p>"Sanırım onu ben yaptım," dedi Gölge. "Benim hatamdı."</p>

  <p>Çarşamba bir kaşını kaldırdı.</p>

  <p>"Deli Sweeney, o oyunu nasıl yaptığını bana gösterirken bana altın bir para vermişti. Söylediğine göre bana yanlış para vermiş. Bana verdiği düşündüğünden çok daha güçlü bir şeymiş. Onu Laura’ya verdim."</p>

  <p>Çarşamba homurdandı, kaşlarını çatarak çenesini göğsüne indirdi. Sonra geriye yaslandı. "Bu onu yapabilir," dedi. "Ve hayır, sana yardım edemem. Ama boş zamanında yapacakların seni ilgilendirir tabii ki."</p>

  <p>"Ne," diye sordu Gölge, "bu ne anlama geliyor?"</p>

  <p>"Bu senin kartal taşları ve thunderbirdler peşinde koşmanı engelleyemem demek. Ama günlerini Gölkenarı’nda sakince gözlerden ve zihinlerden uzak geçirmeni sınırsız boyutta tercih ederim. İşler kızıştığında yardım edecek bütün ellere ihtiyacımız olacak."</p>

  <p>Bunu söylerken çok yaşlı ve narin göründü. Derisi neredeyse saydamdı ve altındaki etler griydi.</p>

  <p>Gölge uzanıp elini Çarşamba’nın gri elinin üzerine koymayı çok istedi. Ona her şeyin yoluna gideceğini söylemek istedi - bu Gölge’nin hissetmediği ama söylemesi gerektiğini bildiği bir şeydi. Dışarıda siyah trendeki adamlar vardı. Uzun limoda şişko velet ve onlar hakkında iyi düşünemeyen televizyondaki kişiler vardı.</p>

  <p>Çarşamba’ya dokunmadı. Hiçbir şey söylemedi.</p>

  <p>Sonradan, bir şeyleri değiştirebilip değiştiremeyeceğini, o hareketin bir işe yarayıp yaramayacağını, gelebilecek bir zararı engelleyip engelleyemeyeceğini merak etti. Kendi kendine, <i>değiştirmeyecek,</i> dedi. Değiştirmeyeceğini biliyordu. Ama sonradan hâlâ, eve doğru yavaş yavaş uçarken bir an için Çarşamba’nın eline dokunmuş olmayı diledi.</p>
<p><br/></p>

  <p>Çarşamba, Gölge’yi evin önünde bıraktığında, kısa kış gunu kararmak üzereydi. Gölge kapıyı açtığında hissettiği dondurucu soğuk Las Vegas’la karşılaştığından çok daha bilimkurgusaldı.</p>

  <p>"Belaya bulaşma," dedi Çarşamba. "Kafanı mazgalların altında tut. El sallama."</p>

  <p>"Hepsi bir arada mı?"</p>

  <p>"Bana ukalalık yapma, evlat. Gölkenarı’nda gözden uzak durabilirsin. Seni orada sağ salim tutmak için büyük bir borç altına girdim. Eğer bir şehirde olsaydın, kokunu anında alacaklardı."</p>

  <p>"Kimseyi rahatsız etmeyeceğim ve beladan uzak duracağım." Gölge bunu söylerken ciddiydi. Bir ömre yetecek kadar belaya bulaşmıştı ve sonsuza kadar kendini kapıp koyuvermeye hazırdı. "Ne zaman geri geliyorsun?" diye sordu.</p>

  <p>"Yakında," dedi Çarşamba ve Lincoln'un motorunu çalıştırdı, camı kapatıp buz gibi gecenin içine daldı.</p>
</body>
</html>