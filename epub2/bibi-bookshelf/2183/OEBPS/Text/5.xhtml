<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h3 style="text-align: right;"><i><br/></i></h3>
<h3 style="text-align: right;"><i><br/></i></h3>
<h3 style="text-align: right;">5</h3>
<p><i><br/></i></p>
<p><i>Bayan Hayat çiçekler içinde bir tanedir</i></p>
<p><i>Ölüm her yerde onu izler:</i></p>

  <p><i>Hayat odanın kiracısı,</i></p>

  <p><i>Ölüm merdivenlerin zorbasıdır.</i></p>

  <p><i>-</i> W.E. Henley, <i>Bayan Hayat Çiçekler İçinde Bir Tanedir</i></p>
<p><br/></p>
<p>O Cumartesi günü, içlerinde hoşça kal demek için uyanık olan sadece Zorya Utrennyaya vardı. Çarşamba’nın kırk beş dolarını aldı ve günü geçmiş, eski bir meşrubat kuponunun arkasına, geniş el yazısıyla, bir makbuz yazmak için ısrar etti. Sabah ışığında, dikkatlice makyaj yapılmış yaşlı yüzü ve başının üstünde yukarı doğru toplanmış altın sarısı saçlarıyla oyuncak bir bebeğe çok benziyordu.</p>

  <p>Çarşamba elini öptü. "Misafirperverliğiniz için teşekkür ederim, sevgili bayan," dedi. "Siz ve sevimli kız kardeşleriniz gökyüzü gibi pırıl pırıl kalın."</p>

  <p>"Sen kötü bir yaşlı adamsın," dedi ona Zorya Utrennyaya ve parmağını salladı. Sonra onu kucakladı. "Tehlikeye atılma," dedi ona. "İyilik yoluna öldüğünü duymak istemem."</p>

  <p>"Bu bana da aynı miktarda acı verecektir, tatlım."</p>

  <p>Gölge'yle el sıkıştı. "Zorya Polunochnyaya senin hakkında çok iyi şeyler düşünüyor," dedi. "Ben de."</p>

  <p>"Teşekkür ederim," dedi Gölge. "Akşam yemeği için de teşekkürler."</p>

  <p>Ona doğru bir kaşını kaldırdı. "Beğendin mi? Tekrar gelmelisin."</p>

  <p>Çarşamba’yla Gölge merdivenlerden aşağı indiler. Gölge elini ceketinin cebine soktu. Elindeki gümüş dolar soğuktu. Bugüne kadar kullandığı bütün metal paralardan daha büyüktü. Onu avuç içine yerleştirdi. Elini doğal bir şekilde yanına sallandırdı, sonra elini doğrultmasıyla para avuç içinden önüne kaydı. Oradaki işaret parmağıyla küçük parmağı arasında hafifçe sıkılı duruşu doğal görünüyordu.</p>

  <p>"İyi yaptın," dedi Çarşamba.</p>

  <p>"Yeni öğreniyorum," dedi Gölge. "Birçok teknik zımbırtı yapabilirim. İşin zor tarafı insanları yanlış ele baktırmak."</p>

  <p>"Öyle mi?"</p>

  <p>"Evet," dedi Gölge. "Ona yanlış yönlendirme deniyor." Orta parmağını, parayı avuç içinden geriye iterek altına soktu ve beceriksizce ucundan yakaladı. Para bir tıngırtıyla elinden merdivene düştü ve basamakların yarısı boyunca zıpladı. Çarşamba eğildi ve onu aldı.</p>

  <p>"Durumun insanların hediyelerine dikkatsizlik etmeye uygun değil," dedi Çarşamba. "Bunu gibi bir şeyden destek almaya ihtiyacın olabilir. Etrafta onu atarak dolaşma." Önce kartallı, sonra da Özgürlük Anıtı’nın kafası olan yüzüne bakarak parayı inceledi. "Ah, Bayan Özgürlük. Güzel, değil mi?" Parayı Gölge’ye attı. Gölge onu havada yakalayıp kaydırarak kaybetti - aslında onu sağ elinde tutarken sol eline düşür gibi gösterdi - ve sonra sol eliyle cebine koyar gibi yaptı. Para sağ avucunda duruyordu, herkesin görebileceği bir şekilde. Orada olması insanın içine huzur veriyordu.</p>

  <p>"Bayan Özgürlük," dedi Çarşamba. "Amerikalıların değer verdikleri birçok tanrı gibi bir yabancı. Bu örnekte, bir Fransız kadını olmasına rağmen, Amerikalıların tutuculuğunda dolayı, Fransızlar New York’a hediye ettiklerinde bu kadının muhteşem göğüslerini örttüler. Özgürlük," diye devam etti, merdivenlerin dibinde yerde yatan kullanılmış bir prezervatife burun kıvırıp onu tiksintiyle kenara itti - "Birisi ona basıp düşebilir. Boynunu kırar," diye mırıldanıp, kendi sözünü kesti. "Bir muz kabuğu gibi, sadece kötü tadı ve ironisiyle birlikte" İtip kapıyı açtı. Güneş ışığı onlara geldi. "Özgürlük," diye gürledi Çarşamba, arabaya giderlerken, "cesetlerden bir şilte üzerine yatırılması gereken bir orospudur."</p>

  <p>"Öyle mi?" dedi Gölge.</p>

  <p>"Alıntı yapıyorum," dedi Çarşamba. "Fransız birinden alıntı. Onların New York limanında adına heykel yaptırdıkları kişi: İnsanları giyotine götüren arabanın üstündeki çöplerde becerilmekten hoşlanan bir orospu. Meşaleni ne kadar yukarıda tutarsan tut, tatlım, elbisende hâlâ sıçanlar var ve bacağından aşağı soğuk spermler damlıyor." Arabanın kapısını açtı ve Gölge’ye şoförün yan koltuğunu gösterdi.</p>

  <p>"Bence o güzel bir kadın," dedi Gölge, parayı yakınlaştırarak. Özgürlüğün gümüş yüzü ona biraz Zorya Polunochnyaya’yı hatırlattı.</p>

  <p>"Bu," dedi Çarşamba, arabayı sürerken, "insanlığın ebedi aptallığıdır. Tatlı etin peşinden koşmak, onun sadece kemiklerin etrafındaki güzel bir örtü olduğunu fark etmeden. Kurt yemeği. Geceleri, kendinizi kurt yemeğine sürtüyorsunuz. Üzerine alınma."</p>

  <p>Gölge daha önce Çarşamba’yı hiç böyle açık yürekli görmemişti. Yeni patronunun aşırı durgun dönemleri takip eden dışadönük evrelerden geçtiğine karar verdi. "Sen Amerikalı değilsin, değil mi?" diye sordu Gölge.</p>

  <p>"Hiç kimse Amerikalı değildir," dedi Çarşamba. "Asıl olarak değil. Benim görüşüm bu." Kol saatine baktı. "Bankalar kapanmadan önce geçirecek birkaç saatimiz daha var. Aklımdayken dün akşam Czernobog’la işi iyi hallettin. Eninde sonunda onu gelmeye ikna edecektim ama sen onun desteğini benim yapabileceğimden çok daha hevesli bir şekilde sağladın."</p>

  <p>"Çünkü sonra beni öldürecek."</p>

  <p>"Öyle olması gerekmiyor. Akıllıca belirttiğin gibi, o yaşlı ve öldürücü vuruşu seni, şey sadece hayat boyu felçli bırakabilir. Ümitsiz bir sakatlık. Bu yüzden Bay Czernobog’un önümüzdeki güçlüklerden sağ çıkıp çıkmayacağını dört gözle beklemek için bir çok nedenin var."</p>

  <p>"Ve bu konuda bazı sorular mı var?" dedi Gölge, Çarşamba’nın tavrını taklit edip sonra bunu yaptığından dolayı kendinden nefret ederek.</p>

  <p>"Siktir ki evet," dedi Çarşamba. Bir bankanın parkına girdi. "Bu," dedi, "soyacağım banka. Birkaç saat daha kapatmayacaklar. Hadi içeri girip merhaba diyelim."</p>

  <p>Gölge'ye işaret etti. Gölge isteksizce arabadan çıktı. Eğer yaşlı adam salakça bir şey yapacaksa yüzünün kamerada niçin görülmesi gerektiğinin mantığını anlayamadı. Ama merak onu etkisi altına aldı ve bankaya girdi. Yere baktı, eliyle burnunu kaşıdı, yüzünü gizlemek için elinden geleni yaptı.</p>

  <p>"Para yatırma formları, Bayan?" dedi tek veznedara, Çarşamba.</p>

  <p>"Orada."</p>

  <p>"Çok iyi. Ya gece para yatırmam gerekirse . . ."</p>

  <p>"Aynı formlar." Kadın ona gülümsedi. "Gece para yatırma deliklerinin nerede olduğunu biliyorsun, değil mi, tatlım? Ana kapıdan çıkınca duvarda."</p>

  <p>"Teşekkürler."</p>

  <p>Çarşamba birkaç para yatırma formu aldı. Veznedara bir hoşça kal sırıtışı attı ve Gölge’yle beraber dışarı çıktılar.</p>

  <p>Çarşamba, bir an kaldırımda durup, düşünceli düşünceli sakalını kaşıdı. Sonra ATM makinesine gitti, ondan sonra da duvarın kenarına yerleştirilmiş gece kasasına. İkisini de inceledi. Gölge’yi yolun karşısındaki süper markete götürdü. Oradan kendisi için buzlu çikolatalı şekerleme, Gölge için de bir bardak sıcak çikolata aldı. Girişteki duvara koyulmuş genel bir telefon vardı, altında da kiralık odalar, ev ihtiyacı olan kedi, köpek yavruları için ilan tahtası. Çarşamba telefonun numarasını yazdı. Bir kez daha yolun karşısına geçtiler. "Şimdi ihtiyacımız olan şey," dedi Çarşamba, "kar. İyi, etkili, sinir bozucu bir kar. Benim için ‘kar’ düşünür müsün?</p>

  <p>"Hı?"</p>

  <p>”Şu bulutları daha büyük ve karanlık yapmaya odaklan - şu batıda olanları. Gri gökyüzü ve Kuzey Kutbu’ndan gelen sürükleyici rüzgârları," dedi kapıyı açarken. "Bir sonrası Kinko. Çabuk ol."</p>

  <p><i>Kar</i> diye düşündü, arabada sıcak çikolatasını yudumlarken Gölge. <i>Gökten yağan devasa, baş döndürücü, kar yığınları. Kurşuni gökyüzünde bembeyaz yamalar Dilinize soğuk, kışla dokunan kar, sizi dondurarak öldürmeden önce yüzünüzü kararsız temasıyla öper. On iki pamuk helva boyundaki kar, bir masal dünyası yaratarak her şeyi tanımlanamayacak kadar güzel bir hale sokar</i> . . .</p>

  <p>Çarşamba onunla konuşuyordu.</p>

  <p>"Üzgünüm," dedi Gölge.</p>

  <p>"Buradayız dedim," dedi Çarşamba. "Sen başka bir yerdeydin."</p>

  <p>"Karı düşünüyordum," dedi Gölge.</p>

  <p>Çarşamba, Kinko’da, bankadan aldığı para yatırma formalarının fotokopilerini çektirtmeye başladı. Tezgâhtara on kartviziti iki grup haline anında bastırttı. Gölge’nin başı ağrımaya başlamıştı. Kürek kemiklerinin arasında rahatsız bir his vardı. Baş ağrısının, ters yattığı için dün geceki kanepenin kötü bir mirası olup olmadığını merak etti.</p>

  <p>Çarşamba, bilgisayarın başında oturmuş bir mektup hazırlıyor ve tezgâhtarın yardımıyla birkaç büyük boy pankart yapıyordu.</p>

  <p><i>Kar</i> diye düşündü Gölge. <i>Atmosferin yükseklerinde, her biri sanatsal bir ruhla işlenmiş, dantel gibi ufak toz zerrecikleri oluşturan, minnacık, mükemmel kristaller. Kar kristalleri bir araya gelip taneler halinde düşerken Chicago 'yu beyaz yığınlarıyla santim santim kaplıyorlardı . . .</i></p>

  <p>"İşte," dedi Çarşamba. Gölge’ye üstünde tam erimemiş krema parçası yüzen, bir bardak Kinko kahvesi verdi. "Sanırım bu kadarı yeter, ne dersin?"</p>

  <p>"Ne yeter?"</p>

  <p>"Kar. Şehri felç etmek istemeyiz, değil mi?"</p>

  <p>Gökyüzü bir savaş gemisi griliğindeydi. Kar yağıyordu. Evet.</p>

  <p>"Bunu gerçekten ben yapmadım," dedi Gölge. "Yani ben değildim, değil mi?"</p>

  <p>"Kahveyi iç," dedi Çarşamba. "İğrenç bir şey ama baş ağrısına iyi gelecek. İyi iş," dedi sonra.</p>

  <p>Çarşamba, Kinko’nun tezgâhtarına parayı ödedi. Pankartlarını, mektuplarını ve kartları arabaya götürdü. Arabanın bagajını açtı. Kağıtları para taşıyan muhafızların taşıdığı cinsten geniş, siyah bir metal çantaya koydu ve bagajı kapadı. Gölge’ye bir kartvizit verdi.</p>

  <p>"Al Güvenlik Servisi, Güvenlik Müdürü A. Haddock da kim?" dedi Gölge.</p>

  <p>"Sensin."</p>

  <p>"A. Haddock mu?"</p>

  <p>"Evet."</p>

  <p>"A ne anlama geliyor?"</p>

  <p>"Alfredo? Alphonse? Augustine? Ambrose? Tamamen sana kalmış."</p>

  <p>"Ha. Anladım."</p>

  <p>"Ben James O’Gorman’ım," dedi Çarşamba. "Arkadaşlarım Jimmy derler. Anladın mı? Benim de bir kartım var."</p>

  <p>Arabaya bindiler. "Eğer ‘A. Haddock’u da ‘karı’ düşündüğün kadar iyi düşünebilirsen, bu akşam dostlarımızla yiyip içeceğimiz tonla gıcır paralarımız olacak."</p>

  <p>"Hapishaneye geri dönmüyorum."</p>

  <p>"Dönmeyeceksin."</p>

  <p>"Kanunsuz bir şey yapmayacağım konusunda anlaştığımızı sanıyordum."</p>

  <p>"Yapmıyorsun. Belki işin içinde suç işleyen birine yardım etmek, yapılacak küçük bir tezgah, arkasından tabii ki çalınmış para almak var; ama bana güven, bu işten bir gülü koklarmış gibi rahatça çıkacaksın."</p>

  <p>"Şu senin yaşlı Slav Charles Atlas’ın kafatasımı bir vuruşta parçalamadan önce mi, sonra mı?"</p>

  <p>"Gözleri artık iyi görmüyor," dedi Çarşamba. "Büyük ihtimalle seni tamamen ıskalayacak. Şimdi, hâlâ öldürecek zamanımız var - zaten bankalar Cumartesileri öğlen kapanırlar. Öğle yemeği ister misin?"</p>

  <p>"Evet," dedi Gölge. "Açlıktan ölüyorum."</p>

  <p>"Ben tam yerini biliyorum," dedi Çarşamba. Arabayı kullanırken Gölge’nin tanıyamadığı neşeli bir şarkı mırıldandı. Kar taneleri aynı Gölge’nin onları hayal ettiği gibi yağmaya başladı ve Gölge tuhaf bir şekilde kendinden gurur duydu. Mantıken karla bir ilişkisi olmadığını aynı, cebindeki gümüş doların ay olmadığını ve hiç olmamış olduğunu bildiği gibi biliyordu. Ama hâlâ . . .</p>

  <p>Baraka gibi bir binanın önünde durdular. Bir tabelada, Ne Kadar Yerseniz Yiyin 4.99$ yazıyordu. "Burasını seviyorum," dedi Çarşamba.</p>

  <p>"Yemek iyi mi?" diye sordu Gölge.</p>

  <p>"Pek değil," dedi Çarşamba. "Ama ambiyans kaçmaz."</p>

  <p>Yemek yedikten sonra - Gölge kızarmış tavuk yedi ve beğendi - Çarşamba’nın sevdiği ambiyansın, barakanın arkasında yapılan iş olduğu ortaya çıktı: Odanın ortasına asılı bir bayrak, bir İflas ve Tasfiye Malları Ucuzluk Satış Deposu’nu gösteriyordu.</p>

  <p>Çarşamba dışarıdaki arabaya gitti ve erkekler tuvaletine götürdüğü küçük bir bavulla geri geldi. Gölge istese de istemese de, kısa süre sonra Çarşamba’nın neyin peşinde olduğunu öğreneceğini kavradığından dolayı, satılık şeylere bakarak tasfiye koridorlarını sessizce dolaştı: Kahve Kutuları "sadece havayolları filtreleriyle kullanmak için", Teenage Mutant Ninja Turtle oyuncakları, Savaşçı Prenses Xena Harem oyuncak bebekleri, prize takıldığında ksilofonda yurtsever marşlar çalan ayı bebekler, kutu kutu et konserveleri, çeşitli galoşlar, şekerlemeler, Bili Clinton başkanlık kol saatleri, yapay minyatür Noel ağaçları, hayvan şeklinde tuz ve karabiberlikler, vücut parçaları; ve de plastik şapka, mısır koçanı pipo, plastik kömür gözleriyle Gölge’nin en sevdiği, ‘sadece gerçek bir havuç ekle’ kendi kendine kardan adam yap takımı.</p>

  <p>Gölge, bir insanın ayı gökten alır gibi gösterip bir gümüş dolara nasıl çevirdiğini ve bir kadını mezarından çıkıp seninle konuşmak için bütün şehri boydan boya geçirtenin ne olduğu düşündü. "Harika bir yer, değil mi?" diye sordu Çarşamba, erkekler tuvaletinden çıkınca. Elleri hâlâ ıslaktı ve bir mendile kuruluyordu. "Kağıt havluları bitmiş," dedi. Elbisesini değişmişti. Şimdi, koyu mavi bir ceketle ona uyan bir pantolon, mavi örme bir kravat, kalın mavi bir kazak, beyaz bir gömlek ve siyah ayakkabılar giyiyordu. Güvenlik görevlisi gibi görünüyordu ve Gölge öyle olduğunu onayladı.</p>

  <p>"Buna ne diyebilirim ki, genç adam," dedi Çarşamba, bir kutu yüzen plastik akvaryum balığı alıp (asla solmazlar - ve asla beslemeniz gerekmez), "anlayışından dolayı seni tebrik etmek dışında. Artur Haddock’a ne dersin? Arthur iyi bir isim."</p>

  <p>"Çok sıradan."</p>

  <p>"Şey, o zaman sen bir şey bulacaksın. İşte. Hadi şehre geri dönelim. Banka soygunumuz için mükemmel bir zamanlama yapmalıyız. Sonrasında biraz harçlığım olacak."</p>

  <p>"Çoğu insan," dedi Gölge, "onları basit bir şekilde ATMden alır."</p>

  <p>"Ben de aşağı yukarı, tuhaf olsa da, aynı şeyi planlıyorum."</p>

  <p>Çarşamba arabayı caddenin karşısındaki süpermarketin parkına bıraktı. Çarşamba arabanın bagajından metal çantayı, mandallı bloknotu ve bir çift kelepçeyi çıkardı. Çantayı bileğine kelepçeledi. Sonra siperlikli bir mavi şapka taktı ve ceketinin göğüs cebinin üstüne bir arma yapıştırdı. Şapka ve armada "Al Güvenlik" yazılıydı. Para yatırma formlarını mandallı bloknota koydu. Sonra kamburunu çıkardı. Emekli olmuş bir devriye polisi gibi görünüyordu ve sanki bir şekilde birden şişko bir göbeği olmuştu.</p>

  <p>"Şimdi," dedi, "şu mağazadan biraz yiyecek alışverişi yapıyorsun, sonra telefonun yanında takılıyorsun. Eğer birisi sorarsa arabası bozulan kız arkadaşından telefon bekliyorsun."</p>

  <p>"Peki beni buradan niçin arıyor?"</p>

  <p>"Bunu nereden bileceksin be."</p>

  <p>Çarşamba, bir çift solmuş pembe kulaklık taktı. Bagajı kapattı. Kar taneleri mavi şapkasına ve kulaklıklarının üstüne düşmeye haşladı.</p>

  <p>"Nasıl görünüyorum?" diye sordu.</p>

  <p>"Gülünç," dedi Gölge.</p>

  <p>"Gülünç mü?"</p>

  <p>"Ya da aptal gibi, belki," dedi Gölge.</p>

  <p>"Mmm. Gülünç ve aptal. Bu iyi." Çarşamba gülümsedi. Kulaklıklar onu aynı zamanda güven verici, eğlendirici ve müthiş sevimli gösterdi. Uzun adımlarla caddeyi karşıdan karşıya geçti ve blok boyunca bankaya doğru yürüdü. Bu arada Gölge süpermarkete girdi ve izledi.</p>

  <p>Çarşamba, ATM’ye büyük bir kırmızı Bozuk yazısı yapıştırdı. Gece para yatırma deliğinin üstüne kırmızı bir kurdele koydu ve üzerine fotokopisini çektiği pankartı yapıştırdı. Gölge onu eğlenerek okudu.</p>

  <p>"RAHATINIZ İÇİN, diyordu, GELİŞMELERİ SÜREKLİ KILMAK İÇİN ÇALIŞIYORUZ. VERDİĞİMİZ GEÇİCİ RAHATSIZLIK İÇİN ÖZÜR DİLERİZ.</p>

  <p>Sonra, Çarşamba döndü ve sokağa baktı. Üşümüş ve sömürülen biri gibi görünüyordu.</p>

  <p>Genç bir kadın ATM’yi kullanmak için geldi. Çarşamba başını olumsuzca sallayıp, bozuk olduğunu açıkladı. Kadın küfretti ve küfrettiği için özür dileyip hızla uzaklaştı.</p>

  <p>Bir araba geldi. İçinden küçük gri bir torba ve bir anahtar tutan bir adam çıktı. Gölge, Çarşamba’nın adamdan özür dileyip, sonra mandallı bloknotu imzalatmasını, para yatırma formunu kontrolünü, ıstırap verici makbuz yazışını, hangi kopyayı alacağını şaşırışını ve sonunda da adamın torbasını büyük siyah metal çantasına koyuşunu izledi.</p>

  <p>Adam, hasılatını bırakıp, soğuktan kurtulup yoluna gidebilmek için karın altında titreyip, ayaklarını yere vurarak, yaşlı güvenlik görevlisinin bürokratik saçmalığı bitirmesini bekliyordu. Sonra makbuzunu aldı ve sıcak arabasına dönüp uzaklaştı.</p>

  <p>Çarşamba metal çantasını taşıyarak caddeyi geçti ve süper marketten kendine bir kahve aldı.</p>

  <p>"Selam, genç adam," dedi, babacan bir kıkırdamayla Gölge’nin yanından geçerken. "Ne dersin yeteri kadar soğuk oldu mu?"</p>

  <p>Tekrar caddeyi geçti. Bu Cumartesi günü kazandıklarını ve hasılatlarını yatırmaya gelen insanlardan gri torbalarla zarflar aldı. Komik pembe kulaklıklarıyla yaşlı, nazik bir güvenlik görevlisi.</p>

  <p>Gölge okumak için bir şeyler aldı - Turkey Hunting, People, ve kapaktaki Kocaayak resmi çok sevimli olduğu için Weekly World News - ve gözlerini pencereden dışarı dikti.</p>

  <p>"Size herhangi bir konuda yardımcı olabilir miyim?" diye sordu orta yaşlı, bıyıklı bir zenci adam. Müdüre benziyordu.</p>

  <p>"Teşekkürler ama hayır. Telefon bekliyorum. Kız arkadaşımın arabası bozuldu."</p>

  <p>"Büyük ihtimalle aküdür," dedi adam. "İnsanlar son üç, dört yıldır böyle şeyleri unuttular. Hem de çok pahalı değiller."</p>

  <p>"Gel de bana anlat," dedi Gölge.</p>

  <p>"Cesaretini yitirme, koca adam," dedi müdür ve süpermarkete geri döndü.</p>

  <p>Kar, caddenin görüntüsünü, bütün detayları mükemmel bir kar küresinin içine çevirdi.</p>

  <p>Gölge, izleyip, hayran hayran baktı. Caddenin diğer tarafındaki konuşmaları duyamadığından, sessiz film izler gibiydi, her şey pantomim ve yüz ifadeleriydi: yaşlı güvenlik görevlisi sert ve kararlıydı - belki birazcık mırmır konuşuyordu ama aşırı iyi niyetliydi. Ona para veren herkes onunla tanıştığı için biraz daha mutlu olarak oradan uzaklaştı.</p>

  <p>Ve sonra polisler arabayla bankanın önüne gelince Gölge’nin içi gitti. Çarşamba elini şapkasının ucuna götürerek onlara selam verdi ve yavaş yavaş arabaya gitti. Merhabalar dedikten sonra açık pencereden el sıkıştılar. Başını sallayarak onayladıktan sonra kartvizitiyle mektubu bulana kadar ceplerini karıştırdı. Pencerenin içinden onları verdi. Sonra kahvesini yudumladı.</p>

  <p>Telefon çaldı. Gölge ahizeyi aldı ve sesinin sıkılmış görünmesi için elinden geleni yaptı. ”Al Güvenlik Servisi," dedi.</p>

  <p>"A. Haddock’la konuşabilir miyim?" dedi sonra caddenin karşısındaki polis.</p>

  <p>"Ben Andy Haddock’um,'' dedi Gölge.</p>

  <p>”Şey, Bay Haddock, ben polisim," dedi caddenin karşısındaki arabadaki polis. "Market ve İkincinin köşesindeki' First Illinois Bankasında bir adamınız var."</p>

  <p>"Ih, evet. Doğru, Jimmy O’Gorman. Peki sorun ne, memur bey? Jim ters bir şey mi yaptı? İçmiyor, değil mi?"</p>

  <p>"Sorun yok, efendim. Adamınız çok iyi biri, efendim. Sadece her şeyin yolunda olup olmadığından emin olmak istedik."</p>

  <p>"Jim’e söyleyin, memur bey, eğer bir kez daha içerken yakalanırsa kovulacak. Anladınız, değil mi? Göt gibi kalacak. Bizim Al Güvenlik’te hoşgörü sıfırdır."</p>

  <p>"Bunu ona söylemenin benim işim olduğunu hiç sanmıyorum, efendim. İşini iyi yapıyor. Biraz endişelendik; çünkü böyle bir şeyin iki kişi tarafından yapılması gerek. Silahsız bir korumanın böyle büyük miktarda parayla uğraşması riskli."</p>

  <p>"Onu gel de bana anlat. Ya da bunu First Illinois’daki pintilere söylesen daha uygun olur. Bu riske attıklarım benim adamlarım, memur bey. İyi adamlar. Sizin gibi adamlar." Gölge bu kimliğe ısınmaya başladığını hissetti. Andy Haddock olmaya başladığını hissedebiliyordu, kül tablasında çiğnenmiş ucuz bir puro, bu Cumartesi öğleden sonrası için yığınla kırtasiye işleri, Schaumburg’da bir ev ve Lake Shore Drive’daki küçük bir dairede bir metres. "Biliyor musunuz, zeki bir genç adama benziyorsunuz, memur, ıh . . ."</p>

  <p>"Myerson."</p>

  <p>"Memur Myerson. Eğer küçük bir hafta sonu işine ihtiyacınız varsa ya da herhangi bir nedenden polis gücünden ayrılırsanız bizi arayın. Her zaman iyi adamlara ihtiyacımız vardır. Sizde kartım var mı?"</p>

  <p>"Evet, efendim."</p>

  <p>"Onu saklayın," dedi Andy Haddock. "Beni arayın."</p>

  <p>Polis arabası gitti ve Çarşamba ona paralarını vermek isteyen küçük insan kuyruğuyla uğraşmak için karın içinde ayaklarını sürüye sürüye yürüdü.</p>

  <p>"İyi mi?" dedi sordu müdür, kafasını kapıdan uzatarak. "Kız arkadaşınız?"</p>

  <p>"Aküymüş," dedi Gölge. "Şimdi öylesine beklemem gerekiyor."</p>

  <p>"Kadınlar," dedi müdür. "Umarım sizinki beklemeye değer."</p>

  <p>Kış karanlığı çöktü, ikindi yavaş yavaş akşam griliğine dönüşüyordu. Işıklar kayboldu. Başka insanlar da gelip paralarını Çarşamba’ya verdiler. Birden, Gölge’nin göremediği bir sinyal verilmiş gibi, Çarşamba duvara yürüdü, bozuk yazısını kaldırdı ve ağır adımlarla sulu-çamurlu caddeyi geçip park yerine yollandı. Gölge bir dakika bekledi ve onu takip etti.</p>

  <p>Çarşamba arabanın arkasında oturuyordu. Metal çantayı açtı ve sistemli bir şekilde ona verilen her şeyi düzgün yığınlar halinde yaydı.</p>

  <p>"Sür," dedi. "State Caddesi’ndeki First Illinois Bankası’na gidiyoruz."</p>

  <p>"Gösteriyi tekrar etmek için mi?" diye sordu Gölge. "Bu şansını biraz zorlamak olmuyor mu?"</p>

  <p>"Hiç de değil," dedi Çarşamba. "Bankaya biraz para yatıracağız.</p>

  <p>Gölge arabayı sürerken, Çarşamba arka koltukta oturdu ve çeklerle kredi kartı sliplerini bırakıp, tonla parayı torbalarından çıkardı, bazı zarflardan nakitleri aldı. Paraları metal çantaya tekrar doldurdu. Gölge arabayı bankanın elli metre uzağında, kamera menzilinin oldukça dışında stop etti. Çarşamba arabadan çıktı ve zarfları gece para yatırma deliğine itti. Sonra gece kasasını açtı ve gri torbaları içine bırakıp tekrar kapattı.</p>

  <p>Gölge’nin yanına oturdu. "I-90’a gidiyorsun," dedi Çarşamba. "Madison için tabelaları batıya doğru izle."</p>

  <p>Gölge arabayı sürmeye başladı.</p>

  <p>Çarşamba arkada bıraktıkları bankaya baktı. "İşte, evladım," dedi neşeyle, "bu herkesi şaşırtacak. Gerçekten büyük para kazanmak istiyorsan bunu pazar sabahı 4:30’da yapman lazım, klüp ve barlar cumartesi hasılatlarını yatırırlarken. Doğru bankayla doğru adama çarparsan - onları iri ve dürüst kişiler arasında seçerler, bazen birkaç goril onlara eşlik eder ama zeki olmaları gerekli değil - bir gecede çeyrek milyon dolarla çıkıp gidebilirsin."</p>

  <p>"Eğer o kadar kolay olsaydı," dedi Gölge, "Niçin herkes yapmıyor?"</p>

  <p>"Bu tamamen risksiz bir meslek değil," dedi Çarşamba, "özellikle sabahın 4:30’unda."</p>

  <p>"Yani 4:30’da polisler daha şüpheci mi oluyorlar, demek istiyorsun?"</p>

  <p>"Hiç de değil. Ama goriller oluyor. Ve işler ters gidebilir."</p>

  <p>Bir demet elliliğe hafifçe vurdu, ona küçük bir deste yirmilik ekledi, onları elinde tarttı, sonra Gölge’ye verdi. "İşte," dedi. "Senin ilk haftalığın."</p>

  <p>Gölge parayı saymadan cebine koydu. "Demek bunu yapıyorsun?" dedi. "Para kazanmak için?"</p>

  <p>"Nadiren. Sadece acil büyük miktar nakit gerektiğinde. Genelde paramı, onun alındığını asla bilmeyen, şikayet etmeyen ve tekrar aynı şekilde geldiğimde alınması için çoğunlukla sıraya girecek insanlardan alırım."</p>

  <p>"Şu Sweeney ismindeki adam senin bir dolandırıcı olduğunu söyledi."</p>

  <p>"Haklı. Ama bu benim çok küçük bir parçam. Ve sana ihtiyacım olma nedeninin çok küçük bir parçası, Gölge."</p>

  <p style="text-align: center;">• • •</p>

  <p>Arabayla karanlıkta ilerlerken kar, far ışıkları ve sileceklerde savruluyordu. Etkisi neredeyse hipnotize ediciydi.</p>

  <p>"Burası dünyada kendinin ne olduğu konusunda endişelenen tek ülke," dedi Çarşamba, sessizliğin içine.</p>

  <p>"Ne?"</p>

  <p>"Geri kalanı ne olduklarını bilir. Daha önce hiç kimse Norveç’in kalbini arama ihtiyacı hissetmedi. Ya da Mozambik’in ruhunu aramadı. Onlar ne olduklarını biliyorlar."</p>

  <p>"Ve . . .?"</p>

  <p>"Sadece yüksek sesle düşünüyorum."</p>

  <p>"O zaman birçok ülkede bulundun?"</p>

  <p>Çarşamba hiçbir şey söylemedi. Gölge ona bir göz attı. "Hayır," dedi Çarşamba, bir iç çekişle. "Hayır. Asla bulunmadım."</p>

  <p>Benzin almak için durdular. Çarşamba, güvenlik memuru ceketi ve valiziyle tuvalete gitti. Yepyeni, soluk renk birtakım elbise, kahverengi ayakkabılar ve İtalyanmış gibi görünen diz boyu kahverengi bir paltoyla geri geldi.</p>

  <p>"Peki Madison’a geldikten sonra ne yapacağız?"</p>

  <p>"14 Otobanı’ndan batıya, Spring Green’e gideceğiz. Herkesle Kayanın Üzerindeki Ev denen bir yerde buluşacağız. Oraya hiç gittin mi?"</p>

  <p>"Hayır," dedi Gölge. "Ama tabelalarını gördüm."</p>

  <p>Kayanın Üstündeki Ev tabelaları dünyanın o bölgesindeki her yerde vardı; imalı, çapraşık tabelalar bütün Illinois, Minnesota ve Wisconsin boyunca rastlanırdı, büyük ihtimalle Iowa’ya kadar bile uzandıklarından şüphelendi; Kayanın Üzerindeki Ev’in varlığından sizi haberdar eden tabelalar. Gölge bu tabelaları görmüş ve ne olduklarını merak etmişti. O Ev tehlikeli bir şekilde o Kaya’nın üstünde mi duruyordu? Bu Kaya’nın bu kadar ilginç olmasının nedeni neydi? Ev’in bu kadar ilginç olmasının neden neydi? Geçici olarak aklına bir şey gelmişti; ama sonra unuttu. Gölge’nin turistik yerleri ziyaret etme alışkanlığı yoktu.</p>

  <p>Madison’dan eyaletlerarası yola çıktılar. Yağan kar altındaki, bir diğer mükemmel kar küresi görüntüsü oluşturan parlamento binasının kubbesini geçtiler. Sonra eyaletlerarası yoldan çıkıp köy yollarından gitmeye başladılar. Yaklaşık bir saat kadar, Kara Toprak gibi isimleri olan kasabalardan gittikten sonra dar bir ara yola girdiler. Birkaç tane devasa, kar kaplı, kertenkeleye benzer ejderlerle birbirine örülmüş saksıların yanından geçtiler. Ağaçlarla bölünmüş park yeri neredeyse boştu.</p>

  <p>"Yakında kapatacaklar," dedi Çarşamba.</p>

  <p>"Peki burası ne?" diye sordu Gölge, park yerinden alçak, hiç etkileyici olmayan bir binaya doğru yürürlerken.</p>

  <p>"Burası bir turistik yer," dedi Çarşamba. "En kalitelilerinden biri. Bu bir erk yeri olduğu anlamına geliyor."</p>

  <p>"Ne dedin?"</p>

  <p>"Çok basit," dedi Çarşamba. "Diğer ülkelerde, insanlar yıllardır erk yerlerinin farkındaydılar. Bunlar bazen doğal oluşumlarken, bazen de sadece bir şekilde özel yerlerdi. Oralarda önemli bir şeyin olduğunu biliyorlardı. Oralarda bir tür odaklanma noktası, bir tür kanal, bir tür Her Yere Açılan Pencere vardı. Ve böylece tapınaklar, katedraller inşa ettiler ya da taşları çember olarak diktiler ya da ... şey, ne demek istediğimi anladın."</p>

  <p>"Ama Birleşik Devletler’in her tarafı kilise dolu," dedi Gölge.</p>

  <p>"Her kasabada. Bazen her blokta. Bu bağlamda, diş doktoru muayenehanesi kadar önemliler. Hayır, ABD’de insanlar ya da bazıları hâlâ çağrıyı alıyorlar ve kendilerini yüce boşluk çağırmış gibi hissediyorlar. Ve buna, asla ziyaret etmedikleri bir yere bira şişesinden çıkma bir model inşa ederek ya da yarasaların geleneksel olarak ziyaret etmeyi reddettikleri bir yere devasa yarasa yuvaları dikerek karşılık veriyorlar. Turistik yerler, insanların dünyanın diğer ucundan oraya çekildiklerini hissettikleri yerlerdir. Kendilerindeki o parçayı gerçek bir üstünlük olarak kabul ederler ve bir sosisli alıp etrafta dolaşırlar. Kendilerini gerçekten açıklayamadıkları bir seviyede tatmin olmuş hissederler ve onun bir altındaki seviyede son derece tatminsizdirler."</p>

  <p>"Senin oldukça bitik teorilerin var," dedi Gölge.</p>

  <p>"Bunun teorik hiçbir yanı yok, genç adam," dedi Çarşamba. "Şu ana kadar bunu kendi kendine çözmüş olmalıydın."</p>

  <p>Açık olan tek bir gişe vardı. "Bilet satışını yarım saat sonra durduruyoruz," dedi kız. "Gördüğünüz gibi, etrafı dolaşmak en azından iki saat sürüyor."</p>

  <p>Çarşamba biletleri peşin parayla aldı.</p>

  <p>"Kaya nerede?" diye sordu Gölge.</p>

  <p>"Evin altında," dedi Çarşamba.</p>

  <p>"Ev nerede?"</p>

  <p>Çarşamba, parmağını dudağına götürdü ve ileri doğru yürüdüler. İleride, otomatik bir piyano Ravel’in Bolero’su olması gereken bir şey çalıyordu. Burası taş döşeme yerler, uzun tüylü halılar, olağanüstü çirkinlikte mantara benzer vitray abajurlarla 1960ların tarzında geometrik olarak yeniden düzenlenmiş bekâr dairesiydi. Kıvrılarak çıkan bir merdivenin sonundaki diğer bir oda ıvır zıvırla doluydu.</p>

  <p>"Burasının Frank Lloyd Wright’ın kötü kalpli ikizi tarafından yapıldığını söylüyorlar," dedi Çarşamba. "<a id="ds4" href="../Text/dipnotlar.xhtml#d4"><sup>[4]</sup></a>Frank Lloyd Wrong." Kendi esprisine kıkırdadı.</p>

  <p>"Onu bir tişörtte gördüm," dedi Gölge.</p>

  <p>Merdivenlerden bir aşağı inip, bir yukarı Çıktılar. Şimdi camdan yapılmış çok uzun, siyah-beyaz çıplak kırların metrelerce üstünde iğne gibi dışarı çıkmış bir odadaydılar. Gölge durup lapa lapa yağan karı izledi.</p>

  <p>"Kayanın Üstündeki Ev bu mu?" dedi sonra, şaşkınca.</p>

  <p>"Aşağı yukarı. Burası asıl evin Sonsuzluk Odası ama sonradan eklenmiş. Ama hayır benim genç dostum, henüz evin sunduklarının en ufak bir parçasını bile daha görmedik."</p>

  <p>"Senin teorine göre," dedi Gölge, "Disney Dünyası Amerika’nın en kutsal yeri olmalı."</p>

  <p>Çarşamba kaşlarını çattı ve sakallıyla oynadı. "Walt Disney, Florida’nın ortasından portakal ağaçları getirdi ve onların üstüne bir turistik bir kasaba kurdu. Orada bir parça büyü bile yok. Sanırım asıl Disneyland’da gerçek bir şey olabilir. Orada bir güç olabilirdi; ama çarpıtılmıştı ve içine girmesi zordur. Ama Florida’nın bazı bölümleri gerçek büyüyle doludur. Tek yapman gereken şey,gözlerini açık tutmak. Ah, Weeki Wachee’nin deniz kızları için. Beni takip et."</p>

  <p>Her tarafta müzik sesi vardı: Ahenksiz, uyumsuz, müzik, pek ayak uydurulamayacak türden. Çarşamba, bir kağıt beş dolar çıkardı ve bozuk para makinesine atıp, karşılığında bir avuç dolusu pirinç rengi jeton aldı. Birini onu havada yakalayan Gölge’ye attı. Onu izleyen küçük çocuğu fark eden Gölge, jetonu işaret parmağıyla başparmağı arasına aldı ve kaybetti. Küçük çocuk, her yerde olan Noel Babalardan - 6000’in üstünde bir sergi! diyordu tabela - birini inceleyen annesinin yanına koştu ve paltosunun eteğini hızla çekiştirdi.</p>

  <p>Gölge, Çarşamba’yı dışarı doğru takip etti. Sonra da Dünün Sokakları’nı gösteren tabelayı takip etti.</p>

  <p>"Kırk yıl önce Alex Jordan - yüzü sağ elinin avuç içinde sakladığın jetonun üstünde var, Gölge - sahip bile olmadığı bir tarladaki ileri doğru çıkıntı yapan bir kayanın üstüne bir ev inşa etmeye başladı. Kendisi bile sana bunu niçin yaptığını söyleyemezdi. Ve insanlar inşa ettiği şeyi görmeye geldiler - aralarında meraklılar, şaşkınlar, ikisi de olmayanlar ve niçin geldiklerini size dürüstçe söyleyemeyenler vardı. Böylece kendi kuşağından aklı başında her Amerikalı erkeğin yapacağını yaptı: Onlardan para almaya başladı - fazla değil ama. Belki her kişiden bir beş sent. Ya da bir çeyrek dolar. Ve inşaata devam etti. İnsanlar da gelmeyi sürdürdüler.</p>

  <p>"Böylece, bu beş sentleri ve yarım dolarları alıp daha da büyük ve tuhaf bir şey yaptı. Evin altındaki toprağın üstündeki şu depoları yaptı ve içlerini insanların görmesi için eşyalarla doldurdu. Sonra insanlar onları da görmek için geldi. Her yıl buraya milyonlarca insan geliyor."</p>

  <p>"Niçin?"</p>

  <p>Ama Çarşamba sadece gülümsedi. Yanında ağaçlar dizili, loş aydınlatılmış Dünün Sokakları’na girdiler. Yığınlarla dudakları gergin Viktorya dönemi Çin bebekleri, saygın korku filmlerinden gelme birçok aksesuar gibi, tozlu ambar pencerelerinden dik dik bakıyordu. Ayaklarının altında kaldırım taşları, kafalarının üstündeki çatının karanlığı, geri planda çalan ahenksiz müzik. Kırık kuklalarla dolu bir kutuyu ve cam bir muhafazanın içindeki çok büyük müzik kutusunu geçtiler. Diş doktorunu ve eczaneyi (Seks gücünüzü yenileyin! O’Leary’nin Magnetik kemerini kullanın!) geçtiler.</p>

  <p>Sokağın sonunda çingene falcı gibi giydirilmiş bir mankenle büyüle bir cam kutu vardı.</p>

  <p>"Şimdi," diye gürledi Çarşamba, mekanik müziğin üstünden, "herhangi bir girişim ve araştırmadan önce Nornlara başvurmak uygun olur. Hadi bu Sybil’i Udumuz olarak atayalım, hı?" Pirinç rengindeki Kayanın Üstündeki Ev jetonunu deliğe attı. Çingene mekanik, sert hareketlerle kolunu kaldırdı ve indirdi. Delikten bir kağıt parçası fırladı.</p>

  <p>Çarşamba onu aldı, okudu, homurdandı, katladı ve cebine koydu.</p>

  <p>"Bana göstermeyecek misin?" dedi Gölge.</p>

  <p>"İnsanın kısmeti sadece kendini ilgilendirir," dedi Çarşamba, katı bir şekilde. "Ben seninkini görmek istemeyeceğim."</p>

  <p>Gölge kendi jetonunu deliğe atı. Kendi kağıt parçasını aldı ve okudu.</p>

  <p>HER SON YENİ BİR BAŞLANGIÇTIR.</p>

  <p>ŞANSLI NUMARANIZ HİÇBİRİ.</p>

  <p>ŞANSLI RENGİNİZ ÖLÜM.</p>

  <p>&nbsp; &nbsp; &nbsp;Slogan:</p>

  <p>BABASINA BAK OĞLUNU AL.</p>
<p><br/></p>

  <p>Gölge yüzünü astı. Kısmetini katladı ve cebine koydu.</p>

  <p>Kırmızı bir koridordan daha da ilerlediler, üstlerinde jeton attığınızda kendi kendine çalan ya da öyle görünen keman, viyola ve çelloların bulunduğu boş koltuklarla dolu odaları geçtiler. Tuşlara basıldı, büyük ziller çarptı, klarnet ve obualardan sıkıştırılmış havalar üflendi. Gölge, yaylı aletleri çalan mekanik kolların çoğunlukla bol ya da eksik tellere asla gerçekten dokunmadığını hoşnutsuz bir zevkle gözlemledi. Duyduğu bütün seslerin nefes ve vurmayla mı çıktığını yoksa teypten mi geldiğini merak etti.</p>

  <p>Mikado isimdeki odaya geldiklerinde, kendini birkaç kilometre yürümüş gibi hissediyordu. Odanın bir duvarı, Beatles ifadeli mekanik davulcuların, ejderlerle kaplı inlerinden dışarı dik dik bakarken büyük ziller ve davulları gürültüyle çaldıkları, sahte, Doğu’ya özgü bir on dokuzuncu yüzyıl kabusuydu. Şu anda, Saint-Seans’in <i>iskeletlerin Dansiına</i> görkemli bir şekilde işkence ediyorlardı.</p>

  <p>Czernobog, Mikado makinesine bakan duvardaki bir sıraya oturmuş, parmaklarıyla tempo tutarak vakit geçiriyordu. Nefesliler üfledi, ziller tıngırdadı.</p>

  <p>Çarşamba onun yanına oturdu. Gölge ayakta kalmaya karar verdi. Czernobog sol elini uzatıp önce Çarşamba’nın sonra da, Gölge’nin elini sıktı. "Karşılaştığımıza sevindim," dedi. Sonra geri oturdu, anlaşılan müzikten hoşlanıyordu.</p>

  <p><i>İskeletlerin Dansı</i> şiddetli ve ahenksiz bir finale geldi. Bütün yapay müzik aletlerinin öylesine az akortsuz olması mekânın başka dünyayı andıran havasını güçlendiriyordu. Yeni bir parça başladı.</p>

  <p>"Banka soygununuz nasıldı?" diye sordu Czernobog. "İyi gitti mi?" Mikadoyla onun gürleyip tıngırdayan müziğinden kopmaya isteksiz görünüyordu.</p>

  <p>"Tereyağından kıl çeker gibi," dedi Çarşamba.</p>

  <p>"Mezbahadan emekli maaşı aldım," dedi Czernobog. "Daha fazlasını istemiyorum."</p>

  <p>"Bu sonsuza kadar sürmez," dedi Çarşamba. "Hiçbir şey sürmez."</p>

  <p>Başka koridorlar, başka müzik makineleri. Gölge, turistlerin takip etmeleri gereken odalardan geçen bir yolu değil de Çarşamba’nın kendisinin planladığı farklı bir yolu takip eder gibi göründüklerini fark etti. Bir yokuştan aşağı iniyorlardı. Gölge şaşırıp, daha önce burada olup olmadıklarını merak etti.</p>

  <p>Czernobog, Gölge’nin kolunu tuttu. "Çabuk buraya gel," dedi, onu bir duvardaki büyük cam kutunun yanına çekerek. İçinde bir kilise kapısının önündeki kilise mezarlığında uyuklayan bir serserinin maketi vardı. AYYAŞ’IN RÜYASI yazan etiket, aslında bir İngiliz demiryolu istasyonundan alınmış, on dokuzuncu yüzyıldan kalma jetonlu bir makine olduğunu açıklıyordu. Para deliği Kayanın Üstündeki Ev’in pirinç jetonlarına göre değiştirilmişti.</p>

  <p>"Jeton at," dedi Czernobog.</p>

  <p>"Niçin?" diye sordu Gölge.</p>

  <p>"Görmen lazım. Sana gösteriyorum."</p>

  <p>Gölge jetonu attı. Mezarlıktaki sarhoş şişeyi dudaklarına götürdü. Mezar taşlarından biri dönüp açgözlü bir cesedi ortaya çıkardı; mezar taşı etrafında döndü, sırıtan kafatasının yerini çiçekler aldı. Bir hayalet kilisenin sağında belirirken, kilisenin solunda belli belirsiz <i>bir şey,</i> etkili, insana huzursuzluk veren kuşa benzeyen yüzüyle, soluk, Boschumsu bir kabus, bir mezar taşından gölgelere doğru süzüldü ve yok oldu. Sonra kilisenin kapısı açıldı, dışarı bir rahip çıktı ve hayaletlerle cesetler ortadan yok oldular. Mezarlıkta sadece rahip ve sarhoş kaldı. Rahip sarhoşa hor görerek baktı ve arkasından, kendiliğinden kapanan açık kapıdan içer girip sarhoşu kendi başına bıraktı.</p>

  <p>Kurma öykü aşırı rahatsız ediciydi. Kurma maketin olması gerekenden çok daha rahatsız edici diye düşündü Gölge.</p>

  <p>"Sana bunu niçin gösterdiğimi biliyor musun?" diye sordu Czernobog.</p>

  <p>"Hayır."</p>

  <p>"İşte dünya böyle. O asıl dünya. Orada, kutunun içinde."</p>

  <p>İçinde eski tiyatral orgların, devasa org borularının ve bira fabrikasından araklanmış kocaman bakır mayalanma fıçıları gibi görünen şeylerin olduğu kan rengi bir odayı dolaştılar.</p>

  <p>"Nereye gidiyoruz?" diye sordu Gölge.</p>

  <p>"Atlıkarıncaya," dedi Czernobog.</p>

  <p>"Ama şimdiye kadar atlıkarınca tabelalarını yüzlerce kez geçtik."</p>

  <p>"Çarşamba bu yoldan gider. Bir helezon çizerek gidiyoruz. Bazen en çabuk yol en uzun olanıdır."</p>

  <p>Gölge’nin ayakları acımaya başladı ve bu duygu hiçbir şeye benzemiyordu.</p>

  <p>Mekanik bir makine, saydam birçok katı olan bir odada <i>Ahtapotun Bahçesini</i> çalıyordu. Ortası, kocaman fiberglas ağzında doğal büyüklükte bir sandal kopyası bulunan, büyük siyah balina gibi bir canavar kopyasıyla tamamen doluydu. Oradan, çinilerle kaplı arabayı, işler vaziyette Rube Goldberg tavuk aygıtını ve duvarda paslanan Burma Shave ilanlarını gördükleri Seyahat Salonu ’na geçtiler.</p>
<p><br/></p>

  <p><i>Hayat Zor</i></p>
<p><i>Zahmetli ve Sorunlu</i></p>
<p><i>Çeneni koru</i></p>
<p><i>Sakalından kurtul</i></p>
<p><i>Burma Shave</i></p>
<p><i><br/></i></p>

  <p>diye birini okudu ve</p>
<p><br/></p>
<p><i>Sollamaya başladı</i></p>
<p><i>Yol virajlıydı</i></p>

  <p><i>Şimdi Cenaze Levazımatçısı</i></p>
<p><i>Tek arkadaşı</i></p>
<p><i>Burma Shave</i></p>
<p><i><br/></i></p>

  <p>ve artık yokuşun dibine geldiler. Önlerinde bir dondurma dükkanı vardı. Sözde açıktı; ama dışarısını yıkayan kızın yüzünde kapalı ifadesi vardı. Bu yüzden onu geçip, içerisi kanarya sarısı eldivenler ve parlak ekose birtakım giyen yaşlıca zenci adam hariç, boş olan pizza-kafeye girdiler. Adam ufak tefekti. Geçen seneler içinde küçülmüş gibi görünen kısa boylu yaşlı adam, kocaman bir meyveli dondurma yiyor ve çok büyük bir fincandan da kahve içiyordu. Önündeki tablada siyah bir sigarillo yanıyordu. "Üç kahve," dedi Gölge’ye, Çarşamba. Tuvalete gitti.</p>

  <p>Gölge kahveleri aldı ve onları yaşlı zenci adamın yanına oturmuş, yakalanmaktan korkar gibi gizlice sigara yakan Czernobog’un yanına götürdü. Meyveli dondurmasıyla mutlu bir şekilde oynayan diğer adam çoğunlukla sigarillosunu görmezlikten geliyordu; ama Gölge yaklaşınca onu aldı ve derin bir nefes çekti. İki duman halkası çıkardı - birincisi büyüktü, ilkinin içinden geçen ikincisi küçüktü - ve yaptığından aşırı derecede mutlu olmuş gibi sırıttı.</p>

  <p>"Gölge, bu Bay Nancy," dedi Czernobog.</p>

  <p>Yaşlı adam ayağa kalktı ve sarı eldivenli elini uzattı. "Tanıştığımıza memnun oldum," dedi göz kamaştırıcı bir gülümsemeyle. "Kim olman gerektiğini biliyorum. Yaşlı tek gözlü piç için çalışıyorsun, değil mi?" Sesinde hafifçe genizden geliyordu, Batı Hint Adaları’ndan olabilecek bir yerel aksanla.</p>

  <p>"Bay Çarşamba için çalışıyorum," dedi Gölge. "Evet. Lütfen oturun."</p>

  <p>Czernobog sigarasından nefes çekmeye devam etti.</p>

  <p>"Sanırım," diye iç karartıcı bir şekilde belirtti, "bizim türümüzün sigarayı bu kadar çok sevmesinin nedeni, bir zamanlar bizim için yakılan adakları hatırlatması, bizim onayımız ya da desteğimizi istediklerinde duman yükselirdi."</p>

  <p>"Bana öyle bir şeyi asla vermediler," dedi Bay Nancy. "En fazla umut edebileceğim, yemek için bir meyve yığını, belki bir körili keçi, içmesi yavaş, soğuk, uzun bir şey ve bir de bana eşlik etsin diye yaşlı, koca memeli bir kadındı." Beyaz dişlerini göstererek sırıttı ve Gölge’ye göz kırptı.</p>

  <p>"Bugünlerde," dedi Czernobog, ifadesi değişmedi, "hiçbir şeyimiz yok."</p>

  <p>"Şey, eskiden yaptığım gibi çok meyveli yerlere yaklaşmıyorum," dedi Bay Nancy, gözleri parlıyordu. "Ama dünyada hâlâ yaşlı koca memeli bir kadının yerine geçecek bir şey yok. Konuştuklarınızın bazıları ilk incelemeniz gerekenin ganimet olduğunu söylerler; ama ben burada size soğuk bir sabahta benim motorumu hâlâ çalıştıran şeyin memeler olduğunu söyleyeceğim." Nancy gülmeye başladı. Bu hırıltılı, canlı, iyi bir gülmeydi. Gölge, tavrına rağmen yaşlı adamı sevdiğini fark etti.</p>

  <p>Çarşamba tuvaletten döndü ve Nancy’yle el sıkıştı. "Gölge, yiyecek bir şeyler ister misin? Bir dilim pizza? Ya da bir sandviç?"</p>

  <p>"Aç," değilim," dedi Gölge.</p>

  <p>"Bak sana bir şey söyleyeyim," dedi Bay Nancy. "Öğünler arasında uzun zaman olabilir. Eğer birisi sana yemek sunarsa, evet diyorsun. Ben eskisi gibi genç değilim; ama sana şunu söyleyebilirim işeme, yeme ya da yarım saat göz kapama fırsatına asla hayır deme. Beni anlıyorsun, değil mi?"</p>

  <p>"Evet. Ama gerçekten aç değilim."</p>

  <p>"Sen iriyarı birisin," dedi Bay Nancy, Gölge’nin açık gri gözlerine maun rengi yaşlı gözlerini dikerek, "uzun boylu içme suyu; ama sana söylemem lazım ki pek zeki görünmüyorsun. Bir oğlum var; salaklığını bir tanesi fiyatına iki tane satışlarında almış biri gibi salak ve sen bana onu hatırlattın."</p>

  <p>"Eğer rahatsız olmazsanız bunu iltifat olarak alacağım," dedi Gölge.</p>

  <p>"Beyinler dağıtıldığında sana sabah geç saatlere kadar uyuyan bir adam gibi aptal dendiği için mi?"</p>

  <p>"Sizin ailenizden biriyle kıyaslandığım için."</p>

  <p>Bay Nancy sigarillosunun ucunu bastırarak söndürdü, sonra hayali bir kül parçasını sarı eldivenleriyle silkti. "İş ona gelince yaşlı tek gözlünün yapabileceği en kötü seçim olmayabilirsin." Çarşamba’ya baktı. "Bu akşam burada kaç kişi olacağımız hakkında herhangi bir fikrin var mı?"</p>

  <p>"Bulabildiğim herkese haber yolladım," dedi Çarşamba. "Besbelli ki, herkes gelebilecek gibi değil. Ve bazıları," Czernobog’a anlamlı bir bakış attı, "istemeyebilirler. Ama sanırım kendimizden emin bir şekilde birkaç düzinemizi bekleyebiliriz. Ve haber uçacak."</p>

  <p>Birkaç zırh takımı sergisinden geçtiler ("Viktorya taklidi" diye camlı sergiyi geçerlerken haber verdi Çarşamba, "modern taklit, on yedinci asır kopya üzerinde on ikinci asır miğferi, on beşinci asır sol zırh eldiveni . . .") ve sonra Çarşamba bir çıkış kapısını itip onları binanın ("bütün bu giriş çıkışları yapamam" dedi Nancy, "eskisi kadar genç değilim ve ben sıcak iklimden geldim") dışındaki kapalı bir yoldan dolaştırıp başka bir çıkış kapısından içeri soktu. Atlıkarınca salonundaydılar.</p>

  <p>Calliope müzik başladı: heyecanlı ve ara sıra ahenksiz bir Strauss valsi. İçeri girdikleri duvarda bazılarının boyası dökülmüş, diğerlerinin tozunun alınması gereken yüzlerce antik atlıkarınca atı asılıydı. Onların üstünde, kadın vitrin mankenlerinden yapıldıkları belli düzinelerce kanatlı melek asılıydı. Bazılarının cinsiyetsiz göğüsleri çıplaktı. Bazıları perukalarını kaybetmiş, kel ve kör bir şekilde karanlığa bakıyorlardı.</p>

  <p>Ve sonra atlıkarınca vardı.</p>

  <p>Bir tabela onun dünyadaki en büyük atlıkarınca olduğunu iddia ediyor, ağırlığının ne kadar olduğunu, gotik bollukla ona asılı avizelerde kaç bin tane ampul bulunduğunu ve üzerine çıkmanın ya da hayvanlara binmenin yasak olduğunu yazıyordu.</p>

  <p>Ve bu kadar cins hayvan! Gölge, kendine rağmen, etkilenip Atlıkarınca platformunun etrafını çeviren yüzlerce tam boy yaratığa bakakaldı. Gerçek yaratıklar, düşsel yaratıklar ve ikisinin dönüşümleri: Her yaratık farklıydı - denizkızı ve denizadamı, sentor, tekboynuz, filler (biri büyük, biri minnacık), buldog, kurbağa ve phoenix, zebra, kaplan, mantikor, bazilisk, fayton çeken bir kuğu, beyaz bir öküz, bir tilki, ikiz mors, hatta bir denizyılanı gördü. Hepsi pırıl pırıl boyanmıştı ve gerçekten daha canlıydılar: Bir vals bitip yeni vals başlarken, her biri plâtformun üstünde gidiyordu. Atlıkarınca yavaşlamamıştı bile.</p>

  <p>"Bu ne işe yarıyor?" diye sordu Gölge. "Yani, tamam, dünyanın en büyüğü, yüzlerce hayvanı, binlerce ampulü var. Her zaman döner ve hiç kimse ona asla binmez."</p>

  <p>"O insanlar binsin diye orada durmuyor," dedi Çarşamba. "Hayranlık duyulması için orada o. <i>Var olmak</i> için orada."</p>

  <p>"Bir dua gibi tekerlek döner döner," dedi Bay Nancy. "Güç topluyor."</p>

  <p>"Peki herkesle nerede buluşacağız?" diye sordu Gölge. "Sanırım onlarla burada buluşacağımızı söyledin. Ama burası boş."</p>

  <p>Çarşamba ürkütücü sırıtışını sırıttı. "Gölge," dedi. "Çok fazla soru soruyorsun. Seni soru sorman için işe almadım."</p>

  <p>"Özür dilerim."</p>

  <p>"Şimdi, orada dur ve çıkmamız için bize yardım et," dedi Çarşamba. Platformun üzerinde, Atlıkarınca’yı tanıtan yazının ve Atlıkarınca’nın binilmek için olmadığının belirtildiği bir uyarının bulunduğu kenara yürüdü.</p>

  <p>Gölge bir şey demeyi düşündü ama onun yerine teker teker çıkmalarına yardım etti. Çarşamba çok ağırmış gibiydi, Czernobog sadece doğrulmak için Gölge’nin omzunu kullanarak kendisi tırmandı, Nancy’nin hiç ağırlığı yokmuş gibiydi. Yaşlı adamların hepsi çıkıntının üstüne tırmandılar. Sonra bir adım ve zıplamayla dönen atlıkarınca platformunun üzerinde yürüyorlardı.</p>

  <p>"Evet?" diye bağırdı Çarşamba. "Sen gelmiyor musun?"</p>

  <p>Gölge, en ufak bir tereddüt göstermeden ve Kayanın Üstündeki Ev personelinden herhangi birinin bakıp bakmadığına aceleyle göz atmadan, Dünya’nın En Büyük Atlıakarıncası’nın yanındaki çıkıntının üstüne fırladı. Atlıkarınca’ya tırmanıp kuralları çiğnemekten, bu ikindideki banka soygununa yardım edip suç ortaklığı yapmasından çok daha fazla endişelendiğini fark etmesine hem eğlendi, hem de biraz şaşırdı.</p>


  <p>Yaşlı adamların her biri bir binek seçmişti. Çarşamba altın rengi bir kurda bindi. Czernobog, yüzü metal bir miğferle gizli, zırhlı bir sentora tırmandı. Nancy kıkırdayarak, heykeltıraş tarafından lam bir kükremenin ortasında yakalanmış, sıçrayan devasa bir aslanın sırtına süzülürcesine çıktı. Aslanın göğsünü hafifçe vurarak okşadı. Strauss’un valsi görkemli bir şekilde onları döndürüyordu.</p>

  <p>Çarşamba gülümsüyordu. Nancy, yaşlı bir adamın kıkırtısıyla zevkle gülüyordu. Suratsız Czernobog bile kendi kendine eğleniyormuş gibi görünüyordu. Gölge birden sırtından bir yük kalkmış gibi hisseti: Üç yaşlı adam, Dünyanın En Büyük Atlıkarıncası’na binerek kendi kendilerine eğleniyorlardı. Ya buradan dışarı atılırlarsa ne olacaktı? Buna değmez miydi, Dünya’nın En Büyük Atlıkarıncasına bindim demeye, herhangi bir şey değmez miydi? Şu görkemli canavarlardan birinin üstünde dolaşmaya değmez miydi?</p>

  <p>Gölge, bir buldoğu, bir denizadamını, sırtında altın rengi bir örtü olan bir fili gözden geçirdi ve sonra kartal kafalı, kaplan gövdeli siyah bir yaratığa binip sıkıca tutundu.</p>

  <p>Mavi Tuna valsinin ritmi dalgalandı ve kafasının içinde çaldı. Binlerce avizenin ışığı parıldadı ve ışıklar tayflara ayrıldı. Gölge bir anda tekrar çocuk oldu ve onu mutlu edecek tek şey o Atlıkarıncaya binmekti: Kartal-kaplanını her şeyin merkezinde hiç sesini çıkarmadan sürerken, dünya onun etrafında dönüyordu.</p>

  <p>Gölge, kendisinin müziğin sesinden daha yüksek sesle güldüğünü duydu. Mutluydu. Son otuz altı saat hiç olmamış gibiydi; son üç yıl hiç olmamış gibiydi, hayatı sanki buharlaşıp küçük bir çocuğun hayalinin içine girmişti, gemi ve arabayla upuzun bir geziydi, Birleşik Devletler’e ilk defa geri gelişlerinde San Fransisko’da Golden Gate Parkı’ndaki atlıkarıncaya biniyordu, annesi orada durmuş, gururla onu izliyordu, kendisi de eriyen buzlu şekerlemesini emiyordu; sıkı sıkı tutunmuş, müziğin asla durmamasını, atlıkarıncanın asla yavaşlamamasını, gezintinin asla bitmemesini umuyordu. Dönüyor, dönüyor, tekrar dönüyordu .</p>

  <p>Sonra ışıklar söndü ve Gölge tanrıları gördü.</p>
<p></p>
</body>
</html>