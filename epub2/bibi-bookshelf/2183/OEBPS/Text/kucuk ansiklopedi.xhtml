<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h2>KÜÇÜK ANSİKLOPEDİ</h2>

  <p><b>Aes</b>: Aesir. İskandinav mitolojisinde, dokuz dünyadan biri olan Asgard’da yaşayan savaşçı tanrılardır. Mitlerdeki önemli tanrı ve tanrıçalar, Odin, Frigg, Thor, Balder, Loki, Freya, Forseti, Heimdall, Njord, Vidar ve Ull.</p>

  <p><b>Aido-Hwedo</b>: Aido Quedo. Voodoo’da, insanın yazgısını saptayan dişi bir loa. Çoğunlukla Hıristiyan sembolizminde Meryem Ana ile karşılaştırılır.</p>

  <p><b>Ammet</b>: Ammut, Am-mit, Ölü Yiyici. Eski Mısır’da timsah kafalı, aslan gövdeli, arka ayakları su aygırı olan dişi yaratık. Osiris’in terazisinin kefelerindeki sınavı geçemeyenlerin kalpleriniyer. Mısırlılar ona Ölü Yiyici derler.</p>

  <p><b>Anansi</b>: Compe Anasi’ye bakınız.</p>

  <p><b>Antinoos</b>: Roma İmparatoru Hadrianoos’un, güzelliğiyle ün salan gözdesi, Yunanlı delikanlı. İmparatorun hayatını uzatmak için kendisini Nil nehrine attığı söylenir. Hadrianoos onu tanrılığa yüceltti ve zamanının en ünlü sanatçılarına resimlerini yaptırdı. 130 yılında onun adına Antinoupolis ya da Antinoe şehrini kurdu.</p>

  <p><b>Anubis</b>: Eski Mısır’da ölüler tanrısı. Mezarların hâkimi. Gövdesi insan, başı çakal veya vahşi köpek şeklinde ve kuyruğu çalı biçiminde kutsal bir yaratık olarak tasvir edilir. Anubis’in görevi mezar kültü ve ölülerin ihtimamıyla ilgilidir. Bu yüzden, mumyalama tekniğinin mucidi olarak tanınır.</p>

  <p><b>Arteriosclerosis</b>: Damar sertliği hastalığı.</p>

  <p><b>Ashtaroth</b>: 1. Samilerde bereket tanrıçası ve Baal’ın eşi. 2. Çoğunlukla bir ejdere binen ve sol elinde bir engerek yılanı taşıyan çirkin bir şeytan olarak betimlenen, Cehennem Hazinesi'nden sorumlu ve batı bölgelerinin Büyük Dükü. Tembellik ve aylaklığı destekler.</p>

  <p><b>Asymptomatic gonorrhea</b>: Belirti vermeyen bel soğukluğu hastalığı.</p>

  <p><b>Azize Bride</b>: Keltlerde üç yüzlü tanrıçalardan biri. Ozan ve şairlerin hamisidir. Diğer yüzleri demircilerin hamisi ve ebe kadıların hamisidir, çok güçlüdür.</p>

  <p><b>Baraka</b>: Normalde, kutsal adamlar ve kadınlarla bağlantılı, ya yaşamda ya da ölümde Allah’ın lütfu. Baraka bir kişiden bir diğerine ya da bir materyalden bir kişiye geçirilebilir.</p>

  <p><b>Baba Legba</b>: Papa Legba, Legba, Legba Ati-Bon. Haiti’de insanlar ve laolar arasında aracılık yapan Voodoo tanrısı. Voodoo töreninde adına ilk dua edilen tanrı legba'dır; çünkü böylece dünyalar arasındaki iletişim yolunu açabilir. İnsanoğluna kehanetleri nasıl kullanacaklarını ve yorumlayacaklarını öğrettiğine inanılır.</p>

  <p><b>Bacchus</b>: Romalılarda şarap ve bağ tanrısı. Eski Yunan'daki karşılığı Dionysus'dur. Martın 16 ve 17'sinde adına festivaller düzenlenirdi.</p>

  <p><b>Bambula</b>: Batı Afrika kökenli neşeli ve ateşli bir dans.</p>

  <p><b>Banshee</b>: Bean Sidhe. İrlanda’da, Banshee'ler birisinin ölümünün habercisi olan dişi yaratıklardır. Feryat etmek için birkaç tanesi bir araya gelirse, bu kutsal ya da büyük bir adamın öleceğinin habercisidir. Banshee’lerin uzun saçları, yeşil elbiseler üzerinde gri cüppeleri ve sürekli ağlamaktan kıpkırmızı gözleri vardır.</p>

  <p><b>Baron Samedi</b>: Gédé'lerden biridir. Ölüm, büyü ve yeraltı dünyasının tannrısıdır. Gédé'ler ve Legba arasını birbirine bağlayan, Americas'ların Gédé'sidir. Baron Samecli, genelde silindir şapka, siyah frak giymiş, güneş gözlükleri takmış ve puro içerken görülür.</p>

  <p><b>Bast</b>: Bastet. Mısırlıların kedi başlı tanrısı. Bast, Yunan etkisiyle bir ay tanrıçası olana kadar, bir güneş tanrıçasıydı. Bast, Ra’nın kızıdır. İntikamcı tanrı adı altında Mısır’ın düşmanları ve onların tanrılarını zayıflatmak için yollanırdı.</p>

  <p><b>Bay Ed</b>: Altmışlardaki bir komedi dizisinde konuşan at.</p>

  <p><b>Bazilisk</b>: Basilisk. Yılanların efsanevi kralı. Libya çölünde yaşayan ölümcül, aşırı derecede zehirli yılan. Başlarında parlak beyaz işaretler vardır. Zehirli ısırıkları, kuyruklarının bir dokunuşu, hatta bakışlarıyla bile öldürebilir. Bazilisk’lerin nefes ve dokunmaları bitkileri ve kayaları yakar. Islığı insanları öldürür. Zehiri o kadar güçlüdür ki, onu mızrağıyla öldürmeye çalışan bir atlı adamın silahına işlemekle kalmaz, atını bile öldürür. Bazilisk, ancak bir horoz ötüşü duyduğu zaman ya da kendi görüntüsüne baktığında öldürülebilir.</p>

  <p><b>Belkıs</b>: Saba Melikesi. Kutsal kitaplarda geçer.</p>

  <p><b>Bielebog</b>: Slavlarda ikiz tanrılardan. Yılın aydınlık bölümünü, diğeriyle uyum içinde yöneten “beyaz tanrı". Hıristiyanlık'tan sonra, bu iki tanrı, ne yazık ki “Tanrı ve Şeytan"la karıştırılmıştır.</p>

  <p><b>Blockbuster</b>: Amerika’daki yaygın bir video kaset kiralama şirketi.</p>

  <p><b>Bosch</b>: Hieronymous, 1450?-1516. Hollandalı ressam.</p>

  <p><b>Boggard</b>: Boggart. Yanlış davranılma sonucu kötüleşen brownie'ler. Çoğunlukla evleri yağmalarlar. Onlardan kurtulmanın tek yolu, konutdan taşınmak ve Boggarcl’ın ev eşyaları ile arkasından gelmemesine dikkat etmektir.</p>

  <p><b>Bor</b>: Borr. İskandinav mitolojisinde başlangıçta var olan ilk adam. Buz devi Bolthorn’un kızı Bestla’yla evlendi. Bor ve Bestla’nın üç çocuğu ilk tanrılar oldular: Odin, Vili, Ve.</p>

  <p><b>Brahma</b>: Brahman. Dünya’nın yaratıcısıdır ve Hindu mitolojisinde “Trimurti" ya da üçlemenin en kıdemli üyesidir. - Brahma, Vişnu, Şiva.</p>

  <p><b>Bran</b>: Bran, eski Britanya’daki büyük tanrılardan biridir. Efsaneye göre, barışta bonkör, savaşta ezici dev bir kral, ölüleri canlandıran bir kazan koruyucusu.</p>

  <p><b>Brown(y)ie</b>: Evlerde ufak tefek günlük işlere yardım eden, minik, genelde dostane davranan (hob) goblin. Kıllı, minikdüz suratlıdırlar ve küçük burun delikleri vardır. Kaba ve neredeyse her zaman erkektirler. Eski püskü, kahverengi elbiseler giyerler. Ev halkından birine yakın olmaya eğilimlidirler ve o kişiyi memnun etmeye dikkat ederler. Eğer bir Brownie’ye kötü davranılırsa bir Boggard’a dönüşür ve evin başına bela olur. Dolaylı yoldan ödüllendirilmelidir; yoksa ortadan yok olur. Dolaylı ödüle bir örnek olarak, masaya Brownie’nin “şansa" karşılaşacağı bir kek koymak verilebilir.</p>

  <p><b>Bufotenin</b>: Öğrencilerin, kafa bulmak için derisini (maddeyi) yaladıkları bir su kurbağası.</p>

  <p><b>Burca</b>: Gemilerde ve madenlerde bulunan Cornwallı (hob) goblin’ler. Meltemlerin üzerinde yolculuk ettikleri söylenir. Geminin avladıklarından biraz balık, ekmek kırıntıları ve birkaç damla dökülmüş bira teklif ederek evcilleştirilebilir. Batık gemileri ve göçükleri önceden haber verir. Burca'ların iki türü olduğu söylenir. Biri iyi bir kötü olmak üzere, ak ve kara.</p>

  <p><b>Calinda</b>: Kölelerin, Afrika'daki geleneklerinden getirdikleri şarkılar söylenerek yapılan dans.</p>

  <p><b>Calliope</b>: 1. Eski Yunan’da, dokuz güzellik perisinden biri. 2. Orgda olduğu gibi klavye ve buharla çalınan bir müzik aleti.</p>

  <p><b>Carolinas</b>: Carolina'ların Kuzey ve Güney diye ayrılmadan önceki adı.</p>

  <p><b>Charles Atlas</b>: 1921-1922’de Dünya vücut geliştirme şampiyonu.</p>

  <p><b>Chesterton</b>: Gilbert Keith (1874-1936). Tutucu politik bakışı ve Katolikliğiyle tanınan İngiliz yazar ve eleştirmen.</p>

  <p><b>Choctaw</b>: Amerika'daki bir kızılderili kabilesi.</p>

  <p><b>Cluracan</b>: İrlanda’nın münzevi perilerinden biri. Sarhoşların mahzenlerinde kendisine ziyafet çeker ya da şarap çalan namussuz hizmetçileri korkutur. Bazen o kadar rahatsız edici olur ki, evin sahibi taşınmaya karar verir; ama beraber taşınmak için bir fıçının içine atlar.</p>

  <p><b>Compe Anasi</b>: Batı Afrika efsanelerinin üçkağıtçı örümceği -örümcek adamı. Sonunda balmumundan bir kız heykeliyle karşılaşınca kendi oyununda yenilir. Onun gerçek olduğunu düşünerek onunla konuşur ama karşılık gelmez. Ona gösterilen “saygısızlıktan” öfkelenerek bacaklarıyla ona vurur ama bunu yapınca balmumuna saplanır. Kurtulamayınca insanlar gelir ve onu döverler. Öyküleriyle meşhurdur.</p>

  <p><b>Czernobog</b>: Slavlarda ikiz tanrılardan, yılın karanlık bölümünü, diğeriyle uyum içinde yöneten “kara tanrı".</p>

  <p><b>Dactyl</b>: Yunan mitolojisinde demir parmaklı yaratıklar. Tanrı değildirler. Daha çok zanaatkar ve metal ustaları. İlk madenciler diye de geçerler.</p>

  <p><b>Dhomey</b>: Benin. Gine kıyısında, Nijer deltasının batısında eski bir krallık.</p>

  <p><b>Daiquiri</b>: Votka, misket limonu, şeker ve buzla hazırlanan bir kokteyl.</p>

  <p><b>Damballa-Wedo</b>: Damballa, Damballah, Dambala - Ayida Weddo. Voodoo’nun önemli tanrısı ve karısı. Damballa, kaynakların yakınındaki ağaçlarda yaşayan bir yılan tanrıdır. Aynı zamanda bereket tanrısıdır ve bütün loa’ların babasıdır. Karısı, Ayida Weddo gökkuşağı tanrıçasıdır.</p>

  <p><b>Dedushka</b>: Rusça, dede.</p>

  <p><b>Deli</b>: Bir lokanta zinciri.</p>

  <p><b>DNR</b>: Department of Naturel Resources. Doğal Kaynaklar Dairesi.</p>

  <p><b>Don Marquis</b>: Donald Robert Perıy Marquis. 1878-1937, Amerikalı köşe yazan, şair, mizah ve oyun yazarı.</p>

  <p><b>Donne</b>: John Donne. 1572-1631, İngiliz filozof, şair.</p>

  <p><b>Dünya Ağacı</b>: Eski Slav inancında, Dünya Ağacı üç bölümden oluşurdu. Kökleri ölüler diyarındaydı. Gövdesi, bilinen dünyadaydı ve en üst dalları gökyüzü tanrılarının diyarına ulaşıyordu.</p>

  <p><b>Dwarf</b>: Dwarrow, Cüce. İskandinav folklonında dağlarda, Almanya’da madenlerde yaşayan, çoğunlukla deforme olmuş ya da çirkin olarak betimlenen, yeni yürümeye başlayan çocuk boyundaki yaratıklar. Çok uzun yaşarlar; ama üç yaşındayken erginleşirler. Dwarfların yazılı dilleri yoktur ama mükemmel zanaatkardırlar. Yaratımları için metal elde etmek amacıyla, sürekli maden çıkarırlar. Bu yüzden boylarına göre oldukça güçlüdürler. Eğer hırsızın biri, dwarfların servetini çalarsa, çalınan şeyler kuru yapraklara dönüşür ve şanssızlık hırsızın peşini bırakmaz. Dwarfların insanlara büyük servetler lutfettikleri de bilinir. Dwarflar güneş ışığına çıkarlarsa taş olurlar ya da sadece hava kararana kadar yüzeyde kalmak zorunda kalırlar. Yüzeyden de pek hoşlanmazlar. Çeşitli dwarf türleri vardır.</p>

  <p><b>Easter Bunny</b>: Paskalya yortusunda Noel Baba gibi sepetlerle şekerleme getiren büyük bir tavşandır. Sepeti şekerlemelerle doldurur ve Paskalya sabahı bulmanız için saklar.</p>

  <p><b>Edith Sitwell</b>: Dame Edith Sitwell, 1887-1964. İngiliz şair, eleştirmen ve biyografi yazarıdır. Yergili şiir ya da taşlama yazarı olarak çok başarılıydı.</p>

  <p><b>Elegba</b>: Eleggua, Eleggua. Küba’ya batı Afrika'dan gelen Santeria dininde Tanrıların habercisidir. Bu dünyadaki yolların ve kapıların sahibidir.</p>

  <p><b>Elf</b>: Elfler İskandinav öykülerinde büyülü güçleri olan, küçük, çoğunlukla da muzur perimsi yaratıklar. Başlangıçta insanlara can acıtmayan ama oldukça rahatsızlık veren minik oklar atan küçük, muzur varlıklardı. Ama Tolkien'le beraber elfler ince, uzun, fidan gibi, çok eski bir soy ve görkemli bir saygınlığa sahip varlıklar olarak da tanımlanırlar.</p>

  <p><b>Eostre</b>: Anglo-Saksonlarda Şafak Tanrıçası. Putperest dönemde, adına her yıl bir ilkbahar festivali düzenlenirdi. Bazı Paskalya Yortusu (Easter) adetleri ondan ve diğer Hıristiyanlık öncesi ilkbahar festivallerinden gelmiştir.</p>

  <p><b>Escher</b>: 1898-1970, Hollandalı ressam. Aslında bir grafik sanatçısıydı. Görünüş olarak ve resmedilişe göre imkânsız olan bulmacamsı eserler yapmıştır.</p>

  <p><b>F. W. Woolworth</b>: (1852-1919) Kendi adına, ilk gökdeleni yapan Amerikalı işadamı.</p>

  <p><b>faire-Shiingo</b>: Voodoo’da kullanılan bir su.</p>

  <p><b>Faro</b>: Oyuncuların, dağıtanın destesinin en üst kâğıdına para yatırarak oynadıkları bir kumar.</p>

  <p><b>Finn</b>: Finn MacCool (Fionn mac Cumhail), eski İrlanda’da yarı mitolojik bir kahramandır. Büyük Kral’ı koruyan askerlerin (Fianna'nın) başındaki en büyük komutandır.</p>

  <p><b>Far Side</b>: Türkiye'deki birçok popüler karikatüristin kopyaladığı karikatürist, Garry Larson'un köşesinin ve kitaplarının genel ismi.</p>

  <p><b>Frank Lloyd Wright</b>: (1869-1959) Pennsylvania’da, bir şelalenin üstüne yaptığı villayla ün kazanan Amerikalı mimar.</p>

  <p><b>Frau Holle</b>: Almanların putperest döneminde, ismi görkemli, ışık anlamına gelen eski tanrıçası.</p>

  <p><b>Gargoyle</b>: Genelde Gotik yapılarda rastlanan grotesk insan, hayvan ve yaratık heykelleri. Büyücüler onları canlandırır ve çeşitli işleri için kullanırlar.</p>

  <p><b>Gédé</b>: Ghede, Guede. Voodoo’da ölüm tanrısıdır ve maiyetindeki tanrılar grubunun ismidir. Bilgisi bütün çağların birikimi olduğundan, çok bilgedir. Guinee, ölüler dünyasına giden bütün yolların merkezinde durur. Gédé, siyah elbiseli, koyu renk gözlükler takan bir cenaze kaldırıcısı olarak betimlenir.</p>

  <p><b>Get Smart</b>: Bir komedi casus dizisi. Kahramanın telefonu ayakkabısındadır.</p>

  <p><b>Ghoul</b>: Ghul. Çölde, hayvan şekline girebilen kötü bir yaratıktır. Mezarları soyarlar ve ölüler ya da ufak çocuklarla beslenirler. Mezarlıklar gibi ıssız yerlerde yaşarlar.</p>

  <p><b>Gnome</b>: Yeraltında yaşayan, hazinelere bekçilik eden, kıymetli madenlerin yerlerini bilen, dwarfa benzer, geniş, sert hatlı, asla yaşlanmayan ve her zaman kukuleta takan, sakallı adamlardır. Bazıları muzurdur ve insanlara zarar verir.</p>

  <p><b>Goblin</b>: Perilerin karşıtı olduğu düşünülen kötü niyetli yaratıklar. Goblinler genelde muziptir, şans bozarlar, kabuslara neden olurlar ve buna benzer küçük sıkıntılar yaratırlar; ama bazıları tehlikeli, hatta zaman zaman ölümcül olabilirler. Gülümsemelerinin kanı dondurduğu, kahkahalarının sütü ekşitip, ağaçlardaki bütün meyvelerin dökülmesine neden olduğu söylenir. Goblinler, peri dünyasının kötü şöhretli hırsızlarıdır. Deforme olmuş vücutları ve kocaman gözleri vardır. Yeraltı mağaralarında yaşarlar.</p>

  <p><b>Grifon</b>: Griffin, Griffon, Gryphon. Kafası, gagası ve kanatları kartal, gövdesi aslan, kuyruğu da bazen akrep, bazen yılan olan yaratıklar. Kökeni Babil’e kadar uzanır. Yunan mitolojisinde, Sicilya Adası'nda olduğu varsayılan, içinden altın akan ırmağın bekçileri ve Zeus'un “av köpekleriydiler".</p>

  <p><b>Grimnir</b>: Odin’e bakınız.</p>

  <p><b>Gwydion</b>: Bir Gal tanrısıdır. Tanrıları drudidi ve ilüzyon üstadıdır.</p>

  <p><b>Hades</b>: 1. Yunan mitolojisinde yeraltı dünyasının ve ölüler ülkesinin tanrısı. 2. Cehennem.</p>

  <p><b>Hadrianus</b>: Bir Roma imparatoru Harpy: Yunan mitolojisinde, önceleri kanatlı güzel kızlar olarak, sonraları da yaşlı kadın kafalı, kıvrık-keskin pençeleri olan kanatlı canavarlar olarak tanımlandılar. İnsanları ölüler diyarına götürüp cezalandırır ya da işkence ederler.</p>

  <p><b>Herkesin Babası</b>: Odin’e bak.</p>

  <p><b>Hershef</b>: Heryshaf. İlk sulardan doğan Mısır tanrısı. Heracleopolis şehrinin Koç Tanrısı’dır. Osiris ve Ra'yla bir tutulur.</p>

  <p><b>Ho Chunk</b>: Amerika’da eskiden Winnebago ismindeki kızılderili kabilesi.</p>

  <p><b>Hobo</b>: Evi, düzenli işi olmayan Amerika serserisi.</p>

  <p><b>Hodag</b>: Dünyadaki en vahşi, en tuhaf, en korkutucu, en keskin dişli canavar. İlk defa 1896’da görüldü. Hodag 2.10 boyunda ve 75 santim yüksekliğindedir. Sert kılları ve sırtından kuyruğuna kadar sivri dikenleri vardır. Mengeneye benzeyen çeneleri Hodag’ın tehditkâr dişleri ve iğne gibi sivri pençeleri her şeyi parçalar. Hodag, özellikle beyaz bulldogları (ve de sadece pazar günleri) tercih ettiği için biraz rahatlayabilirsiniz (ama biraz).</p>

  <p><b>Hopi</b>: Amerika'daki bir Kızılderili kabilesi.</p>

  <p><b>Horus</b>: Horus, Hrw, Hr. Eski Mısır’da Güneş Tanrısı. Bazen Ra’nın oğlu olarak kabul edilen Horus, Seth’in kardeşi ve firavunların atasıdır. Bazen şahin, bazen de şahin başlı bir adam şeklinde temsil edilir.</p>

  <p><b>Hubur</b>: Babillilerde ilk Ana Tanrıça. Tiamat’a, Marduk’a karşı savaşında yardım eden canavarların annesidir.</p>

  <p><b>Hush puppie</b>: Bol yağda kızartılan, küçük, yuvarlak ya da hafifçe köşeli mısırdan yapılma kek.</p>

  <p><b>Isten</b>: Macarların en büyük tanrısı ve dünyadaki bütün ışığın temsilcisi. Her şeyi yaratan odur. Macarları anavatanlarına onun kartalları götürmüştür. Sembolleri: Ok, ağaç, at ve erkeklik organıdır.</p>

  <p><b>Imp</b>: Flibbertigibbet, Impet. Eskiden bir şişe ya da yüzükte saklanan şeytanlar olduğu varsayılırdı. Serbest bırakıldığında sahibine büyü, simya ya da iyileştirme konusunda yardımcı olurlardı. Hem işyleri, hem kötüleri olduğu söylenir. Aynı zamanda Şeytan’ın çocuklarının hepsine verilen addır. Zamanımızda, cehennemde yanan insanları çatallarıyla dürten minik şeytanlar olarak da bilinirler.</p>

  <p><b>Jackson Pllack</b>: 1912-1956. Amerikalı yenilikçi ressam.</p>

  <p><b>Jehosophat</b>: Bir İsrail kralı.</p>

  <p><b>John Chapman</b>: John Chapman kırk dokuz yıl boyunca, (“Johnny Elmaçekirdeği") Amerika’yı dolaşarak elma ağaçları dikti. Pennsylvania, Ohio, Kentucky, Illinois ve Indiana'daki bu elma bahçeleri yaklaşık 100.000 mil kareye yayılır. Bu ağaçların bazıları 150 yıl sonra hâtâ meyve vermektedir. John’ın bunu niçin yaptığı bilinmiyordu; ama çiçekleri açmış elma ağaçları bol bol elma olduğu için hiç kimsenin aç kalmayacağı bir ülkenin hayalini kurduğu söylenir. John'un nezaketi ve cesareti kendi zamanında bile efsaneviydi. Vahşi doğada dolaşırken ne tabanca, ne de bıçak taşırdı. Ne bir ağaç kesip, ne bir hayvan öldürdü. Hem Amerikan yerlileri, hem de göçmenler tarafından takdir edildi ve saygı duyuldu. John'un çok sade bir yaşantısı vardı. Açıkta uyuyor, yalınayak dolaşıyor, böğürtlen ve benzeri şeyler yiyordu. Elbiselerini çoraplardan yapıyor ve teneke bir şapka takıyordu (içinde yemek pişirmek için). Söylendiğine göre, John kışın içme suyunu ayağıyla karları eriterek yapıyordu. O zamanın insanları bile dayanıklılığına şaşırıyorlardı. Öldükten sonra hiç de fakir olmadığı anlaşıldı. Elma ağaçlarını diktiği arazilerin çoğunun ya sahibiydi ya da kiracısıydı.</p>

  <p><b>John Doe</b>: 1. Yasal işlemlerde kimliği bilinmeyen ve hayali cesetleri tanımlamak için kullanılan bir isim. 2. Sıradan adam.</p>

  <p><b>John the Conqueror</b>: Kim olduğu hakkında, köleleri isyana teşvik eden zenci bir köleden esir edilmiş bir Afrika kralının oğlu olduğuna kadar çeşitli söylentiler vardır. Onun ismini alan üç otun hepsi de ayrı botanik ailelerden gelir ve farklı metotlarda kullanılırlar.</p>

  <p><b>Ka</b>: Eski Mısır’da hem insanların, hem de tanrıların ruhunun ve yaşam gücünün tanımı. Ka ve ba (ruh) beraberce ölümsüz öğeleri oluştururlar. Bir ölümlü doğduğunda ka'sı onunla beraber yaratılır ve ölümlü vücudu yeryüzünde kaldığı sürece sonsuzluk dünyasında olurdu. Bir insan öldüğünde kendi ka’sına katılırdı. Ka; aynı zamanda ölüyü ölümden sonraki yaşamdaki tehlikelere karşı korurdu.</p>

  <p><b>Kali</b>: Kalika. Hindu mitolojisinde, Şiva’nın karısı, Yıkım ve Ölüm Tanrıçası. Genellikle kurbanlarının kanını içerken ya da eşi Şiva’nın bedeni üstünde dans ederken canlandırılır. Kötü kötü bakan gözler, dışarı çıkan bir dil ve dört kollu olarak betimlenir.</p>

  <p><b>Kalighat</b>: Kalküta'cla 1809 yılında eskisinin bulunduğu yere tekrar inşa edilen Kali tapınağı.</p>

  <p><b>Kayanın Üzerindeki Ev</b>: The House on the Rock. (İnternette hakkında bilgi bulabilirsiniz.)</p>

  <p><b>Kaya Şehir</b>: Rock City. (İnternette hakkında bilgi bulabilirsiniz.)</p>

  <p><b>Kel Conan</b>: Conan the Bald. İrlanda’da eski halk öykülerinin karakterlerindendir. Şişman ve çirkin olarak tanımlanır. Asla iyi bir savaşçı olmamış, kahramanlık yapmamıştır. Korkaklığı ve sürekli şikâyetleriyle tanınır.</p>

  <p><b>Klunker</b>: Büyük değerli taş.</p>

  <p><b>Knocker</b>: Tommy-Knocker. Cornwall’da madenlerde yaşayan yaratıklar. Goblin ya da dwarf oldukları da söylenir. Çökmelerde genelde duvarlara üç defa vurarak madencileri uyarırlar. Madencileri hazinelere götürdükleri de bilinir. Çoğunlukla sadece sesleri duyulur.</p>

  <p><b>Kobold</b>: Evlerde yaşayan ve ufak ufak günlük işlere yardım eden brownie’lerin Alman versiyonu. Bazen, bazı şeyleri saklamak gibi minik muziplikler yaparlar; ama bir şey gerçekten kaybolursa onu bulmak için yardım ederler. Kobold’lar madenlerde de yaşarlar ve hazinelerin bulunmasına yardım ederler.</p>

  <p><b>Kocaayak</b>: Bigfood, Sasquatch. Amerika’nın kuzeybatı Pasifik sahili ve Kanada’nın ormanlık bölgelerinde yaşadığı farz edilen iri, tüylü, maymuna benzer yaratık. Yeti’nin akrabası olduğu sanılır.</p>

  <p><b>Kubera</b>: Hindu mitolojisinde Servet Tanrısı’clır. Önemli bir tanrı değildir ve görüntüsüne nadiren rastlanır; ama öykülerde sık sık adı geçer. Cücemsi beyaz vücudunda üç ayağı ve sekiz dişi vardır.</p>

  <p><b>Kuzen Jack</b>: Batı ülkelerinde Cornwall’lulara verilen ad.</p>

  <p><b>Lakota</b>: Amerika’da bir Kızılderili kabilesi.</p>

  <p><b>LAPD</b>: Los Angeles Polis Şubesi.</p>

  <p><b>Laphroaig</b>: Malt viski.</p>

  <p><b>Legba</b>: Baba Legba’ya bakınız.</p>

  <p><b>Leprechaun</b>: İrlanda’nın bu zeki, çirkin, bağımsız küçük adamları (periler) yeşil elbiseler, üç köşeli şapkalar giyerler. Her zaman çift yerine tek bir ayakkabı yapan ayakkabıcılardır. Her leprechaun’un, bir tepenin altına gizlediği bir çömlek altını vardır. Eğer onu bulursanız, güneş batmadan önce oradan ayrılın; yoksa sonsuza kadar orada kalırsınız. Ağaçların altında ve yıkık kalelerde yaşarlar. Söylenti: Bazı Amerikan süslemelerinde gösterildiği gibi altın çömleği gökkuşağının sonunda değildir.</p>

  <p><b>Leucotios</b>: Yunanlılarda unutulmuş bir tanrı.</p>

  <p><b>Loa</b>: Voodoo inancında, Loa, insanların hayatlarıyla ilgilenen ve birçok durumda doğanın güçlerinin simgesi olan tanrılar grubudur. Kökenleri Batı Afrika geleneklerine dayanır ve liderleri Damballa'dır. Bazı Loa'lar, mezarlık, kavşak, denizler gibi belirli yerleri, korurlar.</p>

  <p><b>Loki</b>: Loke. İskandinav pantheonunun önemli tanrılarından biridir. Aesir’den biri olarak görülse de çoğunlukla onların düşmanıdır. Dalavereci ve kötü olsa da kahramanlıklar da yapar.</p>

  <p><b>Louise Brooks</b>: Sessiz film yıldızı, yetenekli bir dansör ve yazar. Zeki ve asi ruhluydu. Hollywood’la uzlaşmadığı için yeteri kadar meşhur olamadı. (1906-1985)</p>

  <p><b>Macha</b>: Keltlerde Savaş Tanrıçası. Ölen^düşmanlarının kafalarıyla beslenir. Badb ve Morrigan'la savaş tanrıçaları üçlüsünü oluşturur.</p>

  <p><b>Machete</b>: Geniş ağızlı büyük bir bıçak.</p>

  <p><b>Mall of Amerika</b>: Büyük bir alışveriş merkezi.</p>

  <p><b>Man from U.N.C.L.E, the</b>: Ciddi bir casus dizisi.</p>

  <p><b>Manşın fok kadınları</b>: Silkie, Selchie. Bu fok balığı insanlar Orkney ve Sheltland adalarının kıyılarında su altında yaşarlar. Normal görünüşleri insan olmasına rağmen, denizde yüzdükleri için fok derileri vardır. Selkie'ler kıyıya çıktıklarında bu fok balığı derisini saklarlar. Eğer bir erkek, bir bakire selkie’nin fok derisini bulursa ve deriyi ondan saklamayı başarabilirse, onu kendisiyle evlenmeye zorlayabilir. Ama bir gün derisini bulursa denize döner. Erkek selkielerin insan sevgililer bulabildiği söylenir.</p>

  <p>Perdeli elli ve ayaklı doğanların selkie çocuğu olduğu da söylenir.</p>

  <p><b>Mantikor</b>: Manticore, Manticora, Man-Tiger. İnsan kafalı aslan ya da kaplan gövdeli ve akrep ya da ejder kuyruklu yaratık. İnsan yediği ve kuyruğundan zehirli küçük oklar atabildiği söylenir. Aslan dışında hiçbir yaratık tarafından yenilgiye uğratılamazlar.</p>

  <p><b>Mantra</b>: Kutsal formül veya kelime anlamında “düşünce aracı” da demek olan sanskritçe kelime.</p>

  <p><b>Marid</b>: Bir tür cin.</p>

  <p><b>Marie Laveau</b>: Bir zamanlar New Orleans’da yaşayan en meşhur voodoo büyücüsü.</p>

  <p><b>Mavi bere</b>: Bluecap. Bunlar İngiltere’nin güneyindeki kömür madenlerinde putter (kömür dolu arabaları iten kişi) olarak çalışan madenci brownie'leri. Browni'lere uymayan tek tarafı, para istemeleridir.</p>

  <p><b>Mawu</b>: Dahomey halkının en büyük tanrısıdır. Kocası Lisa ile beraber evreni yaratmıştır.</p>

  <p><b>Milk Way</b>: Bir çikolata markası.</p>

  <p><b>Minotor</b>: Yunan mitolojisinde labirentin içine konan belden yukarısı boğa aşağısı insan olan canavar.</p>

  <p><b>Miso</b>: Japon mutfağından pişmiş soya fasulyesi, pirinç ya da arpa ve tuzu beraber öğüterek yapılan mayalandırılmış koyu bulamaç. Özellikle çorba ve sos yapımında kullanılır.</p>

  <p><b>Mithra</b>: Eski İran’da ışık, zıtlık ve dostluğun tanrısı. Aynı zamanda kozmik düzenin devamını sağlar.</p>

  <p><b>Morrigan</b>: Keltlerde savaş ve bereket tanrıçası. Çoğunlukla bir karga ya da kuzgun olarak savaşın üzerinde uçar. Ölülere huzur ve yeniden doğuş için yol gösterdiğine inanılır. Aynı zamanda Badb, Morrigan ve Macha’nın (Nemain) ortak kullandığı bir isimdir. Üçlü savaş tanrıçaları diye geçerler.</p>

  <p><b>Nisser</b>: İskandinavya’da yaşayan Nisse’rler, yarım metreden kısa yaratıklardır. Kırmızıgri elbiseler ve sivri şapkalar giyerler. Sütlacı çok severler ve onlara her akşam bir kâse sütlaç hazırlamayı unutursanız Nisser sizinle berbat bir şekilde alay eder. Kötü değil, aksine oldukça komiktirler. Nisser'ler, ihtiyacı olan insanlara, hasta hayvanları iyileştirmeye, bereketli ürün almaya ve zor işleri kolaylaştırmaya yardım ederler.</p>

  <p><b>Norn’lar</b>: Moira’lar. İskandinav mitolojisindeki evrenin düzeni ile insanların hayatını ayarlayan kader tanrıçaları. Urth geçmişi, Verthanndi (Vertande-Werdandi) şu anı ve Skuld geleceği temsil eder.</p>

  <p><b>NPR</b>: National Public Radio. Ulusal Otonom Radyo.</p>

  <p><b>Oddin</b>: Herkesin Babası, Alfadir, Darağacı Tanrısı, Grimnir. Wodan, Woden, Wotan, Othinn. İskandinav pantheonunun Baş Tanrısı. Odin, Bor ile Bestla’nın oğludur. Odin, savaş ve ölümün olduğu kadar, şiir ve bilgeliğin de tanrısıdır. Kendi mızrağıyla yaralanıp dünya ağacında dokuz gün asılı kaldı. orada dokuz güçlü şarkı ve on sekiz rune öğrendi.</p>

  <p><b>Ogu</b>: Ogun, Ogoun. Voodoo’da savaş, ateş, politika, demir ve yıldırım tanrısı. Demirci ateşinin de hamisidir. Machete ya da samur onun sembolleridir. Ogu, özellikle rom ve tütün sever.</p>

  <p><b>Oisin</b>: İrlandalı kahraman Fionn Mac Cumhaill ve bir peri kadının oğlu.</p>

  <p><b>Onion</b>: (Soğan) Amerika’da yayımlanan bir mizah gazetesi. İnternette de bulabilirsiniz. İngilizce bilenlere kesinlikle tavsiye edilir.</p>

  <p><b>Pan</b>: Vücudu ve kolları insan, ayakları, kulakları ve boynuzları keçi olan, Yunanlıların bereket tanrısı.</p>

  <p><b>Paul Bunyan</b>: Amerika’da Kuzey ormanlarının bilinen en meşhur halk kahramanı bu dev oduncudur. Bir kaba espriler, zekâ kıvraklığı ve spontan abartıların ürünüdür; efsanesi, sıradan oduncu kamplarında, soğuk kış akşamları odun sobalarının etrafında toplanan sıradan çalışan insanlar tarafından yaratılmıştır.</p>

  <p><b>Patchouli</b>: Tefarik otu esansı.</p>

  <p><b>PBS</b>: Public Broadcasting Service. Otonom televizyon kanalı.</p>

  <p><b>Pentothal</b>: Damardan yapılan, kısa etkili narkotik bir ilaç olan ‘‘Thiopentone”un marka adı.</p>

  <p><b>Phoenix</b>: Phenix, Bird of the Sun, Ankakuşu, Zümrüdüanka. Asur, Mısır ve Arap mitolojisindeki bu kuş, çölde beş yüz yıl yaşamış, sonra kendini ateşte yakmış ve kendi küllerinden yeniden canlanmıştır. Tüyleri sarı ya da kırmızıdır. Ölümsüzlüğü ve ölümden sonraki yaşamı sembolize eder. Bu efsanevi güzel yaratık, tavus kuşuna çok benzer; ama çok daha büyük ve uzun gagalıdır. Tüyleri parlak menekşe, kırmızı, koyu kırmızı ve alev turuncusu, gagası ve pençeleri mavimenekşe rengidir. Gözleri ise koyu, parlak inci rengidir.</p>

  <p><b>Pixi</b>: Pixy, Pigsy, Pisky, Pixie. Genelde bir insan elinden daha büyük olmayan pixi, kızıl saçlı ve yeşil gözlü bir insana benzer. Yukarı kalkık burunları vardır ve pis pis gülümserler. Genelde üzerlerine sıkıca oturan yeşil elbiseler giyerler. Pixie’lerin istedikleri zaman büyüklüklerini değiştirebilme özellikleri vardır. İnsanları doğru yoldan saptırmak isteyen düzenbazlardır. Bununla beraber, ceketleri ters yüz edilirse işleri bozulabilir.</p>

  <p><b>Popatop Lounge</b>: Bir otel, bar, restaurant.</p>

  <p><b>Rakshasa</b>: Hindu mitolojisinin, aslında Brahma’nın ölümsüzlük iksirini ondan çalmak isteyenlere karşı denizi korumak için yarattığı yaratıklardan olan, şekil değiştiren kötü yaratık gruplarından biri. Rakshasa'lar, Ravana tarafından yönetildikleri Lanka’da (şimdi Seylan olarak bilinen) yaşarlardı. Daha sonraları, sık sık baştan çıkarıcı bir kadın şekline giren ve erkekleri ayartıp öldüren şeytansı yaratıklar olarak tanımlandılar. Diğer kaynaklara göre, Rakshasa'lar ağaçlarda yaşar ve onların alanına yakın duranların kusmasına ve sindirim bozukluğu yaşamasına neden olurlar. Eğer insan beyni yemeğe kandırılabilirlerse, çocukların Rakshasa'lara dönüşecekleri söylenir.</p>

  <p><b>Rube Goldberg</b>: Yeni teknolojilerle alay eden buluşlar çizen Pulitzer Ödüllü karikatürist.</p>

  <p><b>Rune</b>: İskandinavya kökenli, özellikle tahta-ağaç zeminlere yazılarak ya da kazınarak yapılan büyü.</p>

  <p><b>Rusalka</b>: Slavik efsanelerde, Vodyanik’in tam benzeri su yaratıkları. Rusalka'ların şarkı söyleyerek erkekleri tuzağa düşürüp öldüren boğulmuş kızların ruhları olduğu söylenir.</p>

  <p><b>Saran Warp</b>: Streç film markası.</p>

  <p><b>Sari</b>: Hintli kadınların giydiği kıyafet.</p>

  <p><b>Satir</b>: Yunan mitolojisinde sivri kulaklı, kısa keçi boynuzlu ve ayaklı orman yaratığı.</p>

  <p><b>Skraeling</b>: Vikinglerin koloni kurmak için Kuzey Amerika’ya geldiklerinde karşılaştıkları Kızılderili kabilelerine taktıkları isim.</p>

  <p><b>Sentor</b>: Yunan mitolojisindeki, gövdesinin üstü insan, altı at olan yaratıklar.</p>

  <p><b>Set</b>: En eski Mısır tanrılarındandır. Onu geniş dik kulaklı bir köpek kafası ve uzun kuyruğu olan bir adam şeklinde betimlemişlerdir. Osiris efsanesinde erkek kardeşini öldürüp tahtı Horus'dan zorla almış ama sonunda yenilmiştir, “kötülüğü" sembolize eder.</p>

  <p><b>Shango</b>: Sângö. Voodoo’da gök görültüsü tanrısıdır. Gökyüzünde yaşar ve onu kızdıranları fırtınalar yollayarak ya da evlerini ateşe vererek öldürür.</p>

  <p><b>Siyah Köpekler</b>: Barghest, Barguest, Black Dog, Moddey Doo. İngiltere’de yakındaki bir felaketin kötü habercisi olan köpek. Çoğunlukla iri, bazen de başsız bir köpek görünümündedir. O bölgedeki bütün köpekleri bir araya toplar ve toplumun önemli bir üyesi öldüğünde onları bir uluma geçit törenine çıkarır.</p>

  <p><b>Spriggan</b>: Gnome'ların çirkin, küçük kuzenleri olduğu söylenen Spriggan’lar, terk edilmiş yerlerde, harabe ve çukurlarda yaşarlar. Aralarında dev boyutta olanlarına da rastlanır. Başka kaynaklarda, kötü huylu küçük yaratıklardır. Çok küçük olmalarına rağmen devasa boyutlara şişebilirler. Devlerin hayaletleri olduğuna inanılır. Tepelerdeki hazinelere bekçilik ederler. Tehlikeli, yıkıcı ve yetenekli hırsızlardır. Çocukları kaçırıp yerlerine Spriggan bebeklerini bırakırlar. Evleri soyuldukları ve ekinleri yok ettikleri de bilinir.</p>

  <p><b>Sybil</b>: Falcı ya da dişi peygamber manasına gelen Yunanca bir kelime.</p>

  <p><b>Şiva</b>: Sıva, Çiva. Hindu tanrılar üçlemesinin üçüncüsü. Şiva’ya Yokedici denir; ama yeniden canlandırma gücü de vardır. Şiva, koyu mavi boyunlu, bir çok kolu ve üç gözü olarak betimlenir. Üç çatallı bir zıpkın taşır ve beyaz bir boğaya biner.</p>

  <p><b>Thylacine</b>: Soyu tükendiğine inanılan, Thylacinidae ailesinin tek üyesi olan etobur bir keseli hayvan. Tasmanya Kaplanı ya da Tasmanya Kurdu olarak da bilinir.</p>

  <p><b>Thor</b>: İskandinav mitolojisinde yıldırım, şimşek tanrısıdır. Sevimli bir dev, doymak bilmez bir obur ve iyi yaşamayı seven bir tanrı sayılan Thor, tanrılarla insanları canavarlara karşı korurdu.</p>

  <p><b>Thoth</b>: Eski Mısır’da, Thoth ayın, bilgeliğin tanrısıdır; zamanı ölçer ve yazıyla rakamların mucididir. 365 günlük yılı bulandır.</p>

  <p><b>Thunderbird</b>: Thunder Bird miti belki de Amerika yerlileri arasında en fazla yayılmış olandır. Thunder Bird mitleri iki grupta toplanabilir: Yardımsever (ya da bazen kötü niyetli) bir doğa tanrısı ve koloniler öncesi Kuzey Amerika’nın yerli ahalisiyle beraber yaşayan canlı bir kuş türü. Bu mitler de kabileden kabileye göre değişir.</p>

  <p><b>Troll</b>: İskandinav mitolojisinde, dağlardaki mağaralarda ve içi oyuk tepelerde yaşayan insan yiyen devasa beyinsiz yaratıklardır. Çirkin ve çok kötüdürler. Trol’ler güneş ışığı değdiğinde taşa dönerlerdi. Hazinelere bekçilik ederler ve demir işçiliğinde iyidirler. En sonunda evrim geçirerek yeraltındaki mağaralarda yaşayan dwarf gibi yaratıklara dönüştüler. Ataları kadar güçlü ya da kana susamış değiller. Kadın ve çocuk çalmaktan hoşlandıkları için hâlâ tehlikeliler. Ve de artık atalarından çok daha zekiler.</p>

  <p><b>Turin’in kefeni</b>: Hristiyanlıkta İsa’nın kefeni.</p>

  <p><b>Tyburn Ağacı</b>: İngiltere’de üç kolunun her birine sekizer kişi asılabilen idam sehpası.</p>

  <p><b>Tyr</b>: İskandinav mitolojisinde savaş tanrısı. Tanrılar arasında en gözü pek olandır. Savaşta cesareti ve kahramanlığı destekler. Bir eli dev kurt Fennir tarafından ısırıldığı için tek kollu bir adam olarak betimlenir.</p>

  <p><b>Uppsala Davası</b>: İskandinav mitolojisinde Odin’e adanan, iki taraftaki herkesin öldüğü büyük bir savaş.</p>

  <p><b>Urd</b>: Norn’larda geçmişi temsil eden kadın.</p>

  <p><b>Valkür’ler</b>: Valkyri. İskandinav mitolojisinde kanatlı atlara binen,miğfer ve mızraklarla silahlanmış, güzel ve genç kadınlardır. Valkür’ler, aynı zamanda Odin’in habercisidirler.</p>

  <p><b>Vila</b>: Veela, Willi. Alplerde yaşayan dünyada kalmaya lanetlenmiş, vaftiz olmamış kadın ya da bakire hayaletleri. Sık sık daireler oluşturarak dans ederler ve onları gören her kim olursa, ölene kadar dans etmek üzere daireye katılmak zorunda kalır. Hastaları iyileştirir ve olacakları önceden bilirler.</p>

  <p><b>Vişnu</b>: Hindu dininde, en büyük tanrılardan biri. Evrende, Her Yerde Bulunan Tanrı olarak bilinir. Sonsuzluk yılanı üzerinde ayakta, oturmuş ya da yatmış durumda, göbeğinden çıkan bir lotüsle canlandırılır.</p>

  <p><b>Votan</b>: Odin’e bakınız.</p>

  <p><b>Vodyanik</b>: Rusalka’nin yeşil saçlı ihtiyar bir adam gibi gözüken erkek benzeri. Bazı kaynaklara göre, Vodyanik, balıkçılara yardım eder. Diğerlerine göre de, tekneleri devirerek insanların boğulmasına neden olan kötü bir yaratıktır.</p>

  <p><b>Voudon</b>: Yaratıcı ve Büyük Ruh anlamına gelir, Afrika’dan gelen zencilerin dinidir. Voudon'la Voodoo yapılır.</p>

  <p><b>Vrykolakas</b>: Yunan vampirleri.</p>

  <p><b>Wal-Mart</b>: Neredeyse her şeyin satıldığı büyük bir mağaza zinciri.</p>

  <p><b>Wakinyau</b>: Florida’da deniz kızları gibi kıyafetler giyen kızların da yer aldığı bir show.</p>

  <p><b>Winnebago</b>: Amerika’da yeni ismi Ho Chunk olan Kızılderili kabilesi.</p>

  <p><b>Wiccan</b>: Çoğunlukla, İrlanda, Galler ve İskoçya’da Hıristiyanlıktan önceki âdetleri geri getirmeyi isteyenlerin katıldığı, inananlarına cadı denen din.</p>

  <p><b>Wraith</b>: Ölü bir kişinin hayaleti.</p>

  <p><b>Yabancı Bir Ülkedeki Yabancı</b>: Stranger in A Strange Land; R.Heinlain’in en meşhur bilimkurgu eserlerinden biri.</p>

  <p><b>Ymir</b>: İskandinav mitolojisindeki ilk Buz Devi, bütün tanrıların babası. Odin, Vili ve Ve, onun cesedinden dünyayı yarattılar.</p>

  <p><b>Zaka</b>: Haiti’de toprak tanrısı. Tarımın, ormanların ve tarlaların koruyucusu.</p>
<p><b>Zoryalar</b>: Üç Slavik Şafak Tanrıçası. Utrennyaya, sabah yıldızı; Vechernyaya, akşam yıldızı; ve gece yarısı yıldızı Polunochnaya. Hepsinin görevi aynıydı: Küçük Ayı. takımyıldızını yemeye çalışan zincirli bir köpeğe nöbetçilik etmek. Eğer zincir bir gün kopar ve köpek kurtulursa evrenin sonu gelecektir.<br/></p>
</body>
</html>