<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h4 class="         sigil_not_in_toc"><br/></h4>
<h3 class="      " title="AMERİKA'YA GELİŞ 1721" id="sigil_toc_id_2">AMERİKA'YA GELİŞ</h3>
<h3 class="      sigil_not_in_toc"><b>1721</b></h3>

  <p>Amerika tarihi hakkında anlaşılması gereken şey, diye <i>deri kaplı günlüğüne yazdı Bay Ibis,</i> kurgu olmasıdır; çocukların çizebileceği kadar basit ve kolayca sıkılınabilecek bir tarih. Çoğu yeri, araştırılmamış, hayal edilmemiş, düşünülmemiş bir şeyin tasviridir ve o şeyin kendisi değildir. Bu güzel bir kurgudur, diye <i>devam etti, düşüncelerini toplamak ve dolmakalemini mürekkep hokkasına batırmak için durarak,</i> Amerika’nın arzu ettikleri gibi özgürlüğe inanmayı arayan hacılar tarafından bulunması, Amerikalara gelmeleri, boş ülkeye yayılıp, üreyip onu doldurmaları.</p>

  <p>Gerçekte, Amerika kolonileri birer kurtuluş, unutulmuş yeri oldukları gibi aynı zamanda birer çöplüktüler de. Londra’da on iki peni çaldığın için Tyburn’ün üç taçlı ağacına asılabileceğin günlerde Amerikalar ikinci bir şans için merhamet sembolü oldular. Ama sürgün koşulları o kadar kötüydü ki bazılarına yapraksızdan atlayıp boşlukta dans bitene kadar dans etmek daha kolay geldi. Bahsedilen sürgün: Beş yıl için, on yıl için, hayat boyu içindi. Hüküm buydu.</p>

  <p>Bir kaptana satılıyordun; Batı Hint Adaları'na ya da kolonilere giden bir köle gemisi gibi kalabalık gemisinde gidecektin. Gemide kaptan, seni sözleşmeli bir uşak olarak, sözleşmen bitene kadar canını çıkaracak birine satacaktı. Ama en azından İngiliz hapishanesinde asılmayı beklemiyordun (hapishaneler o günlerde sen serbest bırakılana, sürgün gidene ya da asılana kadar kaldığın yerlerdi: Orada belli bir süre kalmaya mahkum edilmezdin) ve yeni dünyanı en iyi şekilde yapmakta özgürdün. Aynı zamanda sürgün süren bitmeden önce İngiltere’ye geri götürmesi için bir kaptana rüşvet vermekte de özgürdün. İnsanlar bunu da yaptılar. Eğer otoriteler seni sürgünden geri dönerken yakalarlarsa -eski bir düşman ya da halledilecek bir meselesi olan eski bir arkadaş seni görür ve gammazlarsa - o zaman gözünü bile kırpmadan asılırdın.</p>

  <p>Hatırladım, diye <i>devam etti, kısa bir aradan sonra, o esnada</i></p>

  <p><i>dolaptaki top</i><i>r</i><i>ak rengi mürekkep şişesinden mürekkep hokkasını doldurdu ve kalemini birkere daha batırdı,</i> ailesinin öteden beri yaşadığı, İngiltere’nin Güneybatısında, Cornwall'un soğuk, bir kayalık tepesindeki köyünden gelen Essie Tregowan’ın hayatını. Babası bir balıkçıydı ve enkazcılardan biri olduğu söylenirdi - şu, rüzgarlarının sert olduğu tehlikeli kıyıda lambalarını yukarı asarak gemileri, ambarlarındaki yükler için kayalara çekenlerden. Essie’nin annesi bir beyin evinde aşçıydı. On iki yaşının bitiminde Essie orasının bulaşık hanesinde çalışmaya başladı. Ufak tefek ince bir şeydi. Büyük kahverengi gözleri ve koyu kahverengi saçları vardı. Ağır işçi değildi ama ona anlatacak birisi varsa her zaman öykü ve hikayeler dinlemek için kaytarırdı: pixilerin, sprigganların, kırların siyah köpeklerinin ve Manş Denizi’nin kadınlarının öyküleri. Ve bey böyle şeylere gülse de, mutfakta çalışanlar, her zaman, geceleri Çin porseleninden bir fincana en yağlı sütten koyup mutfak kapısının dışına bırakırlardı, pixiler için.</p>

  <p>Birkaç yıl geçti, Essie artık zayıf ufak tefek bir şey değildi: Dolgun hatları ortaya çıktı ve yeşil denizin dalgalanması gibi kabardı; kahverengi gözleri güldü; kestane rengi saçları dalgalanıp kıvrıldı. Essie’nin gözleri Bey’in on sekiz yaşındaki oğlu Bartholomew'un Rugby’den eve geldiğini görünce ışıdı. O gece ormanın kenarındaki dikili taşa gitti. Kendi saçından yapılmış bir iple bağladığı, Bartholomew’un yediği ama bitiremediği bir ekmek parçasını taşın üstüne koydu. Ve hemen ertesi gün, Bartholomew gelip onunla konuştu. Essie onun yatak odasındaki ocak ızgarasını temizlerken, Bartholomew, fırtına gelirken gökyüzünün aldığı tehlikeli mavilikteki, onaylayan gözleriyle ona baktı.</p>

  <p>Çok tehlikeli gözleri vardı, dedi Essie Tregowan.</p>

  <p>Bartholomew kısa süre sonra Oxford’a gitti ve Essie’nin durumu ortaya çıkınca işine son verildi. Ama bebek doğacaktı, Bey’in karısı, iyi bir aşçı olan Essie’nin annesine iyilik olsun diye eski bakirenin bulaşıkhanedeki eski işine dönmesi için kocasına baskı yaptı.</p>

  <p>Ama Essie’nin Bartholomew’ya olan aşkı ailesine nefrete dönmüştü. Bir yıl içinde, komşu köyden Josiah Horner diye bilinen, kötü şöhretli bir erkek arkadaş buldu. Bir gece, aile uyuduğunda, Essie yatağından kalktı ve sevgilisini içeri almak için yan kapının sürgüsünü açtı. Adam aile uyurken evi soydu.</p>

  <p>Şüpheler hemen evin içinden birine çevrildi, çünkü birisinin kapıyı açtığı ortadaydı (Bey’in karısı, kapıyı kendisinin sürgülediğini kesinlikle hatırlıyordu), birisi Bey’in gümüş tepsisinin nerede olduğunu, paralarını ve senetlerini sakladığı çekmeceyi biliyor olmalıydı. Her şeyi azimle inkar eden Essie hiçbir şeyle suçlu bulunmadı; ta ki Bay Josiah Horner, Bey’in senetlerinden birini Exeter’de bir bakkalda satarken yakalanana kadar. Bey onun kendisinin olduğunu teşhis etti. Horner ve Essie mahkemeye çıktılar.</p>

  <p>Horner, Gezici Mahkeme tarafından mahkum edildi. Yargı o kadar acımasız ve baştan savmaydı ki dönemin argosuyla <i>işi bitikti.</i> Ama hakim ya gençliğinden ya da kestane rengi saçlarından dolayı Essie’ye acıdı ve onu yedi yıl sürgüne mahkum etti. Kaplan Clarke’ın komutasında Neptune isminde bir gemiyle sürgüne gidecekti. Böylece Essie Carolinas’a gitti; yolda onun tıpkısının aynısı Kaptan’la anlaştı ve onu karısı olarak beraberinde hiç kimsenin onu tanımadığı, Londra'daki annesinin evine İngiltere'ye geri götürmesi için adamın gönlünü yaptı. İnsan kargosu tütün ve pamukla değişince Kaptanla yeni gelin için dönüş yolculuğu sakin ve mutlu geçti. Çifte kumrular ya da birbirlerine kur yapan kelebekler gibiydiler. Kendilerini birbirlerine dokunmaktan, birbirlerine farklı küçük hediyeler vermekten ve sevgi gösterilerinde bulunmakta alamıyorlardı.</p>

  <p>Londra’ya ulaştıklarında Kaptan Clarke Essie’yi, ona sonuna kadar oğlunun yeni karısı gibi davranan annesinin yanına yerleştirdi. Sekiz hafta sonra, Neptune tekrar yelken açtı ve kestane rengi saçlı, güzel, genç gelin rıhtımdan kocasına güle güle diye el salladı. Sonra yaşlı kadının evine döndü. Kadın evde değildi, Essie bir parça ipek kumaş, birkaç altın ve yaşlı kadının içinde düğmelerini sakladığı gümüş bir kabı toparladı. Bunları cebe indiren Essie, Londra’nın kalabalığında ortadan kayboldu.</p>

  <p>Sonraki iki yıl boyunca Essie dükkanlardan eşya çalmakta başarılı oldu. Geniş etekleri, başta çalınmış ipek ve dantel toplar olmak üzere çok sayıda günahı örtebiliyordu. Dolu dolu bir hayat yaşadı. Essie, çocukluğundan beri ona anlatılan bütün yaratıklara, pixilere (ki onların etkisinin Londra’ya kadar uzandığında emindi) hayatındaki değişimlerden kaçışları için minnettardı. Arkadaşları ona gülseler de her akşam pencere kenarına bir kase süt koyuyordu; ve arkadaşları frengi ya da belsoğukluğuna yakalandıklarında Essie demir gibi sıhhatli kalarak son gülen oluyordu.</p>

  <p>Kader kötü sillesini ona vurduğunda yirminci doğum gününden bir sene önceydi: Bell Yard’da Fleet Sokağı’nın yanındaki Cross Forks Hanı’nda otururken, Üniversiteden yeni çıkmış, genç bir adamın içeri girdiğini ve şöminenin yanında oturduğunu gördü. "Aha! Tüyleri yolunacak körpe bir güvercin," diye düşündü kendi kendine Essie. Gidip yanına oturdu ve bir eli onu dizini okşamaya başlarken diğeri, daha dikkatlice, cep saatini aramaya gitti. Ve sonra adam yüzüne bakmasıyla, fırtına öncesi gök mavisi rengi, tehlikeli gözler onunkilere dikilince Essie’nin yüreği ağzına geldi. Evin efendisi Bartholomew ona adıyla hitap etti.</p>

  <p>Newgate’e götürüldü ve sürgünden geri gelmekle suçlandı. Suçlu bulunan Essie’nin karnını göstermesi kimseyi şok etmedi ama böyle iddialara (genelde sahte olan) karar veren belediye başhemşireleri, Essie’nin gerçekten çocuk taşıdığını kabul etmek zorunda kaldıklarında şaşırdılar. Essie babanın kim olduğunu söylemeyi reddetti.</p>

  <p>Ölüm cezası bir kez daha sürgüne çevrildi ama bu kez hayat boyu.</p>

  <p>Bu defa The Sea-Maiden'le yola çıktı. Gemide sürgüne gönderilen, pazara giden semiz domuzlar gibi tıka basa doldurulmuş iki yüz kişi vardı. Kanlı dizanteri ve humma gemide kol geziyordu. Bırak yatmayı, oturacak yer zor bulunuyordu. Bir kadın, geminin ambarının dibinde çocuk doğururken öldü. İnsanlar cesedini ileri geçirmek için çok sıkıştırıldılar. O ve bebek, gerideki küçük bir pencereden çırpıntılı, gri denize, zorla itildiler. Essie’nin sekiz ayı geçmişti. Bebeği düşürmemesi bir mucizeydi; ama düşürmedi.</p>

  <p>Sonraki hayatında o ambarda geçen zamanıyla ilgili kabuslar görecek, boğazında oranın pis kokusu ve tadıyla çığlıklar atarak uyanacaktı.</p>

  <p>The Sea-Maiden Virginia’nın Norfolk limanına yanaştı. Essie’nin sözleşmesi küçük bir "çiftlik sahibi", tütün ekicisi John Richardson tarafından alındı. Karısı kızını doğurduktan bir hafta sonra doğum ateşinden ölmüştü. Adamın bir süt anneye ve küçük çiftliğindeki bütün işlere bakacak bir hizmetçi kadına ihtiyacı vardı.</p>

  <p>Essie’nin, eski kocasının babasından aldığını söylediği (onu yalanlayacak kimse olmadığını bildiği ve belki de bir zamanlar bir Anthony tanıdığı için) Anthony ismini verdiği oğlu, Essie’nin memesini Phyllida Richardson’un yanında emdi. İşvereninin çocuğu her zaman ilk emişi yapıyordu, bu yüzden uzun boylu, güçlü ve sıhhatli bir çocuk olarak büyürken, Essie’nin oğlu geri kalanla zayıf ve çelimsiz olarak büyüdü.</p>

  <p>Çocuklar sütün yanında Essie’nin öyküleriyle de büyüdüler: madenlerde yaşayan knockerlerle mavi berelerin; kırmızı kafalı, küçükbasık ve hafifçe kalkık burunlu pixilerden çok daha tehlikeli olan, ilk yakalanan balığın onlar için çakıllara; ekin zamanı bereketli ürün olsun diye yeni pişmiş bir ekmek somunun ise tarlaya bırakıldığı, ülkenin en düzenbaz yaratığı Buccaların öyküleriyle; onlara elma ağacı adamlarının öykülerini anlattı - canlandıklarında konuşan ve sanki bir sonraki yıl iyi bir ürün vermeleri için sezon bitiminde köklerine dökülecek mahsulün ilk elma şarabıyla yatıştırılma ihtiyacı duyan yaşlı elma ağaçlarının. Eski bir şiirde sakınılması gereken ağaçları, akıcı bir şekilde sözcükleri yayarak konuştuğu Cornwall ağzıyla onlara anlattı:</p>

  <p>Karaağaç, kara kara düşünür</p>
<p>Ve Meşe, nefret eder,</p>
<p>Ama söğüt-adam yürüyüşe çıkar,</p>
<p>Eğer geç saatlere kalırsanız.</p>
<p><br/></p>

  <p>Onlara bütün bu şeyleri anlattı ve o inandığı için onlar da inandılar.</p>

  <p>Çiftlik gelişip büyüdü ve Essie Tregowan her gece arka kapının dışına Çin porseleni bir fincanla süt bıraktı. Sekiz ay sonra John Richardson sessizce kapıyı çalarak Essie’nin yatak odasına geldi ve ondan bir kadının bir adama gösterebileceği türden iyilik istedi. Essie ona, zavallı bir dul kadın olarak ve bir köleden farkı olmayan sözleşmeli hizmetkârın, aşırı saygı duyduğu adama fahişelik yapmasının istenmesinden dolayı ne kadar şok olup kırıldığını - bir sözleşmeli işçinin evlenemeyeceğini, bu yüzden sözleşmeli olarak sürgün edilen bir kıza kendinin aklına bile getiremeyeceği bir şeyin ıstırabını çektirmeyi nasıl olup da düşünebildiğini - söyledi. Sonra kestane kahverengisi gözleri yaşlarla dolduğunda Richardson kendini ondan özür diler buldu ve bunun sonucu olarak John Richardson kendini, o sıcak yaz gecesi, o koridorda Essie Tregowan’ın önünde diz çökmüş, sözleşmesine son verip evlilik teklif eder buldu. Essie onun teklifini kabul etse de olay resmileşene kadar onunla yatmayacaktı. Bunun üzerine Essie tavan arasındaki küçük odadan evin ön tarafındaki büyük yatak odasına taşındı. Çiftçi Richarson’ın arkadaşları ve onların karılarından bazıları kasabada onu gördüklerinde yollarını değiştirseler de çok daha fazla kişi yeni Bayan Richardson’un müthiş güzel bir kadın olduğu ve Johnnie Richardson’un iyi bir iş başardığı fikrindeydi.</p>

  <p>Essie bir yıl içinde, bir çocuk daha yaptı. Bir oğlan daha. O da babası ve kız kardeşi gibi sarı saçlıydı. Ona babasının ismini verdiler, John.</p>

  <p>Üç çocuk, Pazar günleri gezgin vaizi dinlemek için kiliseye giderlerdi. Diğer küçük çiftçilerin çocuklarıyla beraber harfleri ve numaraları öğrenmek için küçük okula da gittiler. Bu arada Essie onların, en önemli sırlar olan, pixilerin sırlarını öğrenmelerini sağladı: Nehir kadar yeşil gözleri ve giysileri olan, kırmızı kafalı, kıvrık burunlu, komik, şaşı adamlar; eğer akıllarına koyarlarsa seni yoldan çıkarabilir, saptırabilirler, tabii ki cebinde tuz ya da bir parça ekmek yoksa. Çocuklar okula gittiklerinde eve bir kez daha sağ salim gelmek için hayat ve toprağın eski sembolleri olan, bir ceplerinde tuz, diğerinde bir parça ekmek taşıdılar ve her zaman da sağ salim geldiler.</p>

  <p>Verimli Virginia tepelerinde büyüyen çocuklar güçlü ve uzun boyluydular (ama Anthony, Essie’nin ilk oğlu, her zaman daha zayıf, soluk, hastalıklara ve kötü havalara daha dayanıksızdı). Richardsonlar mutluydular. Essie elinden geldiği kadar kocasını sevdi. John Richardson onu attan düşürecek kadar kötü bir diş ağrısına tutulduğunda on yıldır evliydiler. Onu en yakın kasabaya götürdüler. Orada dişi çekildi ama çok geçti, morarmış suratıyla inlerken kan zehirlemesinden öldü. Onu en sevdiği söğüt ağacının altına gömdüler.</p>

  <p>Dul kadın, Richardson'un iki çocuğu reşit olana kadar çiftliğin idaresini aldı: sözleşmeli hizmetkârları ve köleleri yönetti, her yıl üst üste tütün mahsulü aldı; Yılbaşları elma ağaçlarının köklerine elma şarabı döktü, hasat zamanı tarlalara yeni pişmiş ekmek somunu bıraktı ve her zaman arka kapıya bir fincan süt koydu. Çiftlik büyüdü ve Dul Richardson sıkı pazarlıkçı ama ürünü her zaman iyi ve asla dolandırmadan kaliteli mal satan biri olarak ün kazandı.</p>

  <p>Bir on yıl daha her şey iyi gitti; ama kötü bir yıl geldi, Anthony, çiftliğin geleceği ve Phyllida'yla evlenme üzerine yapılan öfkeli bir kavgada üvey kardeşi Johnnie'yi öldürdü. Bazıları kardeşini öldürmek istemediğini ve yanlışlıkla derine batan bir darbenin onu öldürdüğünü söylerken, diğerleri tersini söylüyorlardı. Anthony kaçtığında Essie de genç oğlunu babasının yanına gömüyordu. Bazıları Anthony’nin Boston’a kaçtığını, bazıları güneye, Florida’ya gittiğini söylerlerken, annesi George’un ordusuna katılıp isyancı İskoçlarla savaşmak için İngiltere’ye gittiği fikrindeydi. İki oğlu da gidince çiftlik boş ve hüzünlü bir yer oldu. Phyllida sanki kalbi kırılmış gibi eriyip biterken, üvey annesinin söyleyebildiği ya da yapabildiği hiçbir şey dudaklarına tekrar gülümseme getirmedi.</p>

  <p>Kızın kalbi kırık da olsa, çiftlik için bir erkeğe ihtiyaçları vardı. Phyllida, denizden bıkmış, doğup büyüdüğü Lincolnshire çiftliği gibi bir çiftliğin bulunduğu bir yer hayalleri kuran, gemi marangozlu Harry Soames’le evlendi. Richardsonların çiftliği oraya pek benzemese de Harry Soams onu kendini mutlu edecek kadar uygun buldu. Phyllida ve Harry’nin beş çocukları oldu. Üçü yaşadı.</p>

  <p>Dul Richardson oğullarını özledi. Artık ona sevecen davranan dürüst bir adamın anısından pek fazla bir şey olmayan kocasını özledi. Phyllida’nın çocukları öyküler için ona geldiler. Onlara Moors’un Kara Köpeklerini, Çiğ-Kafa ve Kanlı Kemikleri ya da Elma Ağacı Adamları anlatacaktı ama onlar ilgilenmediler; sadece Jack öykülerini istediler - ya Jack ve fasulye ağacını ya da Jack, Kedisi ve Kral’ı. Onları kendi kanı canıymış gibi sevdi; ama bazen onları ölü olanların ismiyle çağırdı.</p>

  <p>Bir Mayıs günüydü. İskemlesini güneş ışığında bezelye soymak için mutfak bahçesine çıkarttı. Virginia sıcak olmasına rağmen saçlarına düşen beyazlar gibi soğuk da kemiklerine işlemişti. Biraz ısınmak güzel bir şeydi.</p>

  <p>Dul Richarson, yaşlı elleriyle bezelyeleri ayıklarken, Cornwall’un kırları ve tuzlarla kaplı kayalıklarında bir kez daha yürümenin, babasının teknesinin gri denizlerden dönmesini beklemenin ne kadar güzel olacağını düşünmeye başladı. Sakar ve morarmış parmaklarıyla bezelye kabuklarını açıp, tanelerini kaba düşürürken kabuklarını önlüğünde topladı. Sonra kendinin, uzun zamandır hatırlamadığı, ne kadar kötü bir hayat geçirdiğini hatırlar buldu: Usta parmaklarıyla ipekleri nasıl çaldığını ve para keselerini nasıl kaptığını; sonra Newgate’deki cezaevi müdürünün davasının ilam edilmesi için en az on iki haftası olduğunu, karnını gösterirse darağacından kurtulabileceğini, ne kadar da hoş bir şey olduğunu söylediğini hatırladı - ve yüzünü duvara nasıl döndüğünü, ondan da kendinden de nefret ederek, cesurca eteğini kaldırdığını ama onun haklı olduğunu bildiğini hatırladı. İçinde hızlanan hayat duygusu ölümü sadece biraz daha kandırabileceği manasına geliyordu . . .</p>

  <p>"Essie Tregowan mı?" dedi yabancı.</p>

  <p>Dul Richardson Mayıs güneşinden gözlerini koruyarak kafasını kaldırdı. "Seni tanıyor muyum?" diye sordu. Adamın yaklaştığını duymamıştı.</p>

  <p>Adam baştan aşağı yeşiller giymişti: tozlu yeşil bir dar pantolon, yeşil bir ceket ve koyu yeşil bir palto. Saçları havuç kırmızısıydı. Adam çarpık bir şekilde ona gülümsedi. Adamda Essie’yi ona bakmaktan mutlu eden bir şey vardı ve başka bir şey de tehlike diye fısıldıyordu. "Beni tanıdığını farz edebilirsin," dedi.</p>

  <p>Adam gözlerini kısarak ona baktı. Essie de yuvarlak suratından kim olduğuna dair bir ipucu bulmak için gözlerini kısarak ona baktı. Torunlarından biri gibi genç gözükmesine rağmen onun eski ismini biliyordu. Sesinde çocukluğundan, memleketinin kayalık ve kırlarından tanıdık gelen bir tını vardı. "Sen Comwall’lu musun?" diye sordu.</p>

  <p>"Ben Kuzen Jack, dedi kırmızı saçlı adam. "Ya da oydum ama artık burada bu yeni dünyadayım. Burada hiç kimse dürüst bir kişi için dışarı ne bira, ne süt, ne de ekin zamanı bir somun ekmek koymuyor."</p>

  <p>Yaşlı kadın kucağındaki bezelye kabını iyice yerleştirdi. "Eğer düşündüğüm kişiysen," dedi, "o zaman seninle bir kavgam yok." Evden Phyllida’nın kâhyaya homurdandığını duydu.</p>

  <p>"Benim de seninle yok," dedi kırmızı saçlı adam, hafifçe üzüntü, "ama beni buraya, büyü için zamanı olmayan, pixiler ve benzerlerine yer olmayan, bu ülkeye getiren sizsiniz, sen ve senin gibiler."</p>

  <p>"Bana karşılık olarak birçok iyilik yaptın," dedi Essie.</p>

  <p>"İyilik ve kötülük," dedi yan yan bakan yabancı. "Biz rüzgâr gibiyizdir. Her iki yönde de eseriz."</p>

  <p>Essie başını sallayarak onayladı.</p>

  <p>"Elimi tutacak mısın, Essie Tregowan?" Ve elini ona uzattı. Essie görme gücü azalsa da, çilli olmasına rağmen adamın elinin üzerindeki ikindi güneşinin ışığı altında altın rengi parıldayan turuncu kılları görebildi. Essie dudaklarını ısırdı. Sonra, çekinerek, mor lekeli elini onun elinin içine koydu.</p>

  <p>Essie’yi bulduklarında hâlâ sıcaktı ama ruhu bedenini terk etmişti ve bezelyelerin sadece yarısı ayıklanmıştı.</p>
</body>
</html>