<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h3 style="text-align: right;"><br/></h3>
<h3 style="text-align: right;"><br/></h3>
<h3 style="text-align: right;">3</h3>
<div><i><br/></i></div>
<div><i><br/></i></div>
<div>
    <i>"Her saat yaralar. Sonuncusu ise öldürür."&nbsp;</i></div>
<div><i>-</i> Eski bir deyiş</div>
<div><br/></div>
<div><br/></div>
<div>Motel Amerika’nın resepsiyon masasının arkasında zayıf bir genç kadın vardı. Gölge'ye, arkadaşının onu kaydettirdiğini söyledi ve&nbsp;dikdörtgen plastik oda anahtarını verdi. Soluk sarı saçları, en çok&nbsp;şüpheli baktığında ortaya çıkan ve gülümsediğinde kaybolan kemirgenimsi bir yüzü vardı. Çarşamba’nın oda numarasını ona söylemeyi reddetti ve iç telefondan misafirinin burada olduğunu ona&nbsp;haber vermek konuşunda ısrar etti.<br/></div>

  <p>Çarşamba, koridordaki bir odadan çıktı ve Gölge’ye parmağıyla işaret etti.</p>

  <p>"Cenaze nasıldı?" diye sordu.</p>

  <p>"Bitti," dedi Gölge.</p>

  <p>"Bu konuda konuşmak ister misin?"</p>

  <p>"Hayır," dedi Gölge.</p>

  <p>"İyi." Çarşamba sırıttı. "Bugünlerde çok konuşuluyor. Konuş, konuş, konuş. Bu ülke eğer insanlar sessizlikte acı çekmeyi öğrenirse çok daha iyi ilerleyecek."</p>

  <p>Çarşamba, onları koridorda Gölge’nin odasının karşı ucundaki kendi odasına götürdü. Odanın her yeri, açılmamış, yatağa yayılmış, duvarlara asılmış haritalarla doluydu. Çarşamba, bütün haritaların üstlerini parlak yeşiller, acı veren pembeler ve canlı turuncu renklerde kalemlerle çizmişti.</p>

  <p>"Şişko bir çocuk tarafından kaçırıldım," dedi Gölge. "Sana, onun gibi insanlar hayatın süper otobanlarında limolarını sürerken, sana tarihin en sıkıcı anının bırakıldığını söylememi istedi.</p>

  <p>Öyle bir şey."<br/></p>

  <p>"Minik sümüklü," dedi Çarşamba.</p>

  <p>"Onu tanıyor musun?"</p>

  <p>Çarşamba omzu silkti. "Onun kim olduğunu biliyorum." Odanın tek iskemlesine oturdu. "Hiçbir şey bilmiyorlar," dedi. "Bir bok bilmiyorlar. Kasabada daha ne kadar kalman gerekiyor?"</p>

  <p>"Bilmiyorum. Belki bir hafta daha. Laura’nın işlerini düzenlemem lazım. Dairesine bakmak, elbiselerinden kurtulmak, gibi şeyler. Bu annesini çıldırtacak; ama o kadın bunları hak ediyor."</p>

  <p>Çarşamba koca kafasıyla onayladı. "İyi, ne kadar çabuk bitirirsen, Eagle Point’ten o kadar çabuk ayrılırız. İyi geceler."</p>

  <p>Gölge holü geçti. Odası boktan günbatımı baskısına kadar Çarşamba’nınkinin aynısıydı. Peynirli ve kıymalı pizza siparişi verdi. Sonra motelin bütün küçük plastik şampuan şişelerini suya&nbsp;döküp köpürterek banyoyu doldurdu.</p>

  <p>Küvette uzanamayacak kadar iriydi ama içinde oturdu ve elinden geldiği kadar eğlendi. Gölge, hapishaneden çıktığında kendine bir banyo sözü vermişti. Gölge verdiği sözleri tuttu.</p>

  <p>Banyodan çıktıktan kısa bir süre sonra pizza geldi. Gölge bir kutu kök birasıyla onu yedi.</p>

  <p>Gölge yatağa yatıp düşündü. <i>Bu özgür bir insan olarak ilk yatağım</i> ve bu düşünce ona hayal ettiğinden çok daha az keyif verdi. Perdeleri açık bıraktı. Pencere camından arabaların ve fastfood dükkanlarının ışıklarını izleyip dışarıda insanın istediğinde gidebileceği başka bir dünya olduğunu bilmenin avuntusunu hissetti.</p>

  <p>Gölge, evimde, Laura’yla paylaştığım dairedeki yatağıma yatıyor olabilirdim diye düşündü. Ama orada etrafında onun eşyaları, onun kokusu, onun yaşamıyla onsuz, olmak düşüncesi açıkça çok acı vericiydi . . .</p>

  <p><i>Oraya gitme,</i> diye düşündü Gölge. Başka bir şey düşünmeye karar verdi. Para numaralarını düşündü. Gölge, bir sihirbaz olabilecek kişiliği olmadığını biliyordu: O ne inanılması kaçınılmaz öyküler anlatabilirdi, ne de iskambil kartı numaraları yapmak ya da&nbsp;ortaya kağıt çiçekler çıkarmak istiyordu. O sadece para numaraları yapmak istiyordu; o sanatı beğeniyordu. Başardığı para kaybetme numaralarının listesini yapmaya başladı; ama bu aklına Laura’nın mezarına attığı parayı getirdi. Sonra da Audrey kafasının&nbsp;içinde ona Laura’nın ağzında Robbie’nin yarağıyla öldüğünü söyledi ve bir kez daha başının içinde küçük bir acı hissetti.</p>

  <p><i>Her geçen saat yaralar. Sonuncusu öldürür.</i> Bunu nereden duymuştu.</p>

  <p>Çarşamba’nın yorumunu düşündü ve o andaki durumuna rağmen gülümsedi: Gölge, birçok insanın birbirlerine hislerini bastırmamalarını, duygularını açıp, acının yok olmasına izin vermelerini söylediklerini duymuştu. Gölge, duyguları gizlemek hakkında söylenecek çok şey olduğunu düşündü. Eğer yeteri kadar uzun&nbsp;bir süre ve yeteri kadar derinde gizlerseniz, kısa bir süre sonra&nbsp;hiçbir şey hissetmeyeceğinizden kuşkulandı.</p>

  <p>Sonra uyku farkında olmadan Gölge'yi ele geçirdi.</p>

  <p>Yürüyordu . . .</p>

  <p>Bir şehirden büyük bir odada yürüyordu. Baktığı her yerde heykeller, oymalar ve kaba yontular vardı. Kadına benzer bir heykelin yanında duruyordu: Çıplak memeleri düz ve sarkıktı, bileğinde kesilmiş ellerden bir zincir bilezik vardı, iki elinde de keskin bıçaklar tutuyordu ve boynundan kafa yerine gövdeleri geriye kıvrılmış, birbirlerine bakan, saldırıya hazır ikiz yılanlar çıkıyordu. Heykelde aşırı derecede rahatsız eden bir şey vardı, zorlu&nbsp;ve derin bir yanlışlık. Gölge geri geri ondan uzaklaştı.</p>

  <p>Koridor boyunca yürümeye başladı. Gözleri olan heykellerin oyma gözleri her adımını izler gibiydi.</p>

  <p>Rüyasında, her heykelin önündeki zeminde yanan bir ismi olduğunu fark etti. Beyaz saçlı, boynunda dişlerden bir kolye olan, davullu yaşlı adam <i>Leucotios</i>'du; geniş kalçalı, bacaklarının arasındaki derin yaradan canavarlar dökülen kadın Huburdu; altın&nbsp;bir küre tutan koç boynuzlu adam <i>Hershef</i>di.</p>

  <p>Rüyasında kusursuz, müşkülpesent, titiz bir ses onunla konuşuyordu ama hiç kimseyi göremedi.</p>

  <p>"Bunlar, unutulan ve artık büyük ihtimalle ölü tanrılardır. Onlar sadece yalın tarih sayfalarında bulunabilirler. Hepsi yok oldu, hepsi yok oldu ama isimleri ve imgeleri bizimle kalıyor.”</p>

  <p>Gölge bir köşeyi döndü. İlkinden daha da geniş başka bir odada olduğunu gördü. Oda, gözün görebileceğinden çok daha uzaklara kadar uzanıp gidiyordu. Yakınında cilalanmış, kahverengi, bir mamut kafatası ve bir eli çarpık, ufak tefek bir kadının giydiği tüylü, toprak boyası bir cüppe vardı. Onun yanında aynı granit kayaya oyulmuş bellerinde birbiriyle birleşen üç kadın vardı:&nbsp;yüzleri bitmemişti, aceleye gelmiş gibi görünüyordu ama memeleri ve cinsel organları ayrıntılı bir dikkatle oyulmuştu; ve Gölge’nin iki misli boyunda, akbaba gagalı ama insan kolları olan&nbsp;uçamayan bir kuş vardı: ve de daha birçokları.</p>

  <p>Ses bir kez daha sanki bir sınıfa hitap ediyormuş gibi konuştu: "Bunlar, anılardan silinmiş olan tanrılar. İsimleri bile unutulmuş durumda. Onlara tapan insanlar bile tanrıları gibi unutulmuşlar. Totemlerinin kırılıp atılmasının üzerinden çok uzun zaman geçti. Son rahipleri gizlerini başka birine bırakmadan öldüler.</p>

  <p>"Tanrılar ölürler. Gerçekten öldüklerinde yasları tutulmaz ve hatırlanmazlar. Fikirleri öldürmek insanları öldürmekten daha&nbsp;zordur; ama sonunda onlar da öldürülebilirler."</p>

  <p>Bir fısıltı başladı ve bütün salonda dolaştı. Bu kısık ses Gölge’nin rüyasında insanın içini donduran, açıklanamaz bir korku yaşamasına neden oldu. İçini her şeyi yok eden bir panik kapladı; bu gerçek varlığı unutulmuş tanrıların salonunda - ahtapot suratlı tanrılar ve sadece mumyalanmış eller olan tanrılar ya da yuvarlanan taşlar ya da orman yangınları . . .</p>

  <p>Gölge, göğsünden fırlayacakmış gibi atan bir kalple uyandı, alnı soğuk ve yapış yapıştı. Ve de tamamen uyanmıştı. Yatağının&nbsp;yanındaki saatin kırmızı rakamları ona saatin gece 1:30 olduğunu&nbsp;gösteriyordu. Dışarıdaki Motel Amerika tabelasının ışığı yatak&nbsp;odasının penceresinde parıldadı. Yönünü şaşıran Gölge ayağa&nbsp;kalktı ve minik motel banyosuna gitti. Işıkları yakmadan işedi ve&nbsp;yatak odasına döndü. Zihnindeki rüya hâlâ canlı ve güçlüydü&nbsp;ama onu niçin bu kadar korkuttuğunu kendisine açıklayamadı.</p>

  <p>Odanın dışından gelen ışık parlak değildi ama Gölge’nin gözleri karanlığa alışmıştı. Yatağının yanında oturan bir kadın vardı.</p>

  <p>Onu tanıyordu. Onu bin ya da yüz bin kişinin içinde tanıyabilirdi. Hâlâ onu gömdükleri donanma mavisi takımı giyiyordu.</p>

  <p>Sesi fısıltı halinde ama tanıdıktı. "Sanırım," dedi Laura, "burada ne yaptığımı soracaksın."</p>

  <p>Gölge hiçbir şey söylemedi.</p>

  <p>Odanın tek koltuğuna oturdu ve sonunda sordu, "Bebek? Sen misin?"</p>

  <p>"Evet," dedi. "Üşüyorum, köpek yavrusu."</p>

  <p>"Sen ölüsün, bebek."</p>

  <p>"Evet," dedi. Evet, ölüyüm." Yanındaki yatağa hafifçe vurdu. "Gel ve yanıma otur," dedi.</p>

  <p>"Hayır," dedi Gölge. "Sanırım şimdilik olduğum yerde kalacağım. Konuşacağımız çözülmemiş konular var."</p>

  <p>"Benim ölü olmam gibi mi?"</p>

  <p>"Belki ama ben daha çok nasıl öldüğünü düşünüyordum. Sen ve Robbie."</p>

  <p>"Ah," dedi. "Şu"</p>

  <p>Gölge çürüme, çiçekler ve koruyucu maddelerden karışık bir koku alabildi - ya da belki de sadece kokladığını hayal etti. Karısı - eski karısı . . . hayır diye kendini düzeltti, <i>rahmetli</i> karısı . . .&nbsp;yatağa oturmuş gözlerini kırpmadan ona bakıyordu.</p>

  <p>"Köpek Yavrusu," dedi. "Bana bir sigara bulabilmen mümkün mü?"</p>

  <p>"Ben senin bıraktığını sanıyordum."</p>

  <p>"Bıraktım," dedi. "Ama artık sağlık riskleriyle ilgilenmiyorum. Ve sanırım bir sigara sinirlerimi yatıştıracaktır. Lobide bir makine&nbsp;var."</p>

  <p>Gölge kotunu, tişörtünü giydi ve çıplak ayak lobiye çıktı. Gece resepsiyoncusu orta yaşlı bir adamdı ve John Grisham’ın bir kitabını okuyordu. Gölge makineden bir paket Virginia Slims aldı. Adamdan bir kutu kibrit istedi.</p>

  <p>"Sigara içilmeyen odadasınız, dedi adam. "Pencereyi açmayı unutmayın." Gölge'ye bir paket kibrit ve üzerinde Motel Amerika’nın logosu olan plastik bir kül tablası verdi.</p>

  <p>"Anladım," dedi Gölge.</p>

  <p>Yatak odasına geri döndü. Laura şimdi karışık örtülerin üzerine uzanmıştı. Gölge pencereyi açtı ve sonra sigarayla kibriti ona verdi. Laura’nın parmakları soğuktu. Kibriti yaktığında Gölge genelde sağlam olan tırnaklarının parçalanmış ve çiğnenmiş olduğunu gördü. Altlarında da çamur vardı.</p>

  <p>Laura sigarayı yaktı, bir nefes çekti ve üfleyip kibriti söndürdü. Bir nefes daha aldı. "Tadını alamıyorum," dedi. "Bunun bir faydası olacağını sanmıyorum."</p>

  <p>"Üzgünüm," dedi Gölge.</p>

  <p>"Ben de," dedi Laura.</p>

  <p>Nefes çektiğinde sigaranın ucu parladı ve Gölge onun yüzünü görebildi.</p>

  <p>"Demek ki," dedi Laura. "Seni serbest bıraktılar."</p>

  <p>"Evet."</p>

  <p>Sigaranın ucu turuncu renkte parladı. "Hâlâ sana minnettarım. Seni asla ona karıştırmamalıydım.</p>

  <p>"Şey," dedi, "onu yapmayı ben kabul ettim. Hayır diyebilirdim." Niçin ondan korkmadığını merak etti: Bir taraftan bir müze rüyası onun ödünü koparırken, diğer taraftan yürüyen bir cesetle&nbsp;başa çıkabilirmiş gibi görünüyordu.</p>

  <p>"Evet," dedi. "Diyebilirdin. Seni koca sersem." Duman yüzünü örttü. Soluk ışıkta güzeldi. "Robbie'yle aramdakileri bilmek istiyor&nbsp;musun?"</p>

  <p>"Sanının."</p>

  <p>Laura sigarayı kül tablasına bastırdı. "Sen hapishanedeydin," dedi. "Ve benim konuşacak birine ihtiyacım vardı. Üzerinde ağlayacağım bir omuza ihtiyacım vardı. Sen orada değildin. Ben allak&nbsp;bullaktım."</p>

  <p>"Üzgünüm." Gölge Laura’nın sesinde farklı bir şey olduğunu fark etti ve ne olduğunu bulmaya çalıştı.</p>

  <p>"Biliyorum. Bir kahve içmek için buluştuk. Sen hapishaneden çıkınca ne yapacağımız hakkında konuştuk. Biliyorsun o gerçekten seni seviyordu. Bir an önce eski işini sana geri vermek istiyordu."</p>

  <p>"Evet."</p>

  <p>"Ve sonra Audrey kız kardeşini görmek için bir haftalığına gitti. Bu senin gidişinden, ah, bir yıl, on üç ay sonraydı." Sesi ifadesizdi; her kelime, sanki derin bir kuyuya tek tek atılan çakıllar gibi donuk ve tekdüzeydi. "Robbie bana geldi. Beraber sarhoş olduk. Yatak odasında yerde yaptık. İyiydi. Gerçekten iyiydi."</p>

  <p>"Bunu dinlemem gerekmiyor."</p>

  <p>"Öyle mi? Özür dilerim. Ölü olduğunda kılı kırk yararak seçmek daha zor. Biliyorsun, bir fotoğraf gibi. O kadar önemli değil."</p>

  <p>"Benim için önemli."</p>

  <p>Laura bir sigara daha yaktı. Hareketleri sert değil, akıcı ve iyiydi. Gölge bir an gerçekten ölü olup olmadığını merak etti. Belki bu özenle hazırlanmış bir numaraydı. "Evet," dedi Laura. "Bunu&nbsp;anlıyorum. Şey, son iki yılın çoğunda ilişkimize devam ettik - ama&nbsp;buna o ismi vermedik, ona hiçbir şey demedik."</p>

  <p>"Onun için beni terk edecek miydin?"</p>

  <p>"Niçin böyle bir şey yapayım ki? Sen benim koca ayımsın. Sen benim köpek yavrumsun. Yaptığını benim için yaptın. Üç yıl bana geri dönmeni bekledim. Seni seviyorum."</p>

  <p>Gölge ben de seni seviyorum dememek için kendini tuttu. Onu söylemeyecekti. Bir daha asla. "Peki geçen gece ne oldu?"</p>

  <p>"Öldüğüm gece mi?"</p>

  <p>"Evet."</p>

  <p>"Şey, Robbie ve ben senin sürpriz hoş geldin partini konuşmak için çıktık. Çok iyi olacaktı. Ve ona aramızdakinin sona erdiğini söyledim. Bittiğini. Artık sen geri döndüğünden dolayı böyle olması gerektiğini."</p>

  <p>"Mm. Teşekkür ederim."</p>

  <p>"Bir şey değil, aşkım." Laura’nın yüzünden belli belirsiz bir gülümseme geçti. "Aşırı duygusaldık. Çok tatlıydı. Salaklık yaptık. Ben çok sarhoş oldum. O olmadı. Arabayı o kullanacaktı. Eve geliyorduk ve ona son bir hoşçakal saksofonu çalacağımı söyledim.&nbsp;Fermuarını açtım ve çaldım."</p>

  <p>"Büyük hata."</p>

  <p>"Gel bir de bana sor. Omzumla vites kolunu ittim ve ardından Robbie arabayı tekrar vitese alabilmek için beni önünden itmeye&nbsp;çalışıyordu. Dönüyorduk. Büyük bir çarpışma sesi geldi ve dünyanın dönüp durmaya başladığını hatırlıyorum. ‘Öleceğim’ diye&nbsp;düşündüm. Bu serinkanlı bir düşünceydi. Onu hatırlıyorum.&nbsp;Korkmamıştım. Ve sonrasında başka hiçbir şey hatırlamıyorum."</p>

  <p>Yanan plastik gibi bir koku vardı. Onun sigara olduğunu fark etti, Gölge: filtreye kadar yanmıştı. Laura farkında değilmiş gibiydi.</p>

  <p>"Burada ne yapıyorsun, Laura?"</p>

  <p>"Bir eş gidip kocasını göremez mi?"</p>

  <p>"Sen ölüsün. Bu öğleden sonra cenazene gittim."</p>

  <p>"Evet." Laura konuşmayı kesip gözlerini boşluğa dikti. Gölge ayağa kalktı ve ona doğru yürüdü. İçin için yanan sigara izmaritini parmaklarının arasından aldı ve pencereden dışarı attı.</p>

  <p>"Evet?"</p>

  <p>Laura’nın gözleri onunkileri aradı. "Hayattayken yaptıklarımdan fazlasını bilmiyorum. Şimdi bildiğim şeylerin çoğunu o zaman kelimelere dökebileceğimi bilmiyordum."</p>

  <p>"Normalde, ölen insanlar mezarlarında kalırlar," dedi Gölge.</p>

  <p>"Öyle mi? Gerçekten öyle mi, köpek yavrusu? Ben de öyle olduğunu düşünürdüm. Artık emin değilim. Belki." Yataktan kalktı ve pencereye yürüdü. Motelin ışığı altında yüzü daha önceki gibi&nbsp;güzeldi. Onun için hapse girdiği kadının yüzü.</p>

  <p>Kalbi biri eline almış sıkıyormuş gibi göğsünün içinde acıdı. "Laura . . .?"</p>

  <p>Laura ona bakmadı. "Başını kötü şeylere bulaştırmışsın, Gölge. Eğer birisi sana göz kulak olmazsa işleri altüst edeceksin. Sana&nbsp;ben göz kulak oluyorum. Ve hediyem için teşekkürler."</p>

  <p>"Ne hediyesi?"</p>

  <p>Laura bluzunun cebine uzandı ve o gün erken saatlerde mezara attığı altın parayı çıkardı. Üzerinde hâlâ kara topraklar vardı. "Ona bir zincir taktırmalıyım. Çok tatlısın."</p>

  <p>"Bir şey değil."</p>

  <p>Arkasından Laura döndü ve onu hem gören, hem görmeyen gibi görünen gözlerle ona baktı. "Sanırım, evliliğin, üzerinde düşünmemiz gereken birçok yanı var."</p>

  <p>"Bebek," dedi ona Gölge. "Sen ölüsün."</p>

  <p>"Belli ki yanlardan biri bu." Durdu. "Tamam," dedi. "Şimdi gidiyorum. Gitmem daha iyi olacak." Doğal ve rahat bir tavırla dönüp ellerini Gölge’nin omzuna koydu. Ayak başparmaklarının ucuna yükselip ona bir hoşçakal öpücüğü verdi, her zaman ona&nbsp;verdiği hoşça kal öpücükleri gibi.</p>

  <p>Gölge sakarca onu yanağından öpmek için eğildi ama Laura ağzını çevirip dudaklarını onunkilere yapıştırdı. Nefesi çok hafif&nbsp;naftalin kokuyordu.</p>

  <p>Laura’nın dili Gölge’nin ağzına girip çıktı. Dili soğuk ve kuruydu. Tadı sigara ve safra gibiydi. Gölge’nin daha önce karısının ölü olup olmadığına dair bir kuşkusu varsa da bu kuşku kalmadı.</p>

  <p>Geriye çekildi.</p>

  <p>"Seni seviyorum," dedi Laura. "Seni kollayacağım." Motel odasından çıktı. Gölge’nin ağzında tuhaf bir tat vardı. "Biraz uyu, köpek yavrusu," dedi ona. "Ve beladan uzak dur."</p>

  <p>Koridorun kapısını açtı. Koridordaki fluoresan ışığı nazik değildi: Altında Laura ölü gibi görünüyordu ama zaten herkes o ışığın altında öyle görünür.</p>

  <p>"Geceyi seninle geçirmemi isteyebilirdin," dedi buz gibi sesiyle.</p>

  <p>"İsteyebileceğimi sanmıyorum," dedi Gölge.</p>

  <p>"İsteyeceksin, tatlım," dedi. "Bütün bunlar bitmeden önce. İsteyeceksin." Arkasını ona döndü ve koridorda ilerledi.</p>

  <p>Gölge kapının eşiğinden baktı. Gece resepsiyoncusu John Grisham romanını okumaya devam etti ve Laura önünden geçerken ona hafifçe göz attı. Laura’nın ayakkabılarına yapışmış mezarlık çamuru vardı. Ve sonra ortadan kayboldu.</p>

  <p>Gölge hafif bir iç çekişle nefesini bıraktı. Kalbi göğsünde ritimsiz bir tempoyla atıyordu. Koridoru geçti ve Çarşamba’nın odasının kapısını çaldı. Kapıyı çalmasıyla çok tuhaf bir kanıya kapıldı. Devasa bir karga içinden uçup koridor ve ötesindeki dünyaya geçmiş gibi siyah kanatlar ona vuruyordu.</p>

  <p>Çarşamba kapıyı açtı. Beline bağlı motel havlusu dışında çıplaktı. "Ne istiyorsun be?" diye sordu.</p>

  <p>"Bilmen gereken bir şey var," dedi Gölge. "Belki bir rüyaydı -ama değildi - ya da şişko veledin kurbağa derisi dumanından biraz içime çektim ya da büyük ihtimalle sadece deliriyorum . . ."</p>


  <p>"Tamam, tamam. Dök içini," dedi Çarşamba. "Ben burada bir işin tam yarısındayım."</p>

  <p>Gölge odaya bir göz attı. Yatakta birinin onu izlediğini görebildi. Bir çarşaf küçük memelerin üstüne kadar çekilmişti. Soluk sarı saçlar, suratta da biraz faremsi bir hava. Sesini alçalttı. "Biraz önce karımı gördüm," dedi. "Odamdaydı."</p>

  <p>"Bir hayalet mi, demek istiyorsun? Bir hayalet mi gördün?"</p>

  <p>"Hayır. Hayalet değil. Katıydı. O oydu. Ölü olmasına ölüydü ama hayalet değildi. Ona dokundum. Beni öptü."</p>

  <p>"Anladım." Çarşamba yataktaki kadına bir göz attı. "Hemen geliyorum, tatlım," dedi.</p>

  <p>Koridoru geçip Gölge’nin odasına geldiler. Çarşamba lambaları yaktı. Kül tablasındaki sigara izmaritine baktı. Göğsünü kaşıdı. Meme uçları koyuydu, yaşlı adamların meme uçları gibi. Göğüs kılları kırlaşmıştı. Böğründen aşağı kadar inen beyaz bir yara izi vardı. Havayı kokladı. Sonra omuz silkti.</p>

  <p>"Tamam," dedi. "Demek ölü karın geldi. Korktun mu?"</p>

  <p>"Biraz."</p>

  <p>"Çok akıllıca. Ölüler her zaman tüylerimi diken diken ederler. Başka bir şey var mı?"</p>

  <p>"Eagle Point’ten ayrılmaya hazırım. Laura’nın annesi daireyi ve diğer şeyleri yoluna koyabilir. Zaten benden nefret ediyor. Sen hazır olduğunda ben gitmeye hazırım."</p>

  <p>Çarşamba gülümsedi. "İyi haber, evladım. Sabaha gideceğiz. Şimdi, biraz uyuman gerekiyor. Odamda biraz scotch var, uyumak için yardıma ihtiyacın varsa. Evet?"</p>

  <p>"Hayır. Ben iyiyim."</p>

  <p>"O zaman beni daha fazla rahatsız etme. Önümde uzun bir gece var."</p>

  <p>"İyi geceler," dedi Gölge.</p>

  <p>"Kesinlikle öyle," dedi Çarşamba ve dışarı çıkmasıyla kapıyı kapattı.</p>

  <p>Gölge yatağına oturdu. Sigara ve koruyucu maddelerin kokusu gitmemişti. Laura için yas tutuyor olmayı diledi: Artık onun öldüğünü kendi kendine itiraf etti; ama ondan biraz korkmuştu. Yas tutma zamanı gelmişti. Işıkları kapattı ve yatağa uzandı. Hapishaneye girmeden önceki haliyle Laura’yı düşündü. Evliliklerinin, ellerini birbiri üzerinden çekemedikleri o genç, mutlu, aptal ve zamanlarını hatırladı.</p>

  <p>Gölge’nin son ağlamasının üzerinden çok uzun zaman geçmişti. O kadar uzundu ki nasıl ağlandığını unutmuştu. Annesi öldüğünde bile ağlamamıştı.</p>

  <p>Ama şimdi acı veren, kesik kesik hıçkırıklarla ağlamaya başladı. Küçük çocukluğundan beri ilk defa ağlıyordu. Gölge, ağlaya ağlaya uyudu.</p>
</body>
</html>