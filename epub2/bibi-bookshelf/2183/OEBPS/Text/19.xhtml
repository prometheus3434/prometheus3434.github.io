<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h3 style="text-align: right;" class=" sigil_not_in_toc"><b><br/></b></h3>
<h3 style="text-align: right;" class=" sigil_not_in_toc"><b><br/></b></h3>
<h3 style="text-align: right;" id="sigil_toc_id_12"><b>19</b></h3>
<div><b><br/></b></div>
<div><b><br/></b></div>
<p><i>İnsan bir öyküyü en iyi onu anlatarak tanımlar. Anlıyor musunuz? Bir kişinin bir öyküyü bir kişiye ya da dünyaya tanımlama yolu o öyküyü anlatarak olur. Bu, üzerinde düşünülmesi gereken bir denge hareketi ve bir rüyadır. Haritayı ne kadar yanlışsız çizerseniz, bölgeye o kadar çok benzer. Olası en doğru harita, bölgenin kendisi olacaktır; ve böylece mükemmel doğrulukta ve mükemmel işe yaramazlıkta olacaktır.</i></p>

  <p><i>Öykü, bölgenin kendisi olan haritadır.</i></p>

  <p><i>Bunu hatırlamanız gerekir.</i></p>

  <p>- Bay Ibis’in defterinden.</p>
<p><br/></p>
<p><br/></p>

  <p>İkisi VW otobüsün içinde I-75’den Florida’ya doğru gidiyorlardı. Şafaktan beri yoldaydılar. Daha çok Gölge arabayı kullanıyordu ve Bay Nancy yanında oturmuş, zaman zaman yüzünde acılı bir ifadeyle kendisinin kullanmasını teklif ediyordu. Gölge hep hayır diyordu.</p>

  <p>"Mutlu musun?" diye sordu Bay Nancy, birdenbire. Saatlerdir Gölge'ye bakıp duruyordu. Gölge ne zaman sağına baksa, Bay Nancy toprak kahverengisi gözleriyle ona bakıyordu.</p>

  <p>"Pek değil," dedi Gölge. "Ama henüz ölmedim."</p>

  <p>"Hı?"</p>

  <p><i>"Ölene kadar hiç kimseye mutlu biri demem.</i> Heredot."</p>

  <p>Bay Nancy beyaz kaşını kaldırdı ve dedi ki, "Ben henüz ölü değilim. Bunun <i>nedeni,</i> daha çok, henüz ölü olmadığım için; karnı doymuş bir bebek gibi mutluyum."</p>

  <p>"Heredot olayında. Bu ölüler mutludur manasına gelmiyor," dedi Gölge. "Bir insanın hayatını o yok olana kadar değerlendiremezsin manasına geliyor."</p>

  <p>"Ben ondan sonra da değerlendirmem," dedi Bay Nancy. "Ve mutluluğa gelince, birçok farklı mutluluk var, aynen bir yığın farklı ölü olduğu gibi. Ben, sadece onu alabildiğim sürece alabileceğimi alacağım."</p>

  <p>Gölge konuyu değiştirdi. "Şu helikopterler," dedi. "Cesetleri ve yaralıları alanlar."</p>

  <p>"Ne olmuş onlara?"</p>

  <p>"Onları kim yolladı? Nereden geldiler?"</p>

  <p>"Kendini bu konuda üzmemen lâzım. Onlar valkürler ya da akbabalar gibiler. Gelmeleri gerektiği için geldiler."</p>

  <p>"Öyle diyorsan öyledir."</p>

  <p>"Ölüler ve yaralılarla ilgilenilecek. Bana sorarsan, yaşlı Jacquel bir ay kadar çok meşgul olacak. Söyle bakalım, Gölge-çocuk."</p>

  <p>"Tamam."</p>

  <p>"Bütün bunlardan herhangi bir şey öğrendin mi?"</p>

  <p>Gölge omuz silkti. "Bilmem. Ağaçta öğrendiklerimin çoğunu çoktan unuttum," dedi. "Sanırım bazı kişilerle tanıştım. Ama artık herhangi bir şey hakkında emin değilim. Bu sanki, insanı değiştiren o rüyalardan biri gibi. Bu rüyanın bir kısmını sonsuza kadar saklarsın ve içinde, derinlerde saklı şeyler olduğunu bilirsin, çünkü senin başına gelmiştir ama detayları aramaya kalktığında bir şekilde aklından öylesine uçup giderler."</p>

  <p>"Evet," dedi Bay Nancy. Ve sonra isteksizce dedi ki, "Sen o kadar da salak değilsin."</p>

  <p>"Belki değilimdir, dedi Gölge. "Ama keşke hapishaneden çıktığımdan beri elime geçenlerin daha çoğunu saklayabilseydim. Bana birçok şey verildi ama onları tekrar kaybettim."</p>

  <p>"Belki," dedi Bay Nancy. "Düşündüğünden daha çoğunu sakladın."</p>

  <p>"Hayır," dedi Gölge.</p>

  <p>Florida sınırını geçtiler ve Gölge ilk palmiye ağacını gördü. Onu amaçlı olarak, sadece artık Florida’da olduğunuzu bilmeniz için sınıra ekip ekmediklerini merak etti.</p>

  <p>Bay Nancy horlamaya başladı ve Gölge ona bir göz attı. Yaşlı adam hâlâ oldukça gri görünüyordu ve nefes alışı hırıltılıydı. Gölge ilk kez, çarpışmada bir göğüs ya da akciğer yarası alıp almadığını merak etti. Nancy bütün tıbbi yardımları reddetmişti.</p>

  <p>Florida Gölge’nin düşündüğünden daha büyüktü. Gölge, Ford Pierce’in kenar mahallelerinde, kepenkleri sıkıca kapatılmış, küçük, tek katlı tahta bir evin dışında durduğunda geç olmuştu. Son sekiz kilometrede ona yolu tarif eden Nancy, o akşam kalması için onu davet etti.</p>

  <p>"Kendime bir motelde oda bulabilirim," dedi Gölge. "Sorun değil."</p>

  <p>"Bunu yapabilirsin ve ben üzülürüm. Besbelli ki bir şey söylemeyeceğim. Ama gerçekten çok kötü üzüleceğim," dedi Bay Nancy. "Bu yüzden burada kalsan iyi olur. Sana kanepenin üstüne bir yatak yapacağım."</p>

  <p>Bay Nancy kasırga kepenklerini ve pencereleri açtı. Ev küflü, rutubetli ve çoktan bayatlamış kurabiye hayaletlerinin baskınına uğramış gibi biraz tatlı kokuyordu.</p>

  <p>Gölge o geceyi orada geçirmeyi isteksizce kabul ettiği gibi, ev havalanırken Bay Nancy’yle son bir gece içkisi için yolun sonundaki bara gitmeyi daha da isteksizce kabul etti.</p>

  <p>"Czernobog’u gördün mü?" diye sordu Nancy, boğucu Florida gecesinde ağır ağır yürürlerken. Hava, kanat sesleri pır pır eden palmiye böcekleriyle doluydu. Yerde, kaçışan ve tıkırtı çıkaran yaratıklar sürünüyordu. Bay Nancy bir sigarillo yaktı ve arkasından öksürüp aksırdı. Ama içmeye devam etti.</p>

  <p>"Ben mağaradan çıktığımda o gitmişti."</p>

  <p>"Eve dönmüş olmalı. Biliyorsun seni orada bekleyecek."</p>

  <p>"Evet."</p>

  <p>Yolun sonuna kadar sessizce yürüdüler. Burası pek iyi bir bar değildi ama açıktı.</p>

  <p>"İlk biralar benden," dedi Bay Nancy.</p>

  <p>"Biz sadece bir bira içeceğiz, unutma," dedi Gölge.</p>

  <p>"Sen nesin?" diye sordu Bay Nancy. "Cimrinin biri mi?"</p>

  <p>Bay Nancy ilk biraları ödedi ve Gölge de ikincileri. Bay Nancy’nin karaoke makinesini çalıştırmak için barmenle konuşmasına dehşetle baktı. Sonra yaşlı adamın hızla "What’s New Pussycat?"i söylemeye başlayıp "The Way You Look Tonight"ın hareketli, neşeli bir yorumuna geçişini büyülenmiş bir utançla izledi. Bay Nancy’nin güzel bir sesi vardı ve sonunda barda hâlâ bulunan bir avuç dolusu insan bağıra bağıra onu alkışlıyordu.</p>

  <p>Bay Nancy barda oturan Gölge’nin yanına geldiğinde daha canlı görünüyordu. Gözlerinin beyazları daha parlaktı ve tenindeki grimsi solukluk kaybolmuştu. "Sıra sende," dedi.</p>

  <p>"Kesinlikle olmaz," dedi Gölge.</p>

  <p>Ama Bay Nancy bira sipariş etmişti ve Gölge'ye seçebileceği şarkıların lekeli çıktılarını veriyordu. "Sadece sözlerini bildiğin bir şarkı seç."</p>

  <p>"Bu komik değil," dedi Gölge. Dünya birazcık sallanmaya başlamıştı ama tartışacak enerjiyi toplayamadı. Bay Nancy <i>"Yanlış Anlaşılmama İzin Verme,"</i> nin geri plan müziğini koyuyor ve Gölge’yi barın sonundaki minnacık eğreti sahneye doğru itiyordu - gerçekten <i>itiyordu.</i></p>

  <p>Gölge mikrofonu belki de konserdeymiş gibi tuttu. Sonra geri plan müziği başladı ve Gölge başlangıcı viyakladı <i>"Bebek</i> . . ." Bardaki hiç kimse dikkatini ona çevirmedi. Ve kendini iyi hissetti, <i>"Artık beni anlayabiliyor musun?"</i> Sesi kulak tırmalayıcı ama melodikti ve kulak tırmalayıcı olması şarkıya çok iyi uyuyordu. <i>"Bazen kendimi biraz çılgın hissederim. Bilmiyor musun, yaşayan insanlar her zaman melek olamazlar</i>. . <i>."</i></p>

  <p>Hareketli Florida gecesinde yaşlı ve genç adam mutluca, sendeleyerek eve dönerlerken hâlâ onu söylüyordu.</p>

  <p><i>"Ben sadece iyi niyetli biriyim,"</i> diye yengeçler, örümcekler, palmiye böcekleri, kertenkeleler ve gece için söylüyordu. <i>"Ah Tanrım, ne olur yanlış anlaşılmama izin verme."</i></p>

  <p>Bay Nancy ona kanepeyi gösterdi. Orası yerde yatmaya karar veren Gölge’den çok daha küçüktü. Ama Gölge yerde uyumaya karar vermeyi bitirdiğinde çoktan minnacık kanepenin üzerinde yarı uykulu, yarı oturur, yarı uzanmış bir şekildeydi.</p>

  <p>Başlangıçta rüya görmedi. Sadece rahatlatıcı karanlık vardı. Sonra karanlıktan yanan bir ateş göründü ve ona doğru yürüdü.</p>

  <p>"İyi iş başardın," diye dudaklarını kımıldatmadan fısıldadı Bufalo Adam.</p>

  <p>"Ne yaptığımı bilmiyorum," dedi Gölge.</p>

  <p>"Barış yaptın," dedi Bufalo Adam. "Bizim kelimelerimizi aldın ve onları kendine mal ettin. Onlar asla burada olduklarını anlayamadılar - ve onlara tapan insanların burada olduğunu - çünkü onların burada olması bize uyuyor. Ama kafalarımızı değiştirebiliriz. Ve belki de değiştireceğiz."</p>

  <p>"Sen bir tanrı mısın?" diye sordu Gölge.</p>

  <p>Bufalo kafalı adam başını olumsuzca salladı. Gölge bir an için yaratığın eğlendiğini düşündü. "Ben ülkeyim," dedi.</p>

  <p>Ve o rüyada daha fazlası olsa da Gölge sonrasını hatırlamadı.</p>

  <p>Cızırdayan bir şey duydu. Başı ağrıyordu ve gözlerinin arkasında güm güm diye vuran darbeler vardı.</p>

  <p>Bay Nancy kahvaltı hazırlamaya başlamıştı: Dağ gibi yükselen gözlemeler, cızırdayan domuz pastırmaları, mükemmel yumurtalar ve kahve. Sağlığının doruğundaymış gibi göründü.</p>

  <p>"Başım ağrıyor," dedi Gölge.</p>

  <p>"İyi bir kahvaltıyı midene indirince kendini yeni bir insanmış gibi hissedeceksin."</p>

  <p>"Ben sadece farklı bir kafayla aynı adam olmayı tercih ederim," dedi Gölge.</p>

  <p>"Ye," dedi Bay Nancy.</p>

  <p>Gölge yedi.</p>

  <p>"Şimdi kendini nasıl hissediyorsun?"</p>

  <p>"Başım ağrıyor gibi, fark sadece artık midemde biraz yemek olması ve sanırım kusacağım."</p>

  <p>"Benimle gel." Gölge’nin geceyi geçirdiği kanepenin yanında, bir Afrika battaniyesiyle örtülü, bir tür siyah tahtadan yapılmış, çok küçük bir korsanlardan kalmaya benzer bir sandık vardı. Bay Nancy asma kilidi açtı ve kapağını kaldırdı. Sandığın içinde bir çok kutu vardı. Bay Nancy kutuları altüst etti. "Bu şifalı otlarla yapılan çok eski bir Afrika ilâcı," dedi. "Söğüt kabuğu gibi şeylerden yapılmıştır."</p>

  <p>"Aspirin gibi mi?"</p>

  <p>"Evet," dedi Bay Nancy. "Aynen öyle." Sandığın dibinden dev bir ekonomik boy aspirin şişesi çıkardı. Kapağını açtı ve sallayarak birkaç beyaz hap aldı. "İşte."</p>

  <p>"Güzel bir sandık," dedi Gölge. Acı hapları alıp onları bir bardak suyla yuttu.</p>

  <p>"Onu bana oğlum yolladı," dedi Bay Nancy. "İyi bir çocuktur. Onu istediğim kadar çok göremiyorum."</p>

  <p>"Çarşamba’yı özledim," dedi Gölge. "Yaptığı her şeye rağmen. Onu görmeyi bekleyip duruyorum. Ama bakıyorum ve yok." Korsan sandığına bakıp ona neyi hatırlattığını çıkarmaya çalışıyordu.</p>

  <p><i>Birçok şey kaybedeceksin. Bunu kaybetme.</i> Bunu kim söyledi?</p>

  <p>"Onu özledin mi? Seni neye bulaştırdığını gördükten sonra? Hepimizi neye bulaştırdığını?</p>

  <p>"Evet," dedi Gölge. "Sanırım özledim. Ne dersin geri gelecek mi?"</p>

  <p>"Sanırım," dedi Bay Nancy, "her nerede iki adam bir araya gelir ve üçüncü bir adama yirmi dolarlık bir kemanı on bin dolara satarlarsa, o ruhen orada olacaktır."</p>

  <p>"Evet ama -"</p>

  <p>"Mutfağa geri dönmemiz gerekiyor," dedi Bay Nancy, ifadesi sertleşiyordu.</p>

  <p>Bay Nancy, tavaları ve bulaşıkları yıkadı. Gölge de onları kuruladı ve kaldırdı. Bir ara baş ağrısı hafiflemeye başladı. Tekrar oturma odasına geçtiler.</p>

  <p>Gölge hatırlamayı arzulayarak eski sandığa baktı. "Eğer Czernobog'u görmeye gitmezsem ne olur?" dedi.</p>

  <p>"Onu göreceksin," dedi kararlı bir şekilde Bay Nancy. "Belki o seni bulacak. Ya da seni ona getirecek. Öyle ya da böyle onu göreceksin."</p>

  <p>Gölge başıyla onayladı. Bir şey yerine oturmaya başladı. Ağaçtaki bir rüya. "Hey," dedi. "Fil kafalı bir tanrı var mı?"</p>

  <p>"Ganesh mi? O bir Hint tanrısıdır. Engelleri kaldırır ve yolculukları kolaylaştırır. İyi de aşçıdır."</p>

  <p>Gölge başını kaldırdı. ". <i>.. o sandığın içinde</i>dedi. "Bunun önemli olduğunu biliyordum ama niçin olduğunu bilmiyordum. Onun ağaçtan yapılma sandıkta manasına gelebileceğini düşünmüştüm. Ama ondan hiç bahsetmiyordu, değil mi?”</p>

  <p>Bay Nancy kaşlarını çattı. "Ben koptum."</p>

  <p>"O sandıkta," dedi Gölge. Bunun doğru olduğunu biliyordu. Niçin doğru olması gerektiğini, pek, bilmiyordu. Ama bundan tamamen emindi.</p>

  <p>Ayağa kalktı. "Gitmem gerekiyor," dedi. "Özür dilerim."</p>

  <p>Bay Nancy bir kaşını kaldırdı. "Acele niye?"</p>

  <p>"Çünkü," dedi Gölge, basitçe, "buzlar eriyor."</p>
</body>
</html>