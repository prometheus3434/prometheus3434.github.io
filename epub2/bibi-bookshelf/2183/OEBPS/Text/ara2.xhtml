<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h4>ARA 2</h4>
<div><br/></div>
<div><br/></div>
<p>"Selam Samantha."</p>

  <p>"Mags? Sen misin?"</p>

  <p>"Başka kim olabilir ki? Leon, ben duştayken Sammy Teyze aradı, dedi."</p>

  <p>"İyi bir sohbet ettik. Çok tatlı bir çocuk."</p>

  <p>"Evet. Sanırım onu bırakmayacağım."</p>

  <p>İkisi içinde bir anlık sıkıntı; telefon hatlarında bir fısıltının zor duyulan çatırtısı. Sonra, "Sammy, okul nasıl?"</p>

  <p>"Bir hafta tatil ediyorlar. Kazanlarda sorun var. Kuzeyde işler nasıl?"</p>

  <p>"Şey, yeni bir kapı komşum var. Para oyunları yapıyor. Son günlerde <i>Gölkenarı Haberleri</i> okuyucu mektupları kolonunda, gölün güney doğu kıyısında eski mezarlığın yanındaki kasaba arazisinin yeniden parsellenmesi üzerine artan tartışmalar göze çarpıyor ve sizin köşeniz bu konuda gazetenin konumunu hiç kimseyi gücendirmeden ya da aslında konumumuzun ne olduğu hakkında hiçbir fikir vermeyen çarpıcı bir başyazı yazmak zorunda."</p>

  <p>"Eğlenceli gibi görünüyor."</p>

  <p>"Değil. Alison McGovern geçenlerde oradan yok oldu - Jilly ve Stan McGovernların en büyüğü. İyi çocuk. Birkaç kez Leon’a bakıcılık yaptı."</p>

  <p>Bir şey söylemek için ağzı açılıyor ve söyleyeceği her ne ise söylemeden kapanıyor. Onun yerine diyor ki, "Bu korkunç bir şey."</p>

  <p>"Evet."</p>

  <p>"Peki . . ." ve bunu takip eden kırıcı hiçbir şey olmamasından dolayı diyor ki, "Sevimli mi?"</p>

  <p>"Kim?"</p>

  <p>"Komşun."</p>

  <p>"İsmi Ainsel. Mike Ainsel. İdare eder. Benim için çok genç. İriyarı bir adam, görünüşü . . . neydi o kelime."</p>

  <p>"Haşin? Huysuz? Harika? Evli?"</p>

  <p>Kısa bir kahkaha, sonra, "Evet, sanırım evliye benziyor. Yani, eğer evli erkeklerin bir görünüşü varsa, onda var. Ama benim düşündüğüm kelime Melankolik. Melankolik görünüyor."</p>

  <p>"Ve Esrarengiz?"</p>

  <p>"Tam değil. İlk geldiğinde aciz gibi görünüyordu - pencereleri nasıl ısı yalıtımını nasıl sağlayacağını bile bilmiyordu. Bugünlerde hâlâ burada ne yaptığını bilmez gibi görünüyor. Burada olduğunda - burada, sonra tekrar gidiyor. Zaman zaman dışarıda yürüyüşe çıktığını gördüm."</p>

  <p>"Belki banka soyguncusudur."</p>

  <p>"Ih, hıh. Ben de tam öyle düşünüyordum."</p>

  <p>"Hayır düşünmüyordun. Bu benim fikrimdi. Dinle Mags, nasılsın? İyi misin?"</p>

  <p>"Evet."</p>

  <p>"Gerçekten mi?"</p>

  <p>"Hayır."</p>

  <p>Uzun bir aranın arkasından. "Seni görmeye geliyorum."</p>

  <p>"Sammy, hayır."</p>

  <p>"Kazanların yanması ve okulun tekrar başlaması hafta sonundan sonra olacak. Eğlenceli olacak. Bana kanepede bir yatak yapabilirsin. Ve esrarengiz komşunu bir akşam yemeğe davet et."</p>

  <p>"Sam, çöpçatanlık yapıyorsun."</p>

  <p>"Kim çöpçatanlık yapıyormuş? Cehennemden gelen orospu, Claudine'den sonra belki ben de bir süre için tekrar oğlanlarla ilgilenmeye hazırımdır. Noel’de El Paso'dan otostop yaparken hoş, tuhaf bir oğlanla tanıştım."</p>

  <p>"Ah, bak, Sam, otostop yapmayı bırakmalısın."</p>

  <p>"Gölkenarı’na nasıl geleceğimi sanıyorsun?"</p>

  <p>"Alison McGovern otostop yapıyordu. Otostop bunun gibi bir kasabada bile güvenli değil. Sana telgrafla para yollayacağım. Otobüsle gelebilirsin."</p>

  <p>"Ben iyiyim."</p>

  <p>"Sammy."</p>

  <p>"Tamam Mags. Eğer daha rahat uyumanı sağlayacaksa bana telgrafla para yolla."</p>

  <p>"Yollayacağımı biliyorsun."</p>

  <p>"Tamam, patron abla. Leon’a bir öpücük verip Sammy Teyze’nin geldiğini ve bu kez oyuncaklarını yatağına saklamamasını söyle."</p>

  <p>"Söyleyeceğim. Ama bunun bir işe yarayacağı konusunda söz veremem."</p>

  <p>"Peki seni ne zaman bekleyeyim?"</p>

  <p>"Yarın akşam. Beni otobüs durağından beklemene gerek yok - Hinzelmann'dan beni Tessie’yle götürmesini isteyeceğim."</p>

  <p>"Çok geç. Tessie kış için naftalinlendi. Ama Hinzelmann yine de seni getirir. Senden hoşlanıyor. Onun öykülerini dinliyorsun."</p>

  <p>"Belki de Hinzelmann'dan senin için başyazı isteyebiliriz. Bakalım. <i>Eski Mezarlığın Yanındaki Parsellenen Bölge'deki olay seksen üç kışında, gölün yanındaki eski mezarlıkta büyükbabam bir geyik vurduğunda oldu. Mermisi bitmişti, bu yüzden büyükannemin onun için paket ettiği öğle yemeğindeki kiraz çekirdeklerini kullandı. Geyiği kafatasından vurdu ve geyik tabana kuvvet kaçtı. İki yıl sonra oradan geçiyordu ve boynuzlarının arasından bir vişne ağacı çıkan kocaman bir geyik gördü. Tabii ki, onu vurdu ve büyükannem ondan o kadar çok vişneli pasta yaptı ki gelecek dört Temmuz’a kadar yediler</i> . . ."</p>

  <p>Ve arkasından ikisi de güldüler.</p>
</body>
</html>