<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h4 class="        ">Bu Arada. Bir Konuşma</h4>
<div><br/></div>

  <p><i>Ding dong.</i></p>

  <p>"Bayan Karga mı?"</p>

  <p>"Evet."</p>

  <p>"Bayan Samantha Siyah Karga mı?"</p>

  <p>"Evet."</p>

  <p>"Size birkaç soru sorabilir miyiz, Hanfendi?"</p>

  <p>"Siz aynasız mısınız? Nesiniz?"</p>

  <p>"Benim ismim Kasaba. İş arkadaşım Bay Yol. İki arkadaşımızın ortadan kayboluşunu araştırıyoruz."</p>

  <p>"İsimleri ne?"</p>

  <p>"Üzgünüm."</p>

  <p>"Bana isimlerini söyleyin. Onların nasıl çağrıldığını bilmek istiyorum. Arkadaşlarınız. Bana isimlerini söyleyin. Belki size yardımcı olabilirim."</p>

  <p>". . . tamam. İsimleri Bay Taş ve Bay Odun. Şimdi, bazı sorular sorabilir miyiz?"</p>

  <p>"Siz isimlerinizi gördüğünüz şeylerden mi alıyorsunuz? ‘Ah, siz Bay Kaldırım olmalısınız, O Bay Halı'dır, Bay Uçağa merhaba de bakayım?"</p>

  <p>"Çok komik, genç bayan. İlk soru: Bu adamı görüp görmediğinizi bilmemiz lazım. İşte. Resmi alabilirsiniz."</p>

  <p>"Yuh. Önden, yandan ve altında numaralar var ... Ve iri. Ama hoş. Ne yaptı?"</p>

  <p>"Yıllar önce, şoför olarak küçük bir kasaba bankasının soyulmasına karıştı. İki ortağı bütün ganimeti almaya ve işi ona yüklemeye karar verdi. Kızdı. Onları buldu. Onları elleriyle döverek öldürmenin eşiğine geldi. Devlet yaraladığı kişilerle anlaştı: Onun aleyhine tanıklık ettiler. Gölge altı yıl yedi. Üç yılını yattı. Bana sorarsanız, onun gibi adamları içeri kilitleyip anahtarı atmak lazım."</p>

  <p>"Gerçek hayatta hiç kimsenin bunu söylediğini duymadım, biliyor musunuz. En azından yüksek sesle değil."</p>

  <p>"Ne dediniz, Bayan Karga?"</p>

  <p><i>"Ganimet.</i> Bu herkesin kullandığı bir kelime değil. Belki filmlerdeki insanlar söyler; ama gerçek hayatta değil."</p>

  <p>"Bu bir film değil, Bayan Karga."</p>

  <p>"Siyah Karga. Bayan Siyah Karga. Arkadaşlarım bana Sam der."</p>

  <p>"Anladım, Sam. Şimdi bu adama gelelim -"</p>

  <p>"Ama siz benim arkadaşım değilsiniz. Bana Bayan Siyah Karga diyebilirsiniz."</p>

  <p>"Dinle beni, seni burnu havada küçük -"</p>

  <p>"Tamam, Bay Yol. Sam, bak - özür dilerim, Hanfendi - yani Bayan Siyah Karga bize yardım etmek istiyor. O, kanunlara saygılı bir vatandaş."</p>

  <p>"Hanfendi, Gölge’ye yardım ettiğinizi biliyoruz. Beyaz bir Chevy Nova’da onunla beraber gözükmüşsünüz. Sizi arabasına almış. Size yemek ısmarlamış. Size araştırmamızda bize yardım edebilecek bir şey söyledi mi? En iyi adamlarımızdan ikisi kayboldu."</p>

  <p>"Onunla hiç karşılaşmadım."</p>

  <p>"Onunla karşılaştınız. Lütfen bizim salak olduğumuzu düşünerek yanlışlık yapmayın. Biz salak değiliz."</p>

  <p>"Mm. Ben çok kişiyle tanışırım. Belki de onunla tanıştım ve çoktan unuttum."</p>

  <p>"Hanfendi, bizimle işbirliği yapmanız gerçekten sizin yararınıza olur."</p>

  <p>"Yoksa, beni arkadaşlarınız Bay Başparmak Sıkacağı ve Bay Pentothalla mı tanıştırmak zorunda kalacaksınız?"</p>

  <p>"Hanfendi, kendinizi zor duruma sokuyorsunuz."</p>

  <p>"Ya. Özür dilerim. Şimdi, başka bir şey var mı? Çünkü şimdi ‘hadi güle güle bakayım’ diyeceğim ve kapıyı kapatacağım. Anladığım kadarıyla, siz de gidip Bay Araba’ya bineceksiniz ve buradan uzaklaşacaksınız."</p>

  <p>"İşbirliği yapmamanız not edildi, hanfendi."</p>

  <p>"Hadi, güle güle bakayım."</p>

  <p><i>Klik.</i></p>
</body>
</html>