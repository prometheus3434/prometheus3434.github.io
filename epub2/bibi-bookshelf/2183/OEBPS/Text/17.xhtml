<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h3 class="         sigil_not_in_toc" style="text-align: right;"><br/></h3>
<h3 class="         sigil_not_in_toc" style="text-align: right;"><br/></h3>
<h3 class="        " style="text-align: right;" id="sigil_toc_id_9">17</h3>
<div><br/></div>
<div><br/></div>

  <p><i>Bu kıtada her şey büyük bir terazinin üzerindedir. Nehirler kocamandır, iklimin sıcağı da ve soğuğu da çok şiddetlidir. Manzaralar muhteşemdir. Şimşekler ve gök gürültüleri heybetlidir. Ülkeye bağlı karışıklıklar bütün kurumları ürpertir. Buradaki kendi gaflarımız, kendi yolsuzluklarımız, kendi kayıplarımız, kendi rezilliklerimiz, kendi yıkımımız büyük bir kefenin üzerindedir.</i></p>

  <p>- Lord Carlisle, George Selwyn’e, 1778</p>
<p><br/></p>
<p><br/></p>

  <p>Güney-Doğu Birleşik Devletleri’nin en önemli yerinin reklamı Georgia, Tennessee ve Kentucky'ye kadar yüzlerce eskimiş ahır çatısında yapılır. Bir şoför, bir ormanın içindeki kıvrılarak ilerleyen yolda çürüyen, kırmızı bir ahırdan geçecek ve çatısında&nbsp;</p>
<p style="text-align: center;">KAYA ŞEHRİ GÖRÜN&nbsp;</p>
<p style="text-align: center;">DÜNYA'NIN SEKİZİNCİ HARİKASI</p>

  <p>yazısını ve yakındaki yıkık dökük mandıra hangarının çatısında büyük beyaz harflerle&nbsp;</p>
<p style="text-align: center;">KAYA ŞEHİR'DEN YEDİ EYALETİ GÖRÜN&nbsp;</p>
<p style="text-align: center;">DÜNYA HARİKASI</p>

  <p>yazısını okuyacaktır.</p>

  <p>Bunun yönlendirmesiyle şoför, Kaya Şehir’in bir günlük mesafede, Lookout Dağı’nın üstünde, eyalet sınırı üzerindeki incecik bir hatta, Georgia’da, tam Chattanooga, Tennessee’nin güneybatısında olmasına rağmen kesinlikle bir sonraki virajdan sonra olduğuna inanacaktır.</p>

  <p>Lookout Dağı pek dağ sayılmaz. İnanılmaz yüksek ve etrafa hakim bir tepeyi hatırlatır. Beyaz adamlar geldiğinde Cherokeelerin bir kolu olan Chickamaugalar orada yaşıyorlardı. Dağa, <i>bir noktaya kadar yükselen dağ</i> anlamına gelen Chattootonoogee adını vermişlerdi.</p>

  <p>1830’da, Andrew Jackson'un Kızılderili Taşınma Kanunu onları topraklarından sürgün etti - Choctawları, Chickamaugaların, Cherokeelerin ve Chickasawların hepsi - ve ABD, askerleri yakaladıkları bütün Kızılderilileri, bir gün Oklahoma olacak yeni Kızılderili Bölgesine kadar, gözyaşlarından bir yolda, bin beş yüz kilometreden fazla yürütmüşlerdi: sıradan bir soykırım hareketi. Binlerce erkek, kadın ve çocuk yolda öldü. Kazandığında kazanmışsındır ve hiç kimse bunu tartışamaz.</p>
<p><br/></p>

  <p>Lookout Dağı'nı kim kontrol altında tutarsa ülkeyi de kontrolü altında tuttu; efsane böyleydi. Her şeyden önce, burası kutsal bir mevki ve yüksek bir yerdi. İç Savaş’da, Eyaletlerarası Savaş’da burada bir çarpışma oldu: Bulutların Üstündeki Savaş, bu çarpışmanın ilk günüydü ve sonrasında Kuzey birlikleri, imkansızı emir almadan başardılar. Misyoner Sırtını temizleyip aldılar. Kuzey, Lookout Dağı’nı aldı ve Kuzey savaşı kazandı.</p>

  <p>Lookout Dağı’nın altında, bazıları çok eski tüneller ve mağaralar vardır. Çoğu artık kapatılmıştı ama yerel bir iş adamı Yakut Şelale adını verdiği bir yeraltı şelalesini kazdırarak ortaya çıkardı. Oraya asansörle ulaşılabilinir. Burası turistleri cezbeden bir yer ama turistleri en çok çeken yer Lookout Dağı’nın tepesidir. Burası Kaya Şehir'dir.</p>

  <p>Kaya Şehir bir dağın kenarında süslü bir bahçe olarak başlar: ziyaretçiler, onları kayalar içinden, kayalar üstünden, kayalar arasından geçiren bir patikada yürürler. Kapatılmış bir arazideki geyiklere mısır atarlar, asma bir köprüyü geçerler ve hava mükemmel derecede açık olduğu nadir yaz günlerinde, onlara yedi eyaleti de göstermeye söz veren bir manzarayı çeyrek dolarla çalışan dürbünlerden izlerler. Acayip bir cehennemden gelmiş gibi bir patika, her yıl milyonlarcası gelen ziyaretçileri oradan alıp, ninni kafiyesi ve peri masalı maketleri gibi düzenlenmiş, arkadan gelen ışıklarla aydınlatılmış bebeklere bakacakları mağaralara götürür. Oradan ayrılırlarken, akılları karışık, niçin geldikleri, ne gördükleri, iyi bir zaman geçirip geçirmedikleri konusunda kararsız giderler.</p>

  <p>Lookout Dağı’na Birleşik Devletler’in her tarafından geldiler. Onlar turist değildi. Arabayla, uçakla, otobüsle, trenle ve yaya geldiler. Bazıları uçtu - alçaktan uçtular ve sadece gecenin karanlığında uçtular. Bazıları kendi yöntemleriyle yeraltından seyahat ettiler. Birçoğu, gergin motorcular ya da TIR sürücülerine otostop yaptılar. Arabası ve kamyonu olanlar, yol kenarında yürümeyenleri, mola yerlerinde olanları ya da yolda yemek yiyenleri gördüler ve onları beraber gitmek için araçlarına davet ettiler.</p>

  <p>Tozlar içinde ve yorgunluktan bitmiş bir vaziyette Lookout Dağı’nın eteklerine vardılar. Ağaçlarla kaplı yamaçtan yukarı bakınca Kaya Şehir’in şelalelerini, bahçelerini ve patikalarını görebildiler ya da görebildiklerini hayal ettiler.</p>

  <p>O sabah erken saatlerde gelmeye başladılar. İkinci dalgaları akşam karanlığında geldi. Birkaç gün boyunca gelip durdular.</p>

  <p>Hasarlı bir kamyon durup birkaç seyahat yorgunu, makyajları dağılmış <i>vilayı</i> ve <i>rusalkayı</i> indirdi.</p>

  <p>Tepenin eteğindeki bir ağaç kümesinde yaşlıca bir <i>vampir,</i> arapsaçı gibi karmakarışık, turuncu bir kürkü olan maymuna benzer çıplak bir yaratığa bir Marlboro ikram etti. Yaratık nazikçe kabul etti ve yan yana, sessizce sigaralarını içtiler.</p>

  <p>Bir Toyata Previa yolun kenarında durdu, içinden yedi Çinli adam ve kadın indi. Her şeyden önce temiz görünüyorlardı. Belli ülkelerde önemsiz devlet memurlarının giydiği türden koyu renk takım elbiseler giymişlerdi. İçlerinden biri mandallı bir kağıt altlığı taşıyordu. Arabanın arkasından kocaman golf çantalarını indirirken onları envanterden işaretledi: Çantalarda sapları cilalı, işlemeli kılıçlar, oymalı sopalar ve aynalar vardı. Silahlar dağıtıldı, teslimat imzaları atıldı.</p>

  <p>1920’lerde öldüğüne inanılan, bir zamanların meşhur komedyeni paslı arabasından indi ve elbiselerini çıkartmaya başladı: Bacakları keçi-bacağıydı; kuyruğu kısa ve keçimsiydi.</p>

  <p>Hepsi de gülümseyen, çok parlak, uzun saçlı dört Meksikalı geldi; aralarında kahverengi bir kağıt torbada sakladıkları bir bira şişesini dolaştırdılar, içinde toz çikolata, alkol ve kan vardı.</p>

  <p>Kafasında tozlu siyah bir melon şapka olan ufak tefek, esmer sakallı, şakaklarında kıvırcık bukleleri ve eski püskü kenarlı dua şallı olan bir adam tarlaları geçerek onlara doğru geldi. Ondan iki misli uzun ve soluk gri iyi cins Polonya kili rengindeki yol arkadaşının birkaç adım önündeydi: Alnında <i>hayat</i> manasına gelen bir kelime yazılıydı.</p>

  <p>Gelmeye devam ettiler. Bir taksi kenara çekti ve içinden birkaç <i>Rakshasa,</i> Hindistan yarımadasının şeytanları indi. Konuşmadan, tepenin eteğindekilere bakarak, Mamaji’yi bulana kadar etrafta dolaşıp durdular. Gözleri kapandı, dudakları dualar mırıldanıyordu. Burada onlara tek tanıdık gelen şey oydu; ama eski savaşları hatırlayarak ona yaklaşmakta çekindiler. Mamaji’nin elleri boynundaki kafataslarından kolyeyi okşadı. Kahverengi teni yavaşça siyahlaştı, obsidiyen siyahına dönüştü: Dudakları aralanmıştı ve uzun beyaz dişleri çok keskindi. Bütün gözlerini açtı. Rakshasa’lara eliyle yanına gelmelerini işaret etti ve onları kendi çocuklarını karşılar gibi karşıladı.</p>

  <p>Son birkaç günün kuzeye ve doğuya giden fırtınası, havadaki basınç ve sıkıntı hissini azaltmakta hiçbir işe yaramadı. Yerel hava durumu sunucuları kasırgalara neden olabilecek merkezlerin, yüksek basınç bölgelerinin hareket etmediği konusunda uyarılar yapmaya başlamıştılar. Gündüzler sıcak, ama geceler soğuktu.</p>

  <p>Samimi gruplar halinde bir araya geldiler, bazen uluslarına, ırklarına, huylarına, hatta türlerine göre gruplar oluşturdular. Endişeli göründüler. Yorgun göründüler.</p>

  <p>Bazıları konuşuyordu. Ara sıra gülme oluyordu ama sesiz ve seyrek. Altılık biralar elden ele dolaşıyordu.</p>

  <p>Çeşitli yerel kadınlar ve erkekler çayırlardan yürüyerek geldiler, vücutları alışık olmadık şekillerde hareket ediyordu: Konuştuklarında sesleri onlara binen Loaların sesleriydi: Uzun boylu zenci bir adam kapıları açan Baba Legba’nın sesiyle konuşurken; Baron Samedi, Voodoo Ölüler Tanrısı, büyük ihtimalle siyah saçlarında neşeli bir açıyla duran, siyah bir ipek silindir şapkası olduğu için genç bir gotik Chickamauga kızının vücudunu ele geçirmişti. Baron'un kendi kalın sesiyle konuşuyor, devasa bir puro içiyordu ve emrinde ölüler Loası olan üç Gédé vardı. Gédéler, üç orta yaşlı erkek kardeşin vücutlarına yerleşmişlerdi. Ellerinde çifteler vardı ve onlara sadece onların gülmek isteyeceği, boğuk kahkahalarla gülüyorlardı, insanı hayretler içinde bırakacak iğrençlikte espriler yapıyorlardı.</p>

  <p>Yağ lekeli kotları ve yırtık pırtık deri montlarıyla iki yaşı belirsiz Chickamauga kadını etrafta dolanıyor, insanları ve savaş hazırlıklarını izliyorlardı. Bazen elleriyle işaret ediyor ve başlarını olumsuzca sallıyorlardı. Yaklaşan çatışmada yer almaya niyetli değildiler.</p>

  <p>Ay, doğudan büyüyerek yükseldi, dolunay olmasına bir gün vardı. Ay, tepelerin hemen üstünde koyu kırmızımsı turuncu bir renkte yükselirken gökyüzünün yarısı kadar büyük görünüyordu. Sonunda yukarıda bir fener gibi asılı kalana kadar gökyüzünde ilerlerken ufalıp soluklaşmış gibi göründü.</p>

  <p>Onlardan birçoğu, ay ışığında, Lookout Dağı’nın eteklerinde bekliyordu.</p>
<p><br/></p>

  <p>Laura susamıştı.</p>

  <p>Bazen yaşayan insanlar zihninde mumlar gibi sabit bir şekilde yanıyorlardı, bazen de meşaleler gibi alev alev. Bu, onlardan uzak durmayı kolaylaştırıyordu. Ve duruma göre de onları bulmayı kolaylaştırıyordu. Gölge kendi ışığıyla o ağacın üstünde çok tuhaf bir şekilde yanmıştı.</p>

  <p>Bir keresinde el ele yürüdüklerinde, Gölge’yi canlı olmamak konusunda azarlamıştı. Ondan sonra bir saf duygu kıvılcımı görmeyi ummuştu. Herhangi bir şey görmeyi ummuştu.</p>

  <p>Yanında yürürken onun ne söylemeye çalıştığını anlamasını dilediğini hatırladı.</p>

  <p>Ama o ağacın üstünde ölmek Gölge’yi tam manasıyla canlandırmıştı. Laura yaşamı yavaş yavaş göçüp giderken onu izlemişti. Gölge odaklanmış ve gerçeğe dönüşmüştü. Gölge ondan onunla kalmasını istemişti, bütün gece onunla kalmasını. Gölge onu affetmişti . . . onu belki affetmişti. Bu önemli değildi. Gölge değişmişti; Laura’nın bütün bildiği de buydu.</p>

  <p>Gölge ona çiftlik evine gitmesini, orada ona içmek için su vereceklerini söylemişti. Çiftlik evinde yanan hiçbir ışık yoktu ve içeride hiç kimseyi algılayamadı. Ama Gölge ona onunla ilgileneceklerini söylemişti. Çiftlik evinin kapısı itti ve kapı paslanmış menteşeleri uzunca bir süre karşı çıktıktan sonra açıldı.</p>

  <p>Sol akciğerine sıkıştıran, kıvranan ve onu öksürten bir şey girdi.</p>

  <p>Kendini dar bir holde buldu. Yolu neredeyse uzun ve tozlu bir piyanoyla kesilmişti. Binanın içi eski rutubet kokuyordu. Sıkışarak piyanonun yanından geçti, itip bir kapıyı açtı ve kendini harap mobilyalarla dolu kırık dökük bir oturma odasında buldu. Şöminenin rafında bir yağ lambası yanıyordu. Şöminede yanan bir kömür ateşi vardı; ama evin dışından ne duman görmüştü, ne de kokusunu almıştı. Kömür ateşi bu odada hissettiği ürpermeyi giderecek bir etki yapmadı ama Laura bunun odanın suçu olmayabileceğini kabul etmeye istekliydi.</p>

  <p>Ölüm Laura’yı yaralamıştı ama bu yara çoğunlukla orada olmayan şeylere bağlıydı: Bütün hücrelerini tek tek kurutan, iç kavurucu susuzluk, kemiklerinde kesinlikle bir nebzesi bile olmayan sıcaklık. Bazen kendini, ölü yakmak için toplanan odun yığının çıtırdayan alevlerinin ya da toprağın yumuşak kahverengi battaniyesinin onu ısıtıp ısıtmayacağını, soğuk denizin susuzluğunu giderip gidermeyeceğini merak eder buluyordu . . .</p>

  <p>Odanın boş olmadığını fark etti.</p>

  <p>Üç kadın, olağandışı sanatsal bir sergiye uygun bir grup halinde gelmişler gibi, eskice bir kanepede oturuyorlardı. Kanepe bir zamanlar, yüz yıl önce, parlak kanarya sarısı olan, soluk kahverengi yıpranmış kadife bir kumaşla kaplıydı. Kadınlar o odaya girdiğinde onu gözleriyle takip ettiler ve hiçbir şey söylemediler.</p>

  <p>Laura onların orada olacaklarını bilmiyordu.</p>

  <p>Geniz boşluğunda bir şey kıpır kıpır etti ve düştü. Laura eliyle yoklayarak elbisesinin kolundan bir kağıt mendil çıkardı ve burnunu sümkürdü. Mendili buruşturdu, onu ve içindekileri kömür ateşine atıp kırıştıktan, kararıp turuncu bir dantel haline gelmelerini izledi. Kurtçukların kıvrılmalarını, kahverengileşmelerini ve yanmalarını izledi.</p>

  <p>Bu bitince, kanepedeki kadınlara döndü. O içeri girdiğinden beri ne bir kasları, ne de bir saç telleri kımıldamıştı. Ona bakıyorlardı.</p>

  <p>"Selam. Burası sizin çiftliğiniz mi?" diye sordu.</p>

  <p>En iri kadın başıyla onayladı. Elleri kıpkırmızıydı ve yüz ifadesi kayıtsız.</p>

  <p>"Gölge - ağaçta asılı olan adam. O benim kocam - size bana su vermenizi istediğini söylemem gerektiğini söyledi." Bağırsaklarında büyükçe bir şey yer değiştirdi. Kıvrandı ve sonra hareketi kesildi.</p>

  <p>En ufak tefek kadın kanepeden indi. Ayakları önceden yere ulaşmıyordu. Aceleyle odadan çıktı.</p>

  <p>Laura evin içinde kapıların açılıp kapandığını duyabildi. Sonra dışarıdan bir seri yüksek sesli gıcırtı duyabildi. Her birini ardından gelen bir su şapırtısı takip etti.</p>

  <p>Kısa bir süre sonra ufak tefek kadın geri geldi. Kahverengi bir toprak su testisi taşıyordu. Onu dikkatlice masaya koydu ve kanepeye geri çekildi. Sallanıp, yılan gibi kıvrılarak kendini yukarı çekti. Tekrar kardeşlerinin yanına oturmuştu.</p>

  <p>"Teşekkür ederim." Laura masaya gidip etrafta bir bardak ya da kap aradı ama ortalarda gözüken bir şey yoktu. Testiyi aldı. Göründüğünden ağırdı. İçindeki su da pırıl pırıldı.</p>

  <p>Testiyi dudaklarına götürdü ve içmeye başladı.</p>

  <p>Su daha önce hayal edebileceği bütün sulardan daha soğuktu. Dilini, dişlerini ve boğazını dondurdu. Ama yine de durmak elinden gelmedi; midesine, bağırsaklarına, kalbine, damarlarına doğru dondurarak inen suyu hissederek içti.</p>

  <p>Su içine aktı. Sıvı buza benziyordu.</p>

  <p>Testinin boşaldığını fark edip şaşırdı ve onu masaya koydu.</p>

  <p>Kadınlar sakince onu gözlemliyorlardı. Ölümünden beri, Laura hiç mecaz düşünememişti: olmuş olan ve olmamış olan şeyler. Ama artık kanepedeki kadınlara bakarken kendini jürileri, bir laboratuar hayvanını izleyen bilim adamlarını düşünürken buldu.</p>

  <p>Aniden ve şiddetle sarsıldı. Tutunmak için masaya elini uzattı ama masa kayıp sallanarak neredeyse elinden kurtuluyordu. Elini masaya koyar koymaz kusmaya başladı. Safra, formalin, kurtçuklar ve kırkayaklar çıkardı. Sonra içindeki hoşuna gitmeyen şeyleri boşaltmaya ve işemeye başladığını hissetti: sidik vücudundan zorla, sıvı halde dışarı itiliyordu. Becerebilse çığlık atacaktı ama tozlu döşeme tahtaları onunla tanışmaya o kadar hızlı geldiler ki eğer nefes alıyor olsaydı ciğerlerindeki nefesi bir çırpıda boşalacaktı.</p>

  <p>Zamanın içinde yüzdüğünün farkındaydı. Binlerce anı bir anda oynamaya başladı: Noel'den bir hafta önce büyük bir mağazada kaybolmuştu ve babası ortalarda gözükmüyordu; şimdi ChiChi oturmuş çilekli daiquiri ısmarlıyor ve nasıl öpüştüğü merak ederek önceden hiç tanımadığı iriyarı, ciddi bir erkek-çocukla ilk randevusunu inceliyordu; midesi bulanacak kadar dönen ve sarsılan bir arabadaydı, Robbie metal direk arabayı durdurana kadar ona bağırdı ama araba dursa da hareketlerine devam ettiler . . .</p>

  <p>Urd'un Kuyusu, kader kaynağında gelen zaman suyu hayat suyu değildir. Pek değildir. Ama dünya ağacının köklerini besler. Ve ona benzeyen başka bir su yoktur.</p>

  <p>Laura çiftlik evinin boş odasında uyandığında, titriyordu ve nefesi sabah havasında gerçek buğular çıkarıyordu. Elinin arkasında bir çizik vardı ve çiziğin üstüne kan bulaşmıştı, parlak kırmızı taze kan.</p>

  <p>Artık nereye gitmesi gerektiğini biliyordu. Kader kaynağından gelen zaman suyunu içmişti. Zihninde dağı görebiliyordu.</p>

  <p>Elinin üstündeki kanı emdi, ince salya tabakasına şaşırdı ve yürümeye başladı.</p>
<p><br/></p>

  <p>Yağmurlu bir Mart günüydü. Hava mevsime nazaran soğuktu. Önceki günlerin fırtınaları güney eyaletlerini boydan boya dövmüştü. Bu da Lookout Dağı’nın üstündeki Kaya Şehir’de çok az gerçek turist var manasına geliyordu. Noel ışıkları indirilmişti, yaz ziyaretçileri henüz gelmeye başlamamıştı.</p>

  <p>Ama orada hâlâ insanlar vardı. Hatta yanaşan bir tur otobüsü o sabah mükemmel bronzlaşmış tenleri, ışıltılı, rahatlatıcı gülümsemeleriyle bir düzine erkek ve kadını boşaltıyordu. Sağlam haber kaynaklarına benziyorlardı ve insan neredeyse onların fosforlu noktalardan oluşan bir yapıları olduğunu söyleyebilirdi: Hareket ederlerken hafifçe bulanıklaşıyorlarmış gibiydiler. Kaya Şehir önündeki park yerinde siyah bir Humvee duruyordu.</p>

  <p>TV insanları Kaya Şehir içinde, samimi, makul seslerle birbiriyle konuşabilecekleri bir yer olan dengeli kayanın yakınlarında yerleştiler.</p>

  <p>Bu ziyaretçi dalgasının içindeki insanlar sadece onlar değildi. Kaya Şehrin patikalarında yürümüş olsaydınız, film yıldızlarına benzeyen kişilere, uzaylı yaratıklara benzeyen kişilere ve her şeyden önce gerçek bir kişilikten çok, bir kişi fikrine benzeyen bir çok kişiyi fark edebilirdiniz. Onları görebilirdiniz; ama çok bir büyük ihtimalle onları bir daha asla fark etmeyecektiniz.</p>

  <p>Kaya Şehir’e uzun limuzinlerle, küçük spor arabalarla, büyük boy SUVlarla geldiler. Birçoğu, içeride ve dışarıda güneş gözlüğü takmayı adet edinmiş, onları isteyerek ya da rahatça çıkartmayanların güneş gözlüklerinden takıyordu. Onlar güneşten yanmış olanlar, takım elbiseler, gölgeler, gülümsemeler ve çatık kaşlardı. Gelenler her yaştan ve stilden, her boyda ve görüntüdeydiler .</p>

  <p>Tek ortak noktaları bir bakıştı, çok özel bir bakış. <i>Beni tanıyorsun,</i> diyordu; ya da <i>beni tanıman gerekiyor.</i> Bir anlık aşinalık aynı zamanda bir mesafe, bir bakış ya da bir tavırdı - bu, dünyanın onlar için var olduğundan, onları içtenlikle karşılamasından ve onlara tapılmasından kaynaklanan bir güvendi.</p>

  <p>Şişko velet, sosyal bir yeteneği olmamasına rağmen yine de rüyalarının ötesinde başarılı olan birisi gibi ayaklarını sürüyerek aralarında dolaştı. Siyah paltosu rüzgârdan savruluyordu.</p>

  <p>Kaz Ana Avlusu'ndaki alkolsüz içki standının yanında duran bir şey dikkatini çekti. Kocamandı, yüzünden ve parmaklarından bisturiler çıkmıştı. Yüzü kanserli gibiydi. "Müthiş bir savaş olacak," dedi ona, yapış yapış bir sesle.</p>

  <p>"Savaş olmayacak," dedi şişko velet. "Burada karşımızda olan tek şey, bir amına koduğumun paradigma değişimi. Bu son bir deneme. Fiziki <i>savaşların</i> modası çoktan geçti Lao Tzu."</p>

  <p>Kanserli şey ona göz kırptı. "Bekliyor," bütün cevaptı.</p>

  <p>"Her neyse," dedi şişko velet. "Ben Bay Dünya’yı arıyorum. Onu gördün mü?"</p>

  <p>Şey, bisturiyle kendini kaşıdı, tümörümsü alt dudağını düşünerek öne itti. Sonra başını salladı. "İşte orada," dedi.</p>

  <p>Şişko velet teşekkür etmeden belirtilen yönde oradan uzaklaştı. Kanserli şey hiçbir şey söylemeden çocuk gözden kaybolana kadar bekledi.</p>

  <p>"Bu bir savaş <i>olacak,"</i> dedi kanserli şey, yüzü fosforlu noktalarla lekeli bir kadına.</p>

  <p>Kadın başıyla onayladı. "Peki bundan dolayı ne <i>hissediyorsun?"</i> diye sordu sempatik bir sesle.</p>

  <p>Şey göz kırptı ve sonra ona anlatmaya başladı.</p>
<p><br/></p>

  <p>Kasaba’nın Ford Explorer'ında, uydularla bağlantılı, küçük ekranlı, dünya çapında arabanın bulunduğu yeri gösteren bir sistem vardı; ama bir keresinde Blacksburg’un güneyinde, köy yollarında kaybolmuştu: Geçtiği yolların ekrandaki haritadaki karmakarışık çizgilerle yakınlığı çok azdı. En sonunda arabayı dar bir köy yoluna çekip pencereyi açtı ve bir kurt köpeğinin çektiği, sabah yürüyüşüne çıkan, şişman bir kadına Dişbudak ağaçlı çiftliğinin yerini sordu.</p>

  <p>Kadın başını salladı ve işaret edip ona bir şey söyledi. Kadının ne söylediğini anlamadı; ama çok teşekkür etti, pencereyi kapattı ve onun gösterdiği genel yöne doğru arabayı sürdü.</p>

  <p>Bir kırk dakika daha bir köy yolundan diğerine dolaşıp durdu. Hiçbiri aradığı yol değildi. Kasaba alt dudağını çiğnemeye başladı.</p>

  <p>"Bu bok için çok yaşlıyım," dedi yüksek sesle, dünyadan bezmiş film yıldızı repliğini beğenerek.</p>

  <p>Elliye dayanmıştı. Çalışma hayatının çoğunu bir hükümet bürosunda sadece paraf atarak geçmişti ve on iki yıl önce özel sektörden bir patron için devlet işini bırakıp bırakmamış olmak tartışmaya açıktı: Bazı günler bir türlü, bazı günler de diğer türlü düşündü. Her neyse, sadece sokaktaki joelar gerçekten bir fark olduğuna inanırlardı.</p>

  <p>Tam çiftlikten vazgeçmek üzereyken bir tepeye çıktı ve kapının üstüne elle yazılmış tabelayı gördü. Ona söylendiği gibi sade bir şekilde DİŞBUDAK AĞACI yazılmıştı. Ford Explorer’ı durdurdu, dışarı çıktı ve kapıyı kapatan teli bükerek açtı. Tekrar arabaya bindi ve içeri doğru sürdü.</p>

  <p>Bu sanki kurbağa pişirmek gibi, diye düşündü. Kurbağayı suya atıyorsun ve sonra ateşi yakıyorsun. Kurbağa bir şeylerin yanlış olduğunu anladığı zaman çoktan pişmiş oluyor. Çalıştığı dünya aşırı garipti. Ayaklarının altında sağlam bir zemin yoktu; tenceredeki su fokur fokur kaynıyordu.</p>

  <p>Şirkete transfer edildiğinde her şey çok basitmiş gibi göründü. Şimdi her şey çok - karmaşık değil diye karar verdi; sadece acayipti. O gece ikide Bay Dünya’nın bürosunda oturuyordu. Ona ne yapması gerektiği söylendi. "Anladın mı?" dedi Bay Dünya, ona koyu deri kınında bıçağı verirken. "Bana bir sopa kes. Bir metreden fazla uzun olması gerekmiyor."</p>

  <p>"Tamam," dedi. Ve sonra dedi ki, "Bunu niçin yapmam gerekiyor, efendim?"</p>

  <p>"Çünkü ben sana söylüyorum," dedi Bay Dünya, sıkıcı bir şekilde. "Ağacı bul. İşini yap. Benimle Chattanooga’da buluş. Boşa zaman harcama."</p>

  <p>"Ya göt herife ne olacak?"</p>

  <p>"Gölge mi? Eğer ona rastlarsan sadece ondan uzak dur. Ona dokunma. Ona bulaşma bile. Onu bir şehit haline getirmeni istemiyorum. Şu anki oyun planında şehitlere yer yok." Arkasından yaralı yüzüyle gülümsedi. Bay Dünya çok kolay eğleniyordu. Bay Kasaba bunu bir kez fark etmişti. Her şeyden önce Kansas’da şoför rolü oynamak onu eğlendirmişti.</p>

  <p>"Bak -"</p>

  <p>"Şehit yok, Kasaba."</p>

  <p>Kasaba başıyla onayladı ve kınındaki bıçağı alıp içinde biriken öfkeyi iyice derinlere itip uzaklaştırdı.</p>

  <p>Bay Kasaba’nın Gölge'ye olan nefreti benliğinin bir parçası haline gelmişti. Uykuya dalar dalmaz, Gölge’nin ciddi suratını görüyordu, o gülümseme olmayan gülümsemesini görüyordu. Gölge’nin gülümsemesiz gülümsemesi, Kasaba’ya yumruğunu adamın midesine geçirmek isteği veriyordu. Uykuya dalsa bile çenesini sıktığını, şakaklarının gerildiğini, boğazının yandığını hissediyordu.</p>

  <p>Ford Explorer’ı çayırdan sürüp terk edilmiş bir çiftlik evini geçti. Bir sırtın tepesine geldi ve ağacı gördü. Arabayı biraz ilerisine park etti ve kontağı kapattı. Ön konsoldaki saat 6:38 idi. Anahtarları arabada bıraktı ve ağaca doğru yürüdü.</p>

  <p>Ağaç büyüktü; kendine has dengelere göre varlığını sürdürüyormuş gibi görünüyordu. Kasaba onun on beş metre mi, yoksa kırk metre mi olduğu konusunda hiçbir şey söyleyemedi. Kabuğu ince bir ipek eşarp griliğindeydi.</p>

  <p>Orada örümcek ağı gibi iplerle, ağacın gövdesine yerden biraz yukarıdan bağlanmış çıplak bir adam duruyordu. Ağacın dibinde çarşafa sarılmış bir şey vardı. Yanından geçerken ne olduğunu fark etti. Ayağıyla çarşafı iteledi. Çarşamba’nın harap olmuş suratı ona bakmaya başladı.</p>

  <p>Kasaba ağaca ulaştı. Kalın gövdenin etrafında biraz döndü, çiftlik evinin görmeyen gözlerinden uzaklaştı, sonra fermuarını açtı ve ağacın gövdesine işedi. Fermuarını çekti. Eve gitti, uzayan tahta bir merdiven buldu, onu ağaca getirdi. Dikkatlice gövdeye dayadı. Sonra ona tırmandı.</p>

  <p>Gölge onu ağaca bağlayan iplerde gevşekçe asılıydı. Kasaba adamın hâlâ canlı olup olmadığını merak etti: Göğsü inip kalkmıyordu. Ölü ya da ölmek üzere olması bir şey fark etmiyordu.</p>

  <p>"Selam, göt herif," dedi yüksek sesle Kasaba. Gölge kımıldamadı.</p>

  <p>Kasaba merdivenin tepesine ulaştı ve bıçağı çıkardı. Bay Dünya’yı tatmin edecekmiş gibi görünen küçük bir dal buldu ve bıçakla dibini yarıya kadar kesti sonra eliyle kırdı. Yaklaşık yetmiş beş santim boyundaydı.</p>

  <p>Bıçağı kınına soktu. Sonra merdivenden aşağı inmeye başladı.</p>

  <p>Gölge’nin karşısındayken, duraksadı. "Tanrım, senden nefret ediyorum," dedi. Öylesine tabancasını çekip onu vurabilmeyi denedi. Bunu yapamayacağını biliyordu. Ve sonra saplıyormuş gibi bir hareketle sopayı asılı adama doğru havada dürttü. Bu kasabanın içindeki bütün öfke ve hüsranı içeren iç güdüsel bir hareketti. Elinde bir mızrak tuttuğunu ve onu Gölge’nin bağırsaklarına soktuğunu hayal etti.</p>

  <p>"Hadi," dedi yüksek sesle. "Gitme zamanı geldi." Sonra düşündü,&nbsp;<i>Deliliğin ilk işareti. Kendi kendine konuşmaktır.</i> Birkaç basamak daha indi, sonra geri kalanından yere atladı. Elinde tuttuğu sopaya baktı ve kendini elinde bir kılıç ya da mızrak tutan küçük bir çocuk gibi hissetti. <i>Herhangi bir ağaçtan bir sopa kesebilirdim, diye düşündü. Bu ağaç olması gerekmiyordu. Bu boku kim nereden bilecekti ki?</i></p>

  <p>Ve Bay Dünya bilecekti, diye düşündü.</p>

  <p>Merdiveni çiftlik evine geri götürdü. Gözünün kenarından bir şeyin kımıldadığını gördüğünü sandı. Pencereden kırık mobilyalı, duvarlarından sıvalar dökülen, karanlık odaya baktı ve bir an için, karanlık salonda oturan üç kadın gördüğünü hayal etti.</p>

  <p>Biri örgü örüyordu. Biri doğrudan ona bakıyordu. Biri uyuyormuş gibi görünüyordu. Ona bakan kadın gülümsemeye başladı; bu bütün yüzünü kaplayan, bir kulaktan diğerin ulaşan bir gülümsemeydi. Sonra bir parmağını kaldırıp boynuna dokundu ve yavaşça boynunun bir tarafından diğer tarafına soktu.</p>

  <p>O boş odada bir anda gördükleri bunlardı; ikinci bakışta içeride, dökülen eski mobilyalar, sinek lekeli boyalar ve çürüme dışında başka hiçbir şey görmedi. İçeride hiç kimse yoktu.</p>

  <p>Gözlerini ovaladı.</p>

  <p>Kasaba Ford Explorer’a geri döndü ve arabaya bindi. Sopayı yanındaki koltuğun beyaz derisinin üstüne attı. Kontak anahtarını çevirdi. Ön konsoldaki saat o6:37 idi. Kasaba kaşlarını çattı ve kol saatine baktı: 13:58 yanıyordu.</p>

  <p><i>Harika</i>, diye düşündü. <i>Ağaçta ya sekiz saat geçirdim ya da eksi bir dakika.</i> Düşündüğü buydu; ama inandığı şey, iki zaman diliminin de rastlantısal olarak yaramazlık yapmaya başladığıydı.</p>

  <p>Ağacın üstündeki Gölge’nin vücudu kanamaya başladı. Yara içerideydi. Ondan akan kan yavaş, yoğun ve şeker pekmezi siyahıydı.</p>
<p><br/></p>

  <p>Bulutlar Lookout Dağı’nın tepesini örttüler.</p>

  <p>Easter, dağın eteğindeki kalabalıktan biraz ötede oturmuş, doğudaki tepelerin üstündeki şafağı izliyordu. Sol bileğinde bir sıra mavi unutma beni çiçeği dövmesi vardı ve sağ başparmağıyla farkında olmadan onları okşadı.</p>

  <p>Bir gece daha gelip geçmiş ve hiçbir şey olmamıştı. Millet hâlâ birer ikişer geliyordu. Dün akşam güneybatıdan, içlerinde bir elma ağacı büyüklüğünde iki küçük erkek çocuk ve sadece bir anlık gözüne ilişen ama VW kaplumbağa büyüklüğünde bedensiz bir kafa gibi görünen bir şey de dahil olmak üzere, birkaç yaratık getirmişti. Dağın dibindeki ağaçlar arasında kaybolmuşlardı.</p>

  <p>Onları hiç kimse rahatsız etmedi. Dış dünyadan hiç kimse onların farkına varmamış gibi görünüyordu: Kaya Şehir’de bir çeyrek atıp izle dürbünlerinden onlara bakan turistleri hayal etti; dağın eteğindeki kişiler ve yaratıkların köhne kamp yerine dikkatle bakıp ağaçlar, çalılar ve kayalardan başka hiçbir şey göremeyeceklerdi.</p>

  <p>Bir yemek ateşi dumanının kokusunu alabildi; soğuk şafak rüzgârında pişen domuz pastırması kokusu. Kamp yerinin diğer ucundaki birisi onu hem istem dışı gülümseten, hem de tüylerini ürperten bir armonika çalmaya başladı. Sırt çantasında bir kitap vardı ve gökyüzünün onu okuyacak kadar aydınlanmasını bekledi.</p>

  <p>Gökyüzünde, bulutların hemen altında iki nokta vardı: biri büyük, biri küçük. Bir yağmur çisentisi sabah rüzgârıyla yüzünü ıslattı.</p>

  <p>Çıplak ayaklı bir kız çocuğu kamp yerinden çıkıp ona doğru yürüdü. Bir ağacın yanında durdu, eteklerini kaldırdı ve çömeldi. İşi bittiğinde. Easter ona seslendi. Kız ona doğru yürüdü.</p>

  <p>"Günaydın, bayan," dedi. "Savaş çok yakında başlayacak.” Pembe dilinin ucu koyu kırmızı dudaklarına dokundu. Omzuna deriyle bağlı bir karga kanadı ve boynundaki zincirde bir karga ayağı vardı. Kollarına çizgiler, desenler ve karmakarışık düğümlerle mavi dövmeler yapılmıştı.</p>

  <p>"Nereden biliyorsun?"</p>

  <p>Kız sırıttı. "Ben Morrigan’nın Macha'sıyım. Savaş yaklaştığında onun kokusunu havadan alabilirim. Ben bir savaş tanrıçasıyım ve diyorum ki bugün kan dökülecek."</p>

  <p>"Ah," dedi Easter. "Şey. Çok enerjiksin." Gökyüzündeki küçük noktayı onlara doğru bir kaya gibi düşerken izliyordu.</p>

  <p>"Onlarla savaşacağız ve onları öldüreceğiz, her birini," dedi kız. "Ödül olarak onların kafalarını alacağız, kargalar da gözlerini ve cesetlerini alacaklar." Nokta bir kuşa dönüştü, kanatları açılmış, sabah rüzgârlarında üzerlerinde süzülüyordu.</p>

  <p>Easter başını yana eğdi. "Bu bir savaş tanrıçasına ait olan gizli bir bilgi mi?" diye sordu. "Sonundan kimin kazanacağı? Kimin, kimin kafasını alacağı?"</p>

  <p>"Hayır," dedi kız. "Ben savaşın kokusunu alabilirim ama hepsi o kadar. Ama biz kazanacağız. Değil mi? Kazanmamız <i>gerekiyor.</i> Herkesin Babası'na ne yaptıklarını gördüm. Ya onlar ya biz."</p>

  <p>"Evet," dedi Easter. "Sanırım öyle."</p>

  <p>Kız tekrar gülümsedi ve yarı karanlıkta kamp yerine döndü. Easter elini yere koydu ve topraktan bir bıçak gibi çıkan yeşil bir filize dokundu. Onun dokunmasıyla filiz büyüdü, açıldı, kıvrıldı ve Easter elini yeşil bir lalenin üstüne koyana kadar değişmeye devam etti. Güneş yükseldiğinde çiçek açacaktı.</p>

  <p>Easter, atmacaya baktı. "Yardımcı olabilir miyim?" diye sordu.</p>

  <p>Atmaca Easter’in beş metre kadar üstünde yavaşça daire çizdi, sonra ona doğru süzüldü ve yanında yere kondu. Deli gözlerle ona baktı.</p>

  <p>"Selam, şirin şey," dedi Easter. "Şimdi, bakalım gerçekten neye benziyorsun?"</p>

  <p>Atmaca kuşkuyla ona doğru sıçradı ve sonra artık bir atmaca değil genç bir adamdı. Ona baktı ve sonra otlar baktı. "Sen?" dedi. Bakışları otlara, gökyüzüne, çalılara gidiyordu. Ama Easter’e değil.</p>

  <p>"Ben," dedi. "Bana ne olmuş?"</p>

  <p>"Sen." Durdu. Düşüncelerinin toplamaya çalışıyormuş gibi göründü; yüzündeki tuhaf ifadeler sürekli değişiyordu. <i>Bir kuş olarak çok uzun zaman geçirmiş,</i> diye düşündü Easter. <i>İnsan olmayı unutmuş.</i> Sabırla bekledi. En sonunda dedi ki, "Benimle gelecek misin?"</p>

  <p>"Belki. Nereye gitmemi istiyorsun?"</p>

  <p>"Ağaçtaki adama. Sana ihtiyacı var. Böğrünü bir hayalet yaraladı. Kan aktı, sonra durdu. Sanırım öldü."</p>

  <p>"Şu anda bir savaş var. Buradan öylesine kaçıp gidemem."</p>

  <p>Çıplak adam hiçbir şey söylemedi. Sadece ağırlığından emin olmayan, toprakta değil de havada ya da sallanan bir dalın üstünde duruyormuş gibi bir ayağından diğerinin üstüne bastı. Sonra dedi ki, "Eğer o tamamen ölürse, her şey bitecek."</p>

  <p>"Ama savaş -"</p>

  <p>"Eğer o yitirilirse, kimin kazandığı önemli olmayacak." Bir battaniye, bir bardak tatlı kahveye ve onu aklı başına gelen kadar titreyip, zırvalayacağı bir yer götürecek birine ihtiyacı varmış gibi göründü. Kollarını kaskatı iki yanında uzattı.</p>

  <p>"Bu yer nerede? Yakında mı?"</p>

  <p>Adam gözlerini laleye dikti ve başını olumsuzca salladı. "Uzakta."</p>

  <p>"Şey," dedi Easter, "bana burada ihtiyaç var. Öylesine çıkıp gidemem. Oraya nasıl gitmemi bekliyorsun? Biliyorsun ki senin gibi uçamam."</p>

  <p>"Hayır," dedi Horus. "Uçamazsın." Sonra kafasını kaldırdı, ciddice ve onların üstünde daireler çizen, kararan bulutlardan aşağı düşerken ölçüleri büyüyen diğer noktayı gösterdi. "O uçabilir."</p>
<p><br/></p>

  <p>Anlamsız yere birkaç saat daha araba kullandıktan sonra Kasaba, dünya çapında yer belli eden sisteminden, en az Gölge’den ettiği kadar çok nefret ediyordu. Ama bu nefrette hırs yoktu. Çiftliğe, büyük gümüşi Dişbudak ağacına giden yolu bulmanın zor olduğunu düşünmüştü; çiftlikten <i>giden</i> yolu bulmak daha da zordu. Hangi yoldan, hangi yönde giderse gitsin dar köy yollarından çıkamıyordu - geyik patikası ya da sığır yolu olarak başlamış olduğundan emin olduğu kıvrıla kıvrıla giden Virginia’nın köy yolları - en sonunda kendini bir kez daha çiftlikten ve elle yazılmış DİŞBUDAK AĞACI tabelasından geçer buldu.</p>

  <p>Bu saçma sapan bir şeydi, değil mi? Geldiği yoldan aynen geri dönmesi gerekiyordu, buraya gelirken her bir sağda bir sola dönmüştü, her solda bir sağa dönecekti.</p>

  <p>Ama son kez yaptığı buydu ve şimdi tekrar çiftlikteydi. Yaklaşan kocaman fırtına bulutları vardı, hava kararıyordu, sabah değil de gece gibiydi ve önünde uzun bir yol vardı: bu gidişle Chattanooga’ya ikindiden önce asla ulaşamayacaktı.</p>

  <p>Cep telefonu ona sadece <i>Kapsama Alanı Dışında</i> mesajları veriyordu. Torpido gözündeki katlanmış harita ana yolları, eyaletlerarası yolları ve gerçek otobanları gösteriyordu ama başka hiçbir şey yoktu.</p>

  <p>Ne de etrafta sorabileceği birisi vardı. Evler yollardan uzağa kurulmuştu; sevindirici ışıkları yoktu. Artık yakıt göstergesi boşa değiyordu. Uzaktan gelen bir gök gürültüsü duydu ve tek bir yağmur damlası hızla ön cama düştü.</p>

  <p>Böylece Kasaba, yolun yanında yürüyen kadını gördüğünde farkında olmadan gülümsediğini fark etti. "Tanrı’ya şükür," dedi yüksek sesle ve arabayı onun yanına çekti. Düğmeye basarak kadının tarafındaki pencereyi açtı. "Hanfendi? Özür dilerim. Sanırım kayboldum. Buradan 81. Otobana nasıl çıkacağımı söyleyebilir misiniz?"</p>

  <p>Kadın yan pencereden ona baktı. "Biliyor musun," dedi. "Açıklayabileceğimi sanmıyorum. Ama eğer isterseniz size gösterebilirim." Yüzü soluk, ıslak saçları uzun ve siyahtı.</p>

  <p>"Atla," dedi Kasaba. Tereddüt bile etmedi. "İlk iş benzin almamız gerek."</p>

  <p>"Teşekkürler," dedi. "Benim de bir araca ihtiyacım vardı." Gözleri şaşırtıcı seviyede maviydi. "Bu koltukta bir sopa var," dedi şaşkınca.</p>

  <p>"Onu arkaya at. Nereye gidiyorsun?" diye sordu. "Eğer beni benzin istasyonuna ve ana yola çıkarırsan seni kendi evinin ön kapısına kadar bırakacağım."</p>

  <p>"Teşekkür ederim," dedi. "Ama ben sizden daha uzağa gidiyorum. Beni ana yola çıkartmanız yeter. Belki bir TIR şoförü beni alır." Kadın sahte, kararlı bir ifadeyle gülümsedi. İşte işi bitiren bu gülümseme oldu.</p>

  <p>"Hanfendi," dedi. "Ben size gideceğiniz yere bütün TIR şoförlerinden daha iyi götürürüm." Kadının parfümünün kokusunu alabiliyordu. Manolya ya da leylak gibi baş döndürücü, ağır, bayıltıcı bir kokuydu ama umursamadı.</p>

  <p>"Ben Georgia’ya gidiyorum," dedi. "Yolum uzun."</p>

  <p>"Ben Chattanooga’ya gidiyorum. Sizi gideceğim yere kadar götürebilirim."</p>

  <p>"Mmm," dedi. "İsmin ne?"</p>

  <p>"Bana Mack derler," dedi Bay Kasaba. Barlarda kadınlarla konuşurken bununla sürdürürdü "Ve beni yakından tanıyanlar Büyük Mack derler." Bu bekleyebilirdi. Önlerinde uzun bir yolculuk vardı, birbirlerini tanımak için saatlerce arkadaşlık edeceklerdi. "Seninki?"</p>

  <p>"Laura," dedi ona.</p>

  <p>"Peki Laura," dedi. "Çok iyi arkadaş olacağımızdan eminim."</p>

  <p>Şişko velet, Bay Dünya’yı Gökkuşağı Salonunda buldu - bu patikanın duvarlarla kaplı bir bölümüydü, burasının pencere camları ince şeffaf kırmızı, sarı ve yeşil bir plastikle kaplıydı. Pencereden pencereye sabırsızca yürüyor, sırayla altın rengi bir dünyaya, kırmızı bir dünyaya, yeşil bir dünyaya bakıyordu. Saçları kırmızımı turuncuydu ve kafatasına göre kısa kesilmişti. Burberry bir yağmurluk giyiyordu.</p>
<p><br/></p>

  <p>Şişko velet öksürdü. Bay Dünya kafasını kaldırdı.</p>

  <p>"Özür dilerim? Bay Dünya?"</p>

  <p>"Evet? Her şey programa uygun mu gidiyor?"</p>

  <p>Şişko veledin ağzı kurudu. Dudaklarını yaladı. "Her şeyi yerli yerine koydum. Helikopterler konusunda onay almadım."</p>

  <p>"Onlara ihtiyacımız olduğunda helikopterler burada olacaklar."</p>

  <p>"İyi," dedi şişko velet. "İyi." Uzaklaşmadan, hiçbir şey söylemeden öylesine orada durdu. Alnında bir çürük vardı.</p>

  <p>Bir süre sonra Bay Dünya dedi ki, "Senin için yapabileceğim başka bir şey var mı?"</p>

  <p>Bir ara. Çocuk yutkundu ve başını salladı. "Başka bir şey," dedi. "Evet."</p>

  <p>"Onu baş başa konuşursak daha rahat olabilecek misin?"</p>

  <p>Çocuk tekrar başını !&gt;alladı.</p>

  <p>Bay Dünya, veletle beraber harekat merkezine döndü: İçinde, bir imbikle ay ışığı yapan sarhoş pixilerden bir maket bulunan rutubetli bir mağara. Dışarıdaki bir tabela turistleri onarım sırasında içeri girmemeleri için uyarıyordu. İki adam plastik iskemlelere oturdular.</p>

  <p>"Sana nasıl yardım edebilirim?" diye sordu Bay Dünya.</p>

  <p>"Evet. Tamam. İki şey. Tamam. Bir. Ne bekliyoruz? Ve iki. İkincisi daha zor. Bak. Bizim silahlarımız var. Bizim ateş gücümüz var. Onlarda. Onlarda amına koduğumun kılıçları, bıçakları, balyozları ve taş baltaları var. Krikolar gibi. Bizim <i>akıllı</i> bombalarımız var."</p>

  <p>"Kullanmayacağımız," diye belirtti diğer adam.</p>

  <p>"Bunu biliyorum. Önceden söylemiştin. Bunu biliyorum. Ve bu yapılabilir. Ama bak, LA'deki orospu işini gördüğümden beri..." Durdu, yüzünü astı, devam etmeye istekli görünmedi.</p>

  <p>"Derdin mi var?"</p>

  <p>"Evet. İyi bir kelime. <i>Dertli.</i> Evet. Aynı sorunlu gençler evi gibi. Komik. Evet."</p>

  <p>"Peki tam olarak sorunun ne?"</p>

  <p>"Şey, savaşıyoruz, kazanıyoruz."</p>

  <p>"Sorunun kaynağı bu mu? Ben, kendim buna bir zafer ya da zevk meselesi olarak bakıyorum."</p>

  <p>"Ama. Her durumda ölecekler. Onlar posta güvercinleri ve <i>thylacineler.</i> Değil mi? Kimin umurunda ki? Böyle olursa, ortalık bir kan gölü olacak."</p>

  <p>"Ah." Bay Dünya başını salladı.</p>

  <p>Anlıyordu. Bu iyiydi. Şişko velet dedi ki, "Bak, böyle hisseden bir tek ben değilim. Radyo Modern Takımı’na baktım ve hepsi bu işi barış yoluyla çözmek taraftan; cisimsizler bu işi daha çok pazar güçlerine bırakma yanlısı. Ben. Biliyorsun. Burada mantığın sesiyim."</p>

  <p>"Kesinlikle öylesin. Ne yazık ki, senin sahip olmadığın bilgiler var." Bunu takip eden gülümseme çarpık ve yaralıydı.</p>

  <p>Çocuk göz kırpıştırdı. "Bay Dünya?" dedi. "Dudaklarınıza ne oldu?</p>

  <p>Dünya iç çekti. "İşin gerçeği," dedi, "bir zamanlar biri onu birbirine dikti. Çok uzun zaman önce."</p>

  <p>"Yuh," dedi şişko velet. "Ciddi bir <i>Omerta</i><a id="ds22" href="../Text/dipnotlar.xhtml#d22"><sup>[22]</sup></a>&nbsp;boku."</p>

  <p>"Evet. Ne beklediğimizi bilmek istiyor musun? Niçin dün akşam saldırmadığımızı?"</p>

  <p>Şişko velet başını salladı. Terliyordu ama bu soğuk bir terlemeydi.</p>

  <p>"Dün saldırmadık, çünkü bir sopa bekliyorum."</p>

  <p>"Bir sopa mı?"</p>

  <p>"Doğru. Bir sopa. Ve o sopayla ne yapacağımı biliyor musun?"</p>

  <p>Bir kafa olumsuzca sallandı. "Tamam. Yemi yuttum. Ne?"</p>

  <p>"Sana söyleyebilirim," dedi Bay Dünya, sade bir şekilde. "Ama sonra seni öldürmem gerekir." Göz kırptı ve odadaki gerilim yok oldu.</p>

  <p>Şişko velet alçak sesli, boğaz ve genzinden gelen, burun çeker gibi bir gülmeyle kıkırdamaya başladı. "Tamam," dedi. <i>"He. He.</i> Tamam. He. Anladım. Mesaj Planet Technical’dan alındı. Net ve yüksek sesli. Başka soru sorma."</p>

  <p>Bay Dünya başını olumsuzca salladı. Bir elini şişko veledin omzuna koydu. "Hey," dedi. "Gerçekten bilmek istiyor musun?"</p>

  <p>"Tabii."</p>

  <p>"Peki," dedi Bay Dünya, "burada arkadaş olduğumuza göre işte cevap: O sopayı alacağım ve ordular bir araya geldiklerinde onu üzerlerine atacağım. Onu attığımda o bir mızrağa dönüşecek. Ve sonra mızrak savaşın üzerinde yukarı doğru yükselirken "Bu savaşı Odin’e adıyorum" diye bağıracağım."</p>

  <p>"Hı?" dedi şişko velet. "Niçin?"</p>

  <p>"Güç," dedi Bay Dünya. Çenesini kaşıdı. "Ve yiyecek. İkisinin bir bileşimi. Gördüğün gibi, savaşın sonucu önemli değil. Önemli olan kaos ve katliam."</p>

  <p>"Anlamadım."</p>

  <p>"Bak sana göstereyim. Aynı böyle olacak," dedi Bay Dünya. "İzle! Burberrysinin cebinden tahta saplı Öir avcı bıçağı çıkardı ve akıcı bir hareketle şişko veledin çenesinin altındaki yumuşak ete batırıp, beynine kadar yukarı sapladı. "Bu ölümü Odin’e adıyorum," dedi, bıçak içeri doğru girerken.</p>

  <p>Elinin üstünde kan olmayan bir sızıntı ve şişko veledin gözlerinin arkasında guruldayan, kıvılcımlar çıkaran bir ses vardı. Havada yanan izole tel kokusu duyuluyordu.</p>

  <p>Şişko veledin eli kasılarak kıvrıldı ve sonra yere yıkıldı. Yüzünde şaşkınlık ve ıstırap ifadesi vardı. "Şuna bak," dedi Bay Dünya, sohbet edercesine boşluğa. "Sanki biraz önce, birler ve sıfırlardan bir sıranın bir sürü parlak renkli kuşlara dönüştükten sonra uçup gittiğini görmüş gibi bakıyor."</p>

  <p>Boş kayalık koridordan karşılık gelmedi.</p>

  <p>Bay Dünya çok hafifmiş gibi cesedi omzuna aldı. Pixi modelini açıp cesedi imbiğin yanına attı ve uzun siyah yağmurluğuyla onu örttü. O akşam onu atacağına karar verdi ve yaralı ağzıyla sırıttı: Bir cesedi savaş meydanında saklamak çok kolay ola* aktı. Hiç kimse fark etmeyecekti bile. Hiç kimsenin umurunda olmayacaktı.</p>

  <p>İçerisi bir süre sessiz kaldı. Sonra Bay Dünya’nın olmayan, boğuk bir ses gölgeler içinden öksürerek boğazını temizledi ve dedi ki, "İyi bir başlangıç."</p>
</body>
</html>