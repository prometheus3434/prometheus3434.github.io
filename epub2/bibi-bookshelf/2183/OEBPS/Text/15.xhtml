<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h3 style="text-align: right;" class=" sigil_not_in_toc"><br/></h3>
<h3 style="text-align: right;" class=" sigil_not_in_toc"><br/></h3>
<h3 style="text-align: right;" id="sigil_toc_id_7">15</h3>
<div><br/></div>
<div><br/></div>
<p><i>Asın beni, oh asın beni ve ölüp yok olacağım,</i></p>

  <p><i>Asın beni, oh asın beni, ve ölüp yok olacağım,</i></p>
<p><i>Asılmak umurumda değil, çok uzun zaman oldu,</i></p>
<p><i>Çok uzun zamandır bu mezarda yatıyorum.</i></p>

  <p>- Eski Bir Şarkı&nbsp;</p>
<p><br/></p>
<p><br/></p>
<p>Gölge, ağaçta asılı olduğu ilk gün sadece, yavaşça acı ve korku sınırına, ara sıra da sıkıntı ve duyarsızlık arasında bir hisse yaklaşan bir rahatsızlık yaşadı: Tepkisiz bir kabullenme, bir bekleme.</p>

  <p>Asılı kaldı.</p>

  <p>Rüzgar yoktu.</p>

  <p>Birkaç saat hızla geçtikten sonra gözlerinin önünde koyu kırmızı ve altın rengi çiçeklere benzer bir renk cümbüşü patlamaya başladı, kendi hayatları zonklayıp nabız gibi atıyordu.</p>

  <p>Kol ve bacaklarındaki acı yavaş yavaş dayanılmazlaştı. Eğer onları gevşetse, gövdesini boş bırakıp sallansa, eğer öne doğru çırpınsa, o zaman boynundaki ip gerilecek, dünya titrekçe parıldayacak ve başı dönmeye başlayacaktı. Bu yüzden kendisini ağacın gövdesine doğru itti. Kalbinin göğsündeki atışını hissedebiliyordu; gövdesine kan pompalarken çıkan küt küt atan aritmik bir trampet sesi . . .</p>

  <p>Zümrütler, safirler, yakutlar gözlerinin önünde billurlaşıyor ve patlıyorlardı. Nefesi küçük yutkunmalar halindeydi. Sırtında ağaç kabuğunun pürüzlü teması vardı. Çıplak tenine işleyen ikindi soğuğu onu ürpertiyor, etini karıncalandırıp dürtüyordu.</p>

  <p><i>Bu iş kolay,</i> dedi kafasının içindeki birisi. <i>Bunu yapmanın bir üçkağıdı var. Ya onu yaparsın ya da ölürsün.</i></p>

  <p>Bu düşünce Gölge’nin hoşuna gitti ve onu kalbinin tıngırdayan davul sesinin yanında kafasının içinde yarı mantra, yarı ninni şeklinde birbiri arkasına tekrar etti.</p>

  <p><i>Bunu yapmanın bir üçkağıdı var, ya onu yaparsın ya da ölürsün.</i></p>

  <p><i>Bunu yapmanın bir üçkağıdı var, ya onu yaparsın ya da ölürsün.</i></p>

  <p><i>Bunu yapmanın bir üçkağıdı var, ya onu yaparsın ya da ölürsün.</i></p>

  <p><i>Bunu yapmanın bir üçkağıdı var, ya onu yaparsın ya da ölürsün.</i></p>

  <p>Zaman geçti. Nakarat devam etti. Onu duyabiliyordu. Birisi kelimeleri tekrar ediyor, sadece Gölge’nin ağzı kurumaya başladığında, dili ağzında kuru ve deri gibi olduğunda duruyordu. Ağırlığını dengeleyip akciğerlerinin dolmasını sağlamaya çalışmak için ayaklarıyla kendini ağaçtan uzağa ve yukarı itti.</p>

  <p>Artık kendini yukarı kaldıramayacak hale gelene kadar nefes aldı ve sonra kendini bağlarına geri bırakıp ağaçta asılı kaldı.</p>

  <p>Gevezelik başladığında - kızgın, gülen bir gevezelik gürültüsü - ağzını kapattı, onu kendinin yaptığından endişelendi ama gürültü devam etti. O zaman <i>dünya bana gülüyor,</i> diye düşündü Gölge. Kafası bir yana kaydı. Bir şey ağacın gövdesinden aşağıya doğru koşup kafasının yanında durdu. Kulağında gürültülüce bir kelimelik daha çok "ratatosk"a benzer bir şey tıkırdadı. Gölge onu tekrar etmeye çalıştı ama dili damağına yapıştı. Yavaşça döndü ve gri-kahverengi yüzlü, sivri kulaklı bir sincabın yüzüne baktı.</p>

  <p>Bir sincabın, yakından, uzaktan gözüktüğünden çok daha az sevimli olduğunu öğrendi. Yaratık sıçan gibiydi, tatlı ve çekici değil, tehlikeliydi. Dişleri keskin görünüyordu. Onu bir tehlike ya da yiyecek kaynağı olarak algılamayacağını umdu. Sincapların etobur olduklarını düşünmedi . . . ama yine de düşünmediği bir çok şeyin sonunda karşısına başka . . .</p>

  <p>Uyudu.</p>

  <p>Sonraki birkaç saat içinde acı onu bir çok kez uyandırdı. Bu, onu dirilen ve ona doğru gelen, gözlerini ona dikmiş, büyümüş incilerden ölü çocukların olduğu kötü bir rüyadan uyandırdı. Onları düş kırıklığına uğrattığı için ona yaklaşıyorlardı. Bir örümcek yüzünde yavaş yavaş ilerledi ve uyandı. Onu atmak ya da korkutmak için kafasını salladı ve rüyalarına geri döndü - şimdi fil kafalı, şişko göbekli, bir dişi kırık bir adam, kocaman bir farenin üstüne binmiş ona doğru geliyordu. Fil kafalı adam hortumunu Gölge’ye doğru çevirdi ve dedi ki, "Bu yolculuğa başlamadan önce beni çağırsaydın, belki de güçlüklerinin bazılarında kurtulabilirdin." Sonra fil Gölge’nin algılayamadığı bir şekilde minnacık olurken büyüklüğü değişmeyen fareyi aldı. Bir elinden diğerine geçirdi, küçük yaratık bir avuç içinden diğerine koşarken parmaklar etrafında açılıp kapanıyordu. Fil kafalı tanrı sonunda dört elini de açıp boş olduklarını gösterdiğinde Gölge hiç şaşırmadı. Kendine has akıcı hareketlerle omuz silkip durdu ve Gölge’ye baktı. Yüzünden hiçbir ifade okunamıyordu.</p>

  <p>"O hortumun içinde," dedi Gölge’ye, titreyen kuyruk ortadan kaybolurken izleyen fil adam.</p>

  <p>Fil adam koca kafasını onaylayarak salladı ve dedi ki, "Evet. Hortumun içinde. Birçok şey unutacaksın. Birçok şeyi bağışlayacaksın. Birçok şey kaybedeceksin. Ama bunu kaybetme," ve arkasından yağmur başladı. Gölge derin uykusundan, sırılsıklam, titreyerek kendini toparlayamadan birden uyandı. Titreme Gölge’yi korkutacak kadar yoğunlaştı: Hayal edebileceğinden çok daha şiddetli bir şekilde titriyordu; bu birbiri üzerine binen, bir seri şiddetli sarsıntıydı. Kendini durdurmaya çalıştı ama hâlâ titriyordu, dişleri birbirlerine çarpıyor, kol ve bacakları kontrolünün dışında seğirip çekiyordu. Bir de gerçek bir acı vardı; vücudunu kaplayan minnacık, görünmeyen yaralarda derinden, bıçaklanmış gibi detaylı ve dayanılmaz bir acı vardı.</p>
<p><br/></p>

  <p>Yağan yağmuru yakalamak için ağzını açtı. Çatlamış dudaklarını ve kurumuş dilini nemlendirdi. Onu ağacın gövdesine bağlayan ipleri ıslattı. O kadar parlak bir şimşek çaktı ki kendini gözlerine bir yumruk yemiş gibi hissetti. Bu şimşek dünyayı güçlü bir imge panoramasına ve imge sonrası panoramaya dönüştürdü. Sonra gök gürültüsü, bir çatırtı, patlama ve gürleme. Gök gürültüsünün yankılanmasıyla beraber yağmur iki misli hızlandı. Gölge titreme yağmur ve karanlığın içinde kayboldu; bıçaklar yerli yerine kondu. Gölge artık soğuğu hissetmiyordu ya da belki de daha çok sadece soğuğu hissediyordu ama soğuk artık onun bir parçası olmuştu.</p>

  <p>Şimşekler gökyüzünde parlayıp çatallaşırken Gölge ağaçta asılı kaldı. Gök gürültüleri azaldı; gecenin içinde, ara sıra uzaklarda patlayan bombalar gibi gümbürtülerle her yerde hazır ve nazır gürlemelere dönüştü. Rüzgâr onu ağaçtan çekmeye çalışarak, derisini yüzerek, kemiklerine kadar keserek sürükledi ve Gölge ruhunun içindeki gerçek fırtınanın hakikaten başladığını anladı.</p>

  <p>Arkasından Gölge’nin içinden tuhaf bir neşe fışkırdı. Yağmur çıplak derisini yıkarken, şimşekler çakarken ve gök gürültüsü kendi kahkahasını ancak duyurabilecek kadar ses çıkarırken gül- meye başladı. Sevinçten uçtu.</p>

  <p>Yaşıyordu. Daha önce hiç böyle hissetmemişti. Asla.</p>

  <p>Eğer ölmüş olsa, diye düşündü, şu anda ölmüş olsa, buradaki bu ağacın üstünde, bu tek, mükemmel, delice anı yaşamış olmaya değecekti.</p>

  <p>"Hey!" diye bağırdı fırtınaya. "Hey! Bu benim! Ben buradayım!"</p>

  <p>Omzuyla ağaç gövdesi arasında birazcık su biriktirdi. Kafasını çevirip biriken yağmur suyunu emip höpürdeterek içti. Daha içti ve güldü. Artık gülemeyene kadar, orada yorgunluktan kımıldayamayacak hale gelip asılı kalana kadar, çıldırdığı için değil, sadece neşe ve zevkle güldü.</p>

  <p>Yağmur, ağacın altındaki, yerin üstündeki, çarşafın bazı bölümlerini saydamlaştırmış ve Gölge Çarşamba’nın balmumu gibi soluk yüzüyle kafasının şeklini görebilsin diye onu kaldırıp ileri itmişti. Gölge, Turin’in kefenini düşündü ve Jacquel’in Kahire’deki masasında yatan açık kızı hatırladı. Sonra sanki soğuğa kızmış gibi, kendini sıcak ve rahat hissettiğini fark etti. Ağacın kabuğu yumuşaktı ve bir kez daha uyudu. Bu kez herhangi bir rüya görmüş olsa da onları sonradan hatırlayamadı.</p>

  <div>Ertesi sabah acı artık yerel değildi, iplerin eti kestiği ya da ağaç kabuğunun derisini kazıdığı yerlerle sınırlı değildi. Her yeri acıyordu.</div>

  <p>Karnı da açtı, midesinin içi açlıktan sancıyordu. Başı zonkluyordu. Bazen kalbinin durup nefes almayı kestiğini hayal ediyordu. Sonra kalbi kulaklarını bir okyanus gibi dövene kadar nefesini tutuyor ve derinden yüzeye çıkan bir dalgıç gibi havayı içine çekmeye zorlanıyordu.</p>

  <p>Ağaç ona sanki cehennemden cennete uzanıyormuş gibiydi ve kendini sonsuzdan beri orada asılıymış gibi hissetti. Kahverengi bir atmaca ağacın etrafında daireler çizip yanındaki kırık bir dala kondu ve sonra kanatlarını açıp batıya doğru uçtu.</p>

  <p>Şafaktan beri hafifleyen fırtına gün ilerlerken hızlanmaya başladı. Düzensiz gri bulutlar ufku bir boydan bir boya kapladılar; hafif bir çisenti yağmaya başladı. Ağacın dibindeki, lekeli motel çarşafına sarılı ceset, yağmurda bırakılmış şekerli kek gibi ufalanarak küçülmüş gibiydi.</p>

  <p>Gölge bazen yandı, bazen dondu.</p>

  <p>Gök gürültüsü tekrar başladığında, kafasının içinde ya da dışında, bu önemli değildi, gök gürültüsündeki orkestra davullarının çalınışını ve kalbinin güm güm vuruşunu duyduğunu sandı.</p>

  <p>Renklerdeki acıyı algıladı: neon bar tabelasının kırmızısı, yağmurlu bir gecede trafik ışığının yeşili, boş video ekranının mavisi.</p>

  <p>Sincap, ağacın gövde kabuğundan Gölge’nin omzuna atladı, keskin pençeler derisine batıyordu. ''Ratatosk!'' diye tıkırdadı. Burnunun ucu Gölge’nin dudaklarına dokundu. "Ratatosk!" Tekrar ağaca sıçradı.</p>

  <p>Teni toplu iğneler ve dikiş iğneleriyle alev alev yanıyordu; batan iğnelerin acısı bütün vücudunu kaplıyordu. Bu dayanılmaz bir histi.</p>

  <p>Yaşantısı bir motel kefenin üzerinde serilmişti: Tam olarak bir Dada pikniğindeki, sürrealist bir tablodaki objeler gibiydi: Annesinin Norveç’teki Amerikan Elçiliği’ndeki şaşkın bakışını görebiliyordu, düğün günü Laura’nın gözlerini görebiliyordu . . .</p>

  <p>Kurumuş dudaklarının arasından kıkırdadı.</p>

  <p>"Bu kadar komik olan ne, köpek yavrusu?" diye sordu Laura.</p>

  <p>"Düğün günümüz," dedi. "Kilisede bana doğru yürürken çalacağı Düğün Marşı yerine Scooby-Doo’nun müziğini çalması için orgcuya rüşvet vermiştin. Hatırlıyor musun?"</p>

  <p>"Tabii ki hatırlıyorum, sevgilim. O parça lanet olası çocuklar için olmasaydı çaldırtacaktım da."</p>

  <p>"Seni çok seviyorum," dedi Gölge.</p>

  <p>Laura’nın dudaklarını kendininkilerin üzerinde hissetti. Onlar sıcak, ıslak ve canlıydılar. Soğuk ve ölü değil. Bu yüzden bunun bir başka hayal olduğunu biliyordu. "Burada değilsin, değil mi?" diye sordu.</p>

  <p>"Evet," dedi. "Ama son kez olarak beni çağırıyorsun. Ve ben de geliyorum."</p>

  <p>Artık nefes alışı zorlaşmıştı. Etlerini kesen ipler, özgür irade ya da sonsuzluk gibi soyut bir kavramdı.</p>

  <p>"Uyu, köpek yavrusu," dedi Laura, bununla beraber Gölge duyduğunun kendi sesi olabileceğini düşündü ve uyudu.</p>
<p><br/></p>

  <p>Güneş kurşuni renkli gökyüzünde gri bir metal paraydı. Gölge uyanık olduğunu ve üşüdüğünü yavaşça fark etti. Ama bir parçasının, onun geride kalan diğer parçasından çok daha uzaktaymış gibi göründüğünü anladı. Uzaklarda bir yerde ağzının ve boğazının acı veren çatlaklarla yandığının farkındaydı. Bazen gün ışığında kayan yıldızlar görüyordu; diğer zamanlarda ona doğru uçan, dağıtım kamyonları büyüklüğünde devasa kuşlar görüyordu. Hiçbir şey ona ulaşmadı; hiçbir şey ona değmedi.</p>

  <p>"Ratatosk. Ratatosk." Tıkırtı bir azarlamaya dönüşmüştü.</p>

  <p>Sincap sertçe, keskin pençeleriyle omzuna kondu ve yüzüne baktı. Gölge hayal görüp görmediğini merak etti: Hayvan ön ayaklarında bir bebek evi fincanına benzer bir ceviz kabuğu tutuyordu. Hayvan, kabuğu Gölge’nin dudaklarına bastırdı. Gölge suyu hissetti ve onu gayri ihtiyari emerek minnacık fincandaki suyu içti. Suyu çatlamış dudakları ve dilinde dolaştırdı. Onunla ağzını ıslattı ve pek fazla olmayan geri kalanını yuttu.</p>

  <p>Sincap ağaca geri sıçradı. Köklere doğru hızla aşağı indi ve ya saniyeler ya dakikalar ya da saatler sonra, Gölge hangisi olduğunu ayırt edemiyordu (zihnindeki bütün saatlerin kırıldığını ve çarkların, dişlilerin, yayların kıvrılan çimenler üzerinde karmakarışık şekillerde yığıldığını düşündü) sincap ceviz kabuğu fincanıyla geri gelip dikkatlice tırmandı ve Gölge ona getirdiği suyu içti.</p>

  <p>Suyun çamurlu-demir tadı ağzını doldurdu, susuzluktan kavrulmuş boğazını serinletti. Aşırı yorgunluğunu ve deliliğini dindirdi.</p>

  <p>Üçüncü ceviz kabuğunda artık susuzluğu geçmişti.</p>

  <p>Bunun arkasından çabalamaya başladı, ipleri çekiyor, vücudunu sağa sola sallıyor, aşağı inmeye, kurtulmaya, kaçmaya çalışıyordu. İnledi.</p>

  <p>Düğümler iyiydi. İpler sağlamdı. Dayandılar ve kısa bir süre sonra bir kez daha yorgunluktan tükendi.</p>
<p><br/></p>

  <p>Gölge yarı kendinden geçmiş halde o ağaca dönüştü. Kökleri toprağın verimli katmanlarına, zaman içinde gerilere, saklı kaynaklara uzandı. Geçmiş demek olan Urd adındaki kadının kaynağını hissetti. O kocamandı, bir dişi devdi, bir yeraltı dağı gibi bir kadındı. Ve koruduğu sular zamanın sularıydı. Diğer kökler diğer yerlere gittiler. Bazıları gizliydi. Artık susadığı zaman suları köklerinden vücuduna çekiyordu.</p>

  <p>Yüz bin parmağa bölünen yüz kolu vardı ve bütün parmakları gökyüzüne ulaşıyordu. Gökyüzünün omuzlarındaki ağırlığı yorucuydu.</p>

  <p>Bu rahatsızlığın azaldığı manasına gelmiyordu; ağaçta asılı figüre ait olan acı daha çok ağacın kendisine aitti. Deliliğinin içinde yüzen Gölge ağaçtaki adamdan çok daha fazla bir şeydi. O ağaçtı; dünya ağacının çıplak dallarını çıtırdatan rüzgârdı; gri gökyüzü ve karmakarışık ilerleyen bulutlardı; en aşağıdaki köklerden en yüksek dallara kadar koşuşturan Ratatosk sincaptı; ağacın tepesindeki kırık dalda durmuş dünyayı inceleyen çılgınbakışlı atmacaydı; ağacın kalbindeki solucandı.</p>

  <p>Yıldızlar eksenleri üzerinde döndüler. Yüzlerce elini parıldayan yıldızların üzerinden geçirdi, onları avuçlarının içinde sakladı, yerlerini değiştirdi, onları yok etti . . .</p>
<p><br/></p>

  <p>Acı ve delilik içinde bir anlık açıklık: Gölge kendisinin yüzeye çıktığını hissetti. Bunun uzun sürmeyeceğini biliyordu. Sabah güneşi gözlerini kamaştırıyordu. Gölge yapabileceğini umarak gözlerini kapattı.</p>

  <p>Daha çok fazla uzun sürmeyecekti. Bunu da biliyordu.</p>

  <p>Gözlerini açtığında, Gölge, ağaçta genç bir adam gördü.</p>

  <p>Derisi koyu kahverengiydi. Alnı geniş ve siyah saçları kıvır kıvırdı. Gölge’nin başının oldukça üstündeki bir dalda oturuyordu. Gölge boynunu uzatarak onu açık seçik görebiliyordu. Adam deliydi. Gölge onu bir bakışta görebildi.</p>

  <p>"Sen çıplaksın," diye ona bir sır verdi deli adam, çatlak bir sesle. "Ben de çıplağım."</p>

  <p>"Bunu görüyorum," diye hırıldadı Gölge.</p>

  <p>Deli adam ona baktı, sonra başını salladı ve sanki boyun tutulmasını geçirmeye çalışıyormuş gibi kafasını aşağı yukarı oynattı. En sonunda dedi ki, "Beni tanıyor musun?"</p>

  <p>"Hayır," dedi Gölge.</p>

  <p>"Ben seni tanıyorum. Seni Kahire’de izledim. Seni sonra da izledim. Kız kardeşim senden hoşlanıyor."</p>

  <p>"Sen . . ." ismini unuttu. Yolda arabaların çarptığı ölü hayvanları yer. "Sen Horus'sun."</p>

  <p>Deli adam başıyla onayladı. "Horus," dedi. "Ben sabahın şahini, öğlenin atmacasıyım. Ben senin gibi güneşim. Ve Ra’nın gerçek ismini biliyorum. Bana annem söyledi."</p>

  <p>"Bu harika," dedi Gölge, nazikçe.</p>

  <p>Deli adam gözlerini hiçbir şey söylemeden atlarındaki yere dikkatlice dikti. Sonra ağaçtan aşağı düştü.</p>

  <p>Bir atmaca taş gibi yere düştü, düşüşünü ani bir saldırıya dönüştürdü, kanatlarını hızla çırptı ve pençelerinde bir tavşanla gerisin geri ağaca uçtu. Gölge’ye yakın bir dala kondu.</p>

  <p>"Karnın aç mı?" diye sordu deli adam.</p>

  <p>"Hayır," dedi Gölge. "Sanırım aç olmam gerekiyor ama değilim."</p>

  <p>"Ben açım," dedi deli adam. Tavşanı hızla, parçalayıp, emip, koparıp, yırtarak yedi. İşi bittiğinde kemirilmiş kemikleri ve postu yere bıraktı. Gölge’den sadece bir kol boyu uzağa gelene kadar dalın üstünde yürüdü. Sonra Gölge’ye baştan ayağa itinalı ve dikkatli ama bilinçsizce baktı. Göğsünde ve çenesinde tavşan kanları vardı. Elinin tersiyle onları sildi.</p>

  <p>Gölge kendini bir şey söylemek zorunda hissetti. "Hey," dedi.</p>

  <p>"Hey," dedi deli adam. Dalın üstünde ayağa kalkıp Gölge'ye arkasını döndü ve altlarındaki çayıra doğru, yukarı kavis çizerek koyu renkte işemeye başladı. Bu, uzun bir süre sürdü. İşi bittiğinde tekrar dalın üzerine çöktü.</p>

  <p>"Sana ne diye hitap ediyorlar?" diye sordu Horus.</p>

  <p>"Gölge," dedi Gölge.</p>

  <p>Deli adam başıyla onayladı. "Sen gölgesin. Ben ışığım," dedi. "Her şey bir gölge yapar." Sonra dedi ki, "Yakında savaşacaklar. "Gelmeye başladıklarında ben onları seyrediyordum."</p>

  <p>Ve sonra deli adam dedi ki, "Sen ölüyorsun. Değil mi?"</p>

  <p>Ama Gölge artık cevap veremiyordu. Atmaca havalandı ve yükseklerdeki hava akımlarında yukarı doğru yavaşça bir daire çizip sabahın içine doğru süzüldü.</p>
<p><br/></p>

  <p>Ay ışığı.</p>

  <p>Bir öksürük Gölge’nin bedenini sarstı, göğsüne ve boğazına çok acı veren bir öksürük saplandı. Nefes alamayıp tıkandı.</p>

  <p>"Hey köpek yavrusu," diye seslendi tanıdık bir ses.</p>

  <p>Aşağı baktı.</p>

  <p>Ay ışığı ağacın yaprakları arasında, gün ışığı gibi bembeyaz ışıldıyordu. Altında, ay ışığında, soluk oval yüzlü bir kadın duruyordu. Rüzgar ağacın dallarını hışırdattı.</p>

  <p>"Selam köpek yavrusu," dedi.</p>

  <p>Gölge konuşmaya çalıştı ama onun yerine uzun bir süre göğsünün derinlerinden öksürdü.</p>

  <p>"Biliyor musun," dedi yardım etmek istercesine, "iyi öksürmüyorsun."</p>

  <p>Gölge çatlak bir sesle konuştu, "Selam Laura."</p>

  <p>Laura ölü gözleriyle ona baktı ve gülümsedi.</p>

  <p>"Beni nasıl buldun?" diye sordu.</p>

  <p>Laura bir süre ay ışığında sessiz kaldı. Sonra dedi ki, "Hayatla aramda sahip olduğum en yakın şey sensin. Benim için kalan tek şeysin, nahoş ve sönük olmayan tek şeysin. Beni gözlerimi kapatıp en derin okyanusa atsalar bile seni nerede bulacağımı bilirim. Yerin yüzlerce kilometre altına gömülsem bile senin nerede olduğunu bilirim."</p>

  <p>Gölge ay ışığındaki kadına baktı ve gözleri yaşlarla yandı.</p>

  <p>"İpleri kesip seni indireceğim," dedi Laura, bir süre sonra. "Seni kurtarmak için çok uzun zaman harcadım, değil mi?"</p>

  <p>Gölge tekrar öksürdü. Sonra, "Hayır," dedi. "Beni böyle bırak. Bunu yapmam gerekiyor."</p>

  <p>Laura ona baktı ve başını olumsuzca salladı. "Sen çılgınsın," dedi. "Orada ölüyorsun. Ya da sakatlanacaksın, eğer şu ana kadar sakatlanmadınsa."</p>

  <p>"Belki," dedi. "Ama yaşıyorum."</p>

  <p>"Evet," dedi, bir an sonra. "Sanırım yaşıyorsun."</p>

  <p>"Sen söyledin," dedi Gölge. "Mezarlıkta."</p>

  <p>"Çok uzun zaman önceymiş gibi geliyor, köpek yavrusu," dedi. Sonra dedi ki, "Burada kendimi daha iyi hissediyorum. Çok fazla canımı yakmıyor. Ne demek istediğimi anlıyor musun? Ama çok susadım."</p>

  <p>Rüzgar kesildi ve Gölge artık onun kokusunu alabiliyordu: Etrafa yayılan, nahoş, pis bir çürümüş et ve hastalık kokusu.</p>

  <p>"İşimi kaybettim," dedi. "Bu bir gece işiydi ama insanların şikayet ettiğini söylediler. Onlara hasta olduğumu söyledim ama bize ne dediler. Çok susadım."</p>

  <p>"O kadınlar," dedi ona. "Onlarda su var. Evde."</p>

  <p>"Köpek yavrusu . . ." Laura’nin sesi korkmuş gibiydi.</p>

  <p>"Onlara söyle . . . onlara sana su vermelerini söylediğimi söyle . . ."</p>

  <p>Beyaz surat ona baktı. "Gitmem lazım," dedi ona. Sonra balgam çıkarttı, yüzünü buruşturdu ve otların üzerine kocaman beyaz bir şey tükürdü. O şey yere değer değmez dağıldı ve solucan gibi kıvrıla kıvrıla kaçtı.</p>

  <p>Nefes almak neredeyse imkansızdı. Göğsü sıkışıyormuş gibiydi ve başı bir yana eğilmişti.</p>

  <p>"Kal," dedi, neredeyse bir fısıltı gibi bir nefeste, onu duyup duymadığından emin olmadan. "Lütfen gitme." Öksürmeye başladı. "Bu gece kal."</p>

  <p>"Bir süre için duracağım," dedi. Ve sonra sanki bir annenin çocuğuna söylediği gibi, "Ben buradayken hiçbir şey seni incitmeyecek. Bunu biliyorsun, değil mi?"</p>

  <p>Gölge bir kez daha öksürdü. Gözlerini kapattı - sadece bir an için, diye düşündü ama tekrar açtığında ay batmıştı ve yalnızdı.</p>

  <p>Migren ağrısının ötesinde, bütün ağrıların ötesinde, kafasının içinde bir gürültü ve gümbürtü. Her şey onu rengârenk bir toz fırtınası gibi saran ve sonra karanlığın içinde buharlaşıp giden minnacık kelebekler gibi dağıldı.</p>

  <p>Ağacın dibindeki cesede sarılı beyaz çarşaf sabah rüzgârında gürültülüce dalgalanıyordu.</p>

  <p>Gümbürtü azaldı. Her şey yavaşladı. Onu nefes almaya devam ettirecek hiçbir şey yoktu. Kalbi göğsünde atmayı kesti.</p>

  <p>Bu kez içine girdiği karanlık daha koyuydu ve tek bir yıldız tarafından aydınlanıyordu. Ve bu sondu.</p>
</body>
</html>