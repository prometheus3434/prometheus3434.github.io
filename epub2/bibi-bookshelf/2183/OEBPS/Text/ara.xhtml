<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h4 class="        ">ARA</h4>
<div><br/></div>
<div><br/></div>

  <p>Savaş başladı ama onu hiç kimse görmedi. Fırtına alçalıyordu ama hiç kimse bunu bilmiyordu.</p>

  <p>Manhattan’da yıkılan bir kiriş bir caddeyi iki gün kapattı. Oradan geçen iki kişiyi öldürdü, bir Arap taksi şoförünü ve taksi şoförünün yolcusunu.</p>

  <p>Denver’de bir TIR şoförü evinde ölü bulundu. Kauçuk saplı bir keser olan cinayet aleti cesedin yanında yere bırakılmıştı. Yüzüne dokunulmamış, ama kafasının arkası tamamen parçalanmıştı ve banyonun aynasına kahverengi rujla yabancı bir alfabede birkaç kelime yazılmıştı.</p>

  <p>Arizona, Phoenix’de posta ayırma merkezinde bir adam çıldırdı, akşam haberlerinde söylendiği gibi <i>postalandı</i> ve hastalık derecesinde şişman, karavanında yalnız yaşayan, hantal bir adam olan Terry "Troll" Evensen’i vurdu. Posta ayırma merkezindeki diğer kişilerin bir kısmına da ateş edildi ama sadece Evensen öldü. Ateş eden adam - ilk olarak düş kırıklığına uğramış bir posta görevlisi olduğu sanılan - yakalanmadı ve hiç tanımlanamadı.</p>

  <p><i>Beş Haberleri</i>nde, "Dürüst olmak gerekirse, dedi Terry "Troll" Evensen’in müfettişi, "eğer burada biri postalanacaksa onun Troll olduğunu düşünebilirdik. İyi bir işçiydi ama tuhaf bir adamdı. Yani böyle bir şeyi önceden bilemezsiniz, hı?"</p>

  <p>O gece röportaj tekrarlanırken o bölüm kesildi.</p>

  <p>Montana’da dokuz kişilik bir münzevi topluluğu ölü bulundu. Muhabirler toplu intihar olduğu konusunda tahminler yürüttüler; ama kısa süre sonra ölüm nedeni eski ocak yüzünden karbon monoksit zehirlenmesi olarak açıklandı.</p>

  <p>Key West mezarlığında bir yeraltı mezarına saldırıda bulunuldu.</p>

  <p>Bir Amtrak yolcu treni Idaho’da bir UPS kamyonuna çarpıp şoförü öldürdü. Yolculardan hiçbiri ciddi şekilde yaralanmadı.</p>

  <p>Bu aşamada hâlâ soğuk savaş vardı, gerçekten hiçbir şeyin kazanılıp kaybedilemeyeceği yapmacık bir savaş.</p>

  <p>Rüzgâr ağacın dallarını kımıldattı. Ateşten kıvılcımlar çıktı. Fırtına geliyordu.</p>
<p><br/></p>

  <p>Baba tarafında yarı şeytan, cadı kadın, bilge kadın ve kraliçe, Saba’yı Saba şimdiye kadar var olan en zengin ülke olduğu zaman, baharatları, değerli taşları güzel kokulu ağaçları teknelerle ve deve sırtında dünyanın çeşitli köşelerine yollandığı dönemde yöneten, hayattayken bile ona bilge krallar tarafından yaşayan bir tanrıça olarak tapılan Saba Melikesi, gecenin <i>2:00</i> sinde Sunset Bulvarı’nın kaldırımında durmuş, siyah ve neon düğün pastası üzerindeki orospumsu plastik bir gelin gibi gözlerini trafiğe dikmiş boş boş bakıyor. Kaldırım ve etrafını kaplayan gece onunmuş gibi duruyor.</p>

  <p>Birisi doğrudan ona baksa, sanki kendi kendine konuşuyormuş gibi dudakları oynuyor. Arabada yanından geçen erkekler olduğunda göz teması kuruyor ve gülümsüyor.</p>

  <p>Bu uzun bir geceydi.</p>

  <p>Bu uzun bir haftaydı ve uzun bir dört bin yıl.</p>

  <p>Hiç kimseye hiçbir şey borçlu olmadığı için gururlu. Caddedeki diğer kızların pezevenkleri var, alışkanlıkları var, çocukları var, onların yaptıklarını alan insanları var. Onun yok.</p>

  <p>Onun mesleğinde kutsal kalan hiçbir şey yok. Artık yok.</p>

  <p>Bir hafta önce LA’de yağmurlar başladı; caddeleri kayganlaştırıp trafik kazalarına neden oldu, tepelerin eteklerindeki çamurları çözdü ve evleri kanyonlara yıktı, her şeyi yol kenarındaki kanalara taşıdı, nehrin beton kanalında yaşamak zorunda kalan serserileri ve evsizleri boğdu. Yağmur Los Angeles’a yağdığında insanları hep gafil avlar.</p>

  <p>Belkıs geçen haftayı evde geçirdi. Kaldırımda duramadığı için, çiğ karaciğer rengindeki odasında yatağına kıvrılıp, yağmurun penceredeki havalandırmanın metal kutusuna pat pat yağmasını dinledi ve internete kişisel ilanlar yerleştirdi. Kendine anonim bir eposta adresi vererek adult-friendfinder.com, LA-escorts.com, Classyhollywoodbabes.com'a<a id="ds17" href="../Text/dipnotlar.xhtml#d17"><sup>[17]</sup></a>&nbsp;çağrılarını bıraktı. Yeni bölgelerden rahatça geçtiği için kendimle gurur duyuyordu ama hâlâ gergindi - hayali bir izi bile anımsatacak herhangi bir şeyden kaçınmak için uzun zaman harcamıştı. <i>LA Weekly</i>'nin arka sayfalarına bile hiç ilan vermemişti. Onun yerine kendi müşterilerini kendi araklamayı, ona ihtiyacı olduğu tarzda tapacak kişileri göz, koku, temasla bulmayı; onları sonunda kadar götürmesine izin verecekleri . . . tercih ediyordu.</p>

  <p>Sokağın köşesinde durmuş titrerken, (Şubat sonlarının yağmurları kesildi; ama beraberlerinde getirdikleri soğuk sürüyor) eroin fahişeleri ve kaliteli fahişeler kadar kötü bir alışkanlığı olduğunu fark ediyor. Bu ona ıstırap veriyor. Dudakları tekrar oynamaya başlıyor. Eğer yeteri kadar ona yakınsanız yahut kırmızısı dudaklarından şunları söylediğini duyabilirdiniz, <i>"Şimdi kalkacağım ve şehrin sokaklarına çıkacağım. Yollarda sevdiğim kişiyi arayacağım."</i> Bunu fısıldıyor ve bunu fısıldar. <i>"Gece, yatağımda ruh aşkım olan erkeği aradım. Ağız dolusu öpücüklerle beni öpsün. Ben aşkıma aitim ve aşkım da bana."</i></p>

  <p>Belkıs yağmurun kesildiği araların johnları geri getireceğini umuyor. Yılın çoğunda Sunset’te bir iki blok yürüyüp, güzel LA. gecelerinin keyfini çıkarır. Ayda bir kere, daha önce rüşvet verdiği ortadan kaybolan memurun yerine geçen LAPD'de<sup><a id="ds18" href="../Text/dipnotlar.xhtml#d18">[18]</a>&nbsp;</sup>çalışan bir memura rüşvet verir. Adamın ismi Jerry LeBec’di ve ortadan kayboluşu LAPD için bir gizemdi. Kafasını Belkıs’a takmıştı, onu yaya takip etmekten hoşlanıyordu. Bir öğleden sonra Belkıs bir gürültüden ürkerek uyandı. Dairesinin kapısını açtı ve Jerry LeBeck’i sivil kıyafetleriyle eski halının üstüne diz çökmüş sallanırken buldu. Jerry, başı eğik, onun dışarı çıkmasını bekliyordu. Duyduğu gürültü, dizlerinin üzerinde ileri geri sallanırken kafasını kapıya vurma sesiydi.</p>

  <p>Belkıs adamın kafasını okşadı ve içeri gelmesini söyledi. Sonra adamın elbiselerini siyah bir çöp torbasına koydu ve birkaç blok ötedeki bir otelin arkasındaki çöp tenekesine attı. Silahını ve cüzdanını bir market poşetine koydu. Üzerine kahve telvesi ve yemek artıkları döktü. Poşetin ağzını bağladı ve otobüs durağındaki çöp kutusuna attı.</p>

  <p>Hatıra saklamaz.</p>

  <p>Turuncu renkteki karanlık gökyüzü uzakta, denizde bir yerdeki şimşeklerle titrek bir şekilde ışıldıyor. Belkıs kısa bir süre sonra yağmurun tekrar başlayacağını biliyor. İç çekiyor. Yağmura yakalanmak istemiyor. Dairesine dönmeye, banyo yapmaya, bacaklarını traş etmeye, ona sanki sürekli bacaklarını traş ediyormuş gibi geliyor ve uyumaya karar veriyor.</p>

  <p>Bir yan sokağa doğru yürümeye başlıyor, yamaçtan yukarı arabasını park ettiği yere doğru yürüyor.</p>

  <p>Arkasından farlar geliyor, ona yaklaşırken yavaşlayarak. Yüzünü caddeye dönüyor ve gülümsüyor. Arabanın beyaz uzun bir limo olduğunu görünce gülümseme donuyor. Uzun limolardaki adamlar uzun limoların içinde sikişmek isterler, Belkıs’in küçük tapınağının mahremiyetinde değil. Ama yine de bir yatırım olabilir. Gelecek için bir şey.</p>

  <p>Koyu renk pencere vınlayarak aşağı iniyor ve Belkıs gülümseyerek limoya doğru yürüyor. "Hey, tatlım," diyor. "Bir şey mi arıyorsun?"</p>

  <p>"Şirin bebek," diyor limuzininin arkasında bir ses. Belkıs görebildiği kadar dikkatle açık pencereden içeri bakıyor: İçinde beş sarhoş futbol oyuncusu olan uzun bir limoya binen ve çok kötü canı yanan bir kız biliyor; ama görebildiği kadarıyla içeride bir tane john var ve genç gibi görünüyor. Ona tapacak birine benzemiyor ama onda para, iyi para hissetti, onun elinden kendi eline geçen, bu kendi başına bir enerji - ona bir zamanlar baraka diyorlardı - bu, bu günlerde kullanabileceği ve gerçekten ona yardımcı olan bir şeydi.</p>

  <p>"Kaç para?" diye soruyor.</p>

  <p>"Ne istediğine ve onu ne süreyle istediğine bağlı," diyor. "Ve onu karşılayıp karşılayamayacağına." Belkıs limuzininin penceresinden dışarı süzülen dumanımsı bir koku alıyor. Yanan tel ve aşırı ısınmış devre kartı gibi kokuyor. Kapı içeriden dışarı doğru açılıyor.</p>

  <p>"İstediğin her şeyi ödeyebilirim," diyor john. Belkıs arabaya doğru eğiliyor ve etrafa bakıyor. İçeride john dışında başka hiç kimse yok. İçki içebilecek kadar bile büyük gözükmeyen şişko yüzlü bir çocuk. Başka hiç kimse yok, böyle olunca arabaya biniyor.</p>

  <p>"Zengin velet, hı?" diyor.</p>

  <p>"Zenginden de zengin," diyor ona, deri koltukta ona doğru ilerleyerek. Hantalca hareket ediyor. Belkıs ona gülümsüyor.</p>

  <p>"Mm. Bu beni azdırıyor, tatlım," diyor ona Belkıs. "Sen okuduğum, nokta comlulardan biri olmalısın?"</p>

  <p>Arkasından velet üstüne başına çekidüzen verip, kurbağa gibi nefes veriyor. "Evet. Diğer şeylerin yanında. Ben teknik servis elemanıyım." Araba hareket ediyor.</p>

  <p>"Evet," diyor. "Söyle bana Belkıs, sadece sikimi kaça emersin?"</p>

  <p>"Bana ne dedin?"</p>

  <p>"Belkıs," diyor tekrar. Ve sonra şarkı söylemeye uymayan bir sesle şarkı söylüyor, <i>"Sen madde dünyasında yaşayan maddesi olmayan bir kızsın</i>."Kelimelerinde sanki bu dalaşı daha önce aynanın karşısında çalışmış gibi bir anlatım var.</p>

  <p>Belkıs gülümsemeyi kesiyor ve yüzü değişip daha bilge, duyarlı ve sert oluyor. "Ne istiyorsun?"</p>

  <p>"Sana söyledim. Şirin bebek."</p>

  <p>"Sana ne istersen vereceğim," diyor. Limodan çıkması lazım. Arabanın kendini atmayacak kadar hızlı gittiğini sanıyor ama kendini konuşarak buradan kurtarmazsa bunu yapacak. Burada olanlardan her ne ise, ondan hoşlanmıyor.</p>

  <p>"Ne istiyorum. Evet." Duruyor. Dili dudaklarını yalıyor. "Ben temiz bir dünya istiyorum. Yarına sahip olmak istiyorum. Ben evrim, devir ve devrim istiyorum. Bizim türümüzü dere kenarından nehre taşımak istiyorum. Sizler yeraltı yaratıklarısınız. Bu yanlış. Bizim projektörlere ve parlamaya ihtiyacımız var. Ortada ve önde. O kadar dipte ve o kadar uzun zamandır yeraltındasınız ki gözlerinizi kullanmayı unuttunuz."</p>

  <p>"Benim adım Ayşe," diyor Belkıs. "Neden bahsettiğini bilmiyorum. Şu köşede Belkıs isminde başka bir kız var. Sunset’e geri dönebiliriz ve sen ikimizi de . . ."</p>

  <p>"Ah, Belkıs," diyor ve teatral bir şekilde iç çekiyor. "Etrafta ucu ucuna yetecek kadar inanç var. Bize verebileceklerinin sonuna ulaştılar. İnanılırlık boşluğu." Ve sonra tekrar şarkı söylüyor, akortsuz genizden gelen sesiyle, <i>"Sen dijital bir dünyada yaşayan analog bir kızsın."</i> Limo bir köşeyi hızlı dönüyor ve şişko velet karşı koltuktan Belkıs’in üzerine yuvarlanıyor. Arabanın şoförü koyu renk camın ardında saklı. Belkıs’ın aklına birden mantıksız bir kanı geliyor; arabayı kullanan hiç kimse yok, beyaz limo Beverly Hills’de Aşk Böceği Herbie gibi kendi kendine gidiyor.</p>

  <p>Sonra john elini uzatıyor ve koyu renk cama vuruyor.</p>

  <p>Araba yavaşlıyor ve daha tam durmadan Belkıs kapıyı açıyor. Yarı atlama, yarı düşme arası asfaltın üstüne fırlıyor. Belkıs bir yokuşun üstünde. Solu dik bir tepe, sağı sarp bir yar. Yoldan aşağı koşmaya başlıyor.</p>

  <p>Limo kımıldamadan orada duruyor. Yağmur başlıyor ve yüksek topukları altında kayıp kıvrılıyor. Onları bir tekmede atıyor ve koşuyor. Donuna kadar ıslanmış ve korkmuş durumda; yoldan kaçabileceği bir yer arıyor. Onun gücü olduğu doğru ama bu açlık büyüsü, amcık-büyüsü. Bu onun bu ülkede çok uzun süre hayatta kalmasını sağladı; ama diğer her şey için Belkıs keskin gözlerini, aklını, boyunu ve varlığını kullanır.</p>

  <p>Sağında, arabaların tepeden aşağı düşmesini engelleyen diz boyunda koruyucu metal bariyerler var. Şimdi yağan yağmur tepeden inen yolu bir nehre çeviriyor ve ayağının tabanları kanamaya başlıyor.</p>

  <p>LA’in ışıkları önünde yayılmış durumda; hayali bir krallığın yanıp sönen elektrikli haritası; gökyüzü tam burada yere oturmuş durumda; güvende olmak için tek yapması gerekenin, yoldan uzaklaşmak olduğunu biliyor.</p>

  <p><i>Ben siyah ama çekiciyim</i><i>,</i> diye dudaklarını geceye ve yağmura doğru kıpırdatıyor. <i>Ben Sharon 'un gülü ve inci çiçeğiyim. Testilerle susuzluğumu gider, elmalarla beni rahatlat, çünkü ben aşkın hastasıyım.</i></p>

  <p>Karanlık, gökyüzünde şimşeğin çatalı yeşil yeşil yanıyor. Dengesini kaybediyor, bir metre kadar kayıp bacağını ve dirseğinin derisini yüzüyor. Ayağa kalkarken ona doğru tepeden aşağı gelen arabanın ışığını görüyor. Araba güvenli olamayacak kadar hızlı geliyor. Belkıs, yamaçta arabanın onu ezebileceği sağa mı, yoksa yuvarlanabileceği yar için sola mı gideceğini şaşırmış durumda. Yolun karşısına geçiyor, amacı beyaz uzun limo kaygan yoldan yokuş aşağı gelirken kendini ıslak topraktan yukarı çekmek, tırmanmak. Siktir, yüz elliyle geliyor olmalı, belki yolun yüzeyinde kayabilir bile. Ellerini avuç dolusu yabani ot ve toprağa gömüyor, kendini yukarı çekerse kurtulacağını biliyor ama toprak parçalanıyor ve Belkıs yola düşüyor.</p>

  <p>Araba ona bir banka gişesi parmaklığını ezecek şiddette çarpıyor ve onu sanki eldiven bir kuklaymışçasına havaya fırlatıyor. Belkıs limuzinin arkasında yola düşüyor. Çarpma leğen kemiğini paramparça ediyor, kafatasım çatlatıyor. Yüzü soğuk yağmur suyunun altında kalıyor.</p>

  <p>Katiline lanet okumaya başlıyor: Lanetlerini sessizce okuyor, çünkü dudaklarını oynatamıyor. Onun yürüyüşüne, uyuyuşuna, yaşamına ve ölümüne lanetler okuyor. Ona sadece babası tarafından yarı şeytan olan birinin edebileceği lanetler ediyor.</p>

  <p>Bir araba kapısı çarparak kapanıyor. Birisi ona yaklaşıyor. <i>''Sen dicital bir dünyada yaşayan,’</i> diye şarkı söylüyor, akortsuzca, <i>"analog bir kızsın..’</i> Ve sonra diyor ki, "Sizi amına koduğumun Madonnaları. Bütün amına koduğumun Madonnaları." Yürüyerek uzaklaşıyor.</p>

  <p>Arabanın kapısı çarparak kapanıyor.</p>

  <p>Limo geri geliyor ve onun üzerinde geçiyor, ilkinde yavaşça. Kemikleri tekerlekler altında kırılıyorlar. Sonra limo yokuş aşağı ona doğru geliyor.</p>

  <p>En sonunda yokuş aşağı oradan uzaklaşırken arkasında bıraktığı sadece yolda ezilmiş bir şeyin kırmızı izi, insan olarak tanınması çok zor ve kısa bir süre sonra o da yağmurla temizlenip gidecek.</p>
</body>
</html>