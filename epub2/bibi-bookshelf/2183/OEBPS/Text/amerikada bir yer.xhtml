<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
<body>
  <h3>Amerika’da bir yer&nbsp;</h3>
<div><br/></div>
<p><i>Los Angeles 11:26, akşam</i></p>

  <p>Karanlık kırmızı bir odada - duvarların rengi çiğ karaciğere yakın - çizgi filmlerdeki gibi çok dar bir ipek şort giyen, göğüsleri yukarı doğru itilmiş ve altından bağladığı sarı bluzla dışarı taşmış&nbsp;uzun boylu bir kadın var. Uzun siyah saçları yukarıda toplanmış&nbsp;ve kafasının üzerinde düğüm yapılmış. Yanında zeytin rengi tişört&nbsp;ve pahalı bir kot giyen kısa boylu bir adam duruyor. Sağ elinde&nbsp;bir cüzdan ve kırmızı-beyaz-mavi kaplı bir Nokia cep telefonu tutuyor.</p>

  <p>Kırmızı odada üzerinde beyaz saten benzeri çarşaflar ve öküz kanı renkte bir yatak örtüsü olan bir yatak var. Yatağın ayakucunda, üzerinde devasa kalçaları olan küçük bir taş kadın heykeliyle&nbsp;bir mumluk olan küçük tahta bir masa duruyordu.</p>

  <p>Kadın adama küçük bir kırmızı mum veriyor. "İşte," diyor. "Yak."</p>

  <p>"Ben mi?"</p>

  <p>"Evet," diyor kadın. "Beni istiyorsan."</p>

  <p>"Beni arabada emmene izin vermeliydim."</p>

  <p>"Belki de," diyor kadın. "Beni istiyor musun?" Eli butlarından göğsüne kadar çıkıyor, bir sunu ifadesi, sanki yeni bir ürünü tanıtıyor.</p>

  <p>Odanın köşesindeki lambanın üstündeki kırmızı ipek kumaşlar ışığı kırmızıya dönüştürüyorlar.</p>

  <p>Adam aç gözlerle kadına bakıyor, sonra ondan mumu alıyor ve mumluğa sokuyor. "Ateşin var mı?"</p>

  <p>Kadın ona bir paket kibrit veriyor. Adam bir kibrit koparıp fitili yakıyor: Fitil titreştikten sonra düzgün bir alevle yanınca sırf kalça ve göğüsten oluşan yanındaki yüzsüz heykele hayali bir hareket veriyor.</p>

  <p>"Parayı heykelin altına koy."</p>

  <p>"Elli papel."</p>

  <p>"Evet," diyor kadın. "Şimdi gelip beni sev."</p>

  <p>Adam kotunun düğmelerini çözüyor ve zeytin rengi tişörtünü çıkarıyor. Kadın kahverengi elleriyle adamın beyaz omuzlarına&nbsp;masaj yapıyor; sonra onu çevirip elleri, parmakları ve diliyle&nbsp;onunla sevişmeye başlıyor.</p>

  <p>Kırmızı odadaki ışık adama loşlaşmış gibi geliyor. Tek ışık parlak bir alevle yanan mumdan geliyor.</p>

  <p>"İsmin ne?" diye ona soruyor adam.</p>

  <p>"Belkıs," diyor kadın, kafasını kaldırarak. "K'yle."</p>

  <p>"Neyle?"</p>

  <p>"Boş ver."</p>

  <p>Adam şimdi soluk soluğa. "Bırak da seni sikeyim," diyor. "Seni sikmem lazım."</p>

  <p>"Tamam, tatlım," diyor. "Onu yapacağız. Ama onu yaparken benim için bir şey yapacaksın."</p>

  <p>"Hey," diyor adam hırçınca, "biliyorsun ki <i>sana paranı ödüyorum."</i></p>

  <p>Yumuşak bir hareketle adamın üzerine ata biner gibi oturup fısıldıyor, "Biliyorum, tatlım, bana paramı ödediğini biliyorum. Şu&nbsp;kendine bir bak, esas benim sana para vermem lazım, çok şanslıyım ..."</p>

  <p>Adam dudaklarını bükerek orospu tarzının onu etkilemediğini göstermeye çalışıyor, onu kandıramaz; o Tanrının cezası bir sokak&nbsp;fahişesiyken kendisi neredeyse bir <i>yapımcı</i> ve bütün bu son an&nbsp;kazıklarını biliyor ama kadın para istemiyor. Onun yerine diyor&nbsp;ki, "Tatlım, onu bana verirken, o büyük sert şeyi içime sokarken,&nbsp;bana <i>tapacak mısın?"</i></p>

  <p>"Ne yapacak mıyım?"</p>

  <p>Kadın üzerinde ileri geri sallanıyor: Adam, penisinin kabarmış başını kadının vulvasının ıslak dudaklarına sürtüyor.</p>

  <p>"Bana tanrıça diyecek misin? Bana dua edecek misin? Vücudunla bana tapacak mısın?"</p>

  <p>Adam gülümsüyor. Bütün istediği bu mu? Hepimizin gizli kalmış sapıklıkları vardır. "Tabii," diyor. Kadın elini bacaklarının arasına uzatıyor ve onu içine kaydırıyor.</p>

  <p>"Bu iyi, değil mi, tanrıça?" diye soruyor, soluk soluğa.</p>

  <p>"Tapın bana, tatlım," diyor Belkıs, fahişe.</p>

  <p>"Peki," diyor adam. "Göğüslerine, saçlarına ve amına tapıyorum. Butlarına, gözlerine ve kiraz kırmızısı dudaklarına tapıyorum..."</p>

  <p>"Evet . . " diye yumuşak bir sesle mırıldanıyor kadın, onun üstünde gidip gelirken.</p>

  <p>"Hayat sütünün aktığı memelerinin uçlarına tapıyorum. Öpücüklerin baldan yapılmış ve dokunuşların ateş gibi kavuruyor, onlara tapıyorum." Artık kelimeleri daha ritmik geliyor, vücutların ileri geri, aşağı yukarı hareketleriyle uyum sağlayarak. "Sabahları&nbsp;bana şehvet ver. Akşamları beni rahatlat ve kutsa. Bırak karanlık&nbsp;yerlerde zarar görmeden dolaşayım, bırak yanına bir kez daha geleyim, yanına uzanayım ve seninle tekrar sevişeyim. Sana içimdeki, zihnimdeki her şeyle bulunduğum her yerde ve rüyalarımda&nbsp;tapıyorum ve ben . . ." nefes nefese duruyor, ". . . <i>neyapıyorsun?&nbsp;</i>Bu çok <i>garip</i> bir şey. Çok <i>garip</i> . . ." ve adam kadının kalçalarının birleştiği yere bakıyor ama kadın işaret parmağıyla adamın&nbsp;çenesine dokunuyor ve geriye itiyor, böylece adam tekrar sadece&nbsp;onun yüzüne ve tavana bakıyor.</p>

  <p>"Konuşmaya devam et, tatlım," diyor. "Durma. Hoşuna gitmiyor mu?"</p>

  <p>"Daha önce hissettiğim her şeyden daha iyi," diyor ona, söylediğinde samimi. "Gözlerin gökyüzünde parıldayan, siktir, yıldızlar ve dudakların kumsalı yalayan yumuşak dalgalar. Ben onlara tapıyorum," şimdi kadının içinde daha derinlere giriyor. Adam&nbsp;sanki vücudunun altı kısmının tamamı şarj oluyormuşçasına&nbsp;elektriği hissediyor: kalkmış, kabarmış, mutluluk dolu.</p>

  <p>"Bana hediyeni getir," diye mırıldanıyor adam, artık ne dediğini bilmeden, "tek gerçek hediyeni ve beni her zaman böyle . . . her zaman böyle . . . sana yakarıyorum . . . sana . . ."</p>

  <p>Sonra haz doruk noktasından orgazma dönüşüyor, zihni boşluğa patlıyor, kafası ve bütün benliği, kadının içinde gittikçe daha derinlere girdikçe mükemmel bir boşluğa dönüşüyor . . .</p>

  <p>Adam gözleri kapalı, kasılarak o anın keyfini çıkarıyor; sonra bir sendeleme hissediyor ve ona baş aşağı sallanıyormuş gibi geliyor ama bu arada haz devam ediyor.</p>

  <p>Gözlerini açıyor.</p>

  <p>Akıl ve mantığına tekrar hükmedip, mükemmel bir sevişme sonrası berraklıkta, korkmadan, doğumu, mucizeleri, gördüklerinin bir tür hayal olup olmadığını düşünüyor.</p>

  <p>Gördüğü şu:</p>

  <p>Göğsüne kadar kadının içinde. Buna kuşku ve hayretler içinde bakarken, kadın ellerini onun omuzlarına koyup gövdesine tatlı bir baskı uyguluyor.</p>

  <p>Adam kadının içine doğru kayıyor.</p>

  <p>"Bunu bana nasıl yapıyorsun?" diye soruyor adam ya da sorduğunu düşünüyor, belki de bütün bunlar sadece kafasının içinde.</p>

  <p>"Onu sen yapıyorsun, tatlım," diye fısıldıyor kadın. Adam kadının vılvasının dudaklarını göğsünde ve sırtında hissediyor, onu sıkıyorlar ve kaplıyorlar. Adam birisi onları izlese bu durumun nasıl gözükeceğini merak ediyor. Niçin korkmadığını merak ediyor.&nbsp;Ve sonra anlıyor.</p>

  <p>"Sana vücudumla tapıyorum," diye fısıldıyor, kadın onu içine iterken. Parlak ve kaygan dudakları yüzüne sürünüyor ve sonra&nbsp;adamın gözleri karanlığa dalıyor.</p>

  <p>Kadın dev bir kedi gibi yatakta geriniyor ve sonra esniyor: "Evet," diyor, "Tapıyorsun."</p>

  <p>Nokia telefon, Neşeye Övgü'nün yüksek perdeden elektronik yorumunu çalıyor. Kadın telefonu alıyor, düğmeye basıyor ve kulağına koyuyor.</p>

  <p>Karnı düz, vajinasının dudakları küçük ve kapanmış. Alnında ve üst dudağında ter parıltıları var.</p>

  <p>"Evet?" diyor. Ve sonra diyor ki, "Hayır, tatlım, burada değil. O öldü."</p>

  <p>Kadın karanlık kırmızı odada cup diye yatağa atlamadan önce telefonu kapatıyor, sonra bir kez daha geriniyor ve gözlerini kapatıp uykuya dalıyor.</p>
</body>
</html>