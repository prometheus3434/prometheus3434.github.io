<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<meta name="Adept.resource" value="urn:uuid:b9ae8016-8cb3-45b8-ac5a-456be7a3777d"/>
</head>

<body class="calibre">
  <h2 class="kitapickapak2" id="calibre_toc_31"><br class="calibre3"/>
  25</h2>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Plan buydu. <span class="ideitalik">Failler Aranıyor</span>’un o bölümünü yeniden izleyip de beyaz spor pabuçları görmeden önce plan buydu.</p>

  <p class="normal1">Bir sonraki adım öylesine atılmış bir adımdı. Belki bir yerlerde daha çok malzeme vardır, diye düşünmüştüm. Daha doğrusu: Belki de eksik olan malzeme, yanlışlıkla da olsa, başka bir sitede karşıma çıkabilirdi.</p>

  <p class="normal1">YouTube’a tıkladım. Olasılık çok küçüktü ama denemeye değerdi, Ara çubuğuna bankamatiğin ait olduğu bankanın adını yazdım, peşinden de “evsiz”, “<span class="ideitalik">death</span>” ve “<span class="ideitalik">homeless</span>” sözcüklerini.<sup class="calibre5"><a href="../Text/1_split_077.html#footnote-308-22" id="footnote-308-22-backlink">22</a></sup></p>

  <p class="normal1">Otuz dört arama sonucu çıktı. Fareyi aşağı kaydırarak küçük ekranları incelemeye başladım. Hepsinde ilk görüntü aşağı yukarı aynıydı: Gülen iki şapkalı genç başı. Yalnızca izlenecek videonun adı ve içeriğiyle ilgili kısa açıklamalar farklıydı. <span class="ideitalik">Dutch Boys</span> [bankanın adı] <span class="ideitalik">Murder</span><sup class="calibre5"><a href="../Text/1_split_078.html#footnote-308-23" id="footnote-308-23-backlink">23</a></sup> en basitlerinden biriydi. Bir diğerinin adı <span class="ideitalik">Don’t Try This at Home</span> – <span class="ideitalik">Fire Bomb Kills Homeless Woman</span><sup class="calibre5"><a href="../Text/1_split_079.html#footnote-308-24" id="footnote-308-24-backlink">24</a></sup> idi. Videoların hepsi tek tek çok popülerdi – ziyaret edilme sayıları pek çoğunda bini aşıyordu.</p>

  <p class="normal1">Rastgele birine tıkladım, yeniden, daha hızlı ve montajlanmış versiyonda, büro lambasının, çöp poşetlerinin ve benzin bidonunun fırlatılışını izledim. Birkaç tanesine daha baktım. [Şehir adı] <span class="ideitalik">Hottest New Tourist Attraction: Put Your Money on Fire!<sup class="calibre5"><a href="../Text/1_split_080.html#footnote-308-25" id="footnote-308-25-backlink">25</a></sup> başlıklı montajda biri görüntülere kahkaha efekti koymuştu. Evsiz kadına her seferinde bir şey fırlatıldığında bir kahkaha dalgası duyuluyordu. Kahkahalar benzin bidonu patladığında histerik düzeylere ulaşıyor, alkış gürlemesiyle sona eriyordu.</span></p>

  <p class="normal1">Pek çok videoda beyaz spor pabuçlu kareler yoktu, görüntüler patlamadan ve gençlerin kaçışmasından hemen sonra sona eriyordu.</p>

  <p class="normal1">Bir sonraki videoya neden tıkladığımı hatırlamıyorum. Görünüşte diğer otuz üçünden farklı değildi. Başlangıç görüntüsü de aşağı yukarı aynıydı: Kahkahalar atan şapkalı iki genç, büro iskemlesini havaya kaldırmışlar.</p>

  <p class="normal1">Belki de sebebi başlığıydı: <span class="ideitalik">Men in Black III</span>.<sup class="calibre5"><a href="../Text/1_split_081.html#footnote-308-26" id="footnote-308-26-backlink">26</a></sup> İlk olarak, diğer pek çoğu gibi esprili bir başlık değildi. Ama gösterilen olaylara değil de dolaylı olarak faillere işaret edilen ilk, ve daha sonra tespit ettiğim üzere tek başlıktı.</p>

  <p class="metin"><span class="ideitalik">Men in Black III</span> büro iskemlesinin atılmasıyla başlıyor, bunu çöp poşetleri, lamba ve benzin bidonu izliyordu. Ama arada önemli bir fark vardı. Ne zaman her iki genç ya da gençlerden biri çok net bir şekilde görüntüye gelse, görüntü yavaşlatılıyordu. Ve her seferinde bu olduğunda, bir çeşit uğultu, derin, özellikle sualtı ve gemi felaketi filmleriyle özdeşleşen çalkantı sesi gibi uğursuz bir müzik duyuluyordu. Bunun sayesinde, ağacın dibinde bulunan eşyaların fırlatılmasından çok, tüm dikkatler Michel ve Rick’e yöneliyordu.</p>

  <p class="normal1">Rahatsız edici müzikle beraber yavaşlatılmış görüntüler, “kim bu gençler?” sorusunu akıllara getiriyor gibiydi. Ne yaptıklarını görüyoruz. Ama kim bunlar?</p>

  <p class="normal1">Hoş sürpriz asıl sondaydı. Patlamadan ve kapının kapanmasından sonra ekran simsiyah oluyordu. Bir sonraki videoya tıklayacaktım ki, ekranın altındaki göstergenin <span class="ideitalik">Men in Black III</span>’ün toplam 2,58 dakika sürdüğünü, şu an ise 2 dakika 38. saniyede olduğumu gösterdiğini gördüm.</p>

  <p class="normal1">Söylediğim gibi, neredeyse başka bir videoya tıklayacaktım, görüntünün yirmi saniye daha siyah kalacağını sanıyordum, müzik yine başlamıştı, en fazla yine bir jenerik girecek, diye düşündüm kendi kendime, daha fazlası değil.</p>

  <p class="normal1">O anda başka bir videoyu tıklasaydım bu akşam, restorandaki yemeğimiz nasıl geçerdi?</p>

  <p class="normal1">Bunun bilinmezliğinde, yanıt kendiliğinden geldi. Aslında göreceli bir bilinmezlik tabii ki. Mutlu aile rüyamı birkaç gün ya da belki birkaç hafta ya da birkaç ay daha yaşayabilirdim. Tek yapmam gereken kendi ailemi bir akşam boyunca ağabeyimin ailesinin yanında tutmaktı, Babette’in yaşlı gözlerini koyu renkli gözlükler arkasına saklamaya çalışmasını, ağabeyimin etini dört lokmada hüzünle yutuşunu izleyecektim. Sonra karımı alıp eve giderdim, kolumu beline sarardım, birbirimize bakmadan mutlu çiftlerin gerçekten de birbirlerine benzediklerini her ikimiz de bilirdik.</p>

  <p class="normal1">Görüntü siyahtan griye döndü. Yeniden bankamatik kulübesinin kapısı, bu kez dışarıdan görülüyordu. Görüntü kalitesi biraz daha kötüydü, yaklaşık bir cep telefonu kamerasının görüntü kalitesi ayarında olduğunu hemen anlamıştım.</p>

  <p class="normal1">Beyaz spor pabuçlar.</p>

  <p class="normal1">Geri gelmişlerdi.</p>

  <p class="normal1">Ne yaptıklarını kaydetmek için geri gelmişlerdi.</p>

  <p class="normal1">“<span class="ideitalik">Holy shit!</span>”<sup class="calibre5"><a href="../Text/1_split_082.html#footnote-308-27" id="footnote-308-27-backlink">27</a></sup> dedi ekran dışındaki bir ses. (Rick)</p>

  <p class="normal1">“Kahretsin!” dedi öteki. (Michel)</p>

  <p class="normal1">Kamera şimdi uyku tulumunun ayakucuna yönelmişti. Mavimsi bir duman görülüyordu. Kamera sabır tüketecek kadar yavaş bir şekilde uyku tulumundan yukarı çıkıyordu.</p>

  <p class="normal1">“Gidelim.” (Rick)</p>

  <p class="normal1">“Burası en azından daha az pis kokuyor.” (Michel)</p>

  <p class="normal1">“Michel... hadi...”</p>

  <p class="normal1">“Hadi, yanında dur. <span class="ideitalik">Jackass</span> de. En azından elimizde bir şey olur.”</p>

  <p class="normal1">“Ben gidiyorum...”</p>

  <p class="normal1">“Hayır salak! Kalıyorsun!”</p>

  <p class="normal1">Kamera uyku tulumunun başucunda durdu. Burada görüntü dondu, karardı. Kırmızı harflerle şu metin belirdi:</p>

  <p class="indentmetin"> </p>

  <p class="indentmetin">Men in Black III</p>

  <p class="indentmetin"><span class="ideitalik">The Sequence</span></p>

  <p class="indentmetin">coming soon<sup class="calibre5"><a href="../Text/1_split_083.html#footnote-308-28" id="footnote-308-28-backlink">28</a></sup></p>

  <p class="indentmetin"> </p>

  <p class="normal1">Birkaç gün bekledim. Michel sık sık dışarı çıkıyor, cep telefonunu hep yanına alıyordu, daha bugün elime fırsat geçmişti – bu akşam restorana gitmeden az önce. Bahçede bisikletinin tekerleğini yapıştırırken odasına gittim.</p>

  <p class="normal1">Onun bildiğini sanmıştım. Bildiğini ummuştum, bildiğine bahse girerdim. Çok yarım yamalak bir şekilde, internete konulan görüntüler sayesinde her şeyi gördüğümü –her şeyin orada bittiğini– de ummuştum.</p>

  <p class="normal1">Ama durum böyle olmamıştı.</p>

  <p class="normal1">Birkaç saat önce geri kalanı görmüştüm.</p>
</body>
</html>