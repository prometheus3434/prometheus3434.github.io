<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<meta name="Adept.resource" value="urn:uuid:b9ae8016-8cb3-45b8-ac5a-456be7a3777d"/>
</head>

<body class="calibre">
  <h2 class="kitapickapak2" id="calibre_toc_18"><br class="calibre3"/>
  12</h2>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Serge ile Babette’in Dordogne’da her yıl çocuklarla gittikleri bir “ikinci ev”leri vardı. Onlar Fransa’yla ilgili her şeyin “eşsiz” olduğunu düşünenlerdendi: Kruvasanlardan <span class="ideitalik">camembert</span>’li<sup class="calibre5"><a href="../Text/1_split_063.html#footnote-308-8" id="footnote-308-8-backlink">8</a></sup> baston ekmeklere, Fransız otomobillerinden (kendileri de Peugeot’nun pahalı modellerinden birine biniyorlardı) Fransız şarkılarına, filmlerine... Ne var ki, Dordogne’daki yerel Fransa halkının Hollandalılara hepten uyuz olduklarını göz önünde bulundurmamışlardı. Pek çok ikinci evin duvarlarına boyayla Hollandalı karşıtı sloganlar yazılmıştı ama ağabeyime göre “dozu kaçmış laçka bir azınlığın” işiydi bu – ne de olsa dükkânlarda ve restoranlarda herkes onlara karşı nazikti.</p>

  <p class="normal1">“Eh... bu da kanıtlıyor” dedi Serge. “Tartışmalı bir durum yani.”</p>

  <p class="normal1">İlk kez bir yıl önce, üçümüz, İspanya’ya giderken uğramıştık oraya – ilk ve son kez, demişti Claire, üç gün sonra yolculuğumuza devam ederken. Ağabeyimle karısı onları ziyaret etmemiz gerektiği konusunda öyle ısrarcı olmaya başlamışlardı ki, bunu daha fazla ertelemek can sıkıcı olmaya başlamıştı.</p>

  <p class="normal1">Şahane bir şekilde bir tepenin üzerine yapılmış ev, ağaçlar arasına gizlenmişti; dalların arasından uzakta, vadide, Dordogne nehrinin kıvrımı parıldıyordu. Biz oradayken hava bunaltıcıydı, hiç esinti yoktu, hatta gölgede, insan sırtını arkadaki serin duvarlara yaklaştırsa bile sıcağa dayanmak mümkün değildi. Hollanda’da çok nadir görülen büyüklükte kocaman böcekler ve at sinekleri yaprakların arasında yüksek sesle vızıldıyorlardı, pencerelere sert bir şekilde, camları takırdatarak, çarparak uçuyorlardı.</p>

  <p class="normal1">Bizi, eve açık mutfak inşa eden “usta”yla, fırındaki “Madam”la ve Dordogne’un nehir kolunun kıyısında “yalnızca o bölgenin insanlarının gittiği çok sade bir restoran”ın sahibiyle tanıştırmışlardı. Serge beni herkese “<span class="ideitalik">Mon petit frère</span>”<sup class="calibre5"><a href="../Text/1_split_064.html#footnote-308-9" id="footnote-308-9-backlink">9</a></sup> diye tanıştırmıştı. Fransızlar arasında keyfi yerinde görünüyordu, aslında hepsi teker teker sade insanlardı, sade insanlar Hollanda’da uzmanlık alanıydı onun, burada niye olmasındı ki?</p>

  <p class="normal1">Farkına varamadığı şey ise tüm o sade insanların, paralı ve ikinci evi olan bu Hollandalıdan yani kendisinden hatırı sayılır biçimde para kazandıkları, bu yüzden de asgari nezaket kurallarına uymaya çalıştıklarıydı. “Çok hoşlar” demişti Serge. “Çok sadeler. Bunu Hollanda’nın neresinde bulabilirsin?” “Usta”nın, inşa ettiği açık mutfağın sundurması için kullanılacak bir parti yerli otantik kiremite fiyat verdikten sonra, verandanın fayansına yeşil bir moloz öbeği düşürdüğünü ya gözden kaçırıyordu ya da buna göz yumuyordu. Bununla da kalmıyordu. Fırındaki Madam, Serge <span class="ideitalik">petit frère</span>’ini tanıştırırken aslında diğer müşterileriyle ilgilenmek istiyor, müşteriler gözlerini çok şeyler ifade eden biçimde birbirlerine kırpıyor, bakışıyorlardı: Bu göz kırpmalar ve bakışlar, Hollandalıların rahatsızlık uyandıran tiksindiricilikleriyle ilgili her şeyi anlatıyordu. Restoranın şen şakrak sahibi masamızın yanına çömelerek, entrika çeviriyormuş gibi bir ses tonuyla, normalde salyangozlarını kimselere vermeyen bir köylüden o gün taze kabuksuz salyangozlar geldiğini, Serge ve özel “sempatik ailesi” için “özel bir fiyat” karşılığı sunabileceğini, başka hiçbir yerde bulamayacağımız bir tat bulacağımızı anlatıyordu. O esnada Fransız müşterilerin, bir porsiyon salyangozun yarı fiyatına, üzerinde <span class="ideitalik">relais du jour</span> yazan, üç yemekli ucuz bir günlük mönü almaları onu rahatsız etmiyordu. Restoranda şarap tatma konusuna ise hiç girmeyeceğim.</p>

  <p class="normal1">Claire’le ben üç gün kaldık. O üç günde çoğu Hollandalı yüzlerce yabancıyla beraber bir şato görmeye gittik; rehber bize dört direkli karyolaları ve berjerleri olan, sıcaktan kavrulan on iki odayı dolaştırmadan önce bir saat sırada beklemek zorunda kaldık. Geri kalan zamanı bunaltıcı bahçede oturarak geçirmiştik. Claire kitap okumaya çalışmıştı, bense kitabın kapağını açamayacak kadar sıcaktan bunalmıştım, sayfaların beyaz rengi insanın gözlerini acıtıyordu – ama hiçbir şey yapmadan oturmak da çok zordu: Serge ise hep bir şeylerle meşguldü, evde de kimseye ihtiyaç duymadan tek başına yaptığı şeyler oluyordu. “Burada evinle kendin uğraşınca sana saygı duyuyorlar” demişti. “Fark ediyorsun.” Bu şekilde, kiremit dolu el arabasıyla bin beş yüz metre ötedeki otoyola kırk kez gidip gelerek, kiremitleri inşaat halindeki mutfağa teslim edip ter dökmüştü. Bir saniye boş durmamıştı, kendi işini kendi görmesi sayesinde ustanın ücretli saatlerinin önemli bir kısmını cebe atmıştı.</p>

  <p class="normal1">Şöminenin odununu da kendi kesmişti, bazen her şey seçim kampanyası için çekilmiş bir fotoğrafa benziyordu: Serge Lohman, halkın adayı, el arabası, testere ve kalın tahta parçalarıyla, herkes gibi sıradan bir adam, tek farkı çok az adamın gücünün yeteceği Dordogne’da ikinci bir evdi. Belki de, kendi deyimiyle “arazi”sine asla kamera ekibi kabul etmemesinin belli başlı nedeni buydu. “Burası benim kendi yerim” demişti. “Kendime ve aileme özel. Kimsenin görmesine gerek yok.”</p>

  <p class="normal1">Kiremit taşımıyor ya da tahta kesmiyorsa böğürtlen veya frenküzümü topluyordu. Babette bu böğürtlen ve frenküzümlerinden reçel yapıyordu. Kafasında bir tülbentle, günlerce bu sıcak, tatlı kokulu sıvıları yüzlerce kavanoza bölüştürüyordu. Claire’in “Yardım edebilir miyim?” diye sormaktan başka yapabileceği bir şey yoktu, bense kiremitler konusunda Serge’ye yardım etmeye zorunlu hissediyordum kendimi. El arabasıyla yedi kez gidip geldikten sonra “Yardım ister misin?” diye sormuştum. “Hayır demem!” diye yanıtlamıştı.</p>

  <p class="normal1">Akşamleyin yatakta nihayet yalnız kalabildiğimiz ve birbirimize sokulabildiğimiz –fazla yakına değil ama, zira hava çok sıcaktı– zaman Claire “Buradan ne zaman gideceğiz?” diye sormuştu. Parmakları böğürtlenden mavileşmişti, aynı renk daha koyu tonlarıyla saçında ve yanaklarında da lekeler halinde bulunuyordu.</p>

  <p class="normal1">“Yarın” demiştim. “Hayır, yani öbür gün demek istedim.”</p>

  <p class="normal1">Son akşamımızda Serge ile Babette bazı arkadaş ve tanıdıklarını bahçeye yemek yemeye çağırmıştı. Hepsi Hollandalı arkadaş ve tanıdıklardı, aralarında hiç Fransız yoktu ve hepsinin civarda ikinci bir evleri vardı. “Merak etmeyin” demişti Serge. “Yalnızca küçük bir grup. Hepsi de hoş insanlar, gerçekten.”</p>

  <p class="normal1">Üçümüzü saymazsak, on yedi Hollandalı, ellerinde bardakları ve tabaklarıyla akşam bahçedeydi. Biraz yaşlıca bir aktris (Claire’in bana ertesi sabah anlattığı üzere “işsiz ve kocasız”), yanında getirdiği yarım litrelik Vittel şişeleriyle sudan başka bir şey içmeyen sıska bir emekli koreograf ve hiç durmadan birbirlerinin başının etini yiyen homoseksüel bir yazar çift vardı.</p>

  <p class="normal1">Babette salataları, Fransız peynirlerini, sosisleri ve baston ekmekleri masaya açık büfe olarak sıralamıştı. Bu esnada Serge ızgarayla ilgileniyordu, kırmızı beyaz pötikare bir önlük bağlamış, hamburgerleri ve şişlere geçirilmiş et, kırmızı biber ve soğanları ızgarada pişiriyordu. Yemekten birkaç saat önce küçük bir grupla bana “İyi bir ızgaranın sırrı iyi ateştir” diye anlatıyordu. “Gerisi çocuk oyuncağı.” Kuru dal toplama görevi bana verilmişti. Serge normalden fazla içiyordu, mangalın yanına çimlerin arasına büyük bir şarap şişesi koymuştu, belki de akşamın başarısıyla ilgili belli etmek istemediği kadar gergindi. “Hollanda’da şimdi herkes oturmuş, et suyuna patates yiyordur” dedi. “Düşünmeye bile gerek yok, öyle değil mi? Ama hayat dediğin o değil, bu!” Et bıçağıyla bahçeyi bunaltıcı röntgencilerden koruyan ağaç ve çalıları işaret ediyordu.</p>

  <p class="normal1">O akşam konuştuğum tüm Hollandalıların az çok benzer hikâyeleri vardı ve bunları aynı sözcüklerle ifade ediyorlardı. Para sıkıntısı veya diğer yükümlülükler yüzünden Hollanda’da kalan vatandaşlarını kıskandıkları söylenemezdi. Kendi deyimiyle “zayıflama sektörü”nde yıllarca çalışan bir kadın “Fransa’da kral gibi yaşıyoruz” demişti. Önce espri yaptığını sanmıştım, ta ki bu cümleyi olanca ciddiyetiyle söylediğini fark edene dek, sanki tamamen kendi kendine düşünüp bulmuş gibi.</p>

  <p class="normal1">Etrafıma, Serge’nin bahçede stratejik yerlere koyduğu çeşitli bahçe mumları ile fenerlerin altın sarısı parlaklığıyla aydınlatılmış, ellerinde şarap kadehleri tutan siluetlere bakarken, on beş yirmi yıl öncesinin bir televizyon reklamındaki yaşlı aktörün sesini duydum: “Evet, gerçekten Fransa’da kral gibi yaşanabilir. İyi bir kadeh konyak ve gerçek Fransız peynirleriyle...”</p>

  <p class="normal1">Burnuma yine Boursin kokusu geldi, sanki o an birisi tüm Fransız peynir müsveddeleri içinde bu en pis kokulusunu ekmeğin üzerine sürmüş, burnumun dibine uzatmıştı. Ağabeyimle karısının verdikleri bahçe partisini ancak eski, yıllanmış ve zamanı geçmiş bir reklam filmi gibi görmemin sebebi, Boursin ve pis kokusuna maruz kalmamdı: Herkesin Fransızlara özendiği ama Fransızların yokluklarıyla ışıldadığı burada, Dordogne’un göbeğinde, hiçbir Fransız peynirinin yanına yaklaşamadığı bir taklit peynire ait yirmi yıl öncesinin reklam filmi.</p>

  <p class="normal1">Hollandalı karşıtı sloganlar karşısında hepsi omuz silkiyordu. İşsiz aktris “Haylazlar!” demiş, sonsuza kadar Dordogne’da yerleşmek için her şeyini satan bir reklam ajansının metin yazarı ise, bu sloganların, karavanlarının tüm yiyecek ihtiyacını evden getiren ve yerel dükkânlardan tek kuruşluk alışveriş etmeyen Hollandalı kampçılara yönelik olduğunu iddia etmişti.</p>

  <p class="normal1">“Biz böyle değiliz” demişti metin yazarı. “Restoranlarında yemek yiyoruz, kafelerinde Pernod içiyoruz, gazetelerini okuyoruz. Serge ve diğerleri olmasa, birçok tesisatçı ve muslukçu çoktandır işsiz oturuyor olurdu.”</p>

  <p class="normal1">“Bağbozumcuları saymıyoruz bile!” dedi Serge ve kadehini havaya kaldırdı. “Şerefe!”</p>

  <p class="normal1">Arkalarda, bahçenin karanlık kısmındaki çalılıkların hemen yanında, sıska koreograf, yazar çiftten genç olanıyla öpüşüyordu. Birinin elinin ötekinin gömleğinin altında kaybolduğunu görünce bakışlarımı çevirdim.</p>

  <p class="normal1">“O sloganları yazanlar ya işi slogan yazmakla bırakmazlarsa?” diye geçirdim içimden. Bu ödlek çeteyi kovalamak için belki de çok insana ihtiyaç yoktu. Hollandalılar gerçek şiddetle karşılaştıklarında altlarına kaçırıverirler. Birkaç pencereyi indirmekle işe başlayabilirlerdi, bunun faydası olmazsa birkaç yazlığı ateşe verebilirlerdi. Daha fazlası değil, zira nihai amaç bu evlerin yeniden asıl sahiplerine geçmesiydi: Tavan yapmış ev fiyatları yüzünden yıllarca aileleriyle beraber yaşamak zorunda kalan genç, Fransız, yeni evli çiftler vardı. Hollandalılar ev piyasasını yerel halk için tamamen mahvetmişlerdi, yıkıntı evler için bile astronomik fiyatlar ödeniyordu. Harabeler, yılın büyük bir kısmı boş bırakılmak üzere, nispeten ucuz Fransız ustaların yardımıyla yenileniyordu. İyi tarafından bakıldığında, bu kadar az olay olması, yerli halkın boyayla slogan yazmakla kalması bir mucizeydi.</p>

  <p class="normal1">Gözlerimi çimenlere çevirdim. Bu esnada birisi Edith Piaf’ın CD’sini koymuştu. Babette parti için geniş, siyah, içini gösteren bir elbise giymişti, “<span class="ideitalik">Non, je ne regrette rien...</span>” sözleri eşliğinde sarsak, çakırkeyif dans hareketleri yapıyordu. “Pencereleri indirmek ve evleri yakmak istenen sonucu vermediğinde, mücadeleyi bir adım ileri taşımak gerekiyor” diye geçirdim içimden. Daha ucuz bir bağbozumcusu tanıdığın numarasıyla –daha sonra mısır tarlasında bir yerlerde pataklamak üzere– salak Hollandalıyı evden çıkararak tuzağa düşürebilirlerdi – ama öyle uyduruk bir sopa çekmek değil, hayır, esaslı bir şekilde, beyzbol sopası veya harman küreğiyle.</p>

  <p class="normal1">Yol sapağında yalnız başına, içi baston ekmek ve kırmızı şarap dolu alışveriş torbasıyla süpermarketten dönen bir tanesini gören olursa, arabanın yönünü ani bir manevrayla birden değiştirebilirdi. Neredeyse kazara. Sonradan hep “Birdenbire kaputun üstüne çıktı” denir – ya da hiçbir şey söylenmez, Hollandalıyı araba çarpmış bir yaban tavşanı gibi yolun kenarında ölüme terk eder, eve gelince de tampon ve çamurluktaki izleri yıkayarak yok ederler. Mesaj yerine ulaşana dek her yol mübahtı: “Buraya ait değilsiniz! Kendi ülkenize defolun! Baston ekmek, peynir ve kırmızı şaraplı Fransa özentiliğini gidin kendi ülkenizde yapın, burada değil!”</p>

  <p class="normal1">“Paul!.. Paul!..” Dalgalanan elbisesi neredeyse bahçe mumuna değecek Babette çimenlerin ortasından, kollarını bana doğru açmıştı. Hoparlörlerden “Milord” gümbürdüyordu. Dans etmek. Çimenlerde ağabeyimin karısıyla dans etmek. Fransa’da kral gibi olmak. Etrafıma bakındım, Claire’i peynirlerin olduğu masada gördüm – aynı anda o da beni gördü.</p>

  <p class="normal1">İşsiz aktrisle sohbet ediyordu, bana çaresizce baktı. Hollanda’daki partilerde bu bakış “Lütfen eve gidelim artık” anlamına geliyordu. Ama eve gidemezdik, her şeyi sonuna kadar yaşamaya mahkûm olmuştuk. Yarın. Yarın gidebilirdik. Claire’in bakışları şimdi yalnızca, yardım et, diyordu.</p>

  <p class="normal1">Yengeme, şimdi olmaz, ama biraz sonra mutlaka seninle çimenlerde dans edeceğim, anlamına gelen bir el işareti yapıp peynir masasına yöneldim. “<span class="ideitalik">Allez souriez, Milord!.. Chantez, Milord!</span>” diyordu Edith Piaf. Tabii ki Dordogne’da ikinci evleri bulunan o yüzlerce Hollandalı arasında her zaman laftan anlamaz tipler bulunuyor, diye düşündüm. Kafasını kuma gömen, burada istenmeyen yabancı olduklarını anlamamakta direnen tipler. Bunlar rahatsızlığın kaynağının başka olduğuna işaret eden tüm bariz belirtilere rağmen, her şeyin “bir avuç mıymıntı”nın işi olduğuna inanıyordu, indirilen pencereler, yangınlar, pataklanan, arabayla ezilen Hollandalılar. Belki de bu inatçı keçileri rüyadan uyandırmak daha zordu.</p>

  <p class="metin"><span class="ideitalik">Straw Dogs</span>’u, <span class="ideitalik">Deliverance</span>’ı<sup class="calibre5"><a href="../Text/1_split_065.html#footnote-308-10" id="footnote-308-10-backlink">10</a></sup> düşündüm, bunlar bana hep kırsal kesimi düşündüren filmlerdi, ama burada, Dordogne’da, ağabeyimle karısının, kendi deyimleriyle “Fransız cenneti”ni yarattıkları tepenin üzerinde, normalden daha sık aklıma geliyordu<span class="ideitalik">. Straw Dogs</span>’da kasabanın yerlilerinin, İskoç köyünde güzel bir ev satın aldıklarını sanan köyün yeni sakinlerine başlangıçta küçük tacizlerle başlayan ziyaretleri korkunç bir intikama dönüşür. <span class="ideitalik">Deliverance</span>’ta bir grup şehirlinin kano gezintisini dehşete çevirenler, Amerikalı köylülerdir. Tecavüz ve cinayet her iki filmde de bol bol kullanılmıştır.</p>

  <p class="normal1">Aktris konuşmaya başlamadan önce beni tepeden tırnağa süzdü. “Eşiniz bana yarın aramızdan ayrılacağınızı söyledi.” Sesinde, diyet koladaki tatlandırıcı ya da diyabetikler için üretilen bonbonların içinde kullanılan ve paketinde yazdığına göre şişmanlatmayan dolgu maddeleri gibi yapmacık bir tatlılık vardı. Claire’e baktım, gözlerini yıldızlarla kaplı gökyüzüne çevirmişti. “İspanya’ya devam edeceğiz.”</p>

  <p class="metin"><span class="ideitalik">Straw Dogs</span>’da en sevdiğim sahnelerden biri aklıma geldi. Birkaç sarhoş Fransız usta, sesin sahibini bir samanlığa götürse bu yapmacık ses nasıl çıkardı? Duvar ustaları bir kadınla yalnızca duvarları ayakta olan yıkık bir ev arasındaki farkı anlayamayacak kadar sarhoş olsalar. Ustalar yarım kalan “tamirat”a başladıkları an, o yapmacık cümleler hâlâ kadının ağzından dökülür müydü? Yoksa sesi tabaka tabaka soyuldukça kendine mi gelirdi?</p>

  <p class="normal1">O anda bahçenin ucunda bir patırtı koptu, koreografın yazar çiftten genç olanını ellediği çalıların olduğu karanlık ucu değildi bu, eve yakın olan, otoyola çıkan patikanın olduğu taraftı.</p>

  <p class="normal1">Dört beş adam vardı. Fransız olduklarını hemen anladım, nasıl bu kadar kolay olduğunu söylememse zor: Belki de kıyafetlerindendi, biraz kasabalı gibi, yarı pejmürde ve özensiz, burada Fransızlara özenen Hollandalıların kıyafetleri gibi. Adamlardan biri omzuna av tüfeği asmıştı.</p>

  <p class="normal1">Belki de çocuklar gerçekten bir şey söylemişlerdi ya da aslında partiden ayrılıp “köye gitmek” için izin istemişlerdi, oğlumuz Michel’in ertesi sabah söylediği gibi. Diğer taraftan son birkaç saat içinde onları özlediğim söylenemezdi. Serge’nin kızı Valerie akşamın büyük kısmını mutfakta televizyonun karşısında geçirmişti, biraz sonra muhtemelen bize iyi geceler dilemeye gelecek, amcası Paul’ü de iki yanağından öpecekti.</p>

  <p class="normal1">Michel iki Fransızın arasında duruyordu, kafasını eğmişti, bu yaz omuzlarına kadar uzattığı siyah saçları pırasa gibiydi, iki adamdan biri onu kolundan sıkı sıkıya tutmuştu. Serge’nin oğlu Rick’i de, koluna giren Fransızlardan biri, sanki tehlike arz etmiyormuş gibi tek eliyle biraz daha gevşek biçimde tutuyordu.</p>

  <p class="normal1">Asıl kontrol altında tutulması gereken, oluklu sacdan çatılı okul binası için kurulan destek programı ve yeni ailesi sayesinde Hollanda’da mola verip, sonra Dordogne’da Hollandalıların arasına düşen Burkina Faso’lu evlatlık oğul Beau’ydu. Tekme atıyor, vuruyordu; diğer iki Fransız kollarını kıvırıp sırtında birleştirmişler, en sonunda da, yüzü ağabeyimin bahçesinin çimlerine gelecek şekilde yere yatırmışlardı.</p>

  <p class="normal1">“<span class="ideitalik">Messieurs!.. Messieurs!..</span>”<sup class="calibre5"><a href="../Text/1_split_066.html#footnote-308-11" id="footnote-308-11-backlink">11</a></sup> diye seslendiğini duydum Serge’nin, büyük adımlarla gruba doğru ilerliyordu. Yörenin kırmızı şarabını kafaya dikip bitirdiğinden, düzgün yürümekte zorlanıyordu. “<span class="ideitalik">Messieurs! Qu’est-ce qu’il se passe?</span>”<sup class="calibre5"><a href="../Text/1_split_067.html#footnote-308-12" id="footnote-308-12-backlink">12</a></sup></p>
</body>
</html>