<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<meta name="Adept.resource" value="urn:uuid:b9ae8016-8cb3-45b8-ac5a-456be7a3777d"/>
</head>

<body class="calibre">
  <h2 class="kitapickapak2" id="calibre_toc_39"><br class="calibre3"/>
  33</h2>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Geriye baktığımda, o pazar günü varılabilecek en yüksek noktaya varmıştık. Yeni “ben”in etrafında kuşkuya yer yoktu. Hayat daha dengeli, daha sessizdi, sanki herkesin konuştuğunu, el kol hareketleri yaptığını gördüğüm ama kimsenin ne konuştuğunu anlayamadığım bir partideydim. Tepelere çıkıp dibe inmek yoktu artık. Bir şeyler yok olmuştu. Bazen insanların koku ve tat alma duyularını kaybettiğini duyarız: Bu insanlar için bir tabak leziz yemek hiçbir şey ifade etmez. Ben de hayatı böyle görüyordum, soğumaya bırakılmış bir tabak sıcak yemek gibi. Ölmemek için yemem gerektiğini biliyordum ama artık iştahım kalmamıştı.</p>

  <p class="normal1">Bir kaç hafta sonra o pazar gününün öforisini geri getirmek için son bir girişimde bulundum. Michel yeni yatmıştı. Claire’le beraber kanepede uzanmış, Amerika’da idam cezalarıyla ilgili bir program izliyorduk. Kanepemiz genişti, biraz itişip yerleşmeyle yan yana sığabilmiştik. Yan yana uzandığımız için yüzüne bakmak zorunda kalmamıştım.</p>

  <p class="normal1">“Düşünüyordum da” dedim. “Şimdi çocuk sahibi olmak istesek, bebek doğduğunda Michel beş yaşında olacak.”</p>

  <p class="normal1">“Bunu ben de düşündüm” dedi Claire. “İyi bir fikir değil. Sahip olduklarımızla mutlu olmamız gerekiyor.”</p>

  <p class="normal1">Karımın sıcaklığını hissediyordum, omuzlarını saran kollarımla onu bir an sıktım. Okul psikologuyla yaptığım konuşmayı düşünüyordum.</p>

  <p class="normal1">Sana amniyosentez yapılmış mıydı?</p>

  <p class="normal1">Olabildiğince kayıtsız bir şekilde sorabilirdim. Dezavantajı, bunu sorduğumda gözlerini göremeyecek olmamdı. Bir avantaj ve bir dezavantaj.</p>

  <p class="normal1">Sonra mutluluğumuzu düşündüm. Mutlu ailemizi. Sahip olduğuyla mutlu olmasını bilmesi gereken mutlu ailemizi.</p>

  <p class="normal1">“Bu hafta sonu bir yerlere gidelim mi?” dedim. “Bungalov kiralayalım ya da öyle bir şey. Yalnızca üçümüz.”</p>
</body>
</html>