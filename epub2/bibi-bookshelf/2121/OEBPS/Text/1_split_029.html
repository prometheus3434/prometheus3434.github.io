<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<meta name="Adept.resource" value="urn:uuid:b9ae8016-8cb3-45b8-ac5a-456be7a3777d"/>
</head>

<body class="calibre">
  <h2 class="kitapickapak2" id="calibre_toc_30"><br class="calibre3"/>
  24</h2>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Restoranın bahçesinde, yine susmuş, birbirimize bakıyorduk. Michel cep telefonunun kapağını birkaç kez aşağı yukarı kaydırmış, sonra montunun cebine koymuştu.</p>

  <p class="normal1">“Michel...” diye başladım.</p>

  <p class="normal1">Bana bakmıyordu, başını yan tarafa, karanlık parka doğru çevirmişti; yüzü de karanlıktaydı. “Vaktim yok” dedi. “Gitmem lazım.”</p>

  <p class="normal1">“Michel. Neden bana hiçbir şey anlatmadın? O zaman. Fırsatın varken?”</p>

  <p class="normal1">Parmaklarıyla burnunu ovuşturdu, beyaz spor pabuçlarıyla çakılları eşeliyordu, omuz silkti.</p>

  <p class="normal1">“Michel?”</p>

  <p class="normal1">Yere bakıyordu. “Bir şey değişmezdi” dedi.</p>

  <p class="normal1">Bir an olabileceğim baba modelini düşündüm, “Çok şey değişirdi!” diyen. Uyarıcı konuşmalar için çok geçti, o tren çoktan kaçmıştı: Eskide kalmıştı, güvenlik kamerası görüntülerinin gösterildiği akşam, odasında. Hatta belki daha da eski.</p>

  <p class="normal1">Birkaç gün önce, Serge’nin restoranda sözleşmek üzere beni aramasından kısa süre sonra, <span class="ideitalik">Failler Aranıyor</span>’un o bölümünü internette bir kez daha izlemiştim. Bunun fena bir fikir olmayacağını, böylece akşam yemeğine daha hazırlıklı gidebileceğimi düşünmüştüm.</p>

  <p class="normal1">“Konuşmamız lazım” demişti Serge.</p>

  <p class="normal1">“Ne konuda?” diye yanıtlamıştım. Hiçbir şeyden haberim yokmuş rolü yapıyordum, en iyisi bu, diye düşünmüştüm.</p>

  <p class="normal1">Hattın diğer ucunda ağabeyim derin bir nefes aldı.</p>

  <p class="normal1">“Bunu sana şimdi söylememem gerektiğini düşünüyorum” dedi.</p>

  <p class="normal1">“Babette biliyor mu?” diye sordum bu kez.</p>

  <p class="normal1">“Evet. Bu yüzden dördümüzün konuşmasını istiyorum. Dördümüzü de ilgilendiriyor. Çocuklarla ilgili.”</p>

  <p class="normal1">Claire’in bilip bilmediğini sormadığını fark etmiştim. Belli ki bildiğini kabul ediyordu – ya da önemsemiyordu. Sonra restoranın adını söyledi, onu tanıdıkları restoran; masa almak için yedi aylık bekleme listesinin bizim için sorun olmayacağını söylemişti.</p>

  <p class="normal1">Bisikletine binip gitmek için acele eden oğluma bakarken, “Claire biliyor muydu?” diye düşünüyordum.</p>

  <p class="normal1">“Michel, bekle” dedim. Konuşmamız gerek, derdi diğer baba, olmadığım baba.</p>

  <p class="normal1">Güvenlik kamerası görüntülerini, büro lambasıyla çöp poşetlerini ekranda görünmeyen bir evsize atan kahkahalar içindeki gençleri yeniden izledim. Patlayan benzin buharı parlıyor, gençler hemen oradan sıvışıyor, aranabilecek telefon numaraları – oturduğunuz şehirde bağlantı kurabileceğiniz polis.</p>

  <p class="normal1">Bir kez daha, özellikle de benzin bidonuyla, artık çakmak olduğunu bildiğim bir şeyi fırlattıkları son kısmı izledim. Zippo’ydu, kapaklı bir çakmak, kapağını kapatınca ateşin hemen söndüğü türlerden. İkisi de sigara içmeyen bu gençlerin çakmakla ne işi vardı? Bazı soruları sormamıştım, her şeyi bilmek gerektiğini düşünmediğim için, bilgisizliğe duyulan büyük ihtiyaçtan ötürü de denebilir – ama bunu bilmek istiyordum. “Sigara yakmak için” diye yanıtlamıştı Michel tereddüt etmeden. “Kızlar” diye eklemişti, ben ona şaşkın halde bakınca. “Kızlar çakmak soruyorlar, ot ya da Marlboro Light içmek için, cebinde çakmağın yoksa fırsatı kaçırıyorsun.”</p>

  <p class="normal1">Dediğim gibi son kısmı iki kez izlemiştim. Parlamadan sonra gençler cam kapıdan kayboluyorlar. Kapının yavaşça kilide oturduğu görülüyor, orada görüntü kesiliyor.</p>

  <p class="normal1">İkinci kez izlerken daha önce dikkatimi çekmeyen bir şeyi gördüm aniden. Michel ve Rick’in kapıda kayboldukları ana geri tıkladım. Kapının kapanmasından itibaren görüntüleri <span class="ideitalik">slow</span><sup class="calibre5"><a href="../Text/1_split_075.html#footnote-308-20" id="footnote-308-20-backlink">20</a></sup> modda izledim, sonra daha da yavaş, sahne sahne.</p>

  <p class="normal1">Gözlediğim fiziksel farklılıkları tarif etmeme gerek var mı? Zaten kendilerini belli ediyorlar bence. Güvenlik kamerası görüntülerinin son sahnesini tamamen durdurduğum an güm güm atan bir kalp, kuru dudaklar ve dil, kafanın içinde, arka tarafta, kemik veya kıkırdağın olmadığı ve kafatasının başladığı boşluk alanında, ucu son boyun omuruna saplanmış bir buz sarkıtı.</p>

  <p class="normal1">Orada, sağ altta: Beyaz bir şeyler. Herkes en kötüsünü geride bıraktığımızı düşündüğü için ilk bakışta kimsenin dikkatini çekmeyen beyaz bir şeyler. Lamba, çöp poşetleri, benzin bidonu... Parmak sallayıp kınama sözcükleri söyleme zamanıydı: gençlik, dünya, savunmasızlık, cinayet, video klipler, bilgisayar oyunları, çalışma kampları, daha sert cezalar, idam cezası...</p>

  <p class="normal1">Görüntü donmuştu, beyaz şeye bakıyordum. Dışarısı tamamen karanlıktı, kapının camına bankamatiğin içinin bir kısmının yansıdığı görülüyordu: gri fayans döşeme, ekranı ve düğmeleriyle otomat, markası ve sanırım bankamatiğin ait olduğu bankanın logosu.</p>

  <p class="normal1">Teoride bu beyaz şey bir yansıma olabilirdi, floresanın bankamatiğin içinde bulunan bir objenin üzerindeki yansıması – belki de gençlerin evsize attığı eşyalardan biri.</p>

  <p class="normal1">Öte yandan bu tamamen bir varsayımdı. Beyaz şey dışarıdaydı, dışarıdan, sokaktan görüntüye girmişti. Rastgele bir izleyici bunu asla fark edemezdi, hele de <span class="ideitalik">Failler Aranıyor</span> programındaki görüntülerde. Görüntüleri durdurup, benim yaptığım gibi teker teker incelemek gerekiyordu, ki bu da yetmezdi...</p>

  <p class="normal1">Ne gördüğünüzü bilmeniz gerekiyordu. Ancak o zaman bir anlam kazanıyordu. Gördüğüm şeyin ne olduğunu bildiğimden emindim, çünkü beyaz şeyin ne olduğunu hemen anlamıştım. Tam Ekran’a tıkladım. Görüntü şimdi büyümüştü ama bariz bir şekilde daha bulanık ve biçimsiz hale gelmişti. Michelangelo Antonioni’nin yönettiği ve başroldeki fotoğrafçının bir fotoğrafı büyüttüğünde çalıların dibinde bir silahın yattığını gördüğü <span class="ideitalik">Blowup</span><sup class="calibre5"><a href="../Text/1_split_076.html#footnote-308-21" id="footnote-308-21-backlink">21</a></sup> filmi gelmişti aklıma: Sonradan silahın bir cinayette kullanıldığı anlaşılıyordu. Ama burada bilgisayarda görüntüyü büyütmenin hiç anlamı yoktu. Küçült’e tıkladım ve masamda duran büyüteci aldım.</p>

  <p class="normal1">Büyüteçte mesele mesafeyi doğru ayarlamaktı. Görüntüye yaklaştıkça ya da uzaklaştıkça görüntü netleşiyordu. Netleşiyor ve büyüyordu.</p>

  <p class="normal1">İlk defasında net olarak gördüğüm şey şimdi daha net ve daha büyük olarak teyit edilmiş oluyordu. Binlerce insanın giydiği türden beyaz bir spor pabuç; oğlum ve yeğenim gibi binlerce insan.</p>

  <p class="normal1">Çok kısa düşündüm, saniyenin onda biri kadar bile değil: Bir spor pabuç belki de on binlerce spor pabuç giyen kişiye işaret ediyordu ama tam tersi şekilde on binlerce spor pabucu spor pabuç giyen belirli bir kişiye indirgemek zordu.</p>

  <p class="normal1">Hayır, bu öyle uzun uzun düşündüğüm bir şey değildi. Mesele bankamatiğin cam kapısının dışındaki beyaz spor pabuçların ne ifade ettiğiydi. Daha doğrusu, ifade ettikleri.</p>

  <p class="normal1">Büyüteçle uzaktan yakından bir kez daha dikkatlice baktım. Daha yakından bakıldığında spor pabucun üzerinde hafif bir leke görülüyordu, dışarıda sokağın karaltısı burada bir nebze hafifliyordu. Bu muhtemelen bir bacaktı, görüntüye giren spor pabuçlu kişinin pantolonunun paçasıydı.</p>

  <p class="normal1">Geri gelmişlerdi. Çıkarılacak ilk anlam buydu. İkinci anlam, polisin, <span class="ideitalik">Failler Aranıyor</span> programının yapımcılarıyla anlaşmadan, bu son görüntülerin yayınlanmamasına karar verdiğiydi.</p>

  <p class="normal1">Elbette her şey mümkündü. Elbette spor pabuç Michel veya Rick’ten başka birine, iki genç bankamatiği terk ettikten otuz saniye sonra oradan tesadüfen geçen bir yayaya ait olabilirdi. Ama bu pek de olanaklı görünmüyordu. Gecenin o saatinde, o sokakta, bir banliyöde. Ayrıca böyle bir durumda bu yaya gençleri görmüş olabilecek bir tanık olacaktı. Polisin programda kendisine başvurması için çağrı yaptığı önemli bir tanık.</p>

  <p class="normal1">İyi bakılırsa, beyaz spor pabucun yalnızca bir açıklaması olabilirdi: Benim de hemen teslim olduğum o tek açıklama (spor pabuca büyüteçle zumlamak ve sonuç çıkarmak toplamda birkaç saniyeden kısa sürmüştü aslında): Geri gelmişlerdi. Michel ve Rick neye sebebiyet verdiklerini kendi gözleriyle görmek için geri gelmişlerdi.</p>

  <p class="normal1">Her şey, çok can sıkıcı olmanın ötesinde, tedirgin ediciydi. İşin ürkütücü yanı, görüntülerin <span class="ideitalik">Failler Aranıyor</span> programından çıkarılmasıydı. Görüntülerin gösterilmemesi için ne sebep olabilir diye düşünmeye başladım. Belki de Michel ya da Rick’in (ya da her ikisinin de) daha kolay tanınmalarını sağlayacak bir şey vardı. Ama bu, o görüntülerin özellikle yayınlanması için bir sebep olmaz mıydı?</p>

  <p class="normal1">“Peki ya görüntüler önemsizse?” diye düşündüm üç saniye boyunca ümitle. İzleyicinin dikkat etmediği önemsiz bir ekleme. Hayır, diye fikrimi değiştirdim hemen. Önemsiz olamazdı. Yalnızca geri gelmiş olmaları bile görüntülerin öylece çıkarılamayacağı kadar önem taşıyordu.</p>

  <p class="normal1">Yani görülecek bir şeyler vardı, televizyon izleyicisi görmese de önemli bir şeyler: Yalnızca polisle faillerin bildiği bir şeyler.</p>

  <p class="normal1">Hepimiz bir yerlerde, polisin soruşturmalarla ilgili olarak, hangi cinayet aracının kullanıldığı, katilin arkasında veya kurbanında bir işaret bırakıp bırakmadığı gibi bazı gerçekleri kamuoyundan gizlediğini okumuşuzdur. Kaçıkların suçu üstlenmelerinin –veya taklit etmelerinin– önüne geçmek içinmiş bu.</p>

  <p class="normal1">Son haftalarda ilk olarak Michel ve Rick’in güvenlik kamerasının kaydettiği görüntüleri izleyip izlemediklerini merak etmiştim. <span class="ideitalik">Failler Aranıyor</span> programının yayınlandığı akşam Michel’e bunu söylemiş, bir güvenlik kamerasının onları kaydettiğini ama tanınmadıklarını anlatmıştım. Şu anda endişelenecek bir durum olmadığını da eklemiştim. Sonraki günlerde güvenlik kamerası konusunu açmamıştık. Oğlumla aramızdaki sırrı yeniden kurcalamamak adına artık bu konuyla ilgili hiçbir şey konuşmamanın en iyisi olduğunu düşünüyordum.</p>

  <p class="normal1">Tüm bunların unutulacağını, zamanla ilginin azalacağını, insanların başka, daha yeni haberlerin cazibesine kapılacağını ve patlayan benzin bidonunun toplumsal hafızadan silineceğini umuyordum. Bir yerlerde savaş çıkacaktı, saldırı belki de daha iyiydi, insanların endişeyle izleyecekleri pek çok ölü, masum kurbanlar olacaktı. Ambulanslar, raydan çıkmış trenler ya da metro vagonlarından arta kalan çelik yığınları, on katlı bir binanın havaya uçmuş ön cephesi – bankamatikteki evsiz ancak bu şekilde unutulabilirdi, bir olay, büyük olayların arasında küçük bir olay olarak.</p>

  <p class="normal1">İlk haftalarda bunu umuyordum. Haber tazeliğini yitirirdi, belki bir aydan fazla sürecekti ama altı ayı geçmezdi – ya da her halükârda bir yıl. Polis de bu süre zarfında daha başka, acil olaylarla meşgul olurdu. Soruşturmacıların sayısı giderek azalırdı ve geriye kalan tek soruşturmacı da yıllardır çözülemeyen suçları soruşturan türden olurdu, hayal mi kuruyordum: Bu yalnızca televizyon dizilerinde olurdu.</p>

  <p class="normal1">O altı aydan sonra, o yıl geçtikten sonra, mutlu bir aile olarak yaşantımıza devam edebilirdik. Bir yerlerde bunun izi kalırdı ama bu iz mutluluğumuza engel olmazdı. Bu esnada olabildiğince normal yaşardım. Normal şeyler yapardım. Ara sıra dışarıda yemek yer, sinemaya, Michel’le futbol maçına giderdim. Masada, akşamları yemek sırasında, karımı özellikle izliyordum. Davranışlarında en küçük bir değişiklik aradım, güvenlik kamerasının görüntüleriyle mutlu ailemiz arasında bir ilişki olduğundan kuşku duyduğuna işaret edebilecek bir şey.</p>

  <p class="normal1">“Ne oldu?” diye sordu bir akşam; belli ki izlemeye kendimi fena kaptırmıştım. “Ne bakıyorsun?”</p>

  <p class="normal1">“Hiç” demiştim. “Bakıyor muyum?”</p>

  <p class="normal1">Claire gülmüştü; elini benimkinin üstüne koyup hafifçe parmaklarımı sıkmıştı.</p>

  <p class="normal1">Böyle anlarda hep korkar, oğluma bakmaktan kaçınırdım. Anlaşmalı bakışlar istemiyordum, ona göz kırpmak ya da başka bir şekilde hep bir sırrı paylaşacağımızı belli etmek de istemiyordum. Normal davranmak istiyordum. Paylaşılan bir sır Claire –annesi, karım– karşısında bize üstünlük verecekti. Onu dışarıda bırakacaktık, bu da ailemizin mutluluğu için bankamatik olayından daha büyük bir tehdit oluşturacaktı.</p>

  <p class="normal1">Ortada anlaşmalı bakışlar (göz kırpmalar) olmazsa sır da olmazdı bana göre. Belki bankamatikte olanları zihnimizden atmamız güç olacaktı ama zaman geçtikçe her şey kendiliğinden unutulacaktı – tıpkı diğerleri için de olduğu gibi. Ama asıl unutmamız gereken sırdı. Ve bir an önce unutmaya başlamak gerekiyordu.</p>
</body>
</html>