<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<meta name="Adept.resource" value="urn:uuid:b9ae8016-8cb3-45b8-ac5a-456be7a3777d"/>
</head>

<body class="calibre">
  <h2 class="kitapickapak2" id="calibre_toc_29"><br class="calibre3"/>
  23</h2>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Michel o akşam odasında tüm hikâyeyi anlatıp, bir kez daha üstüne basarak Rick’le birini yakmayı asla planlamadıklarını söyledikten sonra, “En iyisi ne, biliyor musun?” demiştim. “Her şey şakayla başladı” dedi. “Ayrıca...” –yüzünü buruşturdu– “o kokuyu görmeliydin.”</p>

  <p class="normal1">Başımı salladım, kararımı çoktan vermiştim. Bana göre baba olarak tek yapmam gereken şeyi yaptım: Kendimi oğlumun yerine koydum. Kendimi Michel’in yerine koydum: Rick ve Beau’yla beraber okul partisinden çıkıp eve dönüyorlar. Peşinden para çekmek istiyorlar – bankamatikte karşılarına o şey çıkıyor.</p>

  <p class="normal1">Kendimi onların yerine koydum. Yoluma uyku tulumunun içinde canlı bir şey çıksa ne tepki vereceğimi hayal ettim; koku karşısında; birinin, bir insanın (burada özellikle evsiz ya da dilenci gibi sözcükler değil, insan sözcüğünü kullanıyorum) bankamatiği uyunacak bir yer olarak düşünmesi karşısında; iki gencin orasının uyunacak yer olmadığına kendisini ikna etmeye çalışmasına kızarak tepki veren bir insan; uykusunda rahatsız edildiğinde hırçınlaşan bir insan; kısacası şımarık bir tepki, bir şeylere hakkı olduğunu düşünen insanlarda sıkça gördüğümüz türden bir tepki.</p>

  <p class="normal1">Michel kadının konuşmasının “düzgün” olduğunu söylememiş miydi? Düzgün bir aksan, iyi bir aile, nezih bir sülale. Şu ana dek evsizin geçmişiyle ilgili fazla bir bilgi açığa çıkmamıştı. Belki bir nedeni vardı. Belki de burada üyeleri emir vermeye alışmış hali vakti yerinde bir ailenin kara koyunu söz konusuydu.</p>

  <p class="normal1">Bir şey daha vardı. Burası Hollanda’ydı. Bronx değildi, Johannesburg ya da Rio de Janeiro’nun kenar mahallelerinde değildik. Hollanda sosyal bir devletti. Kimse bankamatikte uyumak zorunda değildi.</p>

  <p class="normal1">“En iyisi ne, biliyor musun?” dedim. “Bir süreliğine kendi haline bırakalım. Bir şey olmazsa, bir şey olmamış demektir.”</p>

  <p class="normal1">Oğlum birkaç saniye boyunca bana baktı. Belki “babacığım” demek için kendini fazla büyük hissediyordu ama gözlerinde korkunun yanı sıra minnettarlığı da görmüştüm.</p>

  <p class="normal1">“Sence?”</p>
</body>
</html>