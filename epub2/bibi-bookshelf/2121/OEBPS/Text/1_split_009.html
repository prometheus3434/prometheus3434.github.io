<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<meta name="Adept.resource" value="urn:uuid:b9ae8016-8cb3-45b8-ac5a-456be7a3777d"/>
</head>

<body class="calibre">
  <h2 class="kitapickapak2" id="calibre_toc_12"><br class="calibre3"/>
  6</h2>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">İkimiz de günün aperitifini ısmarladıktan ve şef masamızdan uzaklaştıktan sonra Claire’e “Bu takım elbisenin amacı ne?” diye sordum.</p>

  <p class="normal1">Claire elini bana doğru uzatıp yanağıma dokundu. “Canım...”</p>

  <p class="normal1">“Hayır, yadırgadım yani, oturup kıyafeti düşünmüşler. Bana öylesine seçilmiş bir kıyafet olduğunu söylemeyeceksin herhalde, öyle değil mi?”</p>

  <p class="normal1">Karım bana muhteşem gülümsemesiyle baktı, her tepem attığında bana baktığı türden bir gülümsemeydi bu – sinirimin yalnızca eğlendirici olduğunu düşündüğünü, ama bir saniye olsun bunu ciddiye alacağını düşünmemem gerektiğini anlatan bir gülümseme.</p>

  <p class="normal1">“Ya şu <span class="ideitalik">tealight</span>’lara ne demeli?” dedim. “Keşke oyuncak ayı da olsaymış. Ya da bir meşale.”</p>

  <p class="normal1">Claire tabaktan Mora zeytinlerinden bir tane alıp ağzına attı. “Mmm” dedi. “Çok lezzetli. Yalnızca, biberiyenin tadı biraz acımtırak.”</p>

  <p class="normal1">Şimdi gülümseme sırası bendeydi; biberiyeler, garsonun bize anlattığına göre, “kendi üretimleriydi” ve restoranın arkasındaki seradan geliyordu. “Fark ettin mi, sürekli serçeparmağıyla işaret etti?” dedim, mönüyü açarken.</p>

  <p class="normal1">Aslında ilk başta ana yemeklerin fiyatlarına bakmak istemiştim: Bu tür restoranların fiyatları hep ilgimi çeker. Eklemek isterim ki, cimri biri olduğum sanılmasın, bununla bir ilgisi yok, paranın önemli olmadığını iddia edecek filan da değilim. Ama “evde çok daha lezzetli şeyler pişirebilecekken” restoranda yemek yemenin parayı çarçur etmek olduğunu düşünen insanlara çok uzağım. Bu insanların hiçbir şeyden anladığı yok, ne yemekten ne de restorandan.</p>

  <p class="normal1">İlgimi çeken farklı bir konu, yemekle bu yemeğin fiyatı arasındaki, benim deyimimle, köprü kurulamayacak kadar geniş olan mesafe: Sanki bu iki başoyuncunun –bir yanda yemek diğer yanda para– birbirleriyle hiçbir ilişkileri kalmamış, iki ayrı dünyada yan yana yaşıyorlarmış ve bir mönüde yan yana gelmemeleri gerekirmiş gibi.</p>

  <p class="normal1">Yapmak istediğim şey buydu: Yemeklerin ismini sonra da yanlarında yazan fiyatlarını okumak, ama gözüm mönünün sol sayfasındaki bir şeye takıldı.</p>

  <p class="normal1">Baktım, bir kez daha baktım ve şefin kıyafetini bir yerlerde görebilir miyim, diye restoranı taradım.</p>

  <p class="normal1">“Ne oldu?” diye sordu Claire.</p>

  <p class="normal1">“Burada ne yazıyor, biliyor musun?”</p>

  <p class="normal1">Karım soru soran gözlerle bana baktı.</p>

  <p class="normal1">“ ‘Restoranın ikramı günün aperitifi, 10 avro’ yazıyor.”</p>

  <p class="normal1">“Öyle mi?”</p>

  <p class="normal1">“Tuhaf, öyle değil mi?” dedim. “Adam bize ‘Restoranın ikramı günün aperitifi pembe şampanya’ demişti. Eh, insan ne düşünür? Pembe şampanyanın ikram olduğunu düşünür, yoksa ben deli miyim? Eğer bir şey ikramsa, karşılığında para alınmıyor demektir, öyle değil mi? ‘ “Restoranın ikramı”ndan tatmak ister misiniz?’ Fiyatı on avro değil, bedava.”</p>

  <p class="normal1">“Hayır, her zaman öyle değil. Mönüde ‘biftek <span class="ideitalik">à la maison<sup class="calibre5"><a href="../Text/1_split_059.html#footnote-308-4" id="footnote-308-4-backlink">4</a></sup>’ yazıyorsa, bu yalnızca bifteğin restoranın kendi özel tarifiyle hazırlandığı anlamına gelir. Hayır, bu iyi bir örnek olmadı... Ev şarabı! Kendileri yapmışlar diye bedava sunacakları anlamına gelmiyor.”</span></p>

  <p class="normal1">“Tamam, tamam, anlaşıldı. Ama bu başka konu. Ben burada mönüye filan bakmadım. Yelekli takımıyla adamın biri sandalyemi tutuyor, burnumun dibine küçücük bir tabak zeytin dayıyor ve restoranın ikramı günün aperitifini söylüyor. Kafam karışmasın da ne olsun? İnsanın aklına on avro ödeyeceği değil de ikram edileceği geliyor. On avro! On! Tam tersini düşünelim. Önceden mönüde on avro olduğunu görseydik o lanet pembe şampanyayı ısmarlar mıydık?”</p>

  <p class="normal1">“Hayır.”</p>

  <p class="normal1">“Demek istediğim bu. Yani ‘restoranın ikramı’ kandırmacasıyla insanları tuzağa düşürüyorlar.”</p>

  <p class="normal1">“Evet.”</p>

  <p class="normal1">Karıma baktım, bana ciddi bir ifadeyle bakıyordu. “Hayır, dalga geçmiyorum” dedi. “Tamamen haklısın. Bu aslında restoranın ikramı şampanya ya da biftek meselesi değil. Ne demek istediğini anlıyorum. Çok tuhaf. Sanki kasıtlı olarak yapıyorlar ve tuzağa düşecek misin diye izliyorlar.”</p>

  <p class="normal1">“Evet, aynen.”</p>

  <p class="normal1">Uzakta, açık mutfakta, yelekli takımın biriyle gülüştüğünü gördüm; elimle işaret ettim ama bunu yalnızca siyah önlüklü kızlardan biri gördü ve hızla masamıza yöneldi.</p>

  <p class="normal1">“Olacakları izle” dedim ve kıza mönüyü gösterirken –destek ya da sevgi dolu bir bakış ya da yalnızca söz konusu restoranın ikramı aperitifler olunca bizimle dalga geçmeye gelinmeyeceği konusunda aynı fikirde olduğunu gösteren bir yüz ifadesi görmek için– bir an Claire’e baktım ama onun gözleri arkama, restoranın girişine yönelmişti.</p>

  <p class="normal1">“Geldiler” dedi.</p>
</body>
</html>