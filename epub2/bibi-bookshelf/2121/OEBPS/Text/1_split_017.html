<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<meta name="Adept.resource" value="urn:uuid:b9ae8016-8cb3-45b8-ac5a-456be7a3777d"/>
</head>

<body class="calibre">
  <h2 class="kitapickapak2" id="calibre_toc_19"><br class="calibre3"/>
  13</h2>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Tuvalete gitmiştim, geri geldiğimde ana yemek henüz gelmemişti. Bunun yerine masada yeni bir şarap şişesi vardı.</p>

  <p class="normal1">Tuvaletin dekorasyonu da dikkatle düşünülmüştü, İnsan “tuvalet”, “WC” gibi sözcükler bunu tam karşılayabiliyor mu, diye düşünmeden edemiyor. Her yere, yalnız paslanmaz çelikten pisuarlara değil, büyük, granit çerçeveli aynalara da su sıçramıştı. Her bir ayrıntının birbiriyle uyumlu olduğu söylenebilirdi: Garson kızların toplanıp atkuyruğu yapılmış saçları, siyah önlükleri, masanın üzerindeki <span class="ideitalik">art-deco</span> lamba, organik et, şefin çizgili takımı – anlaşılmayan tek şey bu ayrıntıların ne anlama geldiğiydi. Takanın kişiliğine hiçbir şey katmayan, aksine ilk anda dikkati kendine çeken bazı tasarım gözlükler gibiydi: Ben bir gözlüğüm, bunu asla unutayım deme!</p>

  <p class="normal1">Aslında tuvalete gitmem gerekmiyordu, yalnızca kaçmak istemiştim, masamızdan, filmler ve tatil planlarıyla ilgili sohbetten; ama sırf formalite icabı paslanmaz çelikten pisuarın önüne dikilip fermuarımı açtığımda, sıçrayan su ve hafiften çalınan piyano sesleri yüzünden aniden büyük bir ihtiyaç hissetmiştim.</p>

  <p class="normal1">Aynı anda kapının açıldığını ve yeni bir ziyaretçinin içeri girdiğini duydum. Bulunduğu yerdeki insan sayısı bir anda fazlalaşınca işeyemeyenlerden değilimdir, yalnızca daha uzun sürer: Özellikle de işemeye başlamam. Kapalı kabinlere girmeyip de pisuarın önünde durduğuma lanet ettim.</p>

  <p class="normal1">Yeni ziyaretçi birkaç kez öksürdü, ayrıca bana tanıdık gelen bir şeyler mırıldanıyordu, melodinin “Killing Me Softly” olduğunu ancak birkaç saniye sonra hatırlayabildim.</p>

  <p class="normal1">“<span class="ideitalik">Killing Me Softly with His Song</span>” ... kimindi ... körolasıca, neydi kadının adı?.. Roberta Flack! Şimdi hatırladım! Bahse girerim ki adam ayrı tuvalet arayacaktı, gözümün ucuyla siluetinin pisuarın bir metre kadar önünde durduğunu gördüm. Olağan hareketleri yapıyordu, birkaç saniye sonra pisuarın içinden akan suya çarpan yankılı, güçlü bir şırıltı duyuldu.</p>

  <p class="normal1">Halinden pek memnun, mükemmel sağlığını ispatlamaktan başka bir şey istemeyen ve muhtemelen eskiden, ilkokulda, herkesin içinde en uzağa, kanalın karşı tarafına işeyebilen bir çocuğa ait bir şırıltıydı bu.</p>

  <p class="normal1">Yan tarafıma baktım ve şırıltının sahibinin, kendisi için fazla genç kız arkadaşıyla yan masamızda oturan sakallı adam olduğunu gördüm. Adam da o sırada yan tarafına baktı. Bir başkasıyla arada bir metre mesafe varken işendiğinde âdet olduğu üzere başımızla birbirimize selam verdik. Adamın ağzı sakalın içinde gülümser bir hal aldı. Muzafferane bir gülümsemeydi bu, güçlü, kendisi kadar kolay işeyemeyen adamlar karşısında onu neşelendiren bir şırıltıya sahip bir adamın tipik gülümsemesi diye düşünmeden edemedim.</p>

  <p class="normal1">Zira güçlü bir şırıltı erkeklik simgesi değil miydi? Güçlü bir şırıltı kadınlar paylaşıldığı zaman ilk tercihi yapma hakkını vermiyor muydu sahibine? Yine tam tersine, ödlek damlalar içeride daha fazlasının beklediğinin işareti değil miydi? Kadınların bu damlalara omuz silkmeleri ve artık seçimlerini yapmada onları güçlü bir şırıltının sağlıklı sıçramasının yönlendirmesine izin vermemeleri halinde, türün devamının tehlikeye girdiğinin?..</p>

  <p class="normal1">Pisuarların arasına bölme konmamıştı, sakallı adamın malını görmem için kafamı aşağı eğmem yeterliydi. Şırıltıya bakarak karar vermek gerekirse büyük bir malı var, diye düşündüm; küstah cinsinden, koyu gri, kan dolaşımı iyi, ama hafiften kaba bir derinin altında yüzeye yakın iri, mavi damarları olan büyük bir mal: Sahibini tatillerini çıplaklar kampında geçirme konusunda baştan çıkarabilecek ya da her halükârda insana en küçük, dar ve olabildiğinde ince kumaştan bir mayo aldırabilecek cins bir mal.</p>

  <p class="normal1">Tuvaletten çıktım, zira her şey üstüme gelmeye başlamıştı. Tatil planları ve Dordogne’dan nihayet ırkçılık konusuna geçmiştik. Karım, ırkçılığın üzerini örtmeye çalışıp bu konuda sessiz kalmanın, sorunu çözmekten çok çoğalttığı fikrimi destekliyordu. Durup dururken, bana hiç bakmadan yardımıma koşmuştu. Söze “Bence Paul’ün demek istediği...” diye başlamıştı: Kastettiğimden ne anladığını dile getirmişti. Claire’in söyledikleri, bir başkasının ağzından insana küçük düşürücü, korumacı ve tepeden bakan biri gibi gelebilirdi, sanki ben düşüncelerimi anlaşılır bir biçimde sözcüklere dökmekten acizmişim gibi. Ama Claire’in ağzından çıktığında, “Bence Paul’ün demek istediği...” cümlesi, başkalarının anlayışlarının kıt olduğundan, kocasının onların gözlerine sokarak olabildiğince anlaşılır ve açıkça ifade ettiği şeyi anlayamayacak kadar kıt olduğundan –ve sabrının tükenmeye başladığından– başka bir anlama gelmiyordu.</p>

  <p class="normal1">Sonra bir süre filmlerden konuştuk. Claire, <span class="ideitalik">Guess Who’s Coming to Dinner</span>’ı<sup class="calibre5"><a href="../Text/1_split_068.html#footnote-308-13" id="footnote-308-13-backlink">13</a></sup> “çekilmiş en ırkçı film” olarak adlandırdı. Hikâyeyi herkes biliyordur. Hali vakti yerinde beyaz bir çiftin (Spencer Tracy ve Katharine Hepburn oynamıştı) kızları, yeni nişanlısını ailesiyle tanıştırmak için eve getirir. Nişanlının (Sidney Poitier) zenci olması büyük şaşkınlık yaratır. Yemek sırasında bakla yavaş yavaş ağızlardan çıkar: Zenci iyi bir zencidir, üniversitede ders veren, takım elbiseli, zeki bir zencidir. Entelektüel bakımdan, nişanlısının zencilerle ilgili önyargıyla dolu, orta halli, üst orta sınıf beyaz ailesinden çok daha ileri düzeydedir.</p>

  <p class="normal1">“İşte zaten gizli ırkçılık tuzağı da bu önyargıda yatıyor” dedi Claire. “Zira kızın ailesinin televizyondan ve köşesinden geçmeye çekindikleri mahallelerden bildikleri zenciler fakir, tembel, şiddet yanlısı ve suç eğilimi olan zencilerdir. Ama müstakbel damatları neyse ki beyazların giydiği türden düzgün, yelekli takım giymiş, uyum sağlamış bir zencidir. Beyazlara olabildiğince fazla benzemek için.”</p>

  <p class="normal1">Serge konuşması esnasında karıma ilgili bir dinleyicinin gözleriyle bakıyordu ama vücut dili, “göğüsler”, “taş gibi kalçalar” ya da “ona kahvaltı hazırlayacak güzellikler” kategorilerine ayıramayacağı kadınları dinlemekte güçlük çektiği konusunda onu hemen ele veriyordu.</p>

  <p class="normal1">“Ancak çok sonra filmlerde ilk uygunsuz zenciler belirmeye başladı” dedi Claire. “Beyzbol şapkalı ve şatafatlı arabalı: Kötü mahallelerden gelen şiddet eğilimli zenciler. En azından beyazların ruhsuz kopyaları değillerdi artık.”</p>

  <p class="normal1">O sırada ağabeyim öksürüp boğazını temizledi. Doğrulup dik oturdu, başını masaya yaklaştırdı: Mikrofona konuşur gibi. Evet, öyle görünüyor, diye düşündüm, tüm hareketleriyle yine salonun arkasında oturan kalabalık arasındaki kadının argümanlarını çürüten siyasetçi ve ülkenin muhtemel lideri olmuştu.</p>

  <p class="normal1">“Uyumlu zencilerin nesi var Claire?” dedi. “Yani, bu dediklerini duyunca, gettolarında birkaç gram uyuşturucu için birbirlerinin kafasına sıkmaya devam etseler bile, oldukları gibi kalmaları gerektiği kanısında olduğunu düşünüyor insan. Hiçbir düzelme ihtimali olmaksızın.”</p>

  <p class="normal1">Karıma baktım. İçten içe ağabeyime öldürücü darbeyi vurmaya teşvik ediyordum onu, pozisyonunu al, penaltı atışını atmaya hazırsın, diyordum içten içe. İnsanlar ve aralarındaki farklarla ilgili normal bir tartışmaya kendi parti programını sokmayı bilmişti. Düzelmeymiş... Topu topu bir sözcük, o kadar: Kendini savunmak için seçtiği bir saçmalık.</p>

  <p class="normal1">“Düzelmeden bahsetmiyorum Serge” dedi Claire. “Hollandalı, beyaz, Avrupalı olarak bizim diğer kültürlere bakış açımızdan bahsediyorum. Korktuğumuz kültürlere. Yolda beyzbol şapkası giymiş, zıplayan Nike Air’leriyle bir grup siyahi sana doğru gelse, yolun karşı tarafına geçersin. Özenli giyinmiş olsalar böyle olmaz. Sen ben gibi. Ya da diplomat gibi. Yönetici gibi.”</p>

  <p class="normal1">“Asla caddenin karşısına geçmem. Herkese aynı şekilde davranmamız gerektiğini düşünüyorum. Korktuğumuz şeylerden bahsediyorsun. O konuda seninle aynı fikirdeyim. Her şeyden önce korkmayı bıraksak, birbirimize daha anlayışlı olmayı öğrenebiliriz.”</p>

  <p class="normal1">“Serge, ben senin tartışmalarda, düzelme, anlayış gibi içi boş kavramlarla ikna edebileceğin insanlardan değilim. Ben senin yengenim, kardeşinin karısı. Burada biz bizeyiz. Arkadaş olarak. Aile olarak.”</p>

  <p class="normal1">“Orospu çocuğu olma hakkına sahip olmakla ilgili bir şey bu” dedim.</p>

  <p class="normal1">Kısa bir sessizlik oldu, restoranın uğultusu olmasa, yere düşen bir iğnenin duyulacağı kadar derin bir sessizlik. Bütün kafaların bana döndüğünü iddia etmek fazla ileri gitmek olurdu, ama ilgi çektiğim kesindi. Babette kıkırdadı. “Paul!..” dedi.</p>

  <p class="normal1">“Hayır, yıllar öncesinden bir televizyon programı geldi aklıma birden” dedim. “Adını hatırlamıyorum.” Aslında biliyordum ama programın ismini söylemek istemedim, yalnızca konuyu saptırmak olurdu bu. İsmini vermem, ağabeyimi asıl mesajımın önünü kesmek amacıyla alaycı bir yorum yapmaya yönlendirebilirdi. Onu izlediğini bilmiyordum... Ya da böyle bir şey. “Eşcinsellerle ilgiliydi. Üst kat komşusu iki eşcinsel olan bir kadınla röportaj yaptılar, beraber yaşayan ve bazen kadının kedilerine bakan iki genç eşcinsel. ‘Öyle tatlı çocuklar ki!’ demişti kadın. Kadına göre, komşuları eşcinsel olabilirdi ama kedilerine bakmaları onların da bizler gibi insan olduklarını kanıtlıyordu. Kadın programda halinden memnun bir halde gülümsüyordu, zira artık herkes onun ne kadar hoşgörülü bir insan olduğunu bilecekti. Birbirleriyle pis şeyler yapmalarına rağmen üst kat komşularının tatlı çocuklar olduğunu düşünüyordu. Oysa aslında ayıplanacak bir durumdu, sağlıksız ve doğaya aykırıydı. Kısacası, kedilerine özverili bir şekilde bakmaları sayesinde sapıklıklarına göz yumuyordu.”</p>

  <p class="normal1">Bir an sustum. Babette gülüyordu. Serge birkaç kez kaşlarını kaldırmıştı. Claire, karım, eğleniyormuş gibi bakıyordu – amacımın ne olduğunu bildiği zamanlar bana böyle bakardı.</p>

  <p class="normal1">“Bu kadının üst kat komşularıyla ilgili ne anlatmak istediğini anlamak için” diye başladım, zira kimse bir şey söylememişti, “durumu tam tersinden düşünmelisiniz. O iki tatlı eşcinsel kedilere tek lokma vermeseydi, aksine kedilere taş atsaydı ya da alt katın balkonuna zehirli domuz eti atsalardı, düpedüz pis ibneler olurlardı. Claire’in bence <span class="ideitalik">Guess Who’s Coming to Dinner</span>’la anlatmak istediği de bu: Nazik Sidney Poitier da tatlı bir gençti. Filmin yönetmeni o programdaki kadından daha iyi filan değil. Aslında Sidney Poitier örnek olma misyonu taşıyor. Tüm diğer can sıkıcı, uyumsuz zenciler için örnek teşkil etmesi lazım. Tehlikeli zenciler, hırsızlar, tecavüzcüler, uyuşturucu satıcıları. Sizler de Sidney gibi güzel takım elbiseler giyip mükemmel bir damat gibi davranırsanız biz beyazlar sizlere de kucak açacağız.”</p>
</body>
</html>