<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Daisy-miller</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">III</h2>

  <p class="normal">Chillon’a yaptığı geziden bir gün sonra Cenova’ya geri dönen Winterbourne, Roma’ya ocak ayının sonuna doğru gitti. Teyzesi birkaç haftadır oradaydı ve Winterbourne, ondan iki üç mektup almıştı. “Geçen yaz Vevey’de hayran olduğun o insanlar buraya geldiler, uşaklarıyla cümbür cemaat,” diye yazmıştı. “Başka insanlarla da yakınlık kurmuş gibi gözüküyorlarsa da, uşakları en yakın arkadaşları olmaya devam ediyor. Genç bayan ise, söylentiye yol açacak biçimde gezip tozduğu bazı üçüncü sınıf İtalyanlarla oldukça samimi. Bana Cherbuliex’in <span class="ideitalik">Paula Méré</span> romanını getir ve ayın yirmi üçünden sonraya kalma.”</p>

  <p class="normal">Olaylar doğal seyri içinde gelişseydi, Winterbourne Roma’ya varır varmaz Daisy Miller’ın adresini bulup, genç kızı ziyarete gidecekti. “Vevey’de olanlardan sonra onları kesinlikle ziyaret etmem gerektiğini düşünüyorum,” dedi genç adam, teyzesi Bayan Costello’ya.</p>

  <p class="normal">“Eğer Vevey’de ve başka yerde olanlardan sonra arkadaşlığını devam ettirme arzusundaysan bunu yapmakta özgürsün. Ne de olsa erkekler istediklerini yapma özgürlüğüne sahipler!”</p>

  <p class="normal">“Burada neler döndüğünü söyler misin Tanrı aşkına?” diye ısrarla sordu Winterbourne.</p>

  <p class="normal">“Genç kız yalnız başına yabancılarla dolaşıyor. Sonrasında olanlar hakkında bilgi almak için başkalarına başvurmak zorundasın. Neredeyse yarım düzine Romalı basit, şu bilinen servet avcısıyla tanışıp, onları başka insanların evlerine götürdü. Ne zaman bir partiye katılsa, yanında iyi görünümlü ve kibar bir beyefendi oluyor.”</p>

  <p class="normal">“Peki annesi nerde?”</p>

  <p class="normal">“En ufak bir fikrim yok doğrusu. Gerçekten berbat insanlar.”</p>

  <p class="normal">Winterbourne bir an düşündü, “Çok cahiller, ama çok da masumlar. Buna dayanarak kötü olmadıkları söylenebilir,” dedi.</p>

  <p class="normal">“Düzelemeyecek kadar görgüsüz ve kaba insanlar,” dedi Bayan Costello. “Öylesine bir görgüsüzlüğün kötü olup olmadığı ancak felsefecilerin bileceği bir şey. Fakat her halükârda hoşlanmamaya yetecek kadar kötüler ve bu kısa hayatta bu kadarı da yeterli.”</p>

  <p class="normal">Daisy Miller’ın etrafının yakışıklı erkeklerle sarılı olduğu haberi, genç kızı bir an önce gidip görme arzusunu iyice artırmıştı. Genç kızın, gönlünde silinmesi imkânsız izler bıraktığını düşünüp boş hayallere kapılmış değildi, yine de şu sıralar düşüncelerine girip çıkan, hayalinde canlandırdığı genç kızla –ki eski bir Roma evinin penceresinden bakarak kendi kendine ısrarla Bay Winterbourne’un ne zaman geleceğini soran oldukça güzel, genç bir kızdı o– hakkında yapılan ve kulağına gelen dedikodular ile bu genç kız arasında çok da benzerlik kuramayışı Winterbourne’un canını sıkmıştı. Bu durumda Bayan Miller’a Daisy hakkında duyduklarını söylemeden önce biraz beklemeye karar verdi ve hemen ardından bir iki arkadaşını ziyaret etti. Arkadaşlarından biri, birkaç kışı, çocuklarını okuttuğu Cenova’da geçirmiş, Via Gregoriana’da yaşayan oldukça becerikli bir bayandı. Winterbourne, onu üçüncü katta güneyden gelen güneş ışığıyla aydınlanmış, küçük kırmızı renkli bir misafir odasında buldu. Hizmetçi içeri gelip “Bayan Mila!” diye seslendiğinde Winterbourne geleli on dakika bile olmamıştı. Bu seslenişin ardından odaya önce küçük Randolph Miller girdi ve odanın ortasında şöyle bir durup Winterbourne’u süzmeye başladı. Hemen ardından güzel ablası kapı eşiğinden girdi ve ardından yavaşça ilerleyen Bayan Miller göründü.</p>

  <p class="normal">“Senin kim olduğunu biliyorum!” dedi Randolph.</p>

  <p class="normal">“Daha bir sürü şey bildiğinden eminim!” dedi Winterbourne çocuğun elini sıkarak. “Eğitimin nasıl gidiyor?”</p>

  <p class="normal">O sırada ev sahibesiyle selamlaşmakta olan Daisy’nin, Winterbourne’un sesini duymasıyla başını o yana çevirmesi bir oldu. “Aman Tanrım!” dedi genç kız.</p>

  <p class="normal">“Size geleceğimi söylemiştim,” dedi Winterbourne gülümseyerek.</p>

  <p class="normal">“Bana pek inandırıcı gelmemişti,” dedi Daisy.</p>

  <p class="normal">“Ben size mecburum,” diyerek kahkaha attı genç adam.</p>

  <p class="normal">“Beni görmeye gelebilirdiniz!” dedi Daisy.</p>

  <p class="normal">“Daha dün geldim.”</p>

  <p class="normal">“Buna inanmıyorum,” diye karşılık verdi genç kız.</p>

  <p class="normal">Winterbourne’un gözleri buna itiraz eden bir gülümsemeyle genç kızın annesine döndü; fakat Bayan Miller bu bakışlara karşılık vermek yerine bir koltuğa oturarak gözlerini oğluna dikti. “Bizim kaldığımız yer buradan çok daha büyük,” dedi Randolph, “Bütün duvarlar altın kaplı.”</p>

  <p class="normal">Bayan Miller sandalyesinde rahatsızca kıpırdandı, “Seni getirirsem, böyle yakışıksız şeyler söyleyeceğini biliyordum,” diye homurdandı Bayan Miller.</p>

  <p class="normal">“Sana söylemiştim!” diye cevap verdi Randolph. “Şimdi de sana söylüyorum bayım!” diyerek şakayla karışık Winterbourne’un dizine hafifçe vurarak ekledi. “Hem de daha büyük!”</p>

  <p class="normal">Daisy, bu sırada ev sahibesiyle neşeli bir sohbete dalmıştı; Winterbourne da genç kızın annesiyle birkaç kelime konuşmaya karar vererek, “Vevey’deki son görüşmemizden beri iyisinizdir umarım,” dedi.</p>

  <p class="normal">Bayan Miller, şimdi ona, daha doğrusu çenesine bakıyordu. “Çok da iyi değilim bayım,” diye yanıtladı.</p>

  <p class="normal">“Hazımsızlık çekiyor,” dedi Randolph. “Bende de var. Babamda da. Ama en kötüsü benimkisi!”</p>

  <p class="normal">Bu açıklama Bayan Miller’ı utandırmak yerine rahatlatmış görünüyordu. “Karaciğerimde bir sorun var,” dedi. “Sanırım buranın havasından, özellikle de kış mevsiminde Schenectady’ye oranla daha sert bir iklimi var buranın. Schenectady’de yaşadığımızı bilmem biliyor musunuz? Geçenlerde Daisy’ye, Doktor Davis gibi birini bulamayacağımı söylüyordum ve bulabileceğime de inanmıyorum. Doktor Davis, Schenectady’de bir numaradır, herkes saygıyla bahseder ondan. Çok işi olmasına karşın benim için yapamayacağı şey yoktur. Benim hazımsızlığım gibisini görmediğini, fakat mutlaka tedavi edeceğini söyledi. Her şeyi deneyeceğinden eminim. Biz Schenectady’den ayrılırken o da yeni bir tedavi üzerinde çalışıyordu. Bay Miller, Daisy’nin Avrupa’yı kendi gözleriyle görmesini istedi. Fakat Bay Miller’a Doktor Davis olmadan devam edebileceğimi sanmadığımı yazdım. Schenectady’deki en başarılı doktordur kendisi ve orada bir sürü hastalık var. Bu sorun uykularımı da etkiliyor.”</p>

  <p class="normal">Winterbourne, Doktor Davis’in hastasıyla yaptığı uzun hastalık sohbeti sırasında Daisy de ev sahibesiyle durmaksızın gevezelik ediyordu. Genç adam Bayan Miller’a Roma’yı nasıl bulduklarını sordu. “Hayal kırıklığına uğradığımı söylemeliyim,” diye cevapladı Bayan Miller. “Roma hakkında çok şey duymuştuk, bana kalırsa haddinden fazlasını duymuşuz. Fakat elimizde değil, daha farklı şeyler görmeyi beklemiştik.”</p>

  <p class="normal">“Biraz sabırlı olun, gün geçtikçe buradan hoşlanacağınıza eminim,” dedi Winterbourne.</p>

  <p class="normal">“Her gün biraz daha çok nefret ediyorum buradan!” diye bağırdı Randolph.</p>

  <p class="normal">“Sen Hannibal’ın bebekliğine benziyorsun,” dedi Winterbourne.</p>

  <p class="normal">“Hayır, benzemiyorum!” diye yanıtladı Randolph.</p>

  <p class="normal">“Pek de bebeğe benzer bir halin yok,” dedi annesi. “Fakat Roma’dan daha güzel yerler gördüğümüzü söyleyebilirim,” diye devam etti. “Örneğin Zürih,” diye cevap verdi Winterbourne’un soruları üzerine. “Bence Zürih harika bir yer ve orası hakkında Roma hakkında duyduklarımızın yarısını bile duymamıştık.”</p>

  <p class="normal">“Gördüğümüz en güzel yer <span class="ideitalik">City of Richmond’</span>dı,” dedi Randolph.</p>

  <p class="normal">“Gemiden bahsediyor,” diye açıkladı annesi. “O gemiyle karşıya geçtik. Randolph o gemide çok iyi vakit geçirdi.”</p>

  <p class="normal">“Gördüğümüz en güzel yer orasıydı,” diye tekrarladı küçük çocuk. “Fakat yanlış yöne döndü!”</p>

  <p class="normal">“Bazen doğru yöne dönmemiz gerekir,” dedi Bayan Miller hafifçe gülerek. Winterbourne, en azından kızının Roma’da bulunmaktan zevk aldığını umduğunu söyledi ve Bayan Miller, bunun üzerine Daisy’nin Roma’dan oldukça etkilendiğini belirtti. “Bunun buradaki insanlardan</p>

  <p class="normal">kaynaklandığını sanıyorum; insanları bir harika. Daisy her tarafı geziyor, birçok arkadaş edindi. Elbette benden daha çok geziyor. Buradakilerin çok sıcakkanlı, dost canlısı insanlar olduğunu söylemeliyim; Daisy’yi hemen aralarına aldılar. Sonra birçok genç beyle de tanıştı. Roma’nın başka hiçbir yere benzemediğini söylüyor. Elbette birçok beyefendiyle tanışmak, bir genç kızın hoşuna giden bir durum olsa gerek.”</p>

  <p class="normal">Bu arada Daisy dikkatini yeniden Winterbourne’a yöneltmişti. “Bayan Walker’a sizin ne kadar huysuz biri olduğunuzdan bahsediyordum,” dedi.</p>

  <p class="normal">“Peki, kanıt olarak ne öne sürüyorsunuz acaba?” diye soran Winterbourne, kendisinden bir âşığınkine benzer bir coşku içine girmesini talep etmesine canı sıkılmıştı. Oysa, Roma’ya gelirken duygularının verdiği sabırsızlıkla ne Bolonya’ya ne de Floransa’ya uğramıştı. Şüpheci bir arkadaşının Amerikalı kadınların –özellikle de güzel olanları ki bu da, saptamanın doğruluk payını artırıyordu– talepkârlık konusunda en ön sıralarda yer aldıklarını, minnettarlık konusundaysa çok gerilerde kaldıklarını söylediğini hatırladı.</p>

  <p class="normal">“Vevey’de ne kadar aksiydiniz,” dedi Daisy. “Hiçbir şey yapmadınız. Size rica ettiğim halde Vevey’de kalmadınız.”</p>

  <p class="normal">“Sevgili genç bayan,” dedi Winterbourne dokunaklı bir şekilde, “bu kadar yolu, sitemlerinizi dinlemek için mi geldim?”</p>

  <p class="normal">“Ne dediğini duydunuz mu?” dedi Daisy ev sahibesine dönerek, bir yandan da bu bayanın elbisesindeki fiyonklardan birine düğüm atmakla meşguldü. “Hiç bu kadar tuhaf bir şey duydunuz mu?”</p>

  <p class="normal">“Tuhaf mı tatlım?” diye mırıldandı Bayan Walker, sesinin tonundan Winterbourne’un tarafını tuttuğu anlaşılıyordu.</p>

  <p class="normal">“Her neyse, bilmiyorum,” dedi Daisy, Bayan Walker’ın kurdeleleriyle oynayarak. “Bayan Walker, size bir şey söylemek istiyorum.”</p>

  <p class="normal">“Anne,” diyerek araya girdi Randolph. “Sana söylüyorum, gitmeliyiz, yoksa Eugenio ortalığı ayağa kaldıracak!”</p>

  <p class="normal">“Ben, Eugenio’dan korkmuyorum,” dedi Daisy, başını arkaya atarak, “Bayan Walker,” diye devam etti, “partinize gelmeyi çok istiyorum.”</p>

  <p class="normal">“Bunu duyduğuma çok memnun oldum.”</p>

  <p class="normal">“Çok hoş bir elbisem var.”</p>

  <p class="normal">“Bundan hiç şüphem yok.”</p>

  <p class="normal">“Ama sizden bir iyilik isteyeceğim; bir arkadaşımı getirmek istiyorum.”</p>

  <p class="normal">“Arkadaşlarınızdan biriyle tanışmaktan mutluluk duyarım,” dedi Bayan Walker, Bayan Miller’a gülümseyerek.</p>

  <p class="normal">“Onlar benim arkadaşlarım değil,” dedi Bayan Miller mahcup bir edayla gülümseyerek. “Onlarla hiç konuşmadım!”</p>

  <p class="normal">“Bay Giovanelli, benim samimi bir arkadaşım,” dedi Daisy sesinde en ufak bir tereddüt, küçük yüzünde en ufak bir endişe olmaksızın.</p>

  <p class="normal">Bayan Walker bir an sessiz kalarak, acele Winterbourne’a baktı. Sonra da “Bay Giovanelli’yi görmekten mutluluk duyacağım,” dedi.</p>

  <p class="normal">“Kendisi bir İtalyan’dır,” diye devam etti Daisy tatlı bir durulukla. “Çok iyi bir arkadaşım ve dünyanın en yakışıklı erkeğidir, elbette Bay Winterbourne’u saymazsak! Pek çok İtalyan arkadaşı var, ama Amerikalılarla tanışmayı da istiyor. Onları çok sevdiğini söylüyor. Hem oldukça zeki, tatlı ve sevimli biri!”</p>

  <p class="normal">Bu harika beyefendinin partiye getirilmesi gerektiği kararına varılmasının ardından Bayan Miller da gitmek üzere ayağa kalktı. “Sanırım otele dönsek iyi olacak,” dedi.</p>

  <p class="normal">“Sen otele geri dönebilirsin, ben biraz yürüyeceğim,” dedi Daisy.</p>

  <p class="normal">“Bay Giovanelli’yle birlikte yürüyecek,” diye atıldı Randolph.</p>

  <p class="normal">“Pincio’ya gidiyorum,” dedi Daisy gülümseyerek.</p>

  <p class="normal">“Bu saatte yalnız başına mı?” diye sordu Bayan Walker. Akşamüzeri olmuştu, bu saatler, sokakların arabalarla ve dalgın dalgın gezinen insanlarla dolu olduğu saatlerdi. “Bana kalırsa bu pek de güvenli sayılmaz,” dedi Bayan Walker.</p>

  <p class="normal">“Ben de aynı fikirdeyim,” diye katıldı Bayan Miller. “Her an sıtmaya yakalanabilirsin. Doktor Davis’in sana söylediklerini aklından çıkarma!”</p>

  <p class="normal">“Gitmeden önce ona ilaç versen iyi olur,” diye uyardı Randolph, annesini.</p>

  <p class="normal">Herkes ayağa kalkmıştı. Daisy güzel dişlerini ortaya çıkaracak şekilde gülümsüyordu, eğilerek ev sahibesini öptü. “Bayan Walker çok harikasınız,” dedi. “Ama tek başıma gezmeyeceğim, bir arkadaşımla buluşacağım.”</p>

  <p class="normal">“Arkadaşın, senin sıtmaya yakalanmanı önleyemez,” diye söylendi Bayan Miller.</p>

  <p class="normal">“Bay Giovanelli’yle mi buluşacaksınız?” diye sordu ev sahibesi.</p>

  <p class="normal">Winterbourne, genç kızı izliyordu; bu soru üzerine dikkat kesildi. Daisy orada durmuş gülümsüyor, şapkasının fiyonklarını düzeltiyordu. Winterbourne’a bakıp gülümseyerek hiç tereddüt etmeksizin cevapladı. “Evet Bay Giovanelli, yakışıklı Giovanelli’yle buluşacağım.”</p>

  <p class="normal">“Sevgili genç arkadaşım,” dedi Bayan Walker, genç kızın elini tutup yalvaran bir ifadeyle, “Ne olursunuz bu saatte yakışıklı bir İtalyan ile buluşmak için Pincio’ya gitmeyin.”</p>

  <p class="normal">“Kendisi İngilizce biliyor,” dedi Bayan Miller.</p>

  <p class="normal">“Tanrım beni bağışla!” dedi Daisy. “Yanlış bir şey yapmak istemiyorum. Bunu çözmenin kolay bir yolu var,” dedi Winterbourne’a bakmayı sürdürerek. “Pincio sadece yüz metre uzaklıkta ve eğer Bay Winterbourne göründüğü kadar nazik biriyse bana oraya kadar beraber yürümeyi önerebilir!”</p>

  <p class="normal">Winterbourne nezaketiyle ilgili sözü hemen doğrulamak için öne atıldı ve genç kız da onun kendisine eşlik etmesine cömert bir şekilde izin verdi. Genç kızın annesinin önünden yürüyerek merdivenleri indiler. Winterbourne, Vevey’de tanıştığı süslü uşağın içinde oturduğu Bayan Miller’a ait arabanın kapının önünde beklediğini fark etti.</p>

  <p class="normal">“Hoşça kal Eugenio!” diye seslendi Daisy. “Ben yürüyüşe çıkıyorum.”</p>

  <p class="normal">Via Gregoriana’dan Pincian Tepesi’nin diğer tarafındaki güzel bahçeye giden yol aslında oldukça kısaydı. Fakat havanın güzel olması, ayrıca yayaların, arabaların ve sokaklarda tembellik eden insanların neden olduğu kalabalık bu iki Amerikalı gencin yürüyüşünü iyice yavaşlatmıştı. Hiç de hoşlanmamasına rağmen, bu durum, Winterbourne’a keyif verdi. Yavaşça ilerleyip tembel tembel etrafına bakınan kalabalık, genç adamın kolunda aralarından geçen bu güzel ve genç bayandan gözünü alamıyordu. Winterbourne, tek başına bu kalabalıkta yürüyebileceğini söyleyen Daisy’nin aklından neler geçtiğini merak etti. Görünüşe bakılırsa genç kız, Bay Winterbourne’un görevinin sadece onu kendi elleriyle Bay Giovanelli’ye teslim etmekten ibaret olduğunu düşünüyordu. Fakat Winterbourne böyle bir şey yapmamaya karar verdi.</p>

  <p class="normal">“Beni görmeye neden gelmediniz?” diye sordu Daisy. “Öyle kolay kurtulamazsınız.”</p>

  <p class="normal">“Trenden henüz indiğimi size daha önce söylemiştim.”</p>

  <p class="normal">“Tren durduktan sonra da uzun bir süre beklemiş olmalısınız!” dedi genç kız hafif bir kahkaha atarak. “Sanırım uyuyakaldınız. Ama yine de Bayan Walker’ı ziyaret edecek zamanınız olmuş.”</p>

  <p class="normal">“Bayan Walker’ı...” diyerek açıklamaya çalıştı Winterbourne.</p>

  <p class="normal">Genç kız, onun sözünü keserek: “Onu nereden tanıdığınızı biliyorum. Cenova’dan tanıyormuşsunuz. Bana öyle söyledi. Beni de Vevey’den tanıyorsunuz. Vevey de Cenova kadar iyi bir yer. Bu yüzden beni görmeye gelmeliydiniz.”</p>

  <p class="normal">Genç kız Winterbourne’a bundan başka soru sormayıp başına gelenleri anlatarak gevezelik etmeye başladı. “Oteldeki odalarımız bir harika; Eugenio, Roma’daki en iyi otel odaları olduğunu söylüyor. Bütün kışı burada geçirmeyi planlıyoruz; sıtmadan ölmezsek elbette. Düşündüğümden çok daha güzel bir yer, buranın korkunç sessiz bir yer olacağını ve zamanımın bunaltıcı, sıkıcı geçeceğini ve sürekli durgun olacağından şu resim ve eski eserleri anlatan korkunç yaşlı adamlarla birlikte gezeceğimizi düşünmüştüm. Ama bu durum sadece bir hafta sürdü ve şu anda çok eğleniyorum. Birçok insanla tanıştım ve hepsi de çok etkileyiciler. Buradaki insanlar oldukça seçkin. Her ülkeden insan var: İngilizler, Almanlar, İtalyanlar. Sanırım en çok İngilizlerden hoşlandım. Konuşma tarzları gerçekten çok hoşuma gidiyor. Ama çok tatlı Amerikalılar da var. Hiç bu kadar misafirperver insanı birarada görmemiştim. Her gün farklı bir etkinlik yapılıyor. Çok fazla dans olmuyor, ama hiçbir zaman her şeyin danstan ibaret olduğunu düşünmediğimi de söylemeliyim. Her zaman sohbet etmekten daha çok hoşlanmışımdır. Sanırım Bayan Walker’ın evinde sohbet etmek fırsatını fazlasıyla yakalayacağım, odaları o kadar ufak ki.” Pincian Bahçesi’nin kapısını geçtiklerinde genç kız Bay Giovanelli’nin nerede bekliyor olabileceğini merak etmeye başladı. “Dosdoğru manzaraya bakan ön kısma gitsek iyi olacak,” dedi Daisy.</p>

  <p class="normal">“Onu bulmanıza kesinlikle yardım etmeyeceğim,” dedi Winterbourne.</p>

  <p class="normal">“O zaman ben de sizin yardımınız olmadan bulurum,” dedi Daisy.</p>

  <p class="normal">“Beni burada bırakmayacaksınız herhalde!” diye atıldı Winterbourne.</p>

  <p class="normal">Genç kız o bildik kahkahalarına boğuldu. “Kaybolmaktan ya da ezilmekten korkmuyorsunuz ya! Hah, işte Giovanelli, orada şu ağaca yaslanmış duran. Arabalardaki kadınları seyrediyor. Siz hiç hayatınızda bu kadar etkileyici bir şey gördünüz mü?”</p>

  <p class="normal">Winterbourne biraz uzakta kollarını kavuşturup, bastonunun üzerine yaslanmış ufak tefek bir adam gördü. Yakışıklı bir yüzü, ustaca taktığı bir şapkası, tek cam gözlüğü ve ceketinin yakasındaki düğme iliğine tutturduğu küçük bir çiçek vardı. Winterbourne bir an adama baktıktan sonra Daisy’ye dönerek, “Bu adamla konuşmak konusunda ciddi misiniz?” diye sordu.</p>

  <p class="normal">“Bu adamla konuşmak konusunda ciddi miyim? Neden, onunla işaret diliyle iletişim kuracağımı sanmıyorsunuz herhalde?” diye cevap verdi Daisy.</p>

  <p class="normal">“Lütfen beni anlayın,” dedi Winterbourne. “Sizinle yalnız kalmayı arzu ediyorum.”</p>

  <p class="normal">Daisy durdu ve yüzünde en ufak bir tedirginlik belirtisi olmaksızın Winterbourne’a baktı. Genç kızın etkileyici gözlerine ve gamzelerine bakarken genç adam, “Ne kadar da güzel bir kız!” diye düşündü kendi kendine.</p>

  <p class="normal">“Bunu söyleyiş biçiminizden hoşlanmadım,” dedi Daisy. “Çok hükmeder gibi.”</p>

  <p class="normal">“Yanlış ifade ettiysem beni affedin. Amacım sadece niyetimin ne olduğunu anlamanızı sağlamaktı.”</p>

  <p class="normal">Genç kız iyice ciddileşerek gözlerini Winterbourne’a dikti. Bu kez gözleri her zamankinden daha güzeldi. “Bir erkeğin bana hükmetmesine ya da yaptıklarıma karışmasına hiçbir zaman müsaade etmedim,” dedi.</p>

  <p class="normal">“Bana kalırsa hata yapıyorsunuz,” dedi genç adam. “Bazen bir erkeğin söylediklerine kulak vermelisiniz, elbette doğru olanın.”</p>

  <p class="normal">Daisy, gülmeye başlayarak, “Erkekleri dinlemekten başka bir şey yapmıyorum ki zaten!” diye cevapladı. “Söyler misiniz peki, Bay Giovanelli sizce doğru erkek mi?”</p>

  <p class="normal">Ceketinin yakasına küçük bir çiçek tutturulmuş olan beyefendi iki arkadaşın geldiğini görmüş ve büyük bir hızla genç kıza doğru ilerlemeye başlamıştı. Daisy’yi olduğu gibi Winterbourne’u da başını eğerek selamladı. Hoş bir gülümsemesi, zeki bakışları vardı; Winterbourne, adamın hiç de çirkin bir adam olmadığını düşündü. Buna rağmen Daisy’ye, “Hayır, bu doğru kişi değil,” dedi.</p>

  <p class="normal">Daisy’nin insanları tanıştırma konusunda doğal bir becerisi olduğu aşikârdı; iki arkadaşının isimlerini söyleyip onları tanıştırdı ve her birini bir yanına alarak yürümeye başladı. İngilizceyi büyük bir ustalıkla konuşan Bay Giovanelli –ki Winterbourne, sonradan Amerikan İngilizcesini Amerikalı mirasyedi genç hanımlarla pratik yaparak geliştirdiğini öğrenecekti– genç kıza bir yığın kibar saçmalıklardan bahsetti. Davranışları aşırı derecede medeniydi. Hiçbir şey söylemeyen genç Amerikalı, insana uğramış olduğu hayal kırıklığına oranla daha cana yakın görünme imkânı veren İtalyan zekâsının mükemmelliği üzerine düşündü. Elbette Giovanelli, çok daha özel bir buluşma beklentisi içindeydi, bu randevunun üç kişilik bir geziden ibaret olacağını ummamıştı. Buna rağmen, uzun vadeli planlarına daha uygun olduğundan can sıkıntısını belli etmedi. Giovanelli’nin, davranışlarına dikkat ettiğini gören Winterbourne bundan oldukça memnun oldu. “O bir beyefendi değil,” dedi kendi kendine genç Amerikalı, “o sadece iyi bir beyefendi taklidi. Olsa olsa bir müzisyen, ucuz bir yazar ya da üçüncü sınıf bir sanatçıdır. Yakışıklı olması kimin umurunda!” Bay Giovanelli gerçekten yakışıklıydı, fakat kendi ülkesinden olan bu güzel bayanın, gerçek bir beyefendiyi sahtesinden ayırt edememesi Winterbourne’u olağanüstü sinirlendirmişti. Giovanelli sohbeti ve şakalarıyla kendini sevimli göstermeye uğraşıyordu. Kendisi taklitse bile, çok usta bir taklit olduğu kesindi. “Buna rağmen, iyi bir kız bunun farkına varabilmeli!” diye düşündü. Ve sonra bu genç kızın gerçekten iyi bir kız olup olmadığı sorusuna döndü tekrar. İyi bir kız, Amerikan tarzı küçük bir cilveleşme sözkonusu olsa bile, büyük olasılıkla kendisinden daha alt sınıftan olan bir yabancıyla buluşur muydu? Bu buluşma gündüz vakti ve Roma’nın en işlek köşelerinden birindeydi; ama bu şartlardaki bir buluşmaya gitmeyi seçmek ahlak kurallarını hiçe sayan bir tutumun göstergesi sayılmaz mıydı? Garip görünse de Winterbourne, genç kızın “<span class="ideitalik">amorosuyla</span>” buluşacağı sırada, kendisinin de ona eşlik etmesi konusunda bu kadar çaba göstermesine ve bu isteği yerine getirmeyi büyük bir hevesle kabul etmiş olmasına gerçekten sinirlenmişti. Genç kızın çok terbiyeli bir bayan olduğunu kabul etmek imkânsızdı; bellibaşlı nezaket kurallarından yoksundu. Bu nedenle genç kızın, aşk romanları yazarlarının “kural tanımaz tutkular” olarak adlandırdığı duyguların esiri olduğunu kabul edip, ona göre davranmak, durumu oldukça kolaylaştıracaktı. Genç kızın, ondan kurtulmak için can atıyormuş gibi davranması Winterbourne’un onu önemsememesine yardımcı olacak, Daisy Miller’ı fazla önemsememeyi becerebilmesi ise Winterbourne’un aklını bu genç kız ile meşgul etmesini engelleyecekti. Ancak Daisy küstahlık ve masumiyetin esrarlı bir karışımını sergilemeye devam ediyordu.</p>

  <p class="normal">Genç kız yaklaşık on beş dakikadır kendisine eşlik eden iki kavalyeyle yürüyor, Winterbourne’a göründüğü kadarıyla Bay Giovanelli’nin söylediklerine çocuksu bir neşeyle cevap veriyordu. Bu sırada bir araba, Pincio’nun etrafındaki yolda ilerleyen taşıtların arasından ayrılıp, kaldırıma yanaşarak durdu. Aynı anda Winterbourne arabanın içinde oturan kişinin, arkadaşı Bayan Walker –az önce evinden ayrıldığı bayan– olduğunu ve kendisini eliyle işaret ederek yanına çağırdığını fark etti. Daisy Miller’ın yanından ayrılarak acele Bayan Walker’ın arabasına doğru ilerledi. Winterbourne onu, yüzü kızarmış, heyecanlı bir halde buldu. “Bu gerçekten çok korkunç,” dedi Bayan Walker. “Bu kız böyle şeyler yapmamalı. Burada sizinle, iki erkekle yürümesi çok yanlış. Herkes dönüp ona bakıyor.”</p>

  <p class="normal">Winterbourne kaşlarını kaldırarak, “Bu durumu bu kadar büyütmenin yanlış olduğunu düşünüyorum,” dedi.</p>

  <p class="normal">“Esas, kızın kendini mahvetmesine izin vermek yanlış!”</p>

  <p class="normal">“O çok masum,” dedi Winterbourne.</p>

  <p class="normal">“Çok çılgın!” diye bağırdı Bayan Walker. “Annesi kadar kafası çalışmayan birini gördünüz mü hiç? Gittiğinizden beri, şu an bile bunu düşünmekten kendimi alamıyorum. Onu bu durumdan kurtarmayı denememek bile çok üzücü diye düşündüm. Arabayı hazırlamalarını söyleyip şapkamı taktım ve mümkün olduğu kadar hızlı bir şekilde buraya geldim. Tanrı’ya şükür ki sizi buldum!”</p>

  <p class="normal">“Bizimle ne yapmayı düşünüyorsunuz?” diye sordu Winterbourne gülümseyerek.</p>

  <p class="normal">“Ona arabaya binmesini söyleyip yarım saat kadar buralarda dolaştıracağım ki, etraftakiler onun tamamen utanmaz, ahlaksız biri olmadığını görsün. Sonra da onu sağ salim oteline bırakacağım.”</p>

  <p class="normal">“Bunun çok iyi bir fikir olduğunu sanmıyorum,” dedi Winterbourne, “yine de deneyebilirsiniz.”</p>

  <p class="normal">Bayan Walker denedi. Winterbourne, yanlarından geçerken Bayan Walker’a sadece gülümseyerek selam verip, arkadaşı Giovanelli’yle yoluna devam eden Daisy’nin peşinden gitti. Daisy, Bayan Walker’ın kendisiyle konuşmak istediğini öğrenince, zarif bir şekilde adımlarının yönünü değiştirerek Bay Giovanelli’yle birlikte arabaya doğru yürümeye başladı. Arabanın yanına vardığında Bayan Walker’a yanındaki beyefendiyi onunla tanıştırma fırsatını yakaladığı için çok memnun olduğunu belirtti. Tanıştırma işini hemen halledip, hayatında Bayan Walker’ınki kadar güzel bir gezinti şalı görmediğini söyledi.</p>

  <p class="normal">“Beğendiğine sevindim,” dedi Bayan Walker tatlı tatlı gülümseyerek. “Arabaya binip şalı sana vermeme izin verir misin?”</p>

  <p class="normal">“Hayır, teşekkür ederim,” dedi Daisy. “Siz gezinirken, bu şalı üstünüzde görmek beni çok daha memnun edecek.”</p>

  <p class="normal">“Arabaya binip benimle gez,” dedi Bayan Walker.</p>

  <p class="normal">“Bu harika olurdu, ama ben halimden çok memnunum!” diyerek yanındaki genç adamlara baktı.</p>

  <p class="normal">“Harika olabilir sevgili çocuğum, ama buranın kurallarına göre uygun bir davranış değil!” diye üsteledi Bayan Walker; ellerini kavuşturup ciddi bir tavırla öne eğilmişti.</p>

  <p class="normal">“O halde olmalı!” dedi Daisy. “Yürümezsem ölürüm!”</p>

  <p class="normal">“Annenle yürüsen daha iyi olur tatlım!” dedi Cenovalı bayan ses tonunu yükselterek; sabrı iyice taşmıştı.</p>

  <p class="normal">“Annemle mi?” diye atıldı genç kız. Winterbourne genç kızın bir sataşma kokusu aldığını anlamıştı. “Annem hayatında on adım bile yürümemiştir. Hem ayrıca biliyorsunuz ki,” diye ekledi gülerek, “ben beş yaşımı çoktan geçtim.”</p>

  <p class="normal">“Daha aklı başında davranacak kadar büyüksün. Ayrıca hakkında konuşulacak kadar da büyüdün sevgili Daisy Miller.”</p>

  <p class="normal">Daisy Miller, Bayan Walker’a sinirli bir şekilde gülümseyerek “Hakkımda konuşulacak kadar mı? Siz ne demek istiyorsunuz!”</p>

  <p class="normal">“Arabama binersen sana açıklayacağım.”</p>

  <p class="normal">Daisy gözlerini yanındaki adamlara çevirerek ikisine de acele birer bakış attı. Bay Giovanelli hafifçe öne arkaya sallanıyor, ellerini ovuşturuyor ve bir yandan da gülümsüyordu. Winterbourne ise bunun çok tatsız bir durum olduğunu düşündü. “Ne demek istediğinizi öğrenmek istediğimi sanmıyorum. Bundan hoşlanacağımı da sanmıyorum,” dedi Daisy biraz sonra.</p>

  <p class="normal">Winterbourne, Bayan Walker’ın gezinti şalına sarınıp bir an önce oradan ayrılmasını diledi; fakat Bayan Walker, daha sonra Winterbourne’a söyleyeceği üzere, genç kızın kendisine meydan okumasından hiç hoşlanmamıştı. “Çok pervasız bir genç kız olduğunun düşünülmesini mi tercih edersin?” diye üsteledi Bayan Walker.</p>

  <p class="normal">“Aman Tanrım!” diye bağırdı Daisy. Tekrar Bay Giovanelli’ye baktı sonra da Winterbourne’a döndü. Yanaklarında hafif bir pembelik vardı; fevkalade güzel görünüyordu. “Bay Winterbourne?” diye sordu hafifçe gülümsedikten sonra başını geri atıp Winterbourne’u tepeden tırnağa süzerek, “acaba saygınlığımı korumak için arabaya binmem gerektiğini mi düşünüyor?”</p>

  <p class="normal">Winterbourne kızardı; bir an için ne diyeceğini bilemedi. Genç kızın kendi “saygınlığı” hakkında bu şekilde konuştuğunu duymak tuhaftı. Fakat kendisi, karşısında genç bir bayan bulunduğunu unutmadan, kibar bir biçimde konuşmalıydı. Bu durumda yapılabilecek en kibarca davranışsa sadece doğruyu söylemekti ve Winterbourne’a göre doğru olan da –onu okuyucuya tanıtmak için verdiğim birkaç ipucu düşünüldüğünde– Daisy Miller’ın Bayan Walker’ın tavsiyesine uymasıydı. Winterbourne genç kızın zarif güzelliğine baktı ve sonra, “Bence arabaya binmelisiniz,” dedi.</p>

  <p class="normal">Daisy sinirli bir kahkaha atarak, “Hiç bu kadar acımasız bir şey duymadım. Eğer bu davranışım uygunsuzsa Bayan Walker,” diye devam etti, “o zaman ben de baştan aşağı uygunsuz biriyim ve bu nedenle de benden ümidi kesmelisiniz. Hoşça kalın, size iyi gezintiler dilerim!” Ve zafer kazanmış bir havayla veda eden Bay Giovanelli’yle birlikte arkasını döndü.</p>

  <p class="normal">Bayan Walker gözlerinde yaşlarla genç kızın arkasından bakakaldı. “Arabaya binin bayım,” dedi Winterbourne’a yanındaki koltuğu göstererek. Genç adam Bayan Walker’a, genç kıza eşlik etmesi gerektiğini hissettiğini söyledi; bunun üzerine Bayan Walker, Winterbourne’a, kendisine bu iyiliği yapmayı reddederse onunla bir daha asla konuşmayacağını belirtti. Bu konuda ciddi olduğu belliydi. Winterbourne, Daisy ve Bay Giovanelli’ye yetişerek, elini genç kıza uzattı ve Bayan Walker’ın ona eşlik etmesi konusunda ısrarcı davrandığını söyledi. Genç kızın gayet rahat bir şekilde, Bayan Walker’ın büyük bir hoşgörüyle vazgeçirmeye çabaladığı pervasız hareketlerine devam edeceğini sanmıştı. Halbuki genç kız Winterbourne’a göz ucuyla bakıp sadece elini sıkmış, Giovanelli ise kendisini oldukça abartılı bir şapka hareketiyle uğurlamıştı.</p>

  <p class="normal">Winterbourne, Bayan Walker’ın arabasındaki yerini aldığında canı oldukça sıkkın görünüyordu. “Bu davranışınız hiç de akıllıca değildi,” dedi samimi bir ifadeyle. Bu arada araba da diğer taşıtların arasına girip trafiğe karıştı.</p>

  <p class="normal">“Böyle bir durumda,” diye yanıtladı Bayan Walker, ”akıllı davranmayı değil, samimi davranmayı yeğlerim.”</p>

  <p class="normal">“Ama samimiyetiniz onu sadece incitti ve gitmesine neden oldu.”</p>

  <p class="normal">“Çok da iyi oldu,” dedi Bayan Walker. “Saygınlığını tehlikeye atmakta bu kadar kararlıysa, bunu ne kadar çabuk öğrenirsek o kadar iyi olur; ona göre davranırız.”</p>

  <p class="normal">“Kötü bir niyeti olmadığından eminim,” dedi Winterbourne.</p>

  <p class="normal">“Bir ay önce ben de senin gibi düşünüyordum. Fakat çok ileri gitti.”</p>

  <p class="normal">“Ne yapıyor peki?”</p>

  <p class="normal">“Burada yapılmaması gereken her şeyi; önüne gelen erkekle flört ediyor, kim olduğu belirsiz İtalyanlarla gizli saklı yerlerde oturuyor, bütün bir gece aynı kişiyle dans ediyor, gece saat on birde ziyaretçi kabul ediyor. Ziyaretçiler geldiğinde annesi gidiyor.”</p>

  <p class="normal">“Ama küçük kardeşi,” dedi Winterbourne gülerek, “gece yarısına kadar uyumuyor.”</p>

  <p class="normal">“O da gördüklerinden örnek alıyor olmalı. Bana, kaldıkları otelde herkesin bu genç kızın dedikodusunu yaptığı ve bir bey otele gelip Daisy Miller’ı sorduğunda hizmetçilerin kendi aralarında gülüştüğü söylendi.”</p>

  <p class="normal">“Hizmetçilerin ne dediği umurumda bile değil!” dedi Winterbourne öfkeyle. “Zavallı kızın tek hatası,” diye ekledi hemen, “çok cahil olması.”</p>

  <p class="normal">“Doğuştan kaba,” dedi Bayan Walker. “Bu sabahı düşünelim mesela. Vevey’de onunla ne kadar vakit geçirdiniz?”</p>

  <p class="normal">“Birkaç gün.”</p>

  <p class="normal">“Vevey’den ayrılmak zorunda oluşunuzu kişisel bir olay haline getirmesi çok yerinde bir davranış o halde!”</p>

  <p class="normal">Winterbourne bir süre sessiz kaldı; sonra “Sanırım Bayan Walker, siz ve ben Cenova’da çok uzun bir süre yaşadık,” dedi ve Bayan Walker’dan, arabasına binmesini hangi niyetle istediğini kendisine söylemesini rica etti.</p>

  <p class="normal">“Daisy Miller’la olan arkadaşlığınızı sona erdirmenizi, onunla flört etmemenizi, kendisini teşhir etmesine daha fazla fırsat vermemenizi, kısacası onu yalnız bırakmanızı rica edecektim.”</p>

  <p class="normal">“Korkarım bunu yapamam. Ondan çok hoşlanıyorum,” dedi Winterbourne.</p>

  <p class="normal">“Daha da önemlisi, onun bir skandal yaratmasına yardım etmemelisiniz.”</p>

  <p class="normal">“Benim ona karşı hissettiklerimde skandal yaratacak bir durum yok.”</p>

  <p class="normal">“Onun anladığı şekliyle bunun olacağı muhakkak. Yine de ben düşündüklerimi söyledim, bu nedenle içim rahat,” diye devam etti Bayan Walker. “Bu genç bayanla yürümeye devam etmek istiyorsanız, sizi arabadan indireyim. Hâlâ bir şansınız var.”</p>

  <p class="normal">Araba, Pincian Bahçesi’nin Roma duvarının üzerinden geçen ve güzel Villa Borghese’ye tepeden bakan bölümünden geçiyordu. Yakınında, birkaç sandalyenin bulunduğu geniş bir bahçe duvarı vardı. Uzaktaki banklardan birinde Bayan Walker’ın onlara doğru yaklaşırken kafasını öbür tarafa çevirdiği bir bay ve bayan oturuyordu. Aynı anda onlar da kalkıp bahçe duvarına doğru yürümeye başladılar. Winterbourne sürücüye durmasını söyleyip arabadan indi. Bayan Walker bir an ona sessizce baktı; sonra da Winterbourne şapkasını kaldırıp onu selamlarken kibirli bir havayla oradan uzaklaştı. Winterbourne olduğu yerde durarak gözlerini Daisy ve kavalyesine çevirdi. Kimseyi görmedikleri apaçıktı; birbirleriyle fazlasıyla meşguldüler. Alçak bahçe duvarına ulaştıklarında bir süre Villa Borghese’nin kocaman çam ağaçlarına baktılar; sonra Giovanelli duvarın geniş çıkıntısına alışkanlıkla oturdu. Batmaya hazırlanan güneşin, bulutların arasından sızan ışıkları pırıl pırıl parlayan oklara benziyordu. Bunun üzerine Bay Giovanelli, güneş şemsiyesini Daisy’nin elinden alarak açtı. Genç kız biraz daha yakına gelince Giovanelli de şemsiyeyi genç kızın üzerine tuttu; bir süre sonra da genç kızın omuzlarının üzerine kadar indirdi. Böylece ikisinin de başları Winterbourne’un göremeyeceği biçimde şemsiyenin altında kalmıştı. Genç adam biraz daha oyalandıktan sonra yürümeye başladı. Fakat şemsiyeli çifte doğru değil, teyzesi Bayan Costello’nun kaldığı eve doğru.</p>
</body>
</html>
