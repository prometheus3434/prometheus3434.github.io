<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10" id="toc_id_4" xml:lang="tr">ÖĞLE YEMEĞİNDEN SONRA</h1>

  <p class="block_3">&nbsp;</p>

  <p class="block_4" xml:lang="tr">ÖĞLE yemeğinden sonra ben odamda kalıp kitap okumayı yeğlerdim ama annem ve babam yemek biter bitmez bana bu öğleden sonra onu çıkartmam gerektiğini söylediler.</p>

  <p class="block_4" xml:lang="tr">İlk yanıtım hayır oldu, onu başka birisi götürsündü, lütfen bıraksınlardı odamda çalışayım. Onlara daha başka şeyler söyleyecek, onunla çıkmayı niye sevmediğimi anlatacaktım fakat babam öne doğru bir adım atarak karşı koyamayacağım bir biçimde bakmaya başladı bana; gözlerini gözlerime diker, öyle ki bakışlarının giderek derinlere saplandıklarını hissederim, sonunda çığlık atasım gelir ve ona sırtımı dönerek olur, tabii, hemen demek zorunda kalının. Annem böyle durumlarda hiçbir şey söylemez, hiç yüzüme bakmaz, ellerini birleştirip biraz geride durur, kır saçlarının alnına düştüğünü görürüm ve sırtımı ona dönerek yine olur, tabii, hemen demek zorunda kalırım. Olumlu yanıtımdan sonra başka bir şey söylemeden çekip gittiler; ben de giyinmeye başladım, tek avuntum, ilk olarak giyeceğim yeni san ayakkabılarındı, nasıl da parlıyorlardı pırıl pırıl.</p>

  <p class="block_4" xml:lang="tr">Odamdan çıktığımda saat ikiydi, Encamación teyze onu gidip dipteki odadan alabileceğimi söyledi; öğleden sonraları o odada oturmayı sever. Encamación teyze onunla çıkmak zorunda kaldığım için çok üzgün olduğumu anlamıştı galiba, kafamı okşadı ve eğilerek alnımı öptü. Cebime bir şey koyduğunu fark ettim.</p>

  <p class="block_4"><span class="calibre1" xml:lang="tr">“Kendine bir şeyler alman için,” dedi kulağıma. “Ona da</span> <span class="calibre1" xml:lang="tr">biraz vermeyi unutma, daha iyi olur.”</span></p>

  <p class="block_4"><span class="calibre1" xml:lang="tr">Encamación teyzeyi yanaklarından öptükten son</span><span class="calibre1" xml:lang="tr">ra annemle babamın dama oynadıkları</span> <span class="calibre1" xml:lang="tr">odanın kapısının önünden geçtim.</span></p>

  <p class="block_4" xml:lang="tr">Galiba onlara hoşça kalın gibi bir şey söyledim, sonra cebimden beş pesoluğu çıkartıp güzelce düzleyerek içinde başka bir pesoluk ve birtakım bozukluklar olan cüzdanıma yerleştirdim.</p>

  <p class="block_4" xml:lang="tr">Onu odanın bir köşesinde buldum, elimden geldiğince sıkı bir şekilde yakaladım, birlikte avluya çıkarak ön bahçeye açılan kapıya dek yürüdük. Birkaç kez içimden onu salıvermek, eve dönüp babamla anneme benimle gelmek istemediğini söylemek geldi fakat emindim, sonunda onu getirirler ve bizi birlikte çıkmaya zorlarlardı. Şimdiye dek onu kent merkezine götürmemi hiç istememişlerdi, bunu benden istemeleri haksızlıktı, çok iyi biliyorlardı ki onu kaldırımda gezdirmeye bir tek kere zorlamışlardı beni, o zaman da Alvarez’lerin kedisiyle başımız derde girmişti. Kapıda babamla konuşan polisin yüzünü hâlâ görür gibi oluyorum, daha sonra babam iki bardak içkiyle geri gelmiş, annem de odasında ağlamıştı. Bunu benden istemeleri haksızlıktı.</p>

  <p class="block_4"><span class="calibre1" xml:lang="tr">Sabah yağmur yağmıştı, Buenos Aires’in kaldırımları da her geçen gün bozuluyor, insan su birikintilerine ayağını sokmadan yürüyemiyor. Ben, yeni ayakkabılarım ıslanmasın diye, kuru yerlerden gitmek için elimden geleni yapıyordum, fakat onun sulara girmekten zevk aldığını hemen fark ettim, benim yanımda yürümesi için var</span> <span class="calibre1" xml:lang="tr">gücümle çekiştiriyordum onu, oysa tüm çabalanma karşın diğerlerinden daha derin bir su birikintisine yanaşmayı başarmıştı. Farkına vardığımda sırılsıklam olmuştu bile, her tarafına kuru yapraklar yapışmıştı. Durup onu temizlemek zorunda kaldım, bu sırada komşuların bahçelerinden bize baktıklarını hissediyordum, sessizce bizi izliyorlardı. Yalan söylemek istemiyorum, aslında bize bakmaları pek umurumda değildi (ona ve onu gezdirene, yani bana bakmaları); en kötüsü orada iki büklüm durmak, bir mendil parçasıyla onu kurutmaya, çamurlarını temizlemeye, üstüne yapışmış kuru yaprakları ayıklamaya çalışmak ve bu arada da yine suya girmemesi için onu sıkı sıkı tutmak zorunda kalmaktı. Ayrıca ben sokakta ellerim ceplerimde, ıslık çalarak ya da sakız çiğneyerek yürümeye alışkınım, bir şeyler okuyor olsam da gözlerimin ucuyla kaldırımdaki su birikintilerini kollayabilirim, zaten evden tramvaya dek uzanan kaldırımı ezbere bilirim, ne zaman Tita’nın evinin önünden geçeceğimi, Carabobo’nun oturduğu köşeye varacağımı. Oysa şimdi bunların hiçbirini yapamıyordum, mendilim cebimin astarını ıslatmaya başlamıştı, bacağımda hissediyordum ıslaklığını, nasıl da beni bulmuştu tüm aksilikler.</span></p>

  <p class="block_4"><span class="calibre1" xml:lang="tr">Tramvay bu saatte oldukça boş olur. Yan yana oturabilmemiz için dua ediyordum, onu etrafı daha az rahatsız etmesi için cam kenarına oturtmam gerekiyordu. Aslında fazla kıpırdamıyor, fakat yine de insanlar rahatsız oluyorlar, çok iyi anlıyorum onları. Tramvaya biner</span> <span class="calibre1" xml:lang="tr">binmez üzülmemin nedeni buydu, aşağı yukarı tüm oturulacak yerler doluydu, yan yana oturmamız olanaksızdı. Gideceğimiz yer tramvayın üstü açık kısmında ayakta duramayacağımız kadar uzaktı, biletçi oturmam ve onu bir yerlere koymam için uyaracaktı beni. Dolayısıyla onu hemen içeri soktum ve ortalarda bir sıraya oturttum, sıranın pencere tarafında bir hanım oturuyordu. En iyisi ona göz kulak olmak için hemen arkasındaki sıraya oturmak olacaktı fakat tramvay doluydu, öne doğru ilerleyip oldukça uzak bir yere oturmak zorunda kaldım. Yolcuların fazla dikkatini çekmemişti, bu saatte insanlar yemeklerini hazmetmekle meşgul olurlar, tramvay sarsıntısı onları neredeyse uyutur. Aksilik bu ya, biletçi gelip onun oturduğu sıranın önünde durdu, elindeki parayı bilet kutusunun demirine vuruyordu. Geriye dönerek elimdeki paraları gösteriyor, iki biletin de parasını benden almasını işaret ediyordum, fakat biletçi olayları gören ancak anlamak istemeyen kalın kafalılardan biriydi, elindeki parayı tıngırdatmaya devam ediyordu. Kalkmak ve (şimdi iki-üç yolcu bana bakıyordu) öteki koltuğun yanına gitmek zorunda kaldım. “İki bilet,” dedim. Bir bilet kesti, bir an bana baktı ve bileti uzattı, sonra göz ucuyla aşağıya doğru baktı. “İki tane lütfen,” dedim yine, artık tüm tramvayın olayı fark ettiğinden emindim. Kaim kafalı biletçi diğer bileti de kesti, bana verdi, tam ağzını açmak üzereyken ona parayı uzatıp kendi yerime döndüm arkama bakmadan.</span> <span class="calibre1" xml:lang="tr">İşin kötüsü, her an dönüp akıllı uslu yerinde oturmaya devam ediyor mu diye bakmak zorunda</span> <span class="calibre1" xml:lang="tr">kalıyordum, bu da bazı yolcuların dikkatini çekmeye başlamıştı, tik önce her köşe başı dönüp bakmaya karar verdim, fakat bu bile bana müthiş uzun geliyordu, her an gürültü patırtı çıkacak kaygısındaydım, tıpkı Alvarez’lerin kedisi olayında olduğu gibi.</span> <span class="calibre1" xml:lang="tr">Ona kadar saymaya başladım, maçlardaki gibi, böylece bekleme süresini yarı yarıya kısaltmış oluyordum. Ona geldiğimde belli etmeden dönüyordum, örneğin gömleğimin yakasını düzeltiyordum ya da etimi ceketimin cebine sokuyordum, tik sayılabilecek herhangi bir davranış işte.</span></p>

  <p class="block_4"><span class="calibre1" xml:lang="tr">Sekizinci köşedeydik galiba, bilmem neden, pencere kenarında oturan hanım inecekmiş gibi geldi bana. İşte bu en kötüsüydü, çünkü geçmek için izin isteyecekti; o, durumu fark etmeyince, ya da fark etmek istemeyince, belki de hanım sinirlenecek ve zorla geçmek isteyecekti, böyle bir durumda neler olabileceğini bitiyordum, sinirlerim son derece gerilmişti, öyle ki tiride bir dönüp bakmaya başladım. Bir ara hanımın kalkmak üzere olduğu kanısına vardım, ona bir şeyler söylediğinden emindim çünkü ondan tarafa bakıp dudaklarını oynatıyordu. Tam o sırada şişko bir yaşlı kadın benim yanımdaki bir yerden kalktı ve geriye doğru yürümeye başladı. Ben de onun arkasından yürümeye başlamıştım, içimden onu itmek, çabuk olması için bacaklarına tekme atmak geliyordu, pencerenin yanındaki kadın yerde duran filesini almış, yerinden kalkmaya hazırlanıyordu, ona yetişemeyecektim. Sonunda galiba yaşlı kadını itekledim, söylendiğini duydum, nasıl zamanında yetişip pencere kenarındaki</span> <span class="calibre1" xml:lang="tr">hanımın geçebilmesi için onu kenara çekebildim bilemiyorum. Neyse, onu pencerenin yanına oturtup ben de yanına yerleştim, o kadar mutluydum ki, önlerden ve arkadan dört-beş salağın bana bakmalarına ald</span><span class="calibre1" xml:lang="tr">ırmadım bile, belki de kalı</span><span class="calibre1" xml:lang="tr">n kafalı biletçi etraftakilere bir şeyler söylemişti.</span></p>

  <p class="block_4"><span class="calibre1" xml:lang="tr">Artık on birinci caddeye girmiştik. Dışarıda güneşti nefis bir hava vardı, sokaklar kurumuştu. Bu saatte eğer yalnız olsaydım tramvaydan iner merkeze kadar yürüyerek devam ederdim. Benim için on birinci caddeden Mayıs Meydanına yürümek çok kolaydır; bir kez saat tuttum, tam otuz iki dakikada gitmişim, tabii arada bir, özellikle sonlara doğru hafifçe koşarak. Oysa şimdi pencereyle ilgilenmem gerekiyordu, çünkü bir gün birisi camı aniden açıp dışarı atlayabileceğim anlatmıştı. Zevk olsun diye, nasıl kimsenin anlamadığı birçok şeyi zevk olsun diye yapıyorsa. Bir-iki kez bana camı açmak üzereymiş gibi geldi, hemen arkadan kolumu uzatıp camın pervazına koydum. Belki de bana öyle gelmişti, yüzde yüz camı açıp atlamak üzere olduğunu söyleyemem. Örneğin kontrolör geldiğinde cam işini tümüyle unuttum, o da aşağı atlamadı. Kontrolör uzun boylu zayıf bir adamdı, önden binmiş, bazı kontrolörlerin takındıkları sevimli tavırla biletleri zımbalamaya başlamıştı. Benim oturduğum yere gelince ona iki bileti de uzattım, birini zımbaladı, aşağıya doğru baktı, sonra diğer bilete baktı, onu da zımbalayacaktı fakat elinde zımba aleti, içinde bilet kalakaldı, ben bu arada bir an önce bileti zımbalayıp bana</span> <span class="calibre1" xml:lang="tr">geri vermesi için dua ediyordum, sanki herkes bize daha çok bakmaya başlamıştı. Sonunda omuzlarını silkerek onu da zımbaladı ve iki bileti de bana geri verdi; gerilerden birinin bir kahkaha attığını duydum fakat tabii ki dönüp bakmak istemedim, tekrar kolumu uzatıp camı tutmaya devam ettim, kontrolörü ve diğerlerini görmezden gelerek. Sarmiento’yla Libertad’ın köşesinde yolcular inmeye başladılar, Florida caddesine geldiğimizde tramvay neredeyse boşalmıştı. San Martin caddesine kadar bekleyip onu ön taraftan indirdim, kalın kafalı biletçinin yanından geçmek istemiyordum, bana bir şey filan söyler diye.</span></p>

  <p class="block_4"><span class="calibre1" xml:lang="tr">Mayıs Meydanı’nı çok severim, kent merkezinden söz edildiği zaman hemen Mayıs Meydanı gelir aklıma. Hoşuma gitmesinin nedenleri arasında güvercinleri, hükümet binasını ve taşıdığı sayısız tarihi anıyı sayabilirim; devrim sırasında düşen bombalar, atlarını Piramit’e bağlayacaklarını söyleyen diktatörler, bir de Astık satıcıları. Hemen oturacak boş bir sıra bulabilirsiniz; isterseniz biraz daha yürüyüp limana ulaşabilir, gemileri ve vinçleri görebilirsiniz. Dolayısıyla yapılacak en iyi şeyin onu Mayıs Meydanı’na götürmek olduğunu düşündüm, arabalardan ve</span> <span class="text_" xml:lang="tr">insanlard</span><span class="calibre1" xml:lang="tr">an uzak, eve dönme zamanı gelinceye dek orada otururduk. Fakat tramvaydan inip San Martın caddesinde yürümeye başladığımızda başım dönermiş gibi oldu, aniden feci halde yorulmuş olduğumu anladım. Neredeyse bir saatlik bir yolculuk yapmıştık, yol boyu arkamı kollamak, bize bakanları</span> <span class="calibre1" xml:lang="tr">görmezden gelmek zorunda kalmıştım; biletçi, inmek isteyen hanım ve kontrolör de işin cabası olmuştu. Bir muhallebiciye girip dondurma ya da bir bardak süt ısmarlayabilmeyi ne kadar isterdim; fakat bunu yapamayacağımdan emindim; onunla, herkesin oturduğu yerden uzun uzun bize bakabileceği bir mekâna girseydim sonunda hiç kuşkusuz pişman olurdum. Sokaktaki insanlar geçip gider, herkes kendi işinin peşindedir, özellikle banka ve işyerlerinin çok olduğu San Martin caddesinde herkes koltuğunun altında çanta, bir yere koşturur.</span> <span class="calibre1" xml:lang="tr">Biz de Cangallo caddesinin köşesine dek yürümeye devam ettik, fakat büro araç gereçleri satan Peuser mağazasının vitrinlerinin önünden geçerek artık devam etmek istemediğini hissettim, gittikçe ağırlaşıyordu, (dikkatleri üstüme çekmemeye çalışarak) var gücümle onu çekmeme karşın yürüyemiyorduk; sonunda bir vitrinin önünde durmak zorunda kaldım, deri yazı masası takımlarına bakıyormuş gibi yaparak.</span> <span class="calibre1" xml:lang="tr">Belki gerçekten biraz yorulmuştu, belki de kapris yapmıyordu. Sonuç olarak burada duruyor olmamız o kadar kötü değildi fakat yine de hoşuma gitmiyordu, çünkü gelip geçenler bize daha çok bakabilme fırsatını buluyorlardı. Birkaç kez birinin yanındakine onunla ilgili bir şeyler söylediğini ya da yanındakini dirseğiyle dürtükleyerek onu işaret etiğini gördüm. Sonunda dayanamayarak onu tekrar sürüklemeye başladım, çevreye normal şekilde yürüyen biri izlenimi vermeye çalışıyordum oysa her adımda olağanüstü bir ağırlık taşıyordum; bir karabasana benziyordu: sanki</span> <span class="calibre1" xml:lang="tr">tonlar ağırlığında ayakkabılar vardı ayağımda ve yere çakılıp kalmıştım. Sonunda caydırabildim onu kapris yapmaktan, hareketlendi ve San Martin caddesini izleyerek Mayıs Meydanı’nın köşesine yürüdük. Şimdi önemli olan caddeyi geçmekti, çünkü karşıdan karşıya geçmek hiç hoşuna gitmez. Tramvayda camı açıp aşağı atlamayı becerir de karşıdan karşıya geçmeyi sevmez.</span> <span class="calibre1" xml:lang="tr">İşin kötüsü Mayıs Meydanı’na ulaşabilmek için trafiği yoğun olan birtakım caddelerden karşıya geçmek gerekiyordu; Cagallo ve Bartolome Mitre’den geçmek çok zor olmamıştı fakat şimdi neredeyse vazgeçmek üzereydim; müthiş ağırdı, iki kez trafik durdu, bizim yanımızda karşıdan karşıya geçmeyi bekleyenler geçtiler, caddenin öbür tarafına ulaşamayacağımızı anlamıştım, yolun ortasında duracak gibi bir hali vardı, dolayısıyla karar vermesini beklemeyi yeğledim.</span> <span class="calibre1" xml:lang="tr">Köşedeki dergi satıcısı giderek daha çok bakmaya başlamıştı bize, benim yaşımda bir oğlana bir şeyler söylüyor, oğlan da suratını buruşturarak kim bilir ne karşılık veriyordu. Arabalar gelip geçiyor, durup tekrar geçiyorlardı, bizse çakılıp kalmıştık. Her an bir polis memuru bize yaklaşabilirdi. En kötüsü de buydu işte, çünkü polis memurları çok iyi oldukları için her şeye burunlarını sokarlar, soru sormaya başlar, kayıp mı oldunuz araştırırlar, tam bu sırada bizimkinin tersliği tutar ve kim bilir neler açar başımıza. Başımıza gelebilecekleri düşündükçe üzülüyordum, sonunda gerçekten korkmaya başladım, neredeyse kusacaktım, yemin ederim; trafiğin durduğu bir an, onu</span> <span class="calibre1" xml:lang="tr">iyice yakaladım, gözlerimi kapattım ve onu öne doğru çekmeye başladım, iki büklüm olmuştum. Meydana geldiğimizde onu salıverip yalnız başıma birkaç adım attım, sonra geri döndüm; keşke</span> <span class="calibre1" xml:lang="tr">ö</span><span class="calibre1" xml:lang="tr">lseydi, keşke ölmüş olsaydı, annem ve babam da ölmüş olsalardı, ben bile, keşke hepimiz ölmüş ve gömülmüş olsaydık, Encamación teyze hariç hepimiz.</span></p>

  <p class="block_4" xml:lang="tr">Fakat bu tür düşüncelerin insanın kafasına girmesiyle çıkması bir oluyor, ileride bomboş güzel bir sıra gördük, onu fazla çekiştirmeden yakaladım, boş sıranın üstüne oturup etrafımızdaki güvercinlere bakmaya başladık; neyse ki güvercinler kediler gibi kendilerini yakalatmıyorlar. Şeker ve fıstık satın alıp ona da verdim, keyfimiz oldukça yerindeydi, ikindi güneşi Mayıs Meydanı’nı aydınlatıyor, insanlar önümüzden gelip geçiyordu. Onu orada bırakıp gitmek düşüncesi ne zaman aklıma geldi bilmiyorum.</p>

  <p class="block_4"><span class="calibre1" xml:lang="tr">Tek bir şey anımsıyorum, fıstık soyarken bazı şeyler düşündüğümü: İlerideki güvercinlere fıstık atmak için uzaklaşıyor gibi yapsam, piramidin arkasına saklanıp onu gözden kaybetmek işten bile değildi. Bana öyle geliyor ki o anda eve dönmek, babamın ya da annemin yüzlerini görmek düşüncesi aklıma gelmiyordu; çünkü aklıma gelseydi bu aptallığı yapmazdım. Bilim adamları ve tarihçilerin kafaları tüm düşünceleri aynı zamanda kavrayabilir, oysa ben bunu yapamıyorum; ben o an yalnızca onu orada bırakabileceğimi düşündüm, ellerim cebimde kent merkezinde dolaşır, kendime bir dergi satın</span> <span class="calibre1" xml:lang="tr">alır ya da bir yerde dondurma yerdim eve dönmeden önce. Birkaç dakika daha ona fıstık vermeye devam ettim ama artık karar vermiştim, yavaşça ayaklarımın uyuşukluğunu gidermek için kalkıyormuş gibi yaptım, İster yanında oturmaya devam edeyim, ister kalkıp güvercinlere fıstık vereyim pek umursadığı yoktu. Kalan fıstıkları güvercinlere atmaya başladım, elimde kalan fıstıklar bitinceye kadar etrafımda uçuşmaya devam ettiler. Meydanın öbür ucundan oturduğumuz sıra zar zor seçiliyordu, köşesinde her zaman iki fıstık satıcısı bulunan Pembe Saray’a geçmek çocuk oyuncağı oldu; oradan Paseo Colón’a kadar uzandım, annem o sokağa çocukların tek başlarına gitmemesi gerektiğini söylerdi. Artık alışkanlık olmuştu, iki adımda bir dönüp arkama bakıyordum, oysa beni izlemesi olanaksızdı, en fazla yapabileceği kendini yere atıp sıranın etrafında yuvarlanmak olurdu, gelip geçen yardımsever hanımlardan biri ya da bir polis ona yaklaşıncaya dek.</span></p>

  <p class="block_4"><span class="calibre1" xml:lang="tr">Diğerleri gibi bir cadde olan Paseo Colón’da yürürken ne oldu tam olarak anımsamıyorum.</span> <span class="calibre1" xml:lang="tr">Bir dışalım-dışsatım şirketinin vitrininin kenarına dayanmış oturuyordum ki midem ağrımaya başladı, insanın hemen tuvalete gitmesini gerektiren bir ağrı değildi bu, daha yukarıdan, tam midenin bulunduğu yerden geliyordu, acı acı sancılanıyordu midem, nefes almak istiyor ama alamıyordum, sakin olup sancının geçmesini beklemem gerekiyordu; gözlerimin önünde sanki yeşil bir leke vardı, dans eden noktacıklar ve babamın yüzü, giderek yalnızca</span> <span class="calibre1" xml:lang="tr">babamın yüzünü görür oldum, galiba gözlerimi yummuştum, yeşil lekenin orta yerinde babamın yüzü vardı.</span> <span class="calibre1" xml:lang="tr">Az sonra daha iyi nefes alabiliyordum; iki oğlan durup bana baktı, biri diğerine çok kötü durumda olduğumu söyledi, fakat ben kafamı sallayarak bir şeyim olmadığını, mideme her zaman böyle krampların girdiğini ve birazdan geçeceğini söyledim. Oğlanlardan biri, bir bardak su ister miyim diye sordu, diğeriyse çok terlediğim için alnımı silmemi salık verdi. Gülerek artık kendimi iyi hissettiğimi söyledim onlara ve beni rahat bırakıp gitsinler diye yürümeye koyuldum. Çok terlediğim doğruydu, kaşlarımdan aşağı ter damlaları akıyordu; tuzlu bir damla gözüme girdi, mendilimi çıkartıp yüzümü silerken dudaklarımda bir sıyrılma hissettim, mendile takılıp kalmış bir kuru yapraktı ağzımı çizen.</span></p>

  <p class="block_4"><span class="calibre1" xml:lang="tr">Mayıs Meydanı’na geri dönmem ne kadar sürdü bilmiyorum. Yan yolda düştüm, fakat kimse fark etmeden tekrar ayağa kalktım, Pembe Saray’ın önündeki yoğun trafiğin arasından karşıya geçtim. Uzaktan gördüm onu, bıraktığım gibi duruyordu, yine de sıraya ulaşıncaya dek koşmaya devam ederek ölü gibi kendimi onun yanına attım; güvercinler korkarak kaçışıyorlar, gelip geçenler koşan çocuklara bakarken takındık</span><span class="calibre1" xml:lang="tr">l</span><span class="calibre1" xml:lang="tr">a</span><span class="calibre1" xml:lang="tr">rı</span> <span class="calibre1" xml:lang="tr">o garip tavırla dönüp süzüyorlardı beni, sanki koşmak günahmış gibi. Onu biraz temizledikten sonra eve dönmemiz gerektiğini söyledim. Kendi sesimi duymak için konuşmuştum, kendimi daha da mutlu hissetmek için, çünkü onun için önemli olan sıkıca tutulup çekilmekti, sözcükleri dinlemez</span> <span class="calibre1" xml:lang="tr">ya da dinlemezmiş gibi yapardı. Neyse ki bu kez karşıdan karşıya geçerken kapris yapmadı, tramvay da hattın başlangıç noktası olduğu için neredeyse bomboştu, dolayısıyla onu ilk sıraya oturttum, ben de yanına yerleştim ve böylece tüm yol boyu bir kez bile arkaya dönüp bakmadım, inerken bile. Geriye bir şey kalmamıştı, yavaş yavaş yürüyorduk; o, su birikintilerine girmeye çalışıyor, bense kaldırımın kuru tarafından yürümesi için uğraşıyordum. Fakat artık hiçbir şey umurumda değildi, hiçbir şey. Kafamda sürekli aynı düşünce vardı: “Onu bırakıp gittim”; ona bakıyor ve “onu bırakıp gittim” diye düşünüyordum, Paseo Colón’da olanları unutmamış olsam bile kendimi iyi hissediyordum, neredeyse kendimle gurur duyuyordum. Belki de bir sonraki gezintimizde... Kolay değildi ama belki de... Annemle babam onu elinden tutup eve geri getirdiğimi görünce kim bilir nasıl bakacaklardı bana. Tabii ki onu kent merkezine gezmeye götürdüğüm için memnun olacaklardı, böyle şeyler anne babaları her zaman mutlu eder, fakat neden bilmem o anda aklıma geldi: Bazen annem babam da mendillerini çıkartıp terlerini siliyorlardı, onların da mendilinde yüzlerini çizen bir kuru yaprak bulunuyordu.</span></p>

  <p class="block_2" id="calibre_pb_8" xml:lang="tr">&nbsp;</p>
</body>
</html>
