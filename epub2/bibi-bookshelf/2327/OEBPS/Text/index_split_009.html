<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10" id="toc_id_5" xml:lang="tr">KIZIL ÇEMBER İÇİNDE BİRLEŞME</h1>

  <p class="block_3">&nbsp;</p>

  <p class="block_11" xml:lang="tr">Borges’e</p>

  <p class="block_3">&nbsp;</p>

  <p class="block_4" xml:lang="tr">BANA ÖYLE GELİYOR Kİ Jacobo, o gece çok üşümüştünüz, Wiesbaden’in inatçı yağmuru da işin içine girince Zagreb lokantasına girmeye karar verdiniz. Belki de en önemli neden acıkmış olmanızdı, bütün gün çalışmıştınız, sessiz ve dingin bir yerde yemek yemenizin zamanı gelmişti; Zagreb lokantası başka niteliklerden yoksundu belki, ama en azından sessiz ve dingindi ve öyle sanıyorum ki omuz silkip eğlence olsun diye orada yemek yemeye karar verdiniz. Belli belirsiz bir Balkan havası taşıyan karanlık salonda bir sürü boş masa vardı; sırılsıklam olmuş yağmurluğunuzu eski portmantoya asabilmek ve kendinize bir köşe aramak çok keyifli oldu. Masanın üstünde yeşil bir mum yanıyordu; mumun ışığı etraftaki gölgeleri yavaş yavaş hareketlendiriyor, antik çatal bıçaklarla ışığın içlerinde bir kuş gibi saklandığı uzun saplı kadehler, bir görünüp bir yitiyordu gözden.</p>

  <p class="block_4"><span class="calibre1" xml:lang="tr">İlk duyduğunuz, boş bir lokantada her zaman yaşanan rahatlamayla sıkıntı arası duyguydu; lokanta çok kötü değildi, fakat bu saatte müşterisi olmaması kuşku uyandırıyordu. Yabancı bir kentte bu tür düşünceler fazla sürmez, insan oradaki alışkanlıkları ve yemek saatlerini bilemez; önemli olan salondaki sıcaklık, sürpriz ya da bildik yemekler sunan yemek listesidir. Nereden geldiği belli olmayan kısa boylu, İri gözlü, siyah saçlı kadın,</span> <span class="calibre1" xml:lang="tr">ansızın beyaz örtünün yanında biçimlenmişti, dudaklarında hafif bir gülümsemeyle bekliyordu. Belki de bu kentin alışkanlıklarına göre o anda saatin fazlasıyla geç olduğunu düşündünüz, ancak kafanızdan geçen bu turistik soruları ifade eden bir bakış atmaya zamanınız olmadı, küçük solgun bir el masaya bir peçete koyuyor, tuzluğu yerli yerine oturtuyordu.</span> <span class="calibre1" xml:lang="tr">Kırmızı biber</span> <span class="calibre1" xml:lang="tr">ve soğanlı şiş kebap seçtiniz doğal olarak, bir de batıdaki tanımına hiç uymayan koyu ve kokulu bir şarap; eskiden benim yaptığım gibi sizin de, fazla tipik ve erotik görünmek korkusuyla sonunda tatsız tuzsuz olan otel yemeklerinden kaçmak hoşunuza gidiyordu; kara ekmek bile ısmarladınız, aslında bu ekmek şiş kebabın yanına pek uygun değildi ama kadın onu hemen getirdi. Ancak o zaman, ilk sigaranızı içerken, sizi yağmurdan ve fazla ilginç olmayan bir Alman kentinden koruyan bu Transilvanya lokantasının ayrıntılarını incelediniz. Sessizlik, kimseciklerin olmaması ve mumların ölgün ışığıyla aranızda bir dostluk kurulmuştu neredeyse, en azından sizi geri kalan dünyadan uzaklaştırıyorlar, sigaranız ve yorgunluğunuzla baş başa bırakıyorlardı.</span></p>

  <p class="block_4"><span class="calibre1" xml:lang="tr">Uzun saplı kadehe şarap koyan el kıllıydı, bir ardık bir tedirginlikten sonra anlamsız bir mantık zincirini kopartarak durumu anladınız, solgun kadın yanınızda değildi artık; kibar ve suskun bir garson onun yerine şarabı denemeye davet ediyordu sizi, otomatik bir bekleyişten başka bir şey olmayan bir hareketle. Şarabın kötü bulunması çok enderdir, dolayısıyla garson kadehi</span> <span class="calibre1" xml:lang="tr">doldurmaya devam etti, durup beklemesi, törenin ufak bir bölümüydü yalnızca. Neredeyse aynı anda, birinciye tıpatıp benzeyen ikinci bir garson (yöresel giysileri ve siyah favorileri onları birbirine benzetiyordu) üstünden dumanlar tüten tepsiyi masaya getirerek hızlı bir hareketle şiş kebap tabağını önünüze koydu. Aranızdaki konuşma için gerekli olan birkaç sözcük, müşteriden ve garsonlardan beklenen kötü Almanca’yla söylenmişti; yarı karanlıktaki salonda yorgunluğunuzun suskunluğu yine çevrenizi sarmıştı, ama sokaktaki yağmur sesi şimdi daha çok duyuluyordu. Az sonra bu gürültü de duyulmaz oldu, hafifçe arkanıza doğru dönerek kapının açıldığını ve başka bir müşterinin içeri girdiğini anladınız. Yeni gelen kadın miyop olmalıydı; bu, yalnızca gözlük camlarının kalınlığından değil, salonun öteki ucunda bir yere oturuncaya dek masaların arasından inanılmaz bir dikkat harcayarak geçişinden de anlaşılıyordu. Oturduğu köşeyi belli belirsiz aydınlatan bir-iki mum o geçerken titremiş, silik gölgesi möblelere, duvarlara ve lokantanın gizemli bir eve açıldığı izlenimi veren en dip bölümündeki kırmızı perdelere karışmıştı.</span></p>

  <p class="block_4"><span class="calibre1" xml:lang="tr">Yemeğinizi yerken, İngiliz turistin (üstündeki yağmurluğa ve domatesle şeftali rengi karışımı garip bluzuna bakılırsa başka şey olamazdı) tüm miyopluğuyla, ona baştan aşağı yabancı gelen yemek listesine dikkatini toplaması eğlendirmişti sizi; iri siyah gözlü kadın aynalar ve kuru çiçeklerle bezenmiş barın bulunduğu köşede turistin bir şey anlamadan listeye bakmaya son vermesini bekliyordu</span> <span class="calibre1" xml:lang="tr">yaklaşmak için.</span> <span class="calibre1" xml:lang="tr">Garsonlar barın arkasında, kadının yanında yer almışlar, kollarını kavuşturmuş bekliyorlardı; birbirlerine öyle çok benziyorlardı ki sırtlarının eski aynadaki yansımasının yapay bir görünümü vardı, zoraki ya da yanıltıcı bir dörtlü gibi. Hepsi birlikte İngiliz turiste bakıyorlardı; oysa o zamanın geçtiğini fark etmiyordu galiba, yüzünü listeye yapıştırmış incelemesini sürdürüyordu. Aradan birkaç dakika daha geçti, siz bir sigara daha yaktınız, sonunda kadın sizin masanıza yaklaştı ve bir çorba isteyip istemediğinizi sordu. Belki de koyun sütünden yapılmış Yunan peyniri isterdiniz, nazikçe söylenen her olumsuz yanıttan sonra bir soru daha yöneltiyordu: Peynir çok lezzetliydi, peki öyleyse belki yöresel tatlıları denemek isterdiniz? Siz yalnızca bir Türk kahvesi içmek istiyordunuz çünkü ka</span><span class="calibre1" xml:lang="tr">rnı</span><span class="calibre1" xml:lang="tr">nız doymuş, uykunuz da gelmeye başlamıştı. Kadın kararsız görünüyordu, size düşünce değiştirmeniz ve bir peynir tabağı ısmarlamanız için bir fırsat tanıyordu</span> <span class="calibre1" xml:lang="tr">sanki,</span> <span class="calibre1" xml:lang="tr">fakat sizden ses çıkmayınca mekanik bir biçimde Türk kahvesi diye yineledi, siz de evet dediniz, Türk kahvesi, kadın çabuk ve kısa bir nefes aldı, garsonlara doğru elini salladı ve İngiliz turistin masasına doğru yöneldi.</span></p>

  <p class="block_4"><span class="calibre1" xml:lang="tr">Baştaki hızlı servisin tam tersine kahvenin gelmesi gecikti, siz de bir sigara daha içerek yavaş yavaş şarap şişesini bitirecek zaman buldunuz; bu arada İngiliz turistin özellikle hiçbir şeyde durmaksızın kalın camların ardından salona bakmasını izleyerek eğleniyordunuz. Sakat ya da utangaç bir hah vardı, uzun süre birtakım kararsız</span> <span class="calibre1" xml:lang="tr">hareketler yaptıktan sonra sırılsıklam olmuş yağmurluğunu çıkartıp en yakın portmantoya asmaya karar verdi; yerine geri oturduğunda poposu ıslanmıştı kuşkusuz, fakat bu pek umurunda değildi, salonu kararsızca incelemeyi bitirdikten sonra masa örtüsüne dikmişti sessiz bakışlarını. Garsonlar barın arkasındaki yerlerini almışlardı yine, kadın mutfağa açılan küçük pencerenin yanında bekliyordu, üçü de İngiliz turiste bakıyorlardı; bir şey bekliyorlarmış gibi bakıyorlardı ona, verdiği siparişe bir şey ekleyecekmiş, ya da siparişi değiştirecekmiş ya da çıkıp gidecekmiş gibi; size fazlasıyla ısrarlı ya da en azından yersiz gelmişti bu bakışlar. Sizinle ilgilenmeyi bırakmışlardı; garsonlar yine kollarını kavuşturmuşlar, kadınsa kafasını hafifçe öne doğru eğmişti, düz uzun saçları gözlerini kapatıyordu, fakat yine de en sabit biçimde turiste bakan oydu ve bu size tatsız ve nezaketsiz göründü. Gerçi zavallı köstebek hiçbir şeyin farkına varamazdı, özellikle şu anda, çantasını karıştırıyor ve yarı karanlık nedeniyle seçilemeyen bir şey çıkartıyordu içinden; burnunu silerken yaptığı gürültüden bunun ne olduğu anlaşılmıştı. Garsonlardan biri ona yemek tabağını götürdü (galiba gulaştı) ve hemen nöbet tuttuğu yere geri döndü; işleri biter bitmez</span> <span class="calibre1" xml:lang="tr">kollarını kavuşturma alışkanlıkl</span><span class="calibre1" xml:lang="tr">a</span><span class="calibre1" xml:lang="tr">rı</span> <span class="calibre1" xml:lang="tr">eğlenceli olabilirdi ama nedense değildi. Kadının barın en uzak köşesinde durup gözlerini sabit bir biçimde size dikerek kahvenizi nasıl içtiğinizi (kahveyi kalitesinin ve kokusunun gerektirdiği biçimde ağır ağır içiyordunuz) izlemesi de eğlenceli değildi. İlgi</span> <span class="calibre1" xml:lang="tr">odağı aniden değişmiş gibiydi, çünkü iki garson da sizin kahve içişinizi izlemeye başlamıştı ve daha kahvenizi bitirmeden kadın size yaklaşarak bir kahve daha ister misiniz diye sordu, siz de neredeyse şaşkın bir biçimde kabul ettiniz. Tüm bu</span> <span class="calibre1" xml:lang="tr">olanlarda,</span> <span class="calibre1" xml:lang="tr">ki aslında önemli değildi, anlamadığınız ve çözmeyi çok istediğiniz bir şey vardı. Örneğin İngiliz turist; neden garsonlar birdenbire onun bir an önce yemeğini bitirip gitmesini istermiş gibi davranmaya başlamışlardı? Son lokmayı ağzına atar atmaz tabağını önünden çekiyorlar, yemek listesini burnunun ucuna dayıyorlar, birisi boş tabağı geri götürürken diğeri onu hemen karar vermeye zorlamak istermişçesine başında bekliyordu.</span></p>

  <p class="block_4"><span class="calibre1" xml:lang="tr">Pek çok kez olduğu gibi siz de tam olarak ne zaman her şeyi anlamaya başladığınızı belirtemezdiniz; satrançta ya da aşkta da olur böyle anlar, etrafı saran sis aralanır ve bir saniye önce düşünemeyeceği hükümlere varır insan. Nedenini kesin olarak bilmeden, belli bir tehlike kokusu geliyordu burnunuza; İngiliz turist ne kadar gecikirse geciksin, içkinizi ve sigaranızı içerek burada kalmanız gerekiyordu, savunmasız köstebek plastikten kılıfına geri girmeye karar verip yine sokağa çıkıncaya dek. Spordan ve aklınıza esen şeyleri yapmaktan her zaman çok hoşlanırdınız, fazla riski olmayan bu oyunu oynamak da eğlenceli görünmüştü size; elinizle bir işaret yapıp bir kahve daha ve bir kadeh</span> <i class="calibre2" xml:lang="tr">barak</i> <span class="calibre1" xml:lang="tr">ısmarladınız, lokantanın ait olduğu ülkede bu içki önerilirdi. Geriye üç sigaranız kalmıştı, İngiliz turistin bir Balkan tatlısında karar</span> <span class="calibre1" xml:lang="tr">kılmasına dek idare edebileceğinizi düşündünüz; turistin kahve içmeyeceği kesindi, bluzundan ve gözlüklerinden belli oluyordu bu, çay da istemeyecekti, çünkü bazı şeyler insanın kendi vatanında yapılırdı ancak. Şansınız iyi giderse en fazla on beş dakika içinde hesabı ödeyip çıkardı.</span></p>

  <p class="block_4"><span class="calibre1" xml:lang="tr">Kahveyi getirdiler fakat</span> <i class="calibre2" xml:lang="tr">barak</i> <span class="calibre1" xml:lang="tr">yoktu yanında, kadın saçlarının arasından gözlerini göstererek bu gecikmeye yaraşır bir tavır takındı, mahzende yeni bir</span> <i class="calibre2" xml:lang="tr">barak</i> <span class="calibre1" xml:lang="tr">şişesi arıyorlardı, beyefendi birkaç dakika beklemek nezaketini gösterebilir miydi? Kötü telaffuz etmekle birlikte sözcükleri açık seçik söylüyordu fakat siz onun öteki masayla ilgilendiğini fark ettiniz, garsonlardan biri robotumsu bir hareketle hesabı sunuyor, kolunu uzatarak mükemmelce yapılmış kibar bir saygısızlıkla durmuş bekliyordu. İngiliz turist en sonunda durumu anlamış gibi çantasını karıştırmaya başlamıştı, ne kadar da beceriksizdi, parasının yerine tarağını ya da aynasını buluyordu herhalde, sonunda paralar ortaya çıktı galiba çünkü garson ansızın masadan ayrıldı, tam o sırada kadın</span> <i class="calibre2" xml:lang="tr">barak</i> <span class="calibre1" xml:lang="tr">kadehiyle sizin masaya geliyordu. Neden hemen o anda kadından hesabı istediğinizi siz de tam olarak anlayamadınız, oysa Şimdi turistin sizden önce gideceğinden emindiniz ve son sigaranızı içerek</span> <i class="calibre2" xml:lang="tr">barak</i> <span class="calibre1" xml:lang="tr">kadehinin tadını çıkartabilirdiniz. Belki de yine salonda yalnız kalmak istemiyordunuz, ilk geldiğinizde hoşunuza gitmişti yalnız olmak, oysa şimdi çok farklıydı; barın arkasındaki çifte garsonlar, yemeği çabuk bitirmeniz bir</span> <span class="calibre1" xml:lang="tr">terbiyesizlikmiş gibi sipariş alırken tereddüt geçiren</span> <span class="calibre1" xml:lang="tr">kadın,</span> <span class="calibre1" xml:lang="tr">ve sonra kadının sırtını size çevirerek dönüp bir kez daha üçlüyü tamamlaması gibi şeyler huzursuz etmişti sizi. Aslında böylesine ışıktan ve temiz havadan uzak, boş bir lokantada çalışmak herhalde moral bozucu olmalıydı; bu insanlar sararıp solmaya başlamışlardı, solgun yüzleri ve robotumsu hareketleri, bu kadar çok bitmez bilmez gecenin yinelenmesine verebilecekleri tek yanıttı.</span> <span class="calibre1" xml:lang="tr">Turist yağmurluğunun etrafında el kol hareketleri yapıyor, bir şey unutmuş olduğunu sanıyormuş gibi masaya geri dönüp iskemlenin altına bakıyordu, tam o sırada siz de yavaşça kalktınız, bir saniye daha oturamayacak durumdaydınız, yolun ortasında size ufak bir gümüş tepsi uzatan garsonlardan biriyle karşılaştınız ve hesaba bakmadan tepsinin üstüne bir kâğıt para fırlattınız. Sizin hızlı hareketiniz karşısında garson da hemen elini kırmızı yeleğinin cebine atarak paranın üstünü aramaya başladı fakat siz turist kadının o anda kapıyı açtığını biliyordunuz ve daha fazla beklemediniz, elinizi kaldırarak hem garsona hem de barın arkasından size bakmayı sürdürenlere yönelik bir veda hareketi yaptınız, aradaki uzaklığı kesin bir biçimde ölçerek portmantonun önünden geçerken yağmurluğunuzu kaptınız ve sokağa attınız kendinizi; yağmur dinmişti.</span> <span class="calibre1" xml:lang="tr">Ancak o zaman gerçekten nefes alabildiniz, sanki o ana dek, kendiniz de fark etmeden, nefes alıp vermemiştiniz; ancak o zaman gerçekten korktunuz ve gerçekten rahatladınız.</span></p>

  <p class="block_4"><span class="calibre1" xml:lang="tr">Turist kadın az önünüzde, oteline doğru yavaş yavaş</span> <span class="calibre1" xml:lang="tr">yürüyordu, siz de onu izliyordunuz; içinizde belli belirsiz bir endişe vardı, ansızın bir şey unuttuğunu anımsayıp lokantaya geri dönecek diye korkuyordunuz. Durumu anlayıp anlamamanız önemli değildi, her şey basit bir bütün, nedeni olmayan bir gerçekti: Onun yaşamını kurtarmıştınız ve lokantaya geri dönmeyeceğinden, bu sarsak köstebeğin nemli kılıfına sarınmış, mutlu bir biçimde, hiçbir şey fark etmeden, kimsenin ona lokantada baktığı gibi bakmadığı güvenli otel odasına ulaşacağından emin olmalıydınız.</span></p>

  <p class="block_4" xml:lang="tr">Turist kadın köşeyi dönüp gözden yitince acele etmeniz için bir neden olmamasına karşın onu daha yakından izlemenizin daha iyi olacağını düşündünüz, yanıltıcı miyop sarsaklığıyla bina kümesini çepeçevre dolaşabilirdi; bir an önce köşeye ulaşmak için adımlarınızı sıklaştırdınız ve karşınıza kötü aydınlatılmış bomboş bir sokak çıktı. Önünüzde iki duvardan ve uzaklarda görünen, turist kadının henüz ulaşmış olamayacağı büyükçe bir kapıdan, yağmur coşkusuyla bir kaldırımdan ötekine atlayıp duran bir kurbağadan başka bir şey yoktu.</p>

  <p class="block_4"><span class="calibre1" xml:lang="tr">Bir an kızgınlığınız ağır bastı, nasıl yapabilmişti bunu kafasız kadın... Duvarlardan birine yaslanıp beklediniz, fakat kendi kendinizi beklemenizdi bu, tüm bunların bir anlam kazanması için derinlerde bir şeyin açılıp çalışmaya başlamasını beklemek gibiydi. Kurbağa da duvarın dibinde bir delik bulmuş bekliyordu, belki o delikte yuvalanmış böceğin çıkmasını ya da arkadaki bahçeye ulaşmak için bir geçirin açılmasını. Orada ne kadar</span> <span class="calibre1" xml:lang="tr">kaldığınızı ve neden lokantanın bulunduğu sokağa döndüğünüzü hiçbir zaman bilemediniz. Vitrindeki ışık sönmüştü ama dar kapı bıraktığınız gibi aralık duruyordu; lokantacı kadının sizi bekliyormuş gibi orada durması sizi şaşırtmamıştı bile.</span></p>

  <p class="block_4" xml:lang="tr">“Döneceğinizi düşünüyorduk,” dedi. “Görüyorsunuz bu kadar acele etmeniz için bir neden yoktu.”</p>

  <p class="block_4" xml:lang="tr">Kapıyı biraz daha açtı ve kenara çekildi; o anda ona sırtınızı dönerek yanıt bile vermeden çekip gitmeniz çok kolay olurdu, oysa iki duvarlı, kurbağalı sokak tüm düşünmüş olduklarınızı, açıklanması güç bir zorunluluk olarak kabul ettiklerinizi yalanlıyordu. Sizi arkaya doğru çeken bir kasılma hissetmenize karşın çekip gitmek ya da içeri girmek bir bakıma birdi sizin için, karara varabilecek bir düzeye erişemeden içeri girdiniz; o gece karar düzeyine hiç ulaşılmamıştı zaten. Arkanızdan kapının kapandığını ve kilitlendiğini duydunuz. Garsonlar çok yakınınızda duruyor, salonda ancak birkaç mum yanmayı sürdürüyordu.</p>

  <p class="block_4" xml:lang="tr">“Gelin,” dedi lokantacı kadının salonun herhangi bir köşesinden gelen sesi, “her şey hazır.”</p>

  <p class="block_4" xml:lang="tr">Kendi sesiniz uzaktan, bardaki aynanın arka tarafından geliyormuş gibi çınladı kulağınızda.</p>

  <p class="block_4" xml:lang="tr">“Anlamıyorum,” diyebildiniz, “tam önümdeydi ve ansızın...” Garsonlardan biri güldü, kısacık kuru bir kahkaha.</p>

  <p class="block_4"><span class="calibre1" xml:lang="tr">“Aman, öyledir o,” dedi kadın yaklaşarak. “Olacakları önlemek için elinden geleni yaptı, bunu her zaman yapar</span> <span class="calibre1" xml:lang="tr">zavallı. Fakat güçleri yoktur, ancak birkaç şey yapabilirler ve hep kötü yaparlar yaptıklarını, insanlar zannettiklerinden çok farklıdırlar.”</span></p>

  <p class="block_4" xml:lang="tr">Garsonların yanı başınızda olduklarını, yeleklerinin yağmurluğunuza sürtündüğünü hissettiniz.</p>

  <p class="block_4" xml:lang="tr">“Neredeyse acıyoruz ona,” dedi kadın, “İkidir geliyor ve hiçbir şey beceremediği için çekip gitmek zorunda kalıyor. Hiçbir zaman hiçbir şey beceremedi, bunu anlamak için onu görmek yeter zaten.”</p>

  <p class="block_4" xml:lang="tr">“Fakat o...”</p>

  <p class="block_4" xml:lang="tr">“Jenny,” dedi kadın, “Onu tanıdığımızda hakkında öğrenebildiğimiz tek şey bu oldu. Adının Jenny olduğunu söyleyebildi, belki de başka birinin adını söylüyordu, sonra yalnızca bağırtılar duyuldu, aptalca bir şey bu kadar çok bağırmaları.”</p>

  <p class="block_4"><span class="calibre1" xml:lang="tr">Bir şey söylemeden onlara baktınız, onlara bakmanın bile boşuna olduğunu biliyordunuz.</span> <span class="calibre1" xml:lang="tr">Ve</span> <span class="calibre1" xml:lang="tr">ben size öyle acıdım ki Jacobo, benim hakkımda böyle düşüneceğinizi ve beni korumaya çalışacağınızı nereden bilebilirdim, ben ki şu iş için, sizi bırakmalarını sağlamak için buradaydım. Çok büyük bir uzaklık, çok fazla olanaksızlıklar vardı sizinle aramızda; aynı oyunu oynamıştık, ancak siz hâlâ canlıydınız ve size gerçeği anlatmanın yolu yoktu. Bundan böyle, eğer isterseniz her şey değişik olacaktı, bundan böyle yağmurlu akşamlarda birlikte geri gelecektik, belki de böylesi daha iyi olacaktı, en azından iki kişi olacaktık, yağmurlu akşamlarda geri gelen.</span></p>

  <p class="block_2" id="calibre_pb_9" xml:lang="tr">&nbsp;</p>
</body>
</html>
