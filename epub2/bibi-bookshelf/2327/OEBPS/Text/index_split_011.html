<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10" id="toc_id_7" xml:lang="tr">AYAKİZLERİNDE ADIMLAR</h1>

  <p class="block_3">&nbsp;</p>

  <p class="block_3">&nbsp;</p>

  <p class="block_3">&nbsp;</p>

  <p class="block_12" xml:lang="tr">Oldukça sıkıcı bir yazı, bir biçeni alıştırmasından çok bir alıştırma biçemi, diyelim ki yirmili yıllarda sıradan bir Buenos Aires ya da La Plata avlusunda mate içen bir Henry James tarafından yazılmış.</p>

  <p class="block_3">&nbsp;</p>

  <p class="block_4" xml:lang="tr">ŞAİR CLAUDİO ROMERO’NUN yaşamını ve yapıtlarını araştırmaya karar verdiğinde Jorge Fraga kırk yaşını yeni bitirmişti.</p>

  <p class="block_4"><span class="calibre1" xml:lang="tr">Her şey Fraga ve arkadaşlarının Romero’nun kişiliğini çevreleyen belirsizliği bir kez daha kabul etmek zorunda kaldıkları bir kahve söyleşisiyle başladı. Yüzüncü yıl kutlamalarından birkaç yıl sonra ona geçici bir ün sağlayan ve herkesin çok kıskanarak, tutkuyla okuduğu üç kitabın yazan olan Romero’nun kişiliği, yapıtlarıyla karıştırılıyor, hakkında sistematik bir eleştirinin olmaması, hatta yazdığı kitapların bir dökümünün bile bulunmaması sıkıntı yaratıyordu. O dönem dergilerinde çıkan ölçülü övgü yazılanımı ve Santa Fe’li bir profesörün, fikirlerinden çok parlak biçemiyle yazdığı kitabın dışında, şairin yaşamı ve yapıtlarıyla ilgili hiçbir araştırma yapılmamıştı. Anlatılan birkaç öykü ve birkaç soluk fotoğraftan ibaretti şair hakkında bilinenler, gerisi yazın</span> <span class="calibre1" xml:lang="tr">söyleşilerini ve kim olduğu belirsiz editörlerin hazırladığı antolojilerin övgülerini besleyen bir efsaneden başka bir şey değildi. Ancak Fraga’nın dikkatini çekmişti, pek çok kişi Romero’nun dizelerini bir Caniego ya da bir Alfosina Stomi’yi okurken duyduk</span><span class="calibre1" xml:lang="tr">l</span><span class="calibre1" xml:lang="tr">a</span><span class="calibre1" xml:lang="tr">rı</span> <span class="calibre1" xml:lang="tr">coşkuyla okuyordu. Fraga’nın kendisi de Romero’nun dizelerini lise yıllarında keşfetmişti; biraz basit biçemine ve yolunu izleyenlerin kullana kullana eskittikleri imgelere karşın, “La Plata şairi”nin şiirleri, Almafuerte ya da Carlos de la Púa’nınkiler gibi, gençliğini kesin bir biçimde etkileyen deneyimlerden biri olmuştu. Ancak yıllar sonra, eleştirmen ve deneme yazan olarak ün yaptığı yıllarda Romero’nun yapıtlarını ciddi olarak ele almak aklına gelmiş ve kişiliğiyle ilgili hemen hemen hiçbir şey bilinmediğini fark etmişti. Yüzyıl başında yaşamış diğer büyük şairlerle karşılaştırıldığında Claudio Romero’nun dizelerinde özel bir nitelik göze çarpıyordu; abartıdan uzak bu sesler, diğer şairlerin çocukça benzetmelerinden ve tumturaklı biçeminden bıkıp usanmış gençlerin güvenini hemen kazanıveriyordu. Fraga, arkadaşlarıyla ya da öğrencileriyle Romero’nun şiirlerinden söz ettikçe, bu üstü kapalı şifreler ve kaçamak amaçlarla yüklü şiirleri saygın kılan</span> <span class="calibre1" xml:lang="tr">ö</span><span class="calibre1" xml:lang="tr">zelliğin onları saran gizem olup olmadığını sormaya başlamıştı kendi kendine. Cehaletin bu denli kolay hayranlığa dönüşmesi Fraga’yı rahatsız etmişti; sonuç olarak Claudio Romero’nun şiiri daha yakından tanınınca değerini yitirmeyecek bir nitelikte değil miydi? Her zamanki belirsiz hayranlıkla Romero’dan söz edilen</span> <span class="calibre1" xml:lang="tr">bir kahve söyleşisinden çıktıktan sonra Fraga, şairle ilgili ciddi bir çalışma yapma zorunluluğu hissetti kendinde. Bundan önce yazdıkları gibi yalnızca dil ya da biçem araştırması yapmayı amaçlayan bir yazı olmamalıydı bu. Başından beri, tam anlamıyla bir yaşamöyküsü yazma fikri belirmişti kafasında: şairin kişiliği, üstünde yaşadığı toprak ve yapıdan ortaya çıkmalıydı yaşamını oluşturan deneyimlerden; gerçi aradan geçen zamanın yarattığı sis bu düşünceyi biraz olanaksız kılmıyor değildi. Tüm belgeleri topladıktan sonra bir senteze ulaşmak, şairle onu izleyen eleştirmen arasındaki karşılaşmayı gerçekleştirmek gerekiyordu; Romero’nun yapıtının en derin oluş nedenini ancak bu karşılaşma açığa çıkartabilirdi.</span></p>

  <p class="block_3">&nbsp;</p>

  <p class="block_4"><span class="calibre1" xml:lang="tr">Bu çalışmayı yapmaya karar verdiğinde Fraga yaşamının kritik bir dönemine girmekteydi. Akademik çevrelerde adının duyulması sayesinde üniversitede bir doçentlik kadrosu elde etmiş, küçük bir grup okuyucu ve öğrencinin saygısını kazanmıştı. Bununla birlikte bazı Avrupa kütüphanelerinde çalışmasını sağlayacak resmi desteği elde etmek için yaptığı son girişim bürokrasinin izlediği politika nedeniyle başarıya ulaşamamıştı. Yayınları bakanlıkların kapılarını kolayca açabilecek nitelikte değildi. Salon romancıları ve köşe yazarları ondan daha geçerli kişilerdi. Romero’yla ilgili kitabı başarılı olursa ufak tefek tüm sorunlarının çözümleneceği çıtlatıldı Fraga’ya. Çok hırslı değildi Fraga, fakat moda kâğıt</span> <span class="calibre1" xml:lang="tr">karalayıcıları tarafından ikinci sıraya itilmek onu kızdırıyordu. Zamanında Claudio Romero da ona verilmeyen diplomatik görevlerin kibar salon şairlerine layık görülmesinden yakınmıştı.</span></p>

  <p class="block_3">&nbsp;</p>

  <p class="block_4" xml:lang="tr">İki buçuk yıl boyunca kitap için gerekli olan belgeleri topladı. Zor bir iş değildi, ama yorucu, bazen de sıkıcıydı. Pergamino’ya, Santa Cruz’a, Mendoza’ya gitmesi, kütüphaneciler ve arşivcilerle yazışması, dergileri taraması, o zamanın yazın akımlarını detaylı bir biçimde incelemesi gerekti. 1954 yılının sonlarına doğru, tek bir satır yazmamış olmasına karşın, Fraga’nın metni genel hatlarıyla ortaya çıkmıştı.</p>

  <p class="block_4" xml:lang="tr">Bir eylül gecesi siyah renkli fiş kutusuna yeni bir fiş eklerken kendi kendine düşünüyordu: Bu işin üstesinden gelebilecek miydi acaba? Engeller kaygılandırmıyordu onu; tam tersine onu korkutan, çok iyi bilinen bir konuda yazmaya başlamanın kolaylığıydı. Tüm veriler elinin altındaydı, o zamanın Arjantinlilerinin anılarından ve çekmecelerinden yeni bir şey çıkmazdı artık. Claudio Romero’nun kişiliğinin ve şiirinin daha yakından tanınmasını sağlayacak olan, o güne dek karanlıkta kalmış tüm olayları ortaya çıkartmıştı. Şimdi artık tek sorun kitabın odak noktasını, akışını ve yazımını herhangi bir yanılgıya yer vermeksizin gerçekleştirmekti.</p>

  <p class="block_4"><span class="calibre1" xml:lang="tr">“Fakat olaylar benim kafamda yeterince açık seçik mi?” diye düşünüyordu Fraga yanmakta olan sigarasına bakarken. “Romero’yla aramızdaki benzerlik, ikimizin de</span> <span class="calibre1" xml:lang="tr">aynı estetik ve şiirsel değerleri yeğlememiz; yaşamöyküsü yazarını kaçınılmaz bir biçimde konusuna bağlayan yakınlık, beni başkasının yaşamöyküsü adı altında kendi yaşamöykümü yazmaya itmeyecek mi acaba?” Bu soruyu şöyle yanıtlayabilirdi: Kendinde yaratıcı bir güç görmüyordu, o bir şair değil, olsa olsa bir şiir tutkunuydu, yetenekleri ancak eleştiride, okuma zevkini ifade etmede gösteriyordu kendini. Şairin yapıtının derinliklerine daldığında çevik bir tutum takınarak belli bir mesafeyi koruması, İstenmeyen karışıklıkları önlemek için yeterli olurdu herhalde. Claudio Romero’ya duyduğu yakınlıktan, şiirlerinin kendisinde uyandırdığı hayranlıktan kuşkulanmasına gerek yoktu. Kaliteli fotoğraf makinalarında yapıldığı gibi, resmi çekilen kişiyi ortaya alacak biçimde bir ayarlama yapmak gerekecek ve böylece fotoğrafçının gölgesi resimde görünmeyecekti.</span></p>

  <p class="block_4"><span class="calibre1" xml:lang="tr">Az sonra açılması gereken bir kapı gibi onu bekleyen bembeyaz kâğıdın önünde oturduğu o an, bir kez daha düşündü: Acaba kitabı düşlediği gibi yazabilecek miydi? Bu kitapta bir film senaryosu ya da André Maurois tarzı bir roman görmek isteyen tipte okuyuculara yöneldiği anda, kaleme alacağı yaşamöyküsü ve eleştirinin kolaya kaçma tehlikesi büyüktü. Önemli olan</span> <i class="calibre2" xml:lang="tr">bestseller</i> <span class="calibre1" xml:lang="tr">reçeteleri kullanmadan tutkuyla okunan bir kitap yazmasını sağlayacak açıyı yakalamak, hem akademik çevrelerin saygısını, hem de cumartesi akşamı koltuğuna oturup hoşça vakit geçirmek isteyen sokaktaki adamın beğenisini kazanmaktı.</span></p>

  <p class="block_4"><span class="calibre1" xml:lang="tr">Faust’un anlaşma anına benziyordu bu dakikalar. Şafağın sökmesine yakın, sigarası sonuna gelmiş, şarap kadehi elinde kalmıştı.</span> <i class="calibre2" xml:lang="tr">Şarap, zamandan bir eldiven gibi,</i> <span class="calibre1" xml:lang="tr">demişti Claudio Romero bir şiirinde.</span></p>

  <p class="block_4"><span class="calibre1" xml:lang="tr">“Neden olmasın?” dedi Fraga bir sigara daha yakarak. “Onun hakkında bildiğim bunca şeyden sonra basit bir denemeyle, üç yüzü geçmeyecek bir baskıyla yetinmem aptalca olur. Bunu Juárez ya da</span> <span class="calibre1" xml:lang="tr">Ricaldi</span> <span class="calibre1" xml:lang="tr">de benim kadar yapabilirler. Oysa benim Susana Márquez’le ilgili bildiklerimi hiç kimse bilmiyor.”</span></p>

  <p class="block_3">&nbsp;</p>

  <p class="block_4"><span class="calibre1" xml:lang="tr">Claudio Romero’nun ölmüş bir arkadaşının kardeşi olan Bragado sorgu yargıcının bir iması sayesinde bulmuştu bu izi. Uzun araştırmaların sonunda, La Plata nüfus dairesinde çalışan biri, ona Pilar’da bir adres sağlamıştı</span><span class="calibre1" xml:lang="tr">. Susana Márquez’in kızı otuz</span> <span class="calibre1" xml:lang="tr">yaşlarında ufak tefek ve yumuşak bir kadındı. İlk başta dükkânıyla (sebze satıyordu) ilgilenmesi gerektiğini bahane ederek konuşmak istemediyse de sonradan Fraga’nın arkadaki odaya geçerek tozlu bir iskemleye oturmasını ve ona birkaç soru sormasını kabul etmişti. Önceleri yanıt vermeksizin baktı ona, sonra biraz ağladı ve gözyaşlarını silerek ona zavallı annesinden söz etti. Başlangıçta Susana’yla Claudio Romero’nun arasındaki ilişki hakkında bir şeyler bildiğini kadına ima etmek zor olmuştu Fraga için, ancak sonunda bir şair aşkının evlilik cüzdanına bedel olduğunu söyleyerek bunu gereken incelikle ifade etti. Lafı övgü dolu sözcüklerle açtıktan</span> <span class="calibre1" xml:lang="tr">hemen sonra Raquel’in tümüyle ikna olarak ve üstelik duygulanarak yumuşadığını gördü. Bir dakika sonra ellerinin arasında Romero’nun hiç yayınlanmamış, olağanüstü bir resmi vardı, bir de daha küçük ve sarımsı bir resim, bunda da şairin yanında, tıpkı kızı gibi ufak tefek ve yumuşak görünüşlü bir kadın duruyordu.</span></p>

  <p class="block_4" xml:lang="tr">“Sakladığım birkaç mektup da var,” dedi Raquel Márquez. “Eğer işinize yararsa, onunla ilgili bir kitap yazacağım dediniz de...”</p>

  <p class="block_4" xml:lang="tr">Müzik dolabından çıkarttığı bir yığın kâğıdı uzun süre karıştırdıktan sonra aradığını buldu ve Fraga’ya üç mektup uzattı. Fraga mektupları hemen okumadı, Romero’nun el yazısını kontrol etmekle yetindi yalnızca. Gelişen söyleşilerinin o aşamasında, Raquel’in şairin kızı olmadığından emindi, çünkü söylediği ilk imalı sözden sonra Raquel kafasını önüne eğerek düşünüyormuşçasına susmuştu bir süre. Daha sonra, annesinin yıllar sonra Balcarce’li bir askerle evlendiğini (“Fangio’nun köyü” dedi, söylediklerinin bir kanıtıymış gibi), ikisinin de kendisi sekiz yaşındayken öldüğünü anlattı. Annesini çok iyi anımsıyordu, babasını daha az, tek anımsadığı çok sert oluşuydu.</p>

  <p class="block_3">&nbsp;</p>

  <p class="block_4"><span class="calibre1" xml:lang="tr">Buenos Aires’e dönüp Romero’nun Susana’ya yazdığı mektupları okuduğunda mozaiğin son parçaları da çabucak yerine oturmuş gibi geldi Fraga’ya. Böylece umulmadık bir bütün çıkmıştı ortaya; şairin kuşağında görülen cehalet ve yobazlık nedeniyle böyle bir dramın</span> <span class="calibre1" xml:lang="tr">varlığından kuşkulanmamıştı bile. 1917 yılında Romero, irene Paz’a adadığı bir dizi şiir yayımlamıştı. Eleştirmenlerin o güne dek Arjantin’de yazılan en güzel aşk şiiri olarak ilan ettikleri ünlü</span> <i class="calibre2" xml:lang="tr">Çifte Adına Dizeler</i> <span class="calibre1" xml:lang="tr">de bunların arasında yer alıyordu. Oysa kitabın çıkmasından bir yıl önce Romero bu üç mektupta başka bir kadına seslenmişti; bu mektuplara Romero’nun şiirini en iyi tanımlayan yazı biçimi egemendi: bir tür coşku ve geri çekilme karışımıydı bu</span><span class="calibre1" xml:lang="tr">»</span> <span class="calibre1" xml:lang="tr">birinin aynı anda bir eylemin öznesi ve nesnesi, başkişisi ve figüranı olması gibi. Mektupları okumadan önce Fraga onların o</span><span class="calibre1" xml:lang="tr">lağan aşk mektupl</span><span class="calibre1" xml:lang="tr">a</span><span class="calibre1" xml:lang="tr">rı</span> <span class="calibre1" xml:lang="tr">olduklarını sanıyordu; bu mektuplarda yalnız onlar için önemli olan yüzlerin önüne konmuş, onları dünyadan ayıran ve taşlaştıran aynalar bulacağını düşünüyordu. Oysa her paragrafta Romero’nun dünyasının yinelenmesini, aşkın mutlak görünüşünün zenginliğini keşfediyordu. Susana Márquez’e duyduğu tutku onu dünyadan kopartmıyor, tam tersine her satırda sevgiliyi yücelten bir gerçeğin attığı duyuluyordu; bu, yaşamın ortasında mücadele eden şiirinin gereği ve aklanmasıydı.</span></p>

  <p class="block_4"><span class="calibre1" xml:lang="tr">Aslında basit bir öyküydü. Romero, Susana’yla La Plata’nın kıyıda köşede kalmış bir yazın salonunda tanışmıştı. Aralarındaki ilişkinin ilk günleri şairin neredeyse tümüyle gözden yittiği zamana rastlamıştı, şairin yaşamını inceleyen ender yazarlar neden yok olduğunu anlamamışlar ya da bunu iki yıl sonra ölümüne neden olacak verem hastalığına yormuşlardı. Susana’yla</span> <span class="calibre1" xml:lang="tr">ilgili bilgiler herkesin gözünden kaçmıştı, bu da onun belirsiz görüntüsüne, eski fotoğraftaki sabit bakışlı ürkek gözlerine çok uygundu. O aralar işi olmayan bir öğretmendi Susana, yaşlı ve fakir bir anne babanın tek kızıydı, kendisiyle ilgilenecek arkadaşı yoktu, onun da La Plata’nın yazın çevrelerinden yitip gitmesi Avrupa’da savaşın en korkunç günlerinin yaşandığı, halkın başka dertlere düştüğü, yeni isimlerin parladığı zamanlara denk düşmüştü. Fraga, bir taşra sorgu yargıcının önemsemeksizin ima ettiği sözleri duymuş olduğu için kendisini şanslı sayabilirdi. Elindeki bu ipucu, Romero ve Susana’nın içinde iki yıla yakın bir süre oturdukları Burzaco’daki iç karartıcı evi bulmasını sağlamıştı. Raquel Márquez’in ona verdiği mektuplar bu dönemin sonuna aitti. La Plata’dan yazılmış olan birinci mektup daha önce evlilik konusunda yaptıkları bir yazışmaya gönderme yapıyordu. Şair hastalığından kaynaklanan korkuyu, bir eşten çok bir hastabakıcı olması gerekecek biriyle evlenmemek için gösterdiği direnci itiraf ediyordu. İkinci mektup hayranlık vericiydi, tutku neredeyse dayanılmaz saflıkta bir bilince bırakıyordu yerini. Romero, gerekli ayrılığı daha katlanılabilir kılması için sevgilisinde de kendisininkine benzer bir bilinç uyandırmak için savaşıyor gibiydi. Tek bir tümce her şeyi özetliyordu: “Hiç kimsenin yaşamlarımızı öğrenmesine gerek yok, ben susmakla sana özgürlüğünü armağan ediyorum. Özgür olmakla sonsuza dek daha çok benim olacaksın. Eğer evlenirsek, elinde bir çiçek odama her girişinde, kendimi senin celladınmış gibi</span> <span class="calibre1" xml:lang="tr">hissedeceğim.” Arkasından sert bir biçimde ekliyordu: “Suratına öksürmek istemiyorum. Terimi silmeni istemiyorum. Senin tanıdığın beden, sana sunduğum çiçekler başkaydı. Gece yalnızca bana gerek, beni ağlarken görmene izin vermeyeceğim.” Üçüncü mektup daha dingindi, Susana şairin özverisini kabul etmeye başlamıştı sanki. Mektubun bir bölümünde şöyle diyordu: “Israrla seni büyülediğimi, seni istediklerimi yapmaya zorladığımı söylüyorsun... Oysa benim istediğim senin geleceğini güvence altına almak, bırak da aptalca bir ölümün avuntusu olacak tohumları ekeyim.”</span></p>

  <p class="block_4"><span class="calibre1" xml:lang="tr">Fraga’nın düzenlediği kronolojiye göre Claudio Romero’nun yaşamı o günden sonra tekdüze bir döneme girmiş, Romero hemen hemen hiç çıkmaksızın babasının evine kapanmıştı. Şairle Susana Márquez’in bir daha görüşmüş olduklarını düşündürecek hiçbir kanıt yoktu ortada; gerçi aksi de kanıtlanmış değildi. Romero’nun, söylediklerini gerçekleştirerek Susana’dan tümüyle kopmuş olduğunu, Susana’nın da sonunda hastabakıcılığa mahkûm olmaktansa özgürlüğü seçmiş olduğunu en iyi kanıtlayan, Romero’nun şiirinde yükselen yeni parlak yıldız olmuştu. Bu mektuplaşmadan ve ayrılıktan bir yıl sonra Buenos Aires’te yayımlanan bir dergide irene Paz’a ithaf edilen</span> <i class="calibre2" xml:lang="tr">Çifte Adına Dizeler</i> <span class="calibre1" xml:lang="tr">basılmıştı. Görünüşe göre Romero’nun sağlığı daha iyiye gitmiş, şairin bazı yazın salonlarında bizzat kendisinin okuduğu bu şiir ona önceki yapıtlarının gizliden gizliye hazırladığı ünü sağlamıştı aniden. Byron gibi, bir sabah uyanıp ünlü olduğunu</span> <span class="calibre1" xml:lang="tr">keşfettiğini söyleyebilirdi ve bunu sık sık yinelemekten geri kalmadı. Ancak tahmin edileceğinin tersine irene Paz, Romero’nun bu tutkusunu karşılıksız bırakmıştı; o dönem salon yazarlarının çelişkili bir biçimde anlattıklarına göre şairin kişisel saygınlığı ansızın azalmış, bu da arkadaşlarından ve hayranlarından uzaklaşarak yine babasının evine kapanmasına neden olmuştu. Romero son şiir kitabını bu dönemde yazmıştı. Birkaç ay sonra yolda giderken aniden kan kusmaya başlamış, üç hafta sonraysa</span> <span class="calibre1" xml:lang="tr">ö</span><span class="calibre1" xml:lang="tr">lmüştü. Romero’nun cenazesi birkaç yazan bir araya getirmişti, ancak törende yapılan konuşmalardan ve tanıkların anlattıklarından anlaşıldığı kadarıyla irene Paz’ın ait olduğu dünyadan hiç kimse cenazede hazır bulunmamış, böyle bir durumda beklenilen saygı gösterilmemişti şaire.</span></p>

  <p class="block_4"><span class="calibre1" xml:lang="tr">Romero’nun irene Paz’a duyduğu tutku La Plata’nın aristokrat çevrelerinin hem gururlarını okşamış hem de müthiş kızdırmıştı, bunu anlamakta güçlük çekmiyordu Fraga. Irene’yle ilgili kesin bir karara varamamıştı. Çok güzel olduğu, yirmi yaşında çekilmiş resimlerinden belli oluyordu fakat diğer bilgiler gazetelerin dedikodu sütunlarının yazdıklarından ileri gitmiyordu. Aile geleneklerinin sadık mirasçısı olan Irene’nin Romero’ya karşı takındığı tutumu tahmin etmek güç değildi; onunla, ailesinin zamanın “sanatçılarını” ve “şairlerini” (tırnak işaretleri ses tonuyla vurgulanırdı) dinlemek için düzenlediği davetlerde tanışmış olmalıydı. Doğru,</span> <i class="calibre2" xml:lang="tr">Dizeler</i> <span class="calibre1" xml:lang="tr">Irene’yi yüceltmiş, şiirin başındaki hayranlık uyandıran</span> <span class="calibre1" xml:lang="tr">yakarış onu bir şimşeğe benzetmişti, ancak tüm engellere karşın Irene’ye duyduğu tutku acaba gerçek bir aşk mıydı, bunu yalnızca Romero bilebilirdi ve bu bile kesin değildi.</span></p>

  <p class="block_4"><span class="calibre1" xml:lang="tr">Bu noktaya gelindiğinde sorunun sorun olmaktan çıktığını ve tüm önemini yitirdiğini anlıyordu Fraga. Claudio Romero bir an için bile tutkusunun yanıt göreceğini düşünecek kadar bilinçsiz olmamıştı. Aralarındaki uzaklık, her türden engel, hem kendisinin hem de ailesinin oluşturduğu çifte çemberin içinde bulunan ve kastını tam anlamıyla yansıtan Irene’nin ulaşılmazlığı, onu işin başından beri erişilmez bir noktaya oturtmuştu.</span> <i class="calibre2" xml:lang="tr">Dizeler’</i><span class="calibre1" xml:lang="tr">in biçemi yanılmaya olanak tanımıyor, şair aşk şiirlerinde kullanılan imgelerin çok ötesine gidiyordu. Romero kendisini “senin baldan ayaklarının İkaros’u” olarak adlandırmış, bu imge</span> <i class="calibre2" xml:lang="tr">Carasy Caretas</i> <span class="calibre1" xml:lang="tr">dergisinde yazan katı bir eleştirmenin alaylarına neden olmuştu. Şiir olanaksız, olanaksız olduğu kadar da güzel bir ülküye ulaşmak için yapılan son bir atılım, dizelerin arasından geçerek güneşe doğru yükselen ümitsiz bir uçuştu; sonunda güneş şairi yakacak ve ölümüne neden olacaktı. Şairin en sondaki geri çekilmesi ve suskunluğu bile bir düşüşün aşamalarına, acınası bir dönüşe benziyordu, kendi gücünü aşan bir düş için terk etmeyi göze aldığı dünyaya dönüşüydü bu.</span></p>

  <p class="block_4" xml:lang="tr">“Evet,” diye düşündü Fraga, kadehine biraz daha şarap koyarak, “her şey yerli yerine oturuyor, tüm bunları yazmaktan başka bir şey kalmıyor geriye.”</p>

  <p class="block_3">&nbsp;</p>

  <p class="block_4"><i class="calibre2" xml:lang="tr">Arjantinli Bir Şairin Yaşamı,</i> <span class="calibre1" xml:lang="tr">yazarının ve yayımcılarının tahminlerinin çok üstünde başarı kazanmıştı. Kitap ilk haftalar eleştirmenlerin pek dikkatini çekmemişti, ancak</span> <i class="calibre2" xml:lang="tr">La Raz</i><span class="calibre1" xml:lang="tr">á</span><i class="calibre2" xml:lang="tr">n</i> <span class="calibre1" xml:lang="tr">dergisinde çıkan umulmadık bir makale, Buenos Aires’lileri temkinli uyuşukluklarından çekip çıkartmış ve pek azının yadsıdığı bir tavır almaya zorlamıştı onları.</span> <i class="calibre2" xml:lang="tr">Sur</i> <span class="calibre1" xml:lang="tr">ve</span> <i class="calibre2" xml:lang="tr">La Nación</i> <span class="calibre1" xml:lang="tr">dergileri, en iyi taşra gazeteleri, kahve ve yemek sonrası söyleşilerini istila eden bu gözde konuya hemen el koymuşlardı. İki şiddetli tartışma (biri Dario’nun Romero’da görünen etkisi, diğeriyse kronolojiyle ilgili bir sorun) okuyucuların ilgisini toplamıştı.</span> <i class="calibre2" xml:lang="tr">Yaşam’</i><span class="calibre1" xml:lang="tr">ın ilk baskısı iki ay içinde tükendi, İkincisiyse bir buçuk ayda. İçinde bulunduğu olağanüstü durum ve kendisine yapılan iyi öneriler karşısında Fraga yapıtın tiyatro ve radyoya uyarlanmasına izin vermişti. Sonunda, yeni bir yapıta gösterilen ilginin, tanınmayan ardılın ardına saklanabildiği korkulu doruğa aştığı o an gelip çattı. Ustaca ve önceden yapılmış bir haksızlığı telafi etmek istercesine, Ulusal Ödül, iki arkadaşı aracılığıyla Fraga’ya ulaştı, bu arkadaşları onu diğer telefon konuşmalarından ve tebrikler korosundan daha önce bulmuşlardı. Fraga, gülerek, Nobel ödülünü almasının Gide’in aynı gece Fernandel’in bir filmine gitmesini önlemediğini anımsatmıştı; belki de bu nedenle kendisine gösterilen bu coşkudan kaçmak için bir dostunun evine saklanmak hoşuna gitmişti. Öylesine dingindi ki, bu tutumunu onunla işbirliği yapan dostu bile aşırı, neredeyse ikiyüzlü bulmuştu. O aralar çok düşünceliydi Fraga, neden içinde bir yalnız kalma</span> <span class="calibre1" xml:lang="tr">duygusu belirdiğini anlamıyordu; çekilen fotoğraflar, yapılan radyo programları sayesinde içinde bulunduğu duvarları aşan, taşradaki yazın çevrelerine yayılarak dış ülkelere dek ulaşan kendi görüntüsünden uzak durmak istiyordu. Ulusal Ödül bir sürpriz değildi onun için, onu bir özür dileme olarak görüyordu. Şimdi gerisi gelecekti,</span> <i class="calibre2" xml:lang="tr">Yaşam</i><span class="calibre1" xml:lang="tr">’ı yazmasının asıl nedeni. Nitekim yanılmıyordu; bir hafta sonra dışişleri bakanı onu evinde kabul ediyor (“biz diplomatlar başarılı yazarların resmiyetten hoşlanmadıklarını biliriz”) ve ona Avrupa’da bir kültür müşavirliği öneriyordu. Her şey bir düştü</span> <span class="calibre1" xml:lang="tr">sanki,</span> <span class="calibre1" xml:lang="tr">eskiye göre öylesine değişikti ki Fraga onur merdivenlerini çıkmayı tam anlamıyla kabul etmek için kendini zorluyordu; basamaklar birbirini izliyordu, ilk olumlu yorumlar, yayıncının sevinci ve onu kucaklaması, yazın kurumlarından gelen ilk davetler ve sonunda en tepeye ulaşıyordu; biraz öne doğru eğilerek tüm salonu ayaklarının altında görebiliyordu artık, herkese tepeden bakıyor, köşede bucakta kalanlara dek herkesi inceleyebiliyordu; bir lokma kaz ciğeriyle bir lokma Dylan Thomas arasında, en gerideki beyaz kravatlı ve çinçilya kürklü yazınseverlere dek herkesi seçebiliyordu.</span> <span class="calibre1" xml:lang="tr">Daha ötede ya da daha yakında (bakış açısına ve o anki keyfine göre değişiyordu gördükleri) dergi okuyucularının, televizyon seyircilerinin ve radyo dinleyicilerinin oluşturduğu öbek öbek kümeleri de görüyordu; bu insanlar bir gün, nasıl ve neden anlamadan, bir buyruğa boyun eğermişçesine, bir çamaşır makinası yerine üç yüz on</span> <span class="calibre1" xml:lang="tr">sekiz sayfalık bir kitap alıyorlardı, her türlü özveriyi göze alarak satın alıyorlar ve komşuda da olduğu gibi hanımla çocukların onu dört gözle bekledikleri evine dönüyorlardı, çünkü Radyo Mundo’nun gözde yazın yorumcusu on bir elli beşteki programında dinleyicilerine yine onu övmüştü.</span> <span class="calibre1" xml:lang="tr">İşin şaşırtıcı yönü Fraga’nın kitabının alınması ve okunması gereken kitaplar listesine girmiş olmasıydı, oysa Claudio Romero’nun yaşamı ve yapıtı yıllar boyu yalnızca entelektüellerin, başka bir deyişle çok az kişinin ilgi alanını oluşturmuştu. Fraga tekrar tekrar yalnız kalıp olanı biteni düşünme gereğini duymaya başladıkça, (şu anda film yapımcılarıyla sözleşme yaptığı haftada bulunmaktaydı) başlangıçtaki şaşkınlığı bilmediği bir şeyin kaygılı beklentisine bırakmıştı yerini. Karşısında onur merdivenlerinin basamaklarından başka bir şey görünmüyordu, ancak sonunda istese de istemese de bahçelerde bulunan köprüler gibi çıkışın son basamağından sonra inişin ilk basamağı başlayacaktı. Okuyucuların doyumuna doğru uzanan yoldu bu, bundan sonra yeni heyecanların arayışına dönüşecekti.</span> <span class="calibre1" xml:lang="tr">Ulusal Ödül’ü alırken yapacağı konuşmayı yazmak için odasına çekildiği zaman geçen haftaların baş döndürücü deneyimleri alaycı bir tatmin duygusu olarak özetlenebilirdi; çünkü elde ettiği zafer bir öç almaydı büyük ölçüde, ancak anlaşılmaz bir kaygı bu öç alma duygusunu dizginliyor, zaman zaman su üstüne çıkarak sağduyusunun ve espri anlayışının kararlılıkla karşı çıktığı bir alana doğru çekmek istiyordu onu.</span> <span class="calibre1" xml:lang="tr">Yapacağı</span> <span class="calibre1" xml:lang="tr">konuşmanın hazırlıklarının çalışma zevkini geri getireceğini sanarak onu yazmak için Ofelia Fernandez’in çiftliğine gitti, orada rahat edeceğine inanıyordu. Mevsim yaz sonuydu, evin girişinde durup şimdiden sonbahar renklerine bürünen bahçeyi seyrederken Ofelia’yla konuşmak ve köpekleri okşamak hoşuna gidiyordu. Birinci kattaki bir odada çalışma gereçleri onu bekliyordu, ana dosyanın kapağını kaldırıp, ısınma alıştırması yapan bir piyanist gibi önündekilere göz gezdirirken, her şey yolunda, diye düşündü Fraga, tüm geniş çaptaki yazın zaferlerinin kaçınılmaz bayağılığına karşın</span> <i class="calibre2" xml:lang="tr">Yaşam</i> <span class="calibre1" xml:lang="tr">haklı bir dava, halka ve vatana karşı bir saygı ifadesiydi. Oturup konuşmasını yazmaya koyulabilir, ödülü alabilir, Avrupa yolculuğu için hazırlık yapmaya başlayabilirdi. Kafasında tarihler ve sayılar, sözleşme koşulları ve davetlere karışıyordu. Birazdan odaya Ofelia girecekti elinde bir bardak içkiyle, sessizce ve dikkatle ona yaklaşacak, çalışırken seyredecekti onu. Evet, her şey yolundaydı, uzaklarda öten bir yağmurkuşuna kulak verirken bir kâğıt alıp, ışığı ayarlayıp bir havana purosu yakmaktan başka yapılacak bir şey yoktu.</span></p>

  <p class="block_4"><span class="calibre1" xml:lang="tr">Aydınlanması o zaman mı gerçekleşti, yoksa daha sonra, Ofelia’yla seviştikten sonra yatağa yaslanıp birlikte sigara içerek pencerenin en üst köşesinde görünen küçük yeşil yıldıza bakarken mi, hiçbir zaman kesin olarak bilemedi. Uğradığı bu baskın, eğer buna bir baskın denebilirse (aslında gerçek adı ya da doğası hiç önemli değildi) hazırladığı konuşmanın ilk tümcesine denk düşmüş</span> <span class="calibre1" xml:lang="tr">olabilirdi, hızla yazarken bir noktaya gelmiş, ansızın durmuştu; rüzgâr gibi bir şey esmiş, konuşmanın tüm anlamını silip götürmüştü. Geriye uzun bir sessizlik kalmıştı. Belki de çalışma odasından çıktığında her şeyi biliyordu, biliyor fakat anlamıyordu, bir ağırlık vardı üstünde, baş ağrısı ya da grip başlangıcı gibi. Sözle ifade edilemeyecek bir anda bu belirsiz ağırlık, bu kara rüzgâr, karşı konulmaz bir biçimde kesin bir inanca dönüşmüştü:</span> <i class="calibre2" xml:lang="tr">Yaşam</i> <span class="calibre1" xml:lang="tr">bir düzmeceydi, Claudio Romero’nun gerçek yaşamının, yazdıklarıyla hiçbir ilgisi yoktu. Yazdıkları ne gerçeğe ne de kanıtlara dayalıydı: düzmeceydi baştan sona... Yıllarca çalıştıktan, belge topladıktan, araştırma yaptıktan, kişiselliğe kaçmamak için çaba harcadıktan sonra: düzmeceydi baştan sona. Claudio Romero kendisini Susana Márquez için feda etmemişti, ona kendi özverisi pahasına özgürlüğünü geri vermemişti, irene Paz’ın baldan ayaklarının İkaros’u olmamıştı. Suyun altında yüzüyordu sanki Fraga, yüzeye ulaşamıyor, akıntının gürültüsü kulaklarını kamçılıyordu; gerçeği biliyordu artık. Ancak bu yeterli bir işkence değildi, içeride, daha da aşağılarda, çamur ve pislikten oluşan sularda gerçeği işin ta başından beri bildiği inancı yatıyordu. Boşunaydı bir sigara daha yakmak, sinirlerinin bozuk olduğunu düşünmek, Ofelia’nın karanlıkta ona uzattığı narin dudaklarını öpmek. Boşunaydı kendisini kahramanına aşırı adamasının bu sanayi yarattığını öne sürmek. Ofelia’nın elinin göğsünü okşadığını hissediyor, kesik nefesinin sıcaklığını duyuyordu. Nasıl olduğunu kendisi</span> <span class="calibre1" xml:lang="tr">de anlamadan uykuya daldı.</span></p>

  <p class="block_3">&nbsp;</p>

  <p class="block_4"><span class="calibre1" xml:lang="tr">Sabah olduğunda açık bıraktığı dosyanın içindeki kâğıtlara bir kez daha göz attı, geceye gö</span><span class="calibre1" xml:lang="tr">re daha da yabancı geldi okudukl</span><span class="calibre1" xml:lang="tr">a</span><span class="calibre1" xml:lang="tr">rı</span> <span class="calibre1" xml:lang="tr">ona. Ofelia aşağıda istasyonu arıyor ve tren tarifelerini kontrol ediyordu. Saat cm bir buçuğa doğru Pilar’a varmıştı, doğrudan sebzeci dükkânına gitti. Susana’nın kızı onu kızgınlıkla yaltaklanma arası garip bir tavırla karşıladı, tekme yemiş bir köpek gibi. Fraga kendisine beş dakika ayırmasını istedi, yine tozlu arka salona girdi ve aynı beyaz kılıflı iskemleye oturdu. Fazla konuşmasına gerek kalmadı çünkü Susana’nın kızı gözlerinden akan birkaç yaşı sildikten sonra, başını her seferinde daha da öne doğru sallayarak söylediklerini onaylıyordu.</span></p>

  <p class="block_4"><span class="calibre1" xml:lang="tr">“</span><span class="calibre1" xml:lang="tr">Evet</span> <span class="calibre1" xml:lang="tr">beyefendi, öyle. Evet beyefendi.”</span></p>

  <p class="block_4" xml:lang="tr">“Neden bunu bana ilk geldiğimde söylemediniz?”</p>

  <p class="block_4" xml:lang="tr">Ona bunu neden ilk görüştüklerinde söylemediğini anlatmak zordu. Annesi bazı şeyleri anlatmaması için ona yemin ettirmişti, zaten sonra da Balcarce’li astsubayla evlenmişti, böylece de... Romero’yla ilgili kitaptan böylesine çok söz edilmeye başlandığında neredeyse Fraga’ya mektup yazmayı düşünmüştü, çünkü...</p>

  <p class="block_4" xml:lang="tr">Şaşkın şaşkın ona bakıyor, zaman zaman bir gözyaşı ağzına dek süzülüyordu.</p>

  <p class="block_4" xml:lang="tr">“Siz nasıl anladınız?” dedi sonra.</p>

  <p class="block_4" xml:lang="tr">“Orasını boş verin siz,” dedi Fraga. “Bir an gelir ki her şey anlaşılır.”</p>

  <p class="block_4" xml:lang="tr">“Fakat kitabınızda tam tersini yazmışsınız. Biliyor musunuz ben okudum kitabı, bende var.”</p>

  <p class="block_4" xml:lang="tr">“Kitap bu kadar farklıysa suç sizde. Romero’nun annenize yazdığı başka mektuplar da var. Siz bana yalnızca işinize gelen mektuptan, Romero’yu ve dolayısıyla annenizi daha iyi gösteren mektupları verdiniz. Bana hemen şimdi ötekiler gerek. Onları hemen verin bana.”</p>

  <p class="block_4" xml:lang="tr">“Yalnızca bir mektup var,” dedi Raquel Márquez. “Fakat beyefendi annem bana yemin ettirdi.”</p>

  <p class="block_4" xml:lang="tr">“O mektubu yok etmeden sakladıysa okunmaması konusunda dediğiniz kadar ısrarlı değildi demek. Bana verin onu. Onu sizden satın alıyorum.”</p>

  <p class="block_4" xml:lang="tr">“Beyefendi, onu size vermememin nedeni bu değil...”</p>

  <p class="block_4" xml:lang="tr">“Alın,” dedi Fraga kabaca. “Asmakabağı satarak kazanamazsınız bu parayı.”</p>

  <p class="block_4"><span class="calibre1" xml:lang="tr">Raquel’in müzik dolabına doğru eğilip birtakım kâğıtları karıştırmasını izlerken, o anda bildiğini Raquel Márquez’in evine geldiği ilk günden beri bildiğini (belki başka bir biçimde bildiğini ama sonuç olarak bildiğini) düşünüyordu. Gerçek onun için tam bir sürpriz olmamıştı, şimdi geriye dönüp durumu değerlendirdiğinde kendi kendisine soruyordu, Susana’nın kızıyla yaptığı ilk görüşmeyi neden böylesine kısa tutmuştu, neden Romero’nun yalnızca üç mektup yazmış olduğunu kabul etmişti? Oysa ısrar edebilir, mektuplara karşılık bir şeyler önerebilir, Raquel’in bildiği fakat söylemediği gerçeği söyletebilirdi. “Anlamsız,” diye düşündü, “o anda Susana’nın Romen</span><span class="calibre1" xml:lang="tr">»</span> <span class="calibre1" xml:lang="tr">yüzünden fahişelik yapmak zorunda</span> <span class="calibre1" xml:lang="tr">kaldığını bilemezdim”.</span> <span class="calibre1" xml:lang="tr">Peki</span> <span class="calibre1" xml:lang="tr">öyleyse neden Raquel’le konuşmasını isteyerek kısa kesmiş, birkaç resim ve üç mektupla tatmin olmuştu? “A, evet biliyordum, nasıl biliyordum bilmiyorum ama biliyordum, kitabı yazdığımda da biliyordum, belki de okuyucular da biliyorlar, eleştirmenler de ve her şey en sonuncumuza dek hepimizin katıldığı kocaman bir yalan...” Fakat birtakım genellemeler yaparak işin içinden çıkmak, suçun ancak küçük bir kısmını kabullenmek çok kolaydı. Bu da yalandı, tek bir suçlu vardı; o da kendisiydi.</span></p>

  <p class="block_4"><span class="calibre1" xml:lang="tr">Mektubu okumak, başka bir açıdan bildiği şeylerin yinelenmesi olmuştu yalnızca. Bir tartışma anında elinde bulunacak bir kanıttı bu, o kadar. Maskesi düşünce, tartışılmaz bir mantıkla yazılmış bu resmi tümcelerde vahşileşmiş bir Claudio Romero beliriyordu. Susana’yı, yaşamının son yıllarında kendi elleriyle sürüklediği kirli işi yapmaya mahkûm kılıyordu; bu işe iki yerde açık açık değiniyor, ona suskunluğu, uzakta kalmayı ve kendisinden nefret etmeyi zorla kabul ettiriyor, alaylar ve tehditlerle kendisinin iki yılda yavaş yavaş ve bilerek hazırladığı çirkefin içine itiyordu onu. Birkaç hafta önce özenerek “Gece yalnızca bana gerek, beni ağlarken görmene irin vermeyeceğim,” diye yazan adam, satırlarını kötülük olsun diye kaba bir benzetmeyle noktalıyor, alaylı öğüt ve tavsiyeler, içten olmayan vedalar ve Susana’nın bir daha kendisini aramamasını sağlamak için tehditler eklemeyi de unutmuyordu. Fraga’yı bunların hiçbiri şaşırtmıyordu artık, fakat yine de uzun bir süre omzunu trenin</span> <span class="calibre1" xml:lang="tr">penceresine yaslayıp elinde mektup kalakalmıştı, dayanılmayacak kadar yavaş gelişen bu karabasandan kurtulmayı beklermişçesine. “Böylece diğer olaylar da açıldık kazanıyor,” diye düşündüğünü duydu. Diğer olaylar dediği irene Paz,</span> <i class="calibre2" xml:lang="tr">Çifte Adına Dizeler</i> <span class="calibre1" xml:lang="tr">ve Claudio Romero’nun yaşamının sonunda uğradığı acı yenilgiydi. Pilar trenindeki yolcular vermutu fazla kaçırmış biri olarak görüyorlardı Fraga’yı; bir kanıt ya da belli bir neden yoktu ortada ancak elinde belgeler varmış gibi kesin bir biçimde diriliyordu belleğinde - eğer buna bellek denilebilirse- Romero’nun son iki yılının her bir günü. İstasyona vardığı zaman saat dört olmuş, yağmur yağmaya başlamıştı. Onu çiftliğe götüren at arabasının içi soğuktu ve ıslak deri kokuyordu, irene Paz’ın mağrur alnı ne büyük bir sağduyu sahibiydi, Romero’yu yadsıyan dünyasının ne soylu bir geçmişi vardı. Romero zavallı bir kadını büyüleyebilmişti ancak, şiirinde öne sürdüğü gibi İkaros’un kanatlarına sahip değildi. Yalnızca irene değil, annesi ve kardeşleri de Romero’da sonradan görme birinin çabalarını, geçmişini yadsımakla ve gerekirse öldürmekle işe başlayan (bu cinayetin kurbanı ilkokul öğretmeni Susana Márquez idi) yeni zenginin gülünç atılımlarını sezmişlerdi. Ona haddini bildirmeleri için bir gülümseme, geri çevrilen bir davet, çiftliğin yüzüne kapanan kapıları, paranın keskin silahları ve talimatlı uşaklar yeterli olmuştu. Şairin cenazesine katılmak için rahatlarını bozmamışlardı bile.</span></p>

  <p class="block_4"><span class="calibre1" xml:lang="tr">Ofelia kapının eşiğinde bekliyordu, Fraga ona hemen çalışmaya başlaması gerektiğini söyledi. Dudaklarının</span> <span class="calibre1" xml:lang="tr">arasında bir sigara, omuzlarında korkunç bir ağırlık, bir gece önce yazmaya başladığı kâğıdın önüne oturduğu zaman, hiç kimse bir şey bilmiyor, dedi kendi kendine.</span> <i class="calibre2" xml:lang="tr">Yaşam’ı</i> <span class="calibre1" xml:lang="tr">yazmadan önceki gibiydi ve tüm anahtarlar onun elindeydi. Hafifçe gülümseyerek konuşmasını yazmaya başladı. Aradan uzun bir süre geçtikten sonra yolculuk sırasında Romero’nun mektubunu yitirdiğini fark etti.</span></p>

  <p class="block_3">&nbsp;</p>

  <p class="block_4"><span class="calibre1" xml:lang="tr">Buenos Aires gazetelerinin arşivlerinde Ulusal Ödül töreniyle ilgili yorumları her isteyen okuyabilir; bu tören sırasında Jorge Fraga kürsüye çıkıp şair Claudio Romero’nun yaşamını akıl almaz bir biçimde sunarak, iyi düşünen kafaları bilerek ve isteyerek şaşırtmış ve kızdırmıştı. Oradaki gözlemcilerden biri, Fraga’nın rahatsızmış izlenimini verdiğini (aslında ne demek istediği açıktı) yazmıştı, başka garipliklerin yanı sıra birkaç kez kendisi Romero’ymuş gibi konuşmuş, hemen durumu düzeltmişse de bu, aynı yanlışı yinelemesini önlememişti. Başka bir gözlemci Fraga’nın elinde konuşma sırasında hemen hemen hiç bakmadığı birtakım yazılı kâğıtlar olduğunu, ağzından çıkan sözcükleri onaylayarak ya da yererek kendisi için konuşuyormuş izlenimi uyandırdığını not etmişti. Öyle ki, sonunda, o salonda özellikle onu alkışlamak amacıyla toplanmış bulunan dinleyiciler gitgide büyüyen ve dayanılmaz boyutlara ulaşan bir kızgınlığa kapılmışlardı. Başka bir gözlemci konuşmanın sonunda Fraga’yla</span> <span class="calibre1" xml:lang="tr">doktor</span> <span class="calibre1" xml:lang="tr">Jovellanos arasında çıkan şiddetli tartışmaya değinmişti. Bu arada salondakilerin</span> <span class="calibre1" xml:lang="tr">büyük çoğunluğu konuşmacıyı kınadıklarını ifade eden bağrışlarla salonu terk etmişlerdi. Yine aynı gözlemcinin üzülerek yazdığına göre</span> <span class="calibre1" xml:lang="tr">doktor</span> <span class="calibre1" xml:lang="tr">Jovellanos konuşmacıdan Claudio Romero’nun aziz anısını karalayan bu cüretli savlarını doğrulayacak ikna edici kanıtlar göstermesini istediğinde Fraga omuzlarını silkmiş, gerekli kanıtlar kafasından başka bir yerde değilmiş gibi elini alnına götürmüş ve sonunda gözlerini havada bir yere dikerek hareketsiz kalmıştı. Fraga, dinleyicilerin gürültüyle salonu terk etmelerine kayıtsız kalmış, Ulusal Ödül’ü böyle özel bir biçimde kabul etmesini hayranlıkla karşılarmış gibi görünen bir grup gencin ve mizah yazarının kışkırtıcı alkışlarına ve tebriklerine de tepki göstermemişti.</span></p>

  <p class="block_4" xml:lang="tr">İki saat sonra çiftliğe döndüğünde Ofelia ona, Dışişleri Bakanlığıyla başlayıp yıllardır görüşmediği bir kardeşiyle biten, uzun bir telefon edenler listesi uzattı. Dalgın dalgın göz attı listeye, kimi adların altları çizilmiş, kimileriyle yanlış yazılmıştı. Kâğıt ellerinin arasından kayarak halının üstüne düştü. Onu yerde bırakarak çalışma odasına giden merdivenleri çıkmaya başladı.</p>

  <p class="block_4" xml:lang="tr">Çok daha geç bir saatte Ofelia onun çalışma odasında yürüdüğünü duydu, yatağına yatarak düşünmemeye çalıştı. Fraga’nın ayak sesleri odanın içinde gidip geliyor, arada bir masasının önünde bir şeye bakıyormuş gibi duruyordu. Bir saat sonra aşağıya inerek yatak odasına yaklaştığını duydu. Gözlerini açmadan, sırtüstü yanına uzanan bedenin ağırlığını hissetti. Soğuk bir el elini tuttu. Ofelia karanlıkta yanağından öptü onu.</p>

  <p class="block_4" xml:lang="tr">“Anlamadığım tek bir şey var,” dedi Fraga sanki onunla konuşmuyormuş gibi, “tüm bunları başından beri bildiğimi anlamak için neden bu kadar geciktiğim. Medyum olduğumu varsaymak aptalca olur, onunla hiçbir ilgim yok. Bir hafta öncesine dek onunla hiçbir ilgim yoktu.”</p>

  <p class="block_4" xml:lang="tr">“Biraz uyuyabilsen,” dedi Ofelia.</p>

  <p class="block_4" xml:lang="tr">“Hayır, bulmam gerek. İki şey var: biri anlamadığım durum, diğeriyse yarın başlayacak olanlar, aslında bu akşamüstü başlamış olanlar. Hapı yuttum anlıyor musun, tanrılarını önce göklere çıkarttım sonra da binbir parçaya ayırdım, bunu asla bağışlamayacaklar. Tüm bunların ne kadar aptalca olduğunu görmüyor musun, Romero yirmili yıllarda yazılmış en güzel şiirlerin yazan olmayı sürdürüyor. Fakat tanrıların çamurdan ayakları olamaz ve bunu bana yarın sevgili meslektaşlarım aynı ukalalıkla söyleyecekler.”</p>

  <p class="block_4"><span class="calibre1" xml:lang="tr">“Fakat sen görevinin doğruy</span><span class="calibre1" xml:lang="tr">u duyurmak olduğuna inandın...”</span></p>

  <p class="block_4" xml:lang="tr">“Buna inanmadım Ofelia. Öyle yaptım o kadar. Ya da birisi benim için yaptı. O geceden sonra başka yapılacak bir şey yokmuş gibi geldi ansızın. Yapılabilecek tek şey buydu.”</p>

  <p class="block_4" xml:lang="tr">“Belki de biraz sabretmek daha iyi olurdu,” dedi Ofelia ürkekçe. “Böyle ansızın, şeyin yüzüne karşı...”</p>

  <p class="block_4"><span class="calibre1" xml:lang="tr">“Bakanın yüzüne karşı” diyecekti, Fraga bu sözcükleri ağzından çıkmış gibi açık bir biçimde duydu. Güldü, elini okşadı. Yavaş yavaş olaylar yatışıyor, henüz gölgede olan</span> <span class="calibre1" xml:lang="tr">bir şey kendisini ortaya çıkartmaya, tanıtmaya çalışıyordu. Ofelia’nın uzun ve ürkek suskunluğu Fraga’nın kendisini daha iyi hissetmesine yardım etti, gözlerini iyice açarak karanlığı seyretti. Kendisinin de alçağın biri, tıpkı Romero gibi alçağın biri olduğunu yadsımayı sürdürdüğü sürece, her şeyi bildiğini neden daha önce fark etmediğini asla anlayamayacaktı. Kitabı yazma düşüncesinin içerdiği amaç, içinde bulunduğu toplumdan öç almak, kolayca zafere ulaşmak, kendisinden daha fırsatçı olanların onun elinden aldığı, oysa kendi hakkı olan yere ulaşmaktı. Görünüşe göre güçlü bir kitap olan</span> <i class="calibre2" xml:lang="tr">Yaşam</i> <span class="calibre1" xml:lang="tr">kendisine kitapçıların kapılarını açacak tüm gerekli koşullarla donanmış olarak dünyaya gelmişti. Elde ettiği zaferin tüm aşamaları her bölümde, her sayfada en ince ayrıntılarına kadar hazırlanmıştı. Onun bu gelişmeyi alay ve üstelik düş kırıklığıyla kabul etmesi de alçaklığın taktığı maskelerden biri değil miydi? Başından beri</span> <i class="calibre2" xml:lang="tr">Yaşam’ın</i> <span class="calibre1" xml:lang="tr">önemsiz kılıfının altında radyo, televizyon, filmler, Ulusal Ödül, diplomat olarak Avrupa’ya gönderilmesi, para, pul ve saygınlık saklanmıştı. Ancak umulmadık bir şey son anda zincirinden boşanarak, özenle kurulmuş mekanizmayı havaya uçurmuştu. Bu umulmadık şeyi düşünmesi, korkması, cinler tarafından ele geçirildiğini sanması boşunaydı.</span></p>

  <p class="block_4" xml:lang="tr">“Onunla hiçbir ilgim yok,” dedi Fraga yine, gözlerini kapatarak. “Nasıl oldu bilmiyorum Ofelia, ama onunla hiçbir ilgim yok.”</p>

  <p class="block_4" xml:lang="tr">Ofelia’nın sessizce ağladığını duyuyordu.</p>

  <p class="block_4" xml:lang="tr">“Fakat öyleyse sandığımdan da daha kötü. Uzun zamandır derinin altında saklanan bir iltihap gibi, ansızın patlayan ve seni çürümüş kana bulayan. Ne zaman bir seçim yapmam, bu adamın nasıl davranacağına karar vermem gerekse, gerçeğin tam tersini, onun yaşarken inandırmak istediğini seçiyordum. Benim seçimlerim onun seçimleriydi, oysa başka biri değişik bir gerçek bulabilirdi onun yaşamında, mektuplarında, ölümün onu kovaladığı ve gerçek kişiliğini ortaya çıkarttığı son yılında. Ben durumu anlamak istemedim, gerçeği göstermek istemedim Ofelia, çünkü gerçeği gösterseydim Romero bana gereken kahraman olmayacaktı; ona da kendi efsanesini yaratmak için bir kahraman gerekmişti...”</p>

  <p class="block_4" xml:lang="tr">Sustu, fakat her şey yerli yerine oturmaya ve bir bütün oluşturmaya devam ediyordu. Claudio Romero ile arasındaki kişiliğinin derinliklerinde yatan benzerliğe ancak şimdi ulaşabiliyordu; bunun cinlerle perilerle hiçbir ilgisi yoktu. Yaptıkları şaka, söyledikleri, baş döndürücü bir yükselmeyi amaçlayan yalan, onları kardeş yapmıştı, aynı kardeşlik onları bir yıldırım gibi çarpıp yok eden amansız düşüşte de sürmüştü. Fraga açık seçik anlıyordu şimdi, onun gibiler her zaman Claudio Romero olacaktı, dünün ve yarının Romero’ları da her zaman Jorge Fraga olacaklardı. Uzakta kalmış bir eylül gecesi korktuğu şey başına gelmiş, üstü kapalı bir biçimde kendi yaşamöyküsünü yazmıştı. Gülmek geldi içinden ve aynı anda yazı masasında sakladığı tabancayı düşündü.</p>

  <p class="block_4"><span class="calibre1" xml:lang="tr">Ofelia’nın tam o zaman mı yoksa daha sonra mı</span> <span class="calibre1" xml:lang="tr">konuşmaya başladığını asla bilemedi. “Önemli olan bugün onlara gerçeği göstermiş olmandır.” Bunu düşünmek, o inanılmaz anı kafasında yeniden canlandırmak hiç aklına gelmemişti, yöneldiği dinleyicilerin yüzlerindeki hayranlık dolu ya da nazik gülümseme gitgide yerini çatık kaşlara, küçümseyici bir ağız bükülmesine, itirazlarını belirtmek için havaya kalkan kollara bırakmıştı. Fakat tüm bu öyküde önemli olan tek kesin ve güçlü unsur, gerçeği söylemiş olmasıydı; tüm sahtekârlıkları ve açgözlü çıkarları aşarak gerçek bir zafere ulaştığı o anı hiç kimse elinden alamazdı. Saçlarını okşamak için Ofelia’ya doğru eğildiğinde ona öyle geldi ki Ofelia, biraz da Susana Márquez’di, okşamalarıyla onu kurtarıyor, onun yanında kalmasını sağlıyordu. Diğer taraftan Ulusal Ödül, Avrupa’ya tayin edilmesi, kazandığı Un ve saygınlıksa irene Paz’dı, onu yadsıması ve yok etmesi gerekiyordu, eğer Romero’nun kişiliğinde boğulmak, yaşamının sonuna dek bu sahte roman ve radyo oyunu kahramanıyla özdeşleşmek istemiyorsa.</span></p>

  <p class="block_4"><span class="calibre1" xml:lang="tr">Daha sonra, (gece, yıldız kaynayan göğüyle yavaş yavaş dönmekteydi), başka veriler doldu kafasına uykusuzluğun bitmez yalnızlığında. Sabah, telefon konuşmaları, gazeteler, iki sütunluk bir haber olarak iyice gelişen skandalla birlikte gelecekti. Bir an her şeyin bittiğini düşünmüş olması saçma geldi ona; maçı her noktada kazanması için azıcık bir çeviklik ve beceri göstermesi yeterli olacaktı. Her şey birkaç saate ve birkaç görüşmeye bağlıydı. Eğer isteseydi, Ulusal Ödül’ün geçersiz</span> <span class="calibre1" xml:lang="tr">sayılması, Dışişlerinin önerisini gerçekleştirmeyi reddetmesi onu çok basılan kitapların ve çevirilerin uluslararası dünyasına fırlatacak birer haber niteliği kazanabilirdi. Fakat yatakta sırtüstü yatmayı da sürdürebilir, herkese kapısını kapatıp aylar boyu çiftliğe kapanabilir, eski filoloji çalışmalarına, gitgide belirsizleşen sadık dostluklarına geri dönebilirdi. Altı ay içinde unutulur, başarı listesinde yer alma sırası gelen sıradan bir gazeteci onun yerini doldurmuş olurdu. Her iki yol da aynı ölçüde basit, aynı ölçüde emindi. İş karar vermeye kalmıştı. Şimdiden karar vermiş olmasına karşın, düşünmüş olmak için düşünmeyi sürdürdü; kafasında seçim yaptı, yaptığı seçimleri kendi kendine haklı kıldı; güneşin ilk ışınları pencereye ve uyumakta olan Ofelia’nın saçlarına sürtünmeye başlayıncaya dek. Bahçedeki tropikal ağacın çizgileri göründü belli belirsiz, şimdiki zamanda donup kalan geleceğin yavaş yavaş kesinleşmesi, gün ışığında göründüğü biçime girmesi, bu biçimi kabullenerek savunması ve sabah ışığına mahkûm etmesi gibi.</span></p>

  <p class="block_2" id="calibre_pb_11" xml:lang="tr">&nbsp;</p>
</body>
</html>
