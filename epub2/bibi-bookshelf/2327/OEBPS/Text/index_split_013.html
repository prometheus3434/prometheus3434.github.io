<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10" id="toc_id_9" xml:lang="tr">CENNETİN KAPILARI</h1>

  <p class="block_3">&nbsp;</p>

  <p class="block_4"><span class="calibre1" xml:lang="tr">JOSÉ MARİA haberi getirdiğinde saat sekizdi, sözü uzatmadan Celina’nın az önce öldüğünü söyledi. Bu tümcenin hemen dikkatimi çektiğini anımsıyorum, Celina az önce ölmüştü, öleceği anı kendi seçmiş gibi bir anlam çıkartıyordum bundan. Karanlık neredeyse bastırmıştı,</span> <span class="calibre1" xml:lang="tr">konuşurken José Maria’nın dudakl</span><span class="calibre1" xml:lang="tr">a</span><span class="calibre1" xml:lang="tr">rı</span> <span class="calibre1" xml:lang="tr">titriyordu.</span></p>

  <p class="block_4" xml:lang="tr">“Mauro olayı çok kötü karşıladı, bıraktığımda deli gibiydi, en iyisi hemen yanına gitmek.”</p>

  <p class="block_4"><span class="calibre1" xml:lang="tr">Bitirmem gereken birtakım yazılarım vardı, ayrıca bir kız arkadaşıma söz vermiştim, birlikte yemeğe çıkacaktık. Birkaç yere telefon ettikten sonra José Maria’yla taksi aramaya çıktım. Mauro’yla Celina, Cánning ve Santa Fe taraflarında oturuyorlardı, dolayısıyla yol on dakika sürdü. Eve yaklaştığımızda suçlu ve üzgün görünüşlü bililerinin eşikte bekleştiklerini gördük, yolda giderken Celina’nın saat altıda kan kusmaya başladığını öğrenmiştim, Mauro doktor çağırmış, Celina’nın annesi gelmişti. Denilene göre doktor uzun bir reçete yazmaya başlamış, tam o sırada Celina gözlerini açmış, dudaklarından ıslığa benzer bir öksürük dökülmüş ve anında</span> <span class="calibre1" xml:lang="tr">ö</span><span class="calibre1" xml:lang="tr">lmüş.</span></p>

  <p class="block_4" xml:lang="tr">“Ben Mauro’yu tutarken doktor çıkıp gitmek zorunda kaldı çünkü Mauro ona saldırmak istiyordu, sinirlendiği zaman nasıl olur bilirsiniz.”</p>

  <p class="block_4"><span class="calibre1" xml:lang="tr">Ben Celina’yı düşünüyorum, evde bizi bekliyordu, son bir kez görecektik onu. Yaşlı kadınların çığlıklarını ve avludaki bağrışmaları duymadım bile, oysa taksinin iki</span> <span class="calibre1" xml:lang="tr">aitmiş tuttuğunu, şoförün parlak bir kasketi olduğunu anımsıyorum. Kapıda Mauro’nun iki- üç arkadaşını gördüm,</span> <i class="calibre2" xml:lang="tr">La Razón</i> <span class="calibre1" xml:lang="tr">gazetesini okuyorlardı; mavi elbiseli küçük bir kız kızıl kediyi kucağına almış dikkatle bıyıklarını süzüyordu. İçerilere girdikçe uğultu artıyor, hava ağırlaşıyordu.</span></p>

  <p class="block_4" xml:lang="tr">“Hadi Mauro’nun yanına git,” dedim Jose Maria’ya, “biliyorsun ona bolca alkol vermek gerekir.”</p>

  <p class="block_4"><span class="calibre1" xml:lang="tr">Mutfakta mate yapılmaya başlanmıştı bile. Ölüyü bekleyerek geçirilecek gece yavaş yavaş şekilleniyordu: insanların yüzleri, hazırlanan içkiler, etrafa yayılan sıcaklık. Celina’nın az önce ölmesinden sonra tüm mahalle halkı nasıl da inanılmaz bir şekilde işi gücü bırakıp (radyodaki soru yanıt programını bile) olay yerinde toplanmıştı. Ampulü cızırdayan mutfağın yanından geçerek</span> <span class="calibre1" xml:lang="tr">ö</span><span class="calibre1" xml:lang="tr">lünün olduğu odanın kapısından başımı uzattım. Misia Martita ve başka bir kadın odanın karanlıkta kalmış derinliklerinden bana baktılar, odanın dibindeki yatak yumuşak, reçelimsi bir şeyin üstünde yüzer gibiydi. Kadınların takındıkları üstün tavırdan, az önce Celina’yı yıkadıklarını ve kefene koyduklarını anladım; hafif bir de sirke kokusu vardı havada.</span></p>

  <p class="block_4" xml:lang="tr">“Zavallı, ölüp gitti,” dedi Misia Martita. “Buyurun doktor, buyurun görün onu, uyuyor sanki.”</p>

  <p class="block_4"><span class="calibre1" xml:lang="tr">İçimdeki ona hakaret etme isteğini bastırarak sıcak bir çorbayı andıran odaya girdim. Nice zamandır görmeden bakıyordum Celina’ya, şimdiyse Celina’da kaybettim kendimi; siyah ve düz saçları sedef gibi parlayan dar alnını</span> <span class="calibre1" xml:lang="tr">çevreliyordu, tabak gibi bembeyaz yüzü çaresizdi. Orada olmamam gerektiğini anladım, o oda artık kadınların odasıydı, geceyle birlikte gelen ağıtçı kadınların. Mauro bile istediği gibi odaya girip Celina’nın yanında oturamazdı, Celina bile artık onu beklemiyordu, bu beyaz ve siyah nesne ağlayan kadınlardan yanaydı, suskun ve hareketsiz duruşuyla onları kayırıyordu. En iyisi Mauro’yu görmek, gidip bulmak onu, o hâlâ bizden yana.</span></p>

  <p class="block_4" xml:lang="tr">Yatak odasıyla yemek odası arasındaki ışıksız koridorda sigara içen sessiz nöbetçiler vardı. Pefia, deli Bazen, Mauro’nun iki küçük erkek kardeşi ve tanımadığım bir ihtiyar, beni saygıyla selamladılar.</p>

  <p class="block_4" xml:lang="tr">“Geldiğiniz için teşekkürler doktor,” dedi aralarından biri.</p>

  <p class="block_4" xml:lang="tr">“Siz her zaman zavallı Mauro’nun dostu olmuşsunuzdur.”</p>

  <p class="block_4" xml:lang="tr">“Gerçek dostlar böyle zamanlarda belli olur,” dedi yaşlı adam, elimi sıkarak, eli sardalye balığını andırıyordu.</p>

  <p class="block_4" xml:lang="tr">Tüm bunlar etrafımda olup bitiyordu, oysa ben bir kez daha Celina ve Mauro’yla birlikte Lunaparktaydım, kırk ikinci caddedeki Karnavalda birlikte dans ediyorduk. Celina keskin hatlarına hiç gitmeyen uçuk mavi bir elbise giymişti, Mauro plaj giysileri içindeydi, bense altı kadeh içkiden sonra adamakıllı sarhoştum. Mauro ve Celina’yla birlikte çıkmak, onların yanında, kaba ve sıcak mutluluklarına tanık olmak hoşuma gidiyordu. Başkaları bu arkadaşlığı eleştirdikçe daha çok yaklaşıyordum onlara (yaşadıkları günlere, saatlere), kendilerinin bile farkında olmadan yaşadıkları anları paylaşmak için.</p>

  <p class="block_4"><span class="calibre1" xml:lang="tr">Bu düşüncelerden güçlükle sıyrıldım, yatak odasından bir</span> <span class="calibre1" xml:lang="tr">ağıt geliyordu, aradaki kapıları aşarak.</span></p>

  <p class="block_4" xml:lang="tr">“Annesi olmalı bu,” dedi deli Bazen, neredeyse hoşnut.</p>

  <p class="block_4"><span class="calibre1" xml:lang="tr">“Mütevazı insanların mükemmel mantığı,” diye düşündüm, “Celina öldü, annesi geldi, bunlar da annesinin çığlıkları”. Yine başka insanların duyumsamakla yetindiği şeyler üstüne kafa yoruyor olmak bana iğrenç geliyordu. Hayır, Mauro ve Celina benim için deneme tahtası değildiler. Onları seviyordum, hâlâ da çok seviyorum onları. Yalnız hiçbir zaman onların basit dünyalarına giremedim, onların yansımalarıyla beslenmek zorunda görüyordum kendimi; ben</span> <span class="calibre1" xml:lang="tr">doktor</span> <span class="calibre1" xml:lang="tr">Hardoy, Buenos Aires’in lunaparklardan, balo salonlarından, at yarışlarından oluşan kesimiyle yetinmeyen bir avukatım, kentin diğer kesimlerinde de ilerlemesi gereken bir avukat. Biliyorum, tüm bunların arkasında merak var, giderek defterlerimi dolduran notlar. Fakat Mauro ve Celina için bu söz konusu değil, hayır onlar için değil.</span></p>

  <p class="block_4" xml:lang="tr">“Kim derdi böyle olacağını,” dediğini duydum Pena’nın. “Bu kadar çabuk.”</p>

  <p class="block_4"><span class="calibre1" xml:lang="tr">“Biliyorsu</span><span class="calibre1" xml:lang="tr">n işte, ciğerleri çok kötüydü.”</span></p>

  <p class="block_4"><span class="calibre1" xml:lang="tr">“</span><span class="calibre1" xml:lang="tr">Evet</span> <span class="calibre1" xml:lang="tr">ama olsun...”</span></p>

  <p class="block_4"><span class="calibre1" xml:lang="tr">Ölüme karşı kendilerini koruyorlardı. Ciğerleri çok kötüydü, ama yine de ve diğer sözler... Celina da ölümünü beklemiyordu herhalde, Mauro’yla onun için verem, bir “halsizlik”ti. Bir kez daha Mauro’nun kollarında heyecanla dönelken gördüm onu, yukarıda Canaro’nun orkestrası ve ucuz pudra kokusu. Daha sonra benimle bir maçiça yapmıştı, pistte korkunç bir kalabalık ve sıcak</span> <span class="calibre1" xml:lang="tr">vardı. “Ne güzel dans ediyorsunuz Marcello”, bir avukatın maçiça yapabilmesine şaşırmıştı sanki. Ne o ne de Mauro benimle asla senli benli olmamışlardı, ben Mauro’ya sen diyorsam da Celina’ya siz diyordum. Celina’nın bana doktor demekten vazgeçmesi uzun sürmüştü, belki de başkalarının önünde beni unvanımla çağırmak onu onurlandırıyordu, “doktor arkadaşım” diyebilmek. Mauro’dan onu uyarmasını istemiştim, o zamandan sonra bana “Marcelo” demeye başladı. Böylece onlar biraz bana yaklaşmışlardı, oysa ben eskisi gibi uzaktaydım, birlikte dans etmeye, boks, hatta futbol maçlarına (Mauro yıllar önce Rácing takımında oynamıştı) gitmemize, mutfakta geç saatlere dek mate içmemize karşın uzaktaydım onlardan. Dava bitip Mauro’ya beş bin peso kazandırdıktan sonra arayı açmamamı, onları görmeye gelmemi ilk söyleyen Celina oldu. Daha o zamandan sağlığı bozulmuş, hafif boğuk olan sesi iyice kısılmıştı. Geceleri öksürüyordu, Mauro ona Escay Nörofosfat alıyordu, aptallıktı bu, bir de Bisleri demirli kinin, dergilerde okuyup güvendikleri ilaçlardı bunlar.</span></p>

  <p class="block_4" xml:lang="tr">Birlikte danslara giderdik, onların yaşayışlarını seyrederdim.</p>

  <p class="block_3">&nbsp;</p>

  <p class="block_4" xml:lang="tr">“Mauro’yla konuşsam iyi olacak,” dedim ansızın yanımda beliren Jose Maria’ya. “Ona yardım edebilirim.”</p>

  <p class="block_4"><span class="calibre1" xml:lang="tr">Mauro’nun yanına gittim, ancak kafamda yalnızca Celina vardı. Kabul etmesi zor da olsa gerçek şuydu ki tüm yaptığım Celina’yla ilgili, yazılmamış ancak kafama yer</span> <span class="calibre1" xml:lang="tr">etmiş notları sınıflandırmaktı, başka bir şey değil. Mauro, en ufak bir utanma duymaksızın, tüm sağlıklı ve sağduyulu kişilerin yapacağı gibi oturmuş ağlıyordu. Bana doğru uzanan elleri ter içindeydi. Jose Maria onu cin içmeye zorladıkça, iki hıçkırık arasında garip bir gürültüyle yutuyordu içkiyi. Ya ağzından çıkan sözler, tüm yaşamını kapsayan saçmalıklar mırıltısı... Celina’nın başına onarılmaz bir şey gelmişti, ancak bunu dile getiren ve acı çekenin yalnızca kendisi olduğunun bilincindeydi. Nihayet hoş görülen, gösteri yapma hakkını elde eden büyük narsisizm. Mauro’dan, ondan da çok kendimden iğrendim ve zevk vermeyen, genzimi yakan ucuz konyağı içmeye verdim kendimi. Her şey rayına oturmaya başlamıştı, Mauro’dan başka herkes mükemmeldi; ılık ve sevecen gece bile yardımcı oluyordu onlara, avluda oturup, göçüp giden zavallıdan söz etmek, tan ağarana dek yıldızların altında ondan konuşmak için güzel bir geceydi.</span></p>

  <p class="block_4"><span class="calibre1" xml:lang="tr">Bir pazartesi günü olmuştu tüm bunlar, hemen sonra avukatlar kongresi için Rosario’ya gitmek zorunda kaldım, toplantı boyunca birbirimizi alkışlamaktan ve deli gibi içmekten başka bir şey yapmadık. Hafta sonu geri döndüm. Trendeki yolcuların arasında</span> <i class="calibre2" xml:lang="tr">Moulin Rouge</i><span class="calibre1" xml:lang="tr">’da çalışan iki dansöz vardı, genç olanını tanıyordum ama bana hiç yüz vermedi. Tüm sabah Celina’yı düşünmüştüm. Benim için önemli olan, Celina’nın ölümünden çok, belli bir düzenin, bir alışkanlığın yitip gitmesiydi. Genç dansözleri görünce Celina’nın yaşamı geldi aklıma, Mauro onu Yunanlı Kasidis’in dans salonundan çıkartmış, evine</span> <span class="calibre1" xml:lang="tr">almıştı. Bu kadından olumlu bir tutum beklemek yüreklilik isterdi. Mauro’yu bu olaydan hemen sonra tanıdım, annesinin Sanagasta’daki arsalarıyla ilgili bir dava için bana danışmaya gelmişti. İkinci gelişinde Celina da yanındaydı; Celina’nın makyajı hâlâ neredeyse profesyonel nitelikteydi, geniş adımlarla yürüyordu ancak sıkı sıkı Mauro’nun koluna girmişti. Onları gözlerimle tartmak zor olmadı, Mauro’nun saldırgan yalınlığını, itiraf etmediği, Celina’yla bütünleşme çabasını zevkle izledim. Onlarla görüşmeye başladığımda bunu başardığını sanıyordum, en azından gündelik yaşamlarında dışarıdan öyle görünüyordu. Sonraları daha iyi tarttım onları, Celina biraz Mauro’nun ellerinden kaçıyordu, kaprisleriyle, dansa gitme kaygısıyla, elinde dikişi radyo dinlerken dalıp gitmesiyle. Rácing’in Nebiolo’ya dört bir yenildiği gece şarkı söylediğinde anladım ki hâlâ tüccar Mauro ve onun düzenli evinden uzaklarda, Kasidis’in salonundaydı. Onu daha iyi tanımak için ucuz isteklerini destekledim, üçümüz birlikte sağır edici hoparlörleri olan, pizza yenilen, yerleri yağlı kâğıtla dolu pek çok yere gittik. Fakat Mauro evinin avlusunu yeğliyordu, komşularla söyleşmeyi ve mate içmeyi. Bizi istemeden izliyor, kabullenmeden boyun eğiyordu. O zaman da Celina ona uyum sağlamış gibi yapıyordu, belki de gerçekten uyum sağlamaya başlamıştı, daha az gezip daha çok evinde oturarak. Dans salonlarına gitmemiz için Mauro’yu kanıran bendim başından beri ve onun bu durumdan hoşnut olduğunu biliyordum. Onlar birbirlerini seviyorlardı ve Celina’nın mutlu olması ikisini</span> <span class="calibre1" xml:lang="tr">de mutlu ediyordu, bazen üçümüzü de.</span></p>

  <p class="block_3">&nbsp;</p>

  <p class="block_4" xml:lang="tr">Duş almak iyi olur diye düşündüm, Nilda’ya telefon eder pazar günü hipodroma giderken uğrayıp onu alacağımı söylerdim, sonra da hemen Mauro’ya giderdim. Mauro avluda oturmuş mateyle sigara içiyordu. Gömleğinde iki-üç küçük delik görmek beni duygulandırdı, onu selamlarken elimle sırtına vurdum. Yüz ifadesi en son mezar başında görüştüğümüzden bu yana değişmemişti, tabutun içine bir avuç toprak atıp gözleri kamaşmışçasına geri atmıştı kendini. Fakat bu kez bir parlaklık gördüm gözlerinde, elimi sıkan eli de güçlüydü.</p>

  <p class="block_4" xml:lang="tr">“Geldiğin için sağ ol Marcelo, zaman geçmek bilmiyor.”</p>

  <p class="block_4" xml:lang="tr">“Mağazaya gitmen gerekmiyor mu? Yoksa biri mi bakıyor yerine?”</p>

  <p class="block_4" xml:lang="tr">“Topal kardeşimi koydum mağazaya. Canım çalışmak istemiyor, günler de böyle uzayıp gidiyor işte.”</p>

  <p class="block_4" xml:lang="tr">“Doğru, biraz kendini oyalaman gerek. Hadi git giyin de şöyle bir Palermo taraflarına uzanalım.”</p>

  <p class="block_4" xml:lang="tr">“Hadi gidelim, ne fark eder ki zaten.”</p>

  <p class="block_4"><span class="calibre1" xml:lang="tr">Mavi bir takım elbise giyip boynuna elde işlenmiş bir fular taktı, Celina’ya ait bir şişeden korku sürdüğünü gördüm. Şapkasını, kenarını hafifçe yukarı doğru kaldırarak, özenle başına yerleştirmesi hoşuma gidiyordu, bir de yumuşak ve esnek adımlarla ses çıkartmadan yürüyüşü. Susup onu dinlemeye razı oldum “gerçek dostlar böyle zamanlarda belli olur”- ikinci bira şişesinden sonra bana iyice içini döktü. Kahvenin dipteki masalarından birinde, neredeyse</span> <span class="calibre1" xml:lang="tr">tek başımızaydık; bırakıyordum konuşsun, yalnızca zaman zaman bira veriyordum ona. Söylediklerinin hepsini anımsamıyorum, sonuç olarak sanırım aynı sözleri yineliyordu. Bir tümce kalmış aklımda: “Onu buramda taşıyorum,” diyordu işaret parmağını göğsünün ortasına bastırarak, ağrıyan bir yeri ya da bir madalyayı gösterirmişçesine.</span></p>

  <p class="block_4"><span class="calibre1" xml:lang="tr">“Unutmak istiyorum,” diyordu bir de. “Bir şeyler yapmak, kafayı çekmek, bir dans salonuna gitmek, herhangi bir kadınla yatmak. Anlıyor musunuz Marcelo, anlıyor musunuz?” İşaret parmağı gizemli bir şekilde yukarı doğru kalkıyor, birdenbire bir çakı gibi ikiye katlanıyordu. Öyle bir durumdaydı ki ne desem kabul edecekti, sözgelimi</span> <i class="calibre2" xml:lang="tr">Santa Fe Palas</i><span class="calibre1" xml:lang="tr">’a değindiğimde, oraya gidiyormuşuz gibi algıladı sözlerimi, benden önce ayağa kalkarak saatine baktı.</span></p>

  <p class="block_4" xml:lang="tr">Sessizce yürüyorduk, sıcaktan ölmüştük, yol boyu Mauro’nun geçmişi anımsayacağından kaygılanıyordum, dans etmeye giden Celina’nın sıcak mutluluğunu artık kolunda duymadığını fark etmesinden.</p>

  <p class="block_4" xml:lang="tr">“Onu bu dans salonuna hiç götürmemiştim,” dedi bana ansızın. “Onunla tanışmadan önce gitmiştim oraya, çok kral bir salondu. Siz sık gider misiniz oraya?”</p>

  <p class="block_4"><span class="calibre1" xml:lang="tr">Fişlerimin arasında</span> <i class="calibre2" xml:lang="tr">Santa Fe Palas</i><span class="calibre1" xml:lang="tr">’ın iyi bir betimlemesi bulunuyor, ama asıl adı Santa Fe değil, bu sokakta da değil ayrıca, bir sokak ötede. Ne yazık ki bu kez gördüklerimi gerçekçi bir şekilde betimlemek çok zor; umut verici afişleriyle mütevazı cephesini, güven uyandırmayan</span> <span class="calibre1" xml:lang="tr">gişesini, kapıda dikilip durarak içeri girenleri tepeden tırnağa süzen fedailerini. İçerisini anlatmak daha da zor, çirkin olduğu için değil, ne olduğu belirsiz bir yer; tam bir</span> <span class="calibre1" xml:lang="tr">kaos</span><span class="calibre1" xml:lang="tr">, yalancı bir düzenle çözümlenmiş bir karışıklık: cehennem ve katları. Japon parkeleriyle döşenmiş bu cehenneme giriş iki elli, hanımlar için sıfır elli. Birbirinden kötü bir şekilde ayrılmış üç bölüm, peşpeşe sıralanan üstü kapalı üç avlu, üçünde de ayrı bir müzik, ayrı bir şarkıcı, dans eden ayrı bir kalabalık. Ortada durmuş (ben, Vergilius) üç müziği de duyuyor, dans eden üç çemberi de görüyorduk; şimdi ya en çok beğendiğimiz bölüme gidecektik, ya da oturacak bir masa, dans edecek bir kadın arayarak, bir bölümden öteki bölüme, bir cin kadehinden öteki cin kadehine geçecektik.</span></p>

  <p class="block_4" xml:lang="tr">“Fena değil,” dedi Mauro üzgün haliyle. “Fakat ne yazık ki çok sıcak. Vantilatör koymaları gerekirmiş.”</p>

  <p class="block_4"><span class="calibre1" xml:lang="tr">(</span><span class="calibre1" xml:lang="tr">Bir fişe yazmak üzere: Ortega’nın dediği gibi halktan gelen biriyle tekniğin ilişkisinin incelenmesi ilginç olabilir. Bir çatışma olacağını düşündüğümüz yerde şiddetli bir benimseme ve yararlanma görülüyor, Mauro her şeyi bildiğini sanan bir Buenos Aireslinin güveniyle rahatça havalandırmadan ya da müzik sisteminin gücünden söz ediyordu.</span><span class="calibre1" xml:lang="tr">)</span> <span class="calibre1" xml:lang="tr">Onu kolundan yakaladım ve önümüze çıkan ilk boş masaya oturttum, yoksa dalgın dalgın dans pistine, iki eliyle mikrofonu tutmuş yavaşça sallayan sanatçıya bakmayı sürdürecekti. Olabildiğince hoşnut, sek içtiğimiz cin kadehlerimizin karşısına yerleştik. Mauro kendisininkini bir dikişte bitirdi.</span></p>

  <p class="block_4" xml:lang="tr">“Bu az önceki birayı bastırır. Vay anasına, ne kadar da kalabalık.”</p>

  <p class="block_4" xml:lang="tr">Bir kadeh daha ısmarlamak için garsona seslendi, ben de bu arada etrafıma bakıyordum. Masa pistin hemen yanındaydı, pistin öteki tarafında duvar boyu sıralanmış iskemleler ve gidip gelen bir sürü kadın vardı; dans salonundaki kadınlar, çalışırken ve eğlenirken böyle umursamaz tavırlar takınırlardı. Fazla konuşulmuyordu, orkestra kısık bir şekilde fakat belli ki zevkle çalıyordu. Şarkıcı özlem üzerinde duruyordu; şarkının hızlı, aralarda bile yavaşlamayan ritmine hüzünlü bir hava verebilmesi bir mucizeydi. “Sevgilimin saçlarını yanımda taşırım...” Bir kapının demirlerine asılırmışçasına asılıyordu mikrofona, bir tür yorgun şehvetle ya da yaşamsal zorunlulukla. Arada bir dudaklarını mikrofonun metal filesine değdiriyor, hoparlörden yapışkan bir ses çıkıyordu: “Ben onurlu bir erkeğim”, mikrofonu plastikten bir bebeğin içine yerleştirmenin akıllıca olacağını düşündüm, böylece şarkıcı onu kollarının arasında tutarak şarkı söylerken sıcaklığıyla ısınırdı. Fakat tango söylerken olamazdı bu, tango için mikrofonun demir değneği ve ucundaki parlak küçük kuru kafanın, başka bir deyişle metal filenin tetanozlu gülümsemesi daha iyiydi.</p>

  <p class="block_4"><span class="calibre1" xml:lang="tr">Bana öyle geliyor ki şimdi artık neden bu dans salonuna geldiğimi söylesem iyi olun Buraya ucubeler için geliyordum; başka hiçbir salona bu kadar kalabalık gelmezlerdi.</span> <span class="calibre1" xml:lang="tr">Gece saat on birde görünürler, kentin belirsiz yönlerinden inerler buraya, sakin ve kendilerinden emin;</span> <span class="calibre1" xml:lang="tr">yalnız, ya da iki kişi gelirler, kadınlar cüce denecek kadar kısa boylu ve çekik gözlüdür, erkekler Endonezyalıları andırır, kareli ya da siyah dar takımlar giyerler, kaba saçları özenle taranmıştır, etraftaki mavi ve pembe renkleri yansıtan briyantin damlalarıyla; kadınların onları daha da cüce gösteren kocaman kabarık topuzları vardır, yorgunluklarından ve gururlarından başka hiçbir şeyi olmayan insanların kaba ve karmaşık saç şekilleridir bunlar.</span> <span class="calibre1" xml:lang="tr">Erkekler şimdi saçlarının önünü ortaya doğru tarayıp arkaya atıyorlar, kaba yüzleriyle hiç uyuşmayan büyük ve efemine saç tokalarıyla tutturuyorlar, her an saldırıya hazır bir tavır içindeler, ince bellerinin üstündeki etkili gövdeleriyle. Birbirlerini sessizce tanıyor ve beğeniyorlar etrafa belli etmeden; bu onların dansı, onların karşılaşması, onların renkli gecesi. (Bir fişe yazmak üzere: nereden çıkıyorlar, hangi meslek onları gündüz gizliyor, hangi karanlık yükümlülükler onları diğerlerinden ayırıyor ve saklıyor.) Dans etmeye geliyorlar, ağırbaşlı bir uysallıkla sarılıyorlar birbirlerine ucubeler, değişen müziğin eşliğinde yavaşça dönüyorlar, birbirleriyle konuşmadan, çoğunun gözleri kapalı, sonunda elde edilen çiftliğin, bütünleşmenin tadına varıyorlar. Aralarda dinleniyorlar, şişinerek konuşuyorlar masalarda, kadınlar dikkat çekmek için yüksek sesle konuşuyorlar, o zaman erkekler daha da tersleniyorlar, bir tokadın patladığını, beyaz giysiler içinde anis içen bir kadının yüzünü ve topuzunu alıp götürdüğünü görüyorum.</span> <span class="calibre1" xml:lang="tr">Bir de kokuları var; ucubeleri bu koku olmaksızın düşünemiyorum,</span> <span class="calibre1" xml:lang="tr">ciltlerine yapışmış ıslak pudra kokusu, bozulmaya yüz tutmuş meyve kokusu; doğru dürüst yıkanmamışlar diye düşünüyor insan, yüzlerinde ve koltuk altlarında nemli bir bez gezdirmişler olsa olsa; bir de en önemlisi, losyonlar, kadınların hepsinin yüzünde rimel ve pudra, beyazımsı bir kabuk ve arkasında parlayan boz lekeler.</span> <span class="calibre1" xml:lang="tr">Saç renklerini de oksijenle açıyorlar, zencilerin toprak rengi yüzlerini mısır püskülü saçlar çevreliyor, hareketleri bile sarışın kadın hareketi, yeşiller giymişler, artık sarışın olduklarına kendilerini o kadar inandırmışlar ki saç rengini değiştirmemiş olanları küçümsüyorlar.</span> <span class="calibre1" xml:lang="tr">Göz ucuyla Mauro’ya bakarak İtalyan çizgilerine sahip yüzünün ne kadar farklı olduğunu düşünüyordum, taşralılara ve yerlilere karışmamış katıksız bir Buenos Airesli’nin ince yüz hatlarıydı bunlar, ansızın Celina geldi aklıma, bana ve Mauro’ya değil, daha çok ucubelere benziyordu o. Sanırım Kasidis, o zamanlar kabaresinde boy göstermeye yeni cesaret eden çekik gözlü müşterilerinin hoşuna gitmek için seçmişti onu.</span> <span class="calibre1" xml:lang="tr">Celina zamanında Kasidis’in kabaresine hiç gitmemiştim, Celina’dan sonra bir gece gittiğimde (Mauro onu evine almadan önce çalıştığı yeri tanımak için) yalnızca beyaz kadınlar görmüştüm, gerçek ya da sahte sarışınlar, ama hepsi beyaz.</span></p>

  <p class="block_4"><span class="calibre1" xml:lang="tr">“Canım bir tango yapmak istiyor,” dedi Mauro hoşnutsuz bir tavırla. Dördüncü kadehini içerken hafiften sarhoş olmaya başlamıştı. Celina’yı düşünüyordum, burada kendini evindeymiş gibi hissederdi, oysa Mauro onu buraya hiç getirmemişti. Şu anda Anita Lozano sahneye</span> <span class="calibre1" xml:lang="tr">çıkmış halkı selamlıyor, sürekli alkış topluyordu, onu parlak günlerinde</span> <i class="calibre2" xml:lang="tr">Novelty’de</i> <span class="calibre1" xml:lang="tr">dinlemiştim, şimdi artık yaşlanmış ve çökmüştü, ancak sesi tango söylemeye yetecek kadar güçlüydü hâlâ. Daha bile iyi olmuştu, çünkü bayağı tarzıyla söylediği sövgü dolu şarkılar, biraz boğuk ve kirli bir ses gerektiriyordu. Celina’nın sesi de içtiği zamanlar böyle olurdu, ansızın</span> <i class="calibre2" xml:lang="tr">Santa</i> <span class="calibre1" xml:lang="tr">Fe’nin ne kadar Celina olduğunu fark ettim, Celina’nın neredeyse dayanılmaz varlığıyla</span> <i class="calibre2" xml:lang="tr">Santa Fe.</i></p>

  <p class="block_4"><span class="calibre1" xml:lang="tr">Mauro’yla gitmesi bir hataydı. Buna katlanmıştı çünkü onu seviyordu, üstelik Mauro onu Kasidis’in çamurundan kurtarmıştı, kalabalığın hoş olmayan yakınlığından, ilk danstan önce içilen şekerli su kadehlerinden, yüzünde müşterilerin nefes kokusundan; fakat dans salonlarında çalışması gerekmeseydi, orada kalmak Celina’nın hoşuna giderdi. Kalçalarından ve ağzından belliydi bu, tango yapmaya çok yatkındı, tepeden tırnağa dans etmek için yaratılmıştı. Bundan dolayı Mauro’nun onu dans etmeye götürmesi gerekiyordu, salondan içeri girip müzik yüklü sıcak havayı içine çeker çekmez yüz ifadesinin değiştiğini görmüştüm.</span> <i class="calibre2" xml:lang="tr">Santa</i> <span class="calibre1" xml:lang="tr">Fe’yle bütünleştiğim o an Celina’nın büyüklüğünü anladım, güçlülüğünü de; Mauro’ya olan borcunu yıllarca mutfakta ve avluda tatlı mate içerek ödemişti. Onun cenneti dans salonuydu, severek yaptığı mesleğiyle anis kadehleriyle noktalanan Arjantin valsleri, tüm bunlardan Mauro için vazgeçmişti. Bile bile kendini mahkûm etmişti, Mauro için, Mauro’nun yaşamı için; tüm bunlara karşılık yalnızca arada bir dansa gitmek için</span> <span class="calibre1" xml:lang="tr">çıkmak istiyordu Mauro’nun dünyasından, o kadar.</span></p>

  <p class="block_4" xml:lang="tr">Mauro, diğerlerinden daha uzun boylu, ince belli, hiç de çirkin olmayan genç bir zenciyle dans ediyordu. Bu seçim güldürdü beni, hem içgüdüseldi hem de düşünülmüş, zenci kız diğerleri arasında ucubelere en az benzeyeniydi, o zaman aklıma geldi, bunu daha önce de düşünmüştüm, Celina da belli bir ölçüde onlar gibi bir ucubeydi, ancak gün ışığında yaşadığı için buradaki kadar belli olmuyordu. Acaba Mauro durumun farkına varmış mıydı, bana sitem etmesinden korktum, öyle bir yere gerilmiştim ki onu her şey Celina’yı anımsatıyordu.</p>

  <p class="block_4" xml:lang="tr">Bu kez alkış olmadı, Mauro kızla birlikte masaya yaklaştı, kız tangosu bitince aptallaşmış gibi ne yapacağını şaşırmıştı.</p>

  <p class="block_4" xml:lang="tr">“Sizi bir arkadaşımla tanıştırayım.”</p>

  <p class="block_4"><span class="calibre1" xml:lang="tr">Buenos Aires usulü “memnun oldum” dedik birbirimize ve hemen ona içecek bir şey verdik. Mauro’nun geceyi iyi geçirmesini görmek hoşuma gidiyordu, adı Emma olan kadınla biraz konuştum bile, Emma adı sıskalarda iyi durmuyor. Mauro görünüşe göre iyice havaya girmişe benziyordu, o hayran olduğum kısa ve özdeyişlerle dolu tümceleriyle orkestralardan söz ediyordu. Emma da şarkıcı isimleri sıralıyor, Villa Crespo’yu, El Talar’ı anımsıyordu. O sırada Ani ta Lozano eski bir tango söyle</span><span class="calibre1" xml:lang="tr">yeceğini açıkl</span><span class="calibre1" xml:lang="tr">adı, ucubelerden bağrışmalar ve alkışlar yükseldi; özellikle yerliler o tangoyu hepsinden çok beğeniyorlardı. Mauro henüz her şeyi unutacak kadar iyileşmiş değildi; orkestra yılanımsı bir dalgalanmayla</span> <span class="calibre1" xml:lang="tr">dansı açtığında, gergin ve sinirli bir şekilde dönüp bana baktı, anımsıyor gibiydi. Ben de bir an kendimi Racing’de sandım, Mauro ve Celina birbirlerine sıkı sıkı sarılmış bu tangoyu yapıyorlardı; daha sonra gece boyu, takside eve dönerken bu tangoyu mırıldanmıştı Celina.</span></p>

  <p class="block_4"><span class="calibre1" xml:lang="tr">“Dans edelim mi?” dedi Emma gürültüyle nar şerbetini yudumlayarak</span><span class="calibre1" xml:lang="tr">..</span></p>

  <p class="block_4" xml:lang="tr">Mauro ona bakmıyordu bile. Öyle sanıyorum ki salonun derinliklerine ikimiz de tam o sırada ulaşmıştık. Şimdi (şimdi bu satırları yazarken) gözlerimin önünde tek bir görüntü var, yirmi yaşında Barracas spor tesislerindeyim, yüzme havuzuna atlıyorum, dipte başka bir yüzücüyle karşılaşıyorum, gözleri yakan yeşil suyun içinde birbirimize bakıyoruz. Mauro iskemlesini arkaya atarak bir dirseğiyle masaya dayandı. Benim gibi o da gözlerini dikmiş piste bakıyordu, unutulmuş ve gururu kırılmış Emma ikimizin arasında kalmış, patates kızartması yiyerek durumu kurtarmaya çalışıyordu. Şimdi Anita yanık sesiyle şarkı söylemeye başlamıştı, çiftler neredeyse hiç yerlerinden oynamadan dans ediyorlar, şarkının sözlerini istekle, üzüntüyle, zevkle dinliyorlardı.</p>

  <p class="block_4"><span class="calibre1" xml:lang="tr">Gözler sahneyi arıyordu, dönerken bile kendinden emin bir şekilde mikrofona eğilmiş Anita’yı izledikleri görülüyordu. Kimileri dudaklarını kıpırdatarak sözleri tekrar ediyor, kimileri de aptalca gülümsüyordu; şarkıcının “öylesine, öylesine benimdin ki, bugün seni arıyor, ama bulamıyorum” faslını bitirip üflemeli çalgıların devreye girmesini dansın artan şiddeti yanıtladı,</span> <span class="calibre1" xml:lang="tr">pistin hem ortasında hem de yan taraflarında dans ediliyordu. Dans edenlerin çoğu müthiş terlemişti, ceketimin ancak ikinci düğmesine ulaşabilecek kadar kısa boylu bir kadın oturduğumuz masanın yanından geçtiğinde ter damlalarının saç diplerinden çıkarak yağlı ensesinden aşağılara doğru süzüldüğünü gördüm. Izgara et yenen ve halk şarkılarıyla dans edilen yan salondan kesif bir duman geliyordu; ızgara ve sigara dumanından oluşan bu alçak bulut, insanların ve karşı duvardaki ucuz tabloların bulanık görünmesine neden oluyordu. Sanırım içtiğim dört kadeh de gözlerimin önündeki bulanıklığı iyice artırıyordu; Mauro dirseğini masaya dayamış, avcuyla çenesini tutarak gözlerini dikmiş ileri doğru bakıyordu. Tangonun bitip tükenmeden uzayıp gitmesi dikkatimizi çekmemişti, bir-iki kez Mauro’nun başını kaldırıp Anita’nın bir şef gibi orkestrayı yönettiği sahneye göz attığını gördüm, fakat hemen sonra tekrar gözlerini dans eden çiftlere dikiyordu. Nasıl ifade edeyim bilemiyorum, bana öyle geliyor ki benim bakışlarını onunkileri hem izliyor hem onlara yol gösteriyordu, birbirimizi görmeden bakışlarımızın rastlaştığını biliyorduk (Mauro’nun bildiğini sanıyorum) aynı çiftlere, aynı saçlara, aynı pantolonlara bakıyorduk. Emma’nın özür dilediğini duyar gibi oldum, birbirimize bakmıyorduk ama masanın Mauro’yla aramızda kalan bölümü boşalmıştı. Büyük bir mutluluk anı pisti kaplamış gibiydi, derin bir nefes aldım, o mutluluğu paylaşmak istermişçesine; Mauro’nun da aynı şeyi yaptığını duydum</span> <span class="calibre1" xml:lang="tr">sanırım. Duman o kadar yoğundu ki pistin ortasında bulunanların yüzleri açık seçik görülemiyordu, yan yana dizili iskemlelerde oturan kadınlarsa, dans edenlerin bedenleri de engel olduğu için, tümüyle gözden yitmişlerdi. “Öylesine benimdin ki”, hoparlör Anita’nın sesinin garip bir çıtırtıyla çıkmasına neden oluyordu, dans edenler bir kez daha yerlerine çakıldılar (oldukları yerde dönmeyi sürdürerek); sağ tarafta görünmüştü Celina, dumandan çıkarak ve kavalyesinin hareketlerine uygun bir şekilde dönerek, bir an önümde durduğunda</span> <span class="calibre1" xml:lang="tr">profilden</span> <span class="calibre1" xml:lang="tr">gördüm onu, daha sonra sırtını döndü ve yeniden döndüğünde yüzünün diğer yanını gördüm, müziği dinlemek için başını kaldırmıştı. “Celina,” dedim; fakat o anda anlamamıştım olup biteni, Celina buradaydı, ama burada değildi ki, bunu o anda anlamak çok zordu doğal olarak. Birden masa sallandı, Mauro’nun kolunun titrediğini biliyordum, ya da benimki, fakat korkmuyorduk, bu duygu daha çok bir şaşkınlık, bir sevinçti, bir mide ağrısı gibi. Aslında aptalca bir durumdu bu, bambaşka bir duygu kendimize gelmemizi, toparlanmamızı engelliyordu. Celina orada dans etmeyi sürdürüyordu bizi görmeden, müziği sanki içiyor, dumandan sararmış bir ışık yüzünün çizgilerini şekilsizleştirerek bozuyordu. O anda herhangi bir zenci Celina’ya daha çok benzeyebilirdi, mutluluk onu ürkütücü bir şekilde değiştiriyordu, Celina’nın o anda, o tangoyu yaparken gördüğüm haline katlanmam zordu. Mutluluğun yaptığı yıkımı anlamak için tüm aklımı kullanmam</span> <span class="calibre1" xml:lang="tr">gerekmişti, sonunda ulaştığı cennetteki kendinden geçmiş, aptallaşmış yüzüydü karşımdaki; Kasidis’in</span> <span class="calibre1" xml:lang="tr">lokalinde</span> <span class="calibre1" xml:lang="tr">de böyle olabilirdi Celina, eğer müşteriler ve çalışma zorunluluğu olmasaydı. Şimdi yalnız ona ait olan cennetinde hiçbir zorunluluğu yoktu, tüm bedeniyle mutluluğunu yaşıyor, yeniden Mauro’nun artık onu çekip çıkartamayacağı dünyasına geri dönüyordu. Nice zorlukları aşarak elde ettiği cennetti bu, yalnız onun ve onun gibiler için yineleniyordu bu tango, Anita’nın şarkısı bitince bardak kırılmasını andıran alkışlar bile onun içindi. Celina sırtını dönmüş, Celina</span> <span class="calibre1" xml:lang="tr">profilden</span><span class="calibre1" xml:lang="tr">, Celina, yanındaki diğer çiftler ve duman.</span></p>

  <p class="block_4" xml:lang="tr">Mauro’ya bakmak istemedim, yeni yeni kendime geliyor, nasıl bir tavır takınmam gerektiğini düşünüyordum hızla. Olayı onun nasıl algılayacağına göre değişecekti her şey, dolayısıyla hiç sesimi çıkartmadan yavaş yavaş boşalan pisti incelemeyi sürdürdüm.</p>

  <p class="block_4" xml:lang="tr">“Gördün mü?” dedi Mauro. “Evet”</p>

  <p class="block_4" xml:lang="tr">“Gördün mü, nasıl da benziyordu ona, değil mi?”</p>

  <p class="block_4" xml:lang="tr">Sorusunu yanıtlamadım, üzülmekten çok rahatlamıştım. Bu dünyadaydı Mauro, bu dünyadaydı zavallı ve az önce ikimizin de doğru olarak algıladığımız gerçeğe inanamıyordu. Ayağa kalkıp sarhoş adımlarla piste doğru yürüdüğünü gördüm, Celina’ya benzeyen kadını arıyordu. Ben sesimi çıkartmadım, yavaş yavaş sigaramı içerek ona bakıyordum, boşuna arandığını biliyordum, yorgun ve susamış dönüp gelecekti, bu kalabalığın ve dumanın arasında cennetin kapılarını bulamadan.</p>

  <p class="block_2" id="calibre_pb_13" xml:lang="tr">&nbsp;</p>
</body>
</html>
