<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <p class="calibre6">Yayımından sonra hem biçim, hem de esas yönünden iptali için Anayasa Mahkemesi'ne başvurulması üzerine, kanun,</p>

  <p class="calibre6">Anayasa Mahkemesi'nin 6 Nisan 1972 günlü, K: 1972//13,</p>

  <p class="calibre6">Karar: 1972//18 sayılı kararıyla iptal edilip 7 Nisan 1972 günlü Resmi Gazete'nin Mükerrer sayısında yayımlandı.</p>

  <p class="calibre6">Anayasa Mahkemesi, kanunu biçim yönünden iptal ettiğinden -İptal kararına göre, öteki aykırılık iddialarının incelenmesine yer olmadığına oybirliğiyle karar- vermişti.</p>

  <p class="calibre6">Bu iptal kararı üzerine yeniden kabul edilen 2 Mayıs 1972 günlü (Deniz Gezmiş, Yusuf Aslan ve Hüseyin İnan'ın ölüm cezalarının yerine getirilmesine dair) 1586 sayılı kanun 5 Mayıs 1972 günlü Resmi Gazete'de yayımlandı. Bu kanunun da -Yayımı tarihinde- yürürlüğe gireceği yazılı idi. Bu ikinci kanun yayımlanınca ölüm cezaları hemen yerine getirildi.</p>

  <p class="calibre6">Böylece Anayasa Mahkemesi'nin, önce sadece biçim yönünden iptal ettiği kanunun, bu kez, esas yönünden de incelenip anayasaya uygunluğunun denetlenmesi olanağı ortadan kaldırılmış oldu.</p>

  <p class="calibre6">Yasama organı, kanunun yürürlük maddesini, Anayasa Mahkemesi'nin denetimini önlemeyecek biçimde düzenlemiş olsaydı ACABA, Anayasa Mahkemesi; kanunu esas yönünden de iptal etmez ve ikisi 25, biri 23 yaşında olan bu üç genç ölümden kurtulmaz mıydı?</p>

  <p class="calibre6">Bu ACABA'ya karşın ölüm cezalarının yerine getirilmiş olması; hangi vicdanı sızlatmaz?</p>

  <p class="calibre6">12 MART'IN KENDİNE ÖZGÜ HUKUKLA BAĞLANTISI OLMAYAN ÖZEL BİR YERİ VARDIR</p>

  <p class="calibre6">Avukat Bozkurt NUHOĞLU</p>

  <p class="calibre6">Deniz Gezmiş ve arkadaşları davasına yeniden bakılabilir mi? Bu kararları veren mahkemelere dışardan baskı yapılmış mıdır? Politik etkenler kararlar üzerinde ne dereceye kadar etkili olmuştur? Sorularına cevap vermek ve açıklık getirmek kanımca bir hukukçudan öte her yurseverin görevi ve de kullanılması gerekli bir hakkıdır.</p>

  <p class="calibre6">Ben bu olaya bugün taşıdığım hukuki kimliğin gerektirdiği açıdan yaklaşmak istemiyorum. Bu olayın hukuki cephesini çok değerli ve saygın hukukçu meslekdaşlarımız aydınlatmışlardır. Ve bunu aydınlatmaya devam edeceklerdir.</p>

  <p class="calibre6">Benim yaklaşımım da son çözümlemede hukuki durumu aydınlatıcı nitelikte olacaktır. Ancak bu hukuki bakış açısı sadece Sıkıyönetim Mahkemesi'nde yargılanan Deniz'in dosyası ile bağlı değildir. Daha çok gerilere giden hukuki duruma aydınlık getiren bir bakış açısıdır. Bu bakış açısı daha çok egemen sınıfların -kast- unsuruna dayanacaktır.</p>

  <p class="calibre6">Bizce Deniz'in asılarak idam edilmesine yol açan, sadece son eylemleri değildir. Deniz'i çok yakından tanıyan bir kişi olarak, onun ilk eylem günlerinden son günlerine kadar geçirdiği olayları kronolojik olarak anlatıp burjuvazinin kastını (idam etme kastını) buradan başlayıp son güne kadar getirmek gerektiğine inanıyorum.</p>

  <p class="calibre6">Deniz, karşılıklı sınıf çatışmalarının yer aldığı, sınıflı bir toplum olan ülkemizde son olaylardan çok daha önce egemen güçler tarafından bu cezaya çarptırılmıştır. Ancak bu cezanın infazı için herkesçe bilinen son eylemleri kendilerince makul bir gerekçe olarak kamuoyuna sunulmuştur. Deniz adım adım gerçekleştirmek istediği her hukuki ve demokratik eylemin karşılığında, haksız şekilde her zaman hapishanenin dört duvarı ile karşı karşıya kalmıştır. Bunun için Deniz Gezmiş egemen sınıfların bu kinine çoktan layık olmuştur.</p>

  <p class="calibre6">Neden? Deniz çalışkan ve başarılı bir öğrenci idi. Hukuk öğrenimine girmesi rastlantı değildi. Onun hukuk öğrenciliği devrimciliğinden çok sonra gelir. O hukuk öğrenimine devrimci mücadele için araç olsun diye, inanarak karar vermişti.</p>

  <p class="calibre6">Genç kafasında sisli bir şekilde belirlenen adaletli ve halktan yana düzeni ancak demokratik yollardan hukuk öğrenimi yaparak gerçekleştireceğine inanıyordu. Ancak egemen burjuvazi, bu inançlı ve kavgacı kişiliğe bu olanağı tanımadı.</p>

  <p class="calibre6">Deniz, öğrenci gençliğin mücadelesini bu şartlar altında, inandığı mücadele biçimi içinde şekillendirdi. Günün tüm öğrenci örgütleri pasifist, neme lazımcı, kişisel şöhret peşinde ve bir bakıma burjuvazinin değirmenine su taşıyan kişiliksiz yapıda idi. Bunun için bü örgütlerle ilerici, yurtsever, anti-emperyalist ve anti-faşist mücadele gereği gibi yapılamazdı. Deniz hemen Hukuk Fakültesi'nde, Devrimci Hukuklular Örgütü'nü kurdu. Arkasından daha geniş bir tabana hitabeden Devrimci Öğrenci Birliği'ni (DÖB) oluşturdu. Bilahare bu örgüt FKF (Fikir Kulüpleri Federasyonu) içinde aktif rol oynayarak bu örgütü Dev-Genç'e dönüştürdü. Bundan sonra Dev-Genç, gençliğin anti-faşist ve anti-emperyalist örgütü haline geldi.</p>

  <p class="calibre6">Gençliğin her anti-faşist ve anti-emperyalist demokratik atılımı burjuvazinin kalelerinde sonradan tamiri imkansız gedikler açıyordu. Burjuvazi hedefini seçmişti: İyi bir örgütçü ve baştan aşağı inanç dolu olan Deniz mahvedilmeliydi.</p>

  <p class="calibre6">Çünkü Deniz ve arkadaşlarının mücadelesi üniversite ve toplumun diğer katlarına yayılmaya ve yansımaya başlamıştı.</p>

  <p class="calibre6">Özellikle üniversite ilerici ve devrimci çizgide aktif olarak o zamanda yerini almıştır. Şöyle ki, 1968-1969 ve 1970 yıllarında Türkiye'nin çeşitli kentlerindeki üniversitelerin sosyal ilimlerle uğraşan üç yüze yakın üniversite öğretim üyesi çeşitli tarihlerde iktidara ve faşist eylemlere karşı yayınladıkları bildirlerle bu oluşumun en somut örneğini vermişlerdir.</p>

  <p class="calibre6">Deniz, her şeyin ötesinde bir eylem adamı idi. Kavradığını mükemmel kavrar ve derhal uygulamasına geçerdi. Ve derdi ki -en iyi lider en iyi militan olandır.- O dönemin bütün ilerici yurtsever anti-emperyalist ve anti-faşist eylemlerinde o ve arkadaşları yer almıştır. Her demokratik ve haklı eylemin</p>

  <p class="calibre6">sonunda Deniz Geçmiş haksız şekilde kovuşturmaya uğruyor ve tutuklanıyordu. (12 Haziran 1968 işgal eylemi dolayısı ile cumhurbaşkanı, başbakan, muhalefet lideri ve tüm üniversite rektörleri öğrencilerin isteklerinde haklı olduklarını belirtmişlerdi.)</p>

  <p class="calibre6">Büyüyen ve yurda yayılan demokratik ve anti-faşist eylemleri Deniz Gezmiş ve arkadaşlarına bağlamak elbetteki mümkün değildir. Ama bu eylemlere etkin katkıları olmuştur.</p>

  <p class="calibre6">İstanbul'daki son tutuklanma bilindiği gibi Yıldız Öğrenci Birliği'nde bulunan dürbünlü bir tüfek yüzünden olmuştur.</p>

  <p class="calibre6">Bu tüfeğin Deniz'e ait olduğu iddia edilmiş, sonradan aksi</p>

  <p class="calibre6">sabit olmuştur. Mahkeme dosyası bunun açık kanıtıdır. Bu</p>

  <p class="calibre6">durumda bile Deniz 9 ay tutuklu kalmıştır. Hem de bir önceki</p>

  <p class="calibre6">tutukluluğundan sonra özgürlüğüne kavuşmasının</p>

  <p class="calibre6">birinci ayı dolmadan. Deniz Gezmiş'in sayısız tutuklamalarında</p>

  <p class="calibre6">bütün hukukçuları şaşırtan bir özellik vardır;</p>

  <p class="calibre6">bütün tutuklanmaların sonucu mahkemelerde beraattır.</p>

  <p class="calibre6">Deniz Gezmiş bu çizgilerden geçerek 12 Mart'a gelmiştir.</p>

  <p class="calibre6">12 Mart'ın kendine özgü, hukukla bağlantısı olmayan özel bir yeri vardır. Bu özel konumda Deniz ve arkadaşları T.C.K.'nın 146'ıncı maddesi gereğince yargılanmış ve hüküm infaz edilmiştir. 12 Mart'ın mahkeme başkanları ve yargıçları ön yargılı ve taraf olan kişilerden olmuştur. İdam hükmünü veren Ankara Sıkıyönetim 1 No'lu Mahkeme Başkanı Ali Elverdi sonradan bir vesile ile açıkladığı gibi -Ben, hayatımda askeri görevlerin dışında politik görevler de yaptım.- Sözü bu mahkemelerin niteliğini göstermesi bakımından çok ilginçtir. Ayrıca İstanbul 3 No'lu Sıkıyönetim Mahkemesi'nin 146'ıncı maddeyi uygulamadığından dolayı lağvedilmesi de bu dönemin hukuk uygulamasının ne olduğu konusunda insanlara ibret verecek en ilginç olaydır.</p>

  <p class="calibre6">Biz yazımızı onun içerde ve dışarda dilinden düşürmediği dizelerle bitirmek istiyoruz:</p>

  <p class="calibre6">-Delikanlım,</p>

  <p class="calibre6">iyi bak yıldızlara.</p>

  <p class="calibre6">Onları belki bir daha göremezsin.</p>

  <p class="calibre6">Belki bir daha</p>

  <p class="calibre6">yıldızların ışığında kollarını</p>

  <p class="calibre6">ufuklar gibi açıp geremezsin.</p>

  <p class="calibre6">Delikanlım,</p>

  <p class="calibre6">sen ki, ya bir köşe başında Kaşından kan sızarak gebereceksin.</p>

  <p class="calibre6">Ya da bir devrimci gibi darağacında can vereceksin-</p>

  <p class="calibre6">Onların bütün bir hayat taşıyacağım taze ve sıcak anıları önünde saygı ile eğilirken, 12 Mart'ın bütün hukuk dışı uygulamalarının değerlendirileceği günü sabırla beklemekteyim.</p>

  <p class="calibre6">İDAM HÜKMÜYLE SONUÇLANAN BU DAVAYA YÖNELTİLEN ELEŞTİRİLER GÖSTERİYOR Kİ, KANUNUN DEĞİŞTİRİLMESİ BİR GEREKLİLİKTİR</p>

  <p class="calibre6">Prof. Dr. Öztekin TOSUN</p>

  <p class="calibre6">Türk Ceza Kanunu'nun 146'ıncı maddesini ihlal suçundan ölüme mahkum edilen ve cezaları da yerine getirilmiş bulunan üç kişi hakkında verilmiş ölüm cezasının benzerleriyle karşılaştırıldığında çok ağır olduğu, bu olayda uygulanması gerekli maddenin başka bir madde olduğu, bu bakımdan bir hukuki yanlışlık bulunduğu düşünülmektedir.</p>

  <p class="calibre6">Böyle bir yanlışlık bulunduğunda, bu kişilerin yeniden muhakemesinin yapılıp yapılamayacağı sorulmaktadır.</p>

  <p class="calibre6">Bir muhakeme yapılıp bütün soruşturmalar sonucunda bir karara varılmış ise, bu karar aleyhine bazı denetim muhakemeleri bulunmaktadır. Örneğin kararı beğenmeyen süresi içinde temyiz eder; ölüm cezasını gerektiren fiiller için bu temyiz incelemesi otomatik olarak, yani hiç kimse istemese de yapılır. Bu yollardan geçtikten sonra son karar yargı durumuna girer, yani o artık gerçeğe ta kendisi sayılır; artık bu kararın yeniden ele alınıp uyuşmazlıkların toplum içinde sürüp gitmesini önlemektir.</p>

  <p class="calibre6">Böyle olmakla birlikte, bazı sınırlı nedenler bulunduğu ileri sürülürse, hukukumuz yargı durumuna girmiş, bu son karara rağmen, uyuşmazlığın yeniden muhakemesini kabul etmektedir. Ceza Muhakemeleri Usulü Kanunu'nun 327-342'inci maddelerinde düzenlenmiş (muhakemenin yenilenmesi eşittir muhakemenin iadesi) adını taşıyan bu kurum sayesinde yeniden bir muhakeme yapıp hukuka aykırı son kararın kaldırılması olanağı vardır.</p>

  <p class="calibre6">Mahkum öldüğünde bu yola başvurmak, örneğin ana babasına ve kardeşlerine de tanınmıştır.</p>

  <p class="calibre6">Üzerinde durduğumuz olayda bu yola başvurulması olanağı bulunmadığını zannetmekteyim; çünkü, söylemiş olduğum gibi, bu yola kanunda açıkça gösterilmiş sınırlı durumlarda gidilebilmektedir.</p>

  <p class="calibre6">İ) Sadece son kararın hukuka aykırı olması yetmez ayrıca kanundaki nedenler bulunmalıdır.</p>

  <p class="calibre6">Olayda TCK.'nın 146'ıncı maddesiyle ceza verilmesi hukuka uygun değildir, başka bir madde ile daha hafif bir ceza verilmeliydi</p>

  <p class="calibre6">diye bir fikre dayanıldığı kabul edildiğinde, kanunun</p>

  <p class="calibre6">sadece yanlış madde uygulanması durumunda bu yola gidilmesini</p>

  <p class="calibre6">kabul etmediğini görmekteyiz. Ceza Muhakemeleri</p>

  <p class="calibre6">Usulü Kanunu'nun 327'inci maddesinde sayılmış nedenlerden</p>

  <p class="calibre6">biri bulunması gerekmektedir. Bu nedenleri kısaca görelim:</p>

  <p class="calibre6">1)    Duruşmada kullanılmış ve son karara etkili bir belgenin sahte olduğu ortaya çıkmalıdır. Olayımızda böyle bir belgenin sahte olduğu biçiminde bir iddia yoktur.</p>

  <p class="calibre6">2)    Yemin verilerek dinlenmiş bir tanığın mahkum aleyhinde gerçek dışı bir açıklamada bulunması ve bunun son</p>

  <p class="calibre6">karara etkili olması gereklidir. Böyle bir tanık açıklamasının gerçeğe aykırı olduğu ve buna dayanıldığı ileri sürülmemiştir.</p>

  <p class="calibre6">3)    Son karara katılmış hakimlerden birinin aleyhine ceza uygulanmasını gerektirecek nitelikte vazifesini kötüye kullanmış bulunması, yani bir vazifeyi ihmal veya suistimal</p>

  <p class="calibre6">suçunu işlemiş bulunması gerekmektedir. Hakimlerin böyle bir suç işlediği hususunda bir iddia da yoktur zannediyorum.</p>

  <p class="calibre6">4)    Yeni deliller ileri sürülmesi gerekmektedir. Yeni delil, duruşmada hiç ileri sürülmemiş veya sürülmüş olsa bile hiç üzerinde durulmamış delil olarak tanımlanmaktadır.</p>

  <p class="calibre6">Bu nokta, dosyanın tam bilinmesi ile cevaplandırılabilir.</p>

  <p class="calibre6">Böyle bir delil ortaya çıktığında yeniden muhakeme olabilir; çıkmadığında yeniden muhakeme olamaz.</p>

  <p class="calibre6">İİ) Ölmüş kişiler için sadece beraat etmesi gerekirdi diye bu yola gidebilmektedir.</p>

  <p class="calibre6">Bir an için yeni delil ortaya çıktığını kabul ettiğimizde, olayda ikinci bir kanun sınırlaması ile karşılaşmaktayız.</p>

  <p class="calibre6">Şöyle ki; kanunumuz, ölmüş kişiler hakkında yeniden muhakeme yapılmasını, onların sadece beraat kararı almaları olasılığında kabul etmekte, onun dışında etmemektedir.</p>

  <p class="calibre6">(CMUK. m. 339) Bu üç sanığın TCK.'nın 146'ıncı maddesiyle değil, fakat daha hafif bir cezayı gerektiren başka bir madde ile cezalandırılması gerektiği ileri sürüldüğüne göre, kanunumuzca böyle bir ceza değiştirilmesi için yeniden muhakeme kabul edilmiş değildir. Bu hüküm eleştirilere uğramaktadır; fakat böylece yürürlüktedir.</p>

  <p class="calibre6">Demek ki, ölmüş kişiler hakkında sadece beraat kararı verilmesi iddiası ile bu yola başvurulabilmektedir; daha hafif bir ceza ile mahkumiyet için bu yol kapalıdır. Böyle bir hukuka aykırılık son karar yargı halini almış ve sanık da ölmüş ise, yeniden mahkeme için yeterli olmamaktadır. Eğer beraat olasılığı yoksa, kanundaki nedenler bulunsa bile, son karar yeniden ele alınamamaktadır.</p>

  <p class="calibre6">Demek ki (İ) numara altında gösterdiğimiz 4 nedenden biri veya birkaçı söz konusu olayda bulunsa bile, (İİ) numara altında gösteridiğimiz koşul gerçekleşmediği için, bu yola gidilmesi olanağı yoktur.</p>

  <p class="calibre6">Ancak kanundan çıkan bu sonucun, hukukçuları hiç doyurmadığı, bu yüzden, bu sınırlamanın kaldırılıp, cezanın azaltılması için de bu yola başvurulmasına olanak sağlanmasının doğru olacağı yolundaki eleştirileri dikkate almak gerekir.</p>

  <p class="calibre6">Bu eleştiriler bizi kanunun değiştirilmesi ve yargılama beraatle sonuçlanmıyacak olsa bile, idam edilen sanığın davasına yeniden bakılması olanağının sağlanması gerektiği sonucunu kabule götürmektedir.</p>

  <p class="calibre6">İDAMLARLA İLGİLİ TARiHİ BİR BELGE</p>

  <p class="calibre6">TÜRKİYE RAPORLAR BİRLİĞİ BAŞKANI PROF. DR.</p>

  <p class="calibre6">FARUK EREM'İN CUMHURBAŞKANI CEVDET SUNAY'A İDAMLARLA İLGİLİ RAPORU</p>

  <p class="calibre6">ANKARA 1 NUMARALI SIKIYÖNETİM MAHKEMESİ DENİZ GEZMİŞ, YUSUF ASLAN VE HÜSEYİN İNAN'IN İDAMINA KARAR VERDİĞİ GÜNLERDE, CUMHURBAŞKANLIĞI HUKUK DANIŞMANI, PROF. DR. FARUK EREM'Dİ. İDAMLARlN MECLİSTE GÖRÜŞÜLECEĞİ GÜNLERDE FARUK EREM'DEN MÜTALAASI İSTENMİŞ,</p>

  <p class="calibre6">FARUK EREM GÖRÜŞLERİNİ BİR RAPORLA CUMHURBAŞKANLIĞI'NA BİLDİRMİŞTİ...</p>

  <p class="calibre6">Sayın General</p>

  <p class="calibre6">Cihad Alpan</p>

  <p class="calibre6">Cumhurbaşkanlığı Genel Sekreteri</p>

  <p class="calibre6">Emir buyrulan mütalaa aşağıda saygı ile arzolunmuştur:</p>

  <p class="calibre6">1) Usul bakımından: CHP'nin iptal sebeplerinden bir kısmı usule dayanmaktadır.</p>

  <p class="calibre6">a) İvedilik, öncelik: Tasarının Meclis'te ve Senato'da Komisyonların teklifi üzerine öncelik ve ivedilikle kabul edildiği, bunu teklif eden Komisyonların gerekçe göstermedikleri ve karar alındığı sırada da bir gerekçeye yer verilmediği bildirilmektedir.</p>

  <p class="calibre6">--Gerçekten öncelikle (İç Tüzük: 74) gündemde mevcut maddelere -takdimen müzakere istendiğinde bunun eshabı mucibesinin dermeyan-ı sorumludur. Cumhuriyet Senatosu İç Tüzüğünde de (45) -Hükümet veya Komisyon tarafından yazılı ve gerekçeli bir istek üzerine- bir tasarının önce görüşülmesine karar verilebileceği açıklanmıştır.</p>

  <p class="calibre6">--Millet Meclisi İç Tüzüğünde (70, 71) bir tasarının -yalnız bir defa müzakeresi ile iktifa edilmesi için Meclis'in kabul edeceği esaslı bir sebep olmadıkça müstaciliyet kararı verilemez, müstaceliyet kararının talebi yukarıdaki maddede münderiç şartları muhtevi ve tahriri olmak lazımdır- denilmektedir. Senato İç Tüzüğünde de (46) -esaslı bir sebep olmadıkça ivedilik kararı verilemez- kaydı yer almaktadır.</p>

  <p class="calibre6">--O halde -gerekçe- ve -esaslı bir gerekçe- kararının verilebilmesi için aranan bir koşuldur. Anayasamız -kanunların yapılması-nı düzenlemiştir (Anayasa 91 ve devamı). İvedili işler-ivedili olmayan işler ayrımı (92) kabul edilmiştir. O halde ivedilik kararı ancak koşullarına riayet edilerek, verilebilir.</p>

  <p class="calibre6">b)    Teklif: CHP, bahis konusu tasarının Meclise Başbakanlık tarafından sevkini, Anayasanın 64'üncü maddesine aykırı bulmakta ve bundan evvel Adalet Bakanlığınca Meclise sevkedilmemiş olan dosyaların Komisyon kararı ile Başbakanlığa</p>

  <p class="calibre6">iade olunduğunu ileri sürmektedir.</p>

  <p class="calibre6">c)    Münferit oylama: CHP'nin gösterdiği sebeplerden biri de, üç kişi hakkındaki ölüm cezalarının yerine getirilmesine</p>

  <p class="calibre6">dair Adalet Komisyonunca hazırlanan tasarının birinci maddesinin her üç hükümlüyü kapsadığı, bu hali ile genel kurullardan geçtiği ve hükümlüler hakkında tek tek oylama yapılmadığı, bu hususun -cezaların şahsiliği- ilkesine aykırı düştüğüdür.</p>

  <p class="calibre6">2)    Esas bakımından: CHP'nin esas bakımından ileri sürdüğü iptal sebepleri şunlardır:</p>

  <p class="calibre6">a)    Parlamentonun yetkisi: Anayasanın 132'inci maddesine</p>

  <p class="calibre6">göre yasama ve yürütme organları mahkeme kararlarını değiştiremezler, yerine getirilmesini geciktiremezler. Bu kuraldır.</p>

  <p class="calibre6">Ölüm cezaları hakkında Meclisin vereceği karar, bunun istisnasıdır. Bu istisnanın sebebi şudur: -... mahkememinin nazara alamayacağı hususları dikkat nazarına alarak ve aynı zamanda bir hayata son verilmesinin maşeri vicdanı temsil eden Parlemonto tarafından bir defa daha incelenmesi-.</p>

  <p class="calibre6">b)    Kanun teklifleri ve diğer kararlar: Meclis gündeminde</p>

  <p class="calibre6">de, bahis konusu tasarının görüşüldüğü aynı günün gündeminde başka ölüm cezalarının yerine getirilmesi ile ilgili Komisyon raporları mevcuttur. Bunlar hakkında öncelik ve ivedilik kararı alınmamıştır. Ayrıca hükümlüler af için Meclise müraacat etmişlerdir. Ölüm cezasının ilgası açısından da kanun teklifleri vardır. Bunlar hakkında henüz bir karar verilmiş değildir.</p>

  <p class="calibre6">3)    CHP'nin iptal istemi gerekçelerinin değerlendirilmesi:</p>

  <p class="calibre6">İptal isteminin usul ve esasa ilişkin gerekçekleri arasında bir bağlantı görülebilir:</p>

  <p class="calibre6">a) Tartışmasız kabul: Eğer ivedilik ve öncelik kararı alınmamış olsa idi, Meclislerde konu gereği gibi tartışılırdı. Bu tartışma, -subut- ve -vasıf- açısından olamayacaktı. Zira hükümler kesinleşmiştir. Anayasanın Meclise tanıdığı yetki -mahkemelerce verilip kesinleşen ölüm cezalarının yerine getirilmesine karar vermek-tir. O halde bütün cezalardan ayrı olarak ölüm cezasının yerine getirilmesi için Meclisin bir karar vermesi lazımdır. Bu yetki esasında ölüm cezasının yerine getirilememesi kararının verilmesinde toplanır. Mahkemelerin</p>

  <p class="calibre6">değerlendirmeğe yetkili olmadıkları unsurların</p>

  <p class="calibre6">Meclis tarafından nazara alınması gayesi takip olunmuştur.</p>

  <p class="calibre6">Meclis bu takdirinde bir ölüm cezasının yerine getirilip getirilmemesinde toplum açısından her türlü mülahazayı ele alabilecektir. İşte bu nedenle bir kimsenin hayatına son vermede -ivedelik- ve -öncelik- mantıki değildir. Hukuka aykırıdır.</p>

  <p class="calibre6">Anayasa, diğer cezaların aksine, bu cezanın bir defa da, Meclis tarafından incelenmesini isterken, bunlar hakkındaki kararın da ivedilik ve öncelikle alınabileceğini düşünmüş olamaz. Zira bu bir çelişme olurdu. Bir taraftan bir munzam teminat getirilmesi, diğer taraftan açıkça istical haklı gözükmemektedir.</p>

  <p class="calibre6">Meclis gündeminde ve Adalet Komisyonunda pek uzun süredir, bekleyen infaz dosyalarının mevcut olduğu bilinmektedir.</p>

  <p class="calibre6">O dosyıların hepsinin önüne alınan bir dosyanın gerekli incelemeden yoksun bırakıldığını iddia etmek haksız sayılamaz.</p>

  <p class="calibre6">b)    Anayasamızdaki kusur: Ölüm cezalarının yerine getirilip getirilmemesi kararı diğer bütün Devletlerde -Devlet Başkanı-na verilmiş bir yetkidir. Zira Devlet Başkanı tarafsızdır.</p>

  <p class="calibre6">Tarihi bazı nedenlerle bu yetki memleketimizde Meclise verilmiştir. Çok partili döneme geçince, çoğunluk partisinin</p>

  <p class="calibre6">oy fazlalığı ile tarafsız tasdik makamı olmak niteliği de kalmamıştır. Bahis konusu ölüm cezalarının verilmesine sebep olan olayların kendi partilerine daha fazla zararlı olduğu kanısını taşıyan bir kuruluşun oylamada üstünlüğü tasdik eylemınin toplumca isabetli kabulünü imkansız kılabilir.</p>

  <p class="calibre6">İvedilik ve öncelikle başlayan taraflı tutum, bu cezalar hakkında her türlü mülahazalar ve parti disiplini dışında vicdani kanaate göre sonuca varılması kuralına bağlı kalınmadığını göstermektedir.</p>

  <p class="calibre6">c)    Mahkemenin kararı: Ankara 1 No'lu Sıkıyönetim Mahkemesinin</p>

  <p class="calibre6">9.10.1971 tarih ve 13//23 sayılı mahkumiyet kararının</p>

  <p class="calibre6">53'üncü sahifesinde aynen şu satırlar yer almaktadır: -... detaylı eleştiri ve iddialar hakkında mahkememiz kişisel görüşlerini mahfuz tutmuş, müessese olarak bunlar üzerinde hüküm vermeyi, kamu vicdanına, tarihe ve Türkiye Büyük Millet Meclisinin takdir ve yetkisine bırakmayı uygun görmüştür.-</p>

  <p class="calibre6">Mahkemenin hükmünde yer alan bu satırların zorunlu kıldığı ölçüde TBMM'nin takdir ve yetkisini usuli kusurlar nedeni ile, kullanmak olanına sahip kılınmadığı açıkca belli olmaktadır. Kaldı ki bu satırların uyarıcı etkisi ve özellikle -mahfuz tutulan görüşler- deyimi, kamu vicdanına ve tarihe tevdi kılınan hususlar üzerinde gereken önemle durulması icap eder. Mahkeme kararında (basılı metin, sh. 11) işaret edilen -ekonomik rezaletler-e ilişkin satırların neyi ifade ettiği üzerinde durabilecek bir merci bulunmadan bir sonuca varmak isabetli olamaz. Mahkeme kararı, ölüm cezasına adeta şarta bağlı olarak, hükmetmiş intibaını vermektedir.</p>

  <p class="calibre6">ç) Topluca takdir: Halen yargılamalar devam etmektedir.</p>

  <p class="calibre6">TCK'nun 146'ıncı maddesine göre verilen ve verilecek bütün kararların bir arada ele alınması ve her suçlunun durumu ayrı</p>

  <p class="calibre6">ayrı incelenerek işledikleri fiillerin vahamet dereceleri karşılaştırılarak, tasdik veya ademi tasdik yetkisi böylece kullanılmalıdır. Aksi halde zamanın geçmesi, eşit olmayan takdirlere yol açabilir. Yüksek Adalet Divanı ve Aydemir olayında tasdik makamları bu imkana sahip idiler.</p>

  <p class="calibre6">4)    Yürütmenin durdurulması konusu: Anayasamızda ve Anayasa Mahkemesinin Kuruluşuna Ait Kanunda yürütmenin durdurulabilmesi hususunda sarahat olmadığı iddiası doğrudur. Fakat sarahat olmadığından, böyle bir kararı Anayasa Mahkemesinin veremiyeceği düşüncesi isabetli değildir. Yürütmenin durdurulması bir usul konusudur.</p>

  <p class="calibre6">Usulde kıyas caridir. Bu nedenle Anayasa Mahhemesi bu</p>

  <p class="calibre6">yola gidebilir. Esasen bu olaydaki karara -yürütmenin durdurulması-isminin de isabetli düşmediğini sanıyoruz. Zira bu terim idare hukukunda bir müesseseyi akla getiriyor. Burada bahis konusu olan -infazın bekletilmesi-dir. Yürütmenin durdurulması kararına konu olan bir idari kaza kuralları ile -infazın bekletilmesi- arasında fark vardır. Anayasa Mahkemesinin bu konuda vereceği karar, iadei muhakeme talebinin kabulünde Ceza Mahkemelerinin verdiği karara dahi, ancak ve kısmen benzemektedir. İadei muhakemede infaz durdurulursa, örneğin hürriyeti bağlayıcı ceza hükümlüsü serbest bırakılır. Bu olayda ise sadece ölüm cezasının infazı durdurulmuş olacaktır. O halde Anayasa Mahkemesinin bu konuda ittihaz ettiği karar, sadece bir -tedbir kararı-dır.</p>

  <p class="calibre6">Bunun için açık hükme ihtiyaç yoktur. Anayasa Mahkemesine verilen görevin yerine getirilmesini sağlayan hükümlerde bu tedbirleri almak esasen mevcuttur.</p>

  <p class="calibre6">5)    Karar-Kanun tartışması: Basında rastlanan bazı görüşler, ölüm cezasının yerine getirilmesine ilişkin tasarrufu,</p>

  <p class="calibre6">Meclisin bir -karar-ı olduğu, kararlara karşı ise anayasaya aykırılık nedeni ile dava açılamıyacağı, yolundadır. Bu tartışma, Cumhurbaşkanlığının bahis konusu tasarıyı tekrar görüşmek üzere iade edip edemeyeceği sorusuna da etkilidir.</p>

  <p class="calibre6">Zira aynı şekilde, Cumhurbaşkanının tekrar görüşme istemesi de, yalnız kanunlar içindir.</p>

  <p class="calibre6">Teşkilatı Esasiye Kanunu yürürlükte iken karar-kanun ayrımı vardı. Yukarıdaki görüş ancak o dönemde haklı gözükebilirdi. Anayasa bu ayrımı kaldırdı. Ölüm cezasının yerine getirilmesi de bir -kanun- ile olmaktadır. Bu nedenle:</p>

  <p class="calibre6">a)    CHP'nin Anayasa Mahkemesine iptal için başvurmasında bir usulsüzlük yoktur.</p>

  <p class="calibre6">b)    Cumhurbaşkanımızın yetkileri ise iki bakımdan mütalaa olunmalıdır.</p>

  <p class="calibre6">aa) Cumhurbaşkanımızın yetkileri cezaların affı bakımından üç belli sebeple bağlı olduğu anayasamızda açıklanmış bulunduğundan bu yol kapalı bulunmaktadır.</p>

  <p class="calibre6">bb) Cumhurbaşkanımızın bahis konusu tasarının usulüne uygun hazırlanamadığı, ivedilik ve öncelik kararlarının isabetli</p>

  <p class="calibre6">görülemediği, böylesine önemli bir tarasarrufta bütün düşüncelerin ortaya atılmasına olanak sağlanmasındaki zaruret ve uygun mütalaa buyuracakları sair gerekçelerle tekrar görüşme isteminde bulunmaları mümkün görülmektedir.</p>

  <p class="calibre6">6)    Mahkemeden karar istenmesi: Ceza Usulü Kanununun 403'üncü maddesine göre, bir cezanın infazı hususunda tereddüt olursa mahkemeden karar istenebilir. Kanununun bu hükmünün ölüm cezasının Meclisce onaylanmasında iddia olunan bir usulsüzlüğün çözümünü de kapsayıp kapsamadığında kesin bir kanaat izharı mümkün değildir. Meclisin bir tasarrufunun mahkemece denetiminde bir çeşit yetkisizlik görülebilir. Bununla beraber mahkemenin bu hususu mümkün görmesi ihtimal dışı değildir.</p>

  <p class="calibre6">7)    Adalet Bakanlığı'nın yetkisi: Ölüm cezalarının tasdik kanunu çıktıktan hemen sonra infazı adet halindedir. Bununla beraber iadei muhakemeye müracaat halinde, talebin</p>

  <p class="calibre6">kabul veya reddine kadar infazın bekletildiğine örnekler vardır. Zira infaz halinde telafisi imkansız bir durum bahis konusudur.</p>

  <p class="calibre6">Ölüm cezasının hemen infazında bir gelenek mevcut ise de belli bir infaz süresi yoktur. Böylesine önemli bir konuda, Adalet Bakanlığının müracaatların neticesini beklemeden infaz emretmesi veya böyle bir emir olsa dahi, Savcılığın ilerde kanunsuz sayılması mümkün böyle bir emri yerine getirmesi sorumluluğu gerektirmiş olabilir. -İnsan hakları-nı (Anayasa 2) ve bunlar arasında başta gelen -yaşama hakkı-nı (Anayasa 14) önemsiz saymak mümkün değildir.</p>

  <p class="calibre6">Saygı ile mütalaa olarak arzolunur.</p>

  <p class="calibre6">22.3.1972 Saat: 22.00</p>

  <p class="calibre6">YENİDEN KENDİ ŞEHRİMDE En uzun günüydü ömrümün süzgün, kamaşan bir arzuyla her yanım karmakarış</p>

  <p class="calibre6">yıllar ve yıllar ve yıllar sonra kendi şehrimde yeniden yazmaya başladığım şu gün...</p>

  <p class="calibre6">Bir yanı unutulmuş bir yanı taşkın bir yanı bastırılmış bir yanı bıçkın düşlerimle boğuşarak uyandım ve boğulurcasına kendi karanlığımda</p>

  <p class="calibre6">saatlerce dolaşıp durdum şehri.</p>

  <p class="calibre6">Bu şehir gençliğimdi benim, aşklarım, gizlerim, meraklarım, kavuşup kavuşup yitirdiğim sevincim..</p>

  <p class="calibre6">Kimi külhan, kimi ceylan nicesiyle kapışarak belanın dövüşürken bu şehir kurtulsun diye acılarından, şimdi, parçalanmış canlara bakarken bile sağır acılardan zevk alan insanlar mı çoğalmış?</p>

  <p class="calibre6">Kimisi yalanı kanıksamış, kimisi suskun kalanı..</p>

  <p class="calibre6">Seçkin kendine vurgun, yılgın kendine esir..</p>

  <p class="calibre6">Karalara, çıralara sarınmış kiminin elinde Kur'an kiminin elinde kırbaç göğünden ufkunu kurban gününden güneşini haraç istiyor şehrin..</p>

  <p class="calibre6">Köşe bucak aranırken savrulduğum sevdaların izini</p>

  <p class="calibre6">dilimde sinsi sinsi yalanınca bu sözler</p>

  <p class="calibre6">ürperdim sesten sese</p>

  <p class="calibre6">bir ucundan bir ucuna şehrim kadar irkilip</p>

  <p class="calibre6">sokaklardan içimdeki karmaşaya çekildim..</p>

  <p class="calibre6">Ah ki düşümdeki yerinden</p>

  <p class="calibre6">çoktan yitip gitmiş sevdiğim,</p>

  <p class="calibre6">ah ki saklımdaki özlemler sahibine yabancı,</p>

  <p class="calibre6">ektiğim gül, seçtiğim nar göz göre göre yağmalanmış,</p>

  <p class="calibre6">kırık, kırgın, öksüz kalmış sürgünde gönül,</p>

  <p class="calibre6">içlendiğim hüzünler sakarca yaralanmış,</p>

  <p class="calibre6">ah ki ellerimi doyasıya alamadan avcuna elmasını incecikten</p>

  <p class="calibre6">özen bezen düşlediği aydınlığa soyamadan karca beyaz dalca narin pınarlar kadar kibar</p>

  <p class="calibre6">üzüm üzüm gözlerinde sevinç soran bakışıyla, derin uykusuna dalmış baba ocağım, uzanıp kucağında ağlayamadım..</p>

  <p class="calibre6">En uzun günüydü ömrümün bir yanı sabır bir yanı tınmaz bir yanı kahır bir yanı kanmaz</p>

  <p class="calibre6">bir kez daha sığınarak kendi yüreğime kendi şehrimde yeniden başlıyorum yazmaya yeniden ve yine yapayalnız..</p>

  <p class="calibre6">Ömrüm senden özür diliyorum!</p>

  <p class="calibre6">Nihat Behram Ekim 1996 İstanbul</p>
</body>
</html>
