<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-12.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-12.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-12"><span class="bold">12 GÜÇ</span></p>
				<p class="paragraf"/>
				<p class="paragraf para-style-override-8"><span class="Vurgu char-style-override-8">İnsanlar her gün yaptıkları gibi, yolları üzerindeki her ateşi ziyaret ederek, akşamın toplanan gölgelerine doğru ilerlediler. Fakat bugün dağda farklı bir duygu vardı.</span></p>
				<p class="paragraf para-style-override-8"><span class="Vurgu char-style-override-8">Bu kısmen, vedalaşmanın tatlı mutsuzluğuydu; arkadaşların gitmesi, yeni bulunan aşkların ayrı düşmesi, bazı yüzlerin sonsuza dek son kez görüldüğünün bilinmesi. Kısmen beklentiydi; ev özlemi, ev yolunun zevkleri ve tehlikeleri. Kısmense bitkinlikti; hasta çocuklar, sorumluluktan usanmış erkekler, dışarıdaki ateşlerde yemek pişirmekten, eyerlerin ve semerlerin takviyesiyle ailesinin giysi, sağlık ve yemek ihtiyaçlarını karşılamaya çalışmaktan tükenmiş kadınlar.</span></p>
				<p class="paragraf para-style-override-8"><span class="Vurgu char-style-override-8">Bu üç durumu da anlayabiliyordum. Yeni insanlarla tanışma ve yeni sohbetlere girme heyecanının ötesinde, ilginç hastalıklar görerek, iyileşebilecek olanı iyileştirerek ve iyileştirilemeyene bir çare arayarak yeni hastalarla buluşma zevkine de -acımasız taraflarına rağmen, gerçekten bir zevkti- erişmiştim.</span></p>
				<p class="paragraf para-style-override-8"><span class="Vurgu char-style-override-8">Ama ev özlemi çok güçlüydü: Kocaman bir kazanı ve ızgarası olan geniş ocağım, ısırganotu ve kurutulmuş lavanta desteleri asılı ameliyathanemin aydınlık huzuru, öğleden sonraki cansız güneş. Yumuşak ve temiz kuş tüyü yatağım, biberiye ve civanperçemi kokan keten çarşaflarım.</span></p>
				<p class="paragraf para-style-override-8"><span class="Vurgu char-style-override-8">Bir anlığına gözlerimi kapadım, o huzur dolu limanın davetkâr görüntüsünü hayal ettim. Sonra gözlerimi yeniden gerçekliğe açtım: Yanmış yulaf kurabiyesi artıklarından kararmış, eski püskü bir tava; sırılsıklam ayakkabılar ve donmuş ayaklar; çakıl ve kum içinde kalmış ıslak giysiler; içinde -fareler tarafından dişlenmiş- bir somun ekmekten, on elmadan ve bir kalıp peynirden başka bir şey kalmayan sepetler; ciyak ciyak bağıran üç bebek; göğüsleri ağrıyan ve göğüs uçları çatlamış bitkin ve genç bir anne; yeni sinirlenmeye başlayan beklenti dolu bir gelin; adet kasılmaları geçiren bembeyaz suratlı bir hizmetçi; tıpkı ayılar gibi kampın içinde gezinip duran ve toparlanmaya hiçbir yardımı dokunmayan dört çakırkeyif İskoç -ve aynı durumda bir Fransız- ... bir de Lizzie’ye eşlik etmek isteyen ve karnıma derin ağrılar saplayan zamansız adet dönemim -neyse ki son zamanlarda daha nadir olmaya başladı. </span></p>
				<p class="paragraf para-style-override-8"><span class="Vurgu char-style-override-8">Dişimi sıktım, bir çalı kümesinin üzerinden soğuk ve ıslak bir bez aldım, bacaklarımı birbirine yapıştırıp küçük adımlarla yokuşun aşağısındaki kadınların tuvalet olarak kullandıkları hendeğe gittim.</span></p>
				<p class="paragraf para-style-override-8"><span class="Vurgu char-style-override-8">Geri döndüğümde beni karşılayan ilk şey, sıcak metal kokusuydu. Çok anlamlı Fransızca bir şey söyledim -L’Hôpital des Anges’ta edindiğim faydalı bir ifade biçimiydi.</span></p>
				<p class="paragraf para-style-override-8"><span class="Vurgu char-style-override-8">Marsali’nin ağzı açık kaldı. Germain hayranlıkla bana bakıp söylediğim şeyi doğru olarak ve güzel bir Parisli aksanıyla tekrarladı.</span></p>
				<p class="paragraf para-style-override-8"><span class="Vurgu char-style-override-8">“Üzgünüm,” dedim, Marsali’ye özür dileyen gözlerle bakıp. “Biri çaydanlığı ateşte bırakmış.”</span></p>
				<p class="paragraf para-style-override-8"><span class="Vurgu char-style-override-8">“Önemli değil Claire anne,” dedi içini çekerek. Yeniden ciyaklamaya başlayan küçük Joanie’yi güldürmeye çalıştı. “Babasının öğrettiği şeylerden daha kötü değildi. Hiç kuru bez var mı?”</span></p>
				<p class="paragraf para-style-override-8"><span class="Vurgu char-style-override-8">Ben de sıcak ısıtıcıyı kaldırabilmek için kuru bir bez ya da bir tutacak arıyordum ama ıslak bebek bezlerinden ve nemli çoraplardan başka bir şey bulamadım. Çaydanlığı almak zordu ve ben bunu feda etmek istemiyordum. Elimi eteğime dolayıp çaydanlığın kulplarından tutup ateşten aldım. Isı, yıldırım hızıyla ıslak kumaşın içine sızınca hızla elimden bıraktım.</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Merde</span><span class="Vurgu char-style-override-8">!</span><span class="Character-Style-1 char-style-override-7"><a class="footnote-link" href="#footnote-225-22" id="footnote-225-22-backlink">22</a></span><span class="Vurgu char-style-override-8">” dedi Germain.</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">“Evet, aynen,” dedim, kabaran başparmağımı emerek. Çaydanlık ıslak yaprakların üstünde buharlar çıkarıyordu. Tekmeleyip çamurlu yola doğru yuvarladım.</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Merde, merde, merde, merde</span><span class="Vurgu char-style-override-8">,” dedi Germain, sesimin mutlu bir yankısı gibi. Sözcüğü şarkıya uyarlayarak mırıldanmaya başladı -o sırada hiç zamanı olmayan bir müzikal yetenek gösterisiydi.</span></p>
				<p class="paragraf para-style-override-8"><span class="Vurgu char-style-override-8">“Sus çocuğum,” dedim.</span></p>
				<p class="paragraf para-style-override-8"><span class="Vurgu char-style-override-8">Susmadı. Jemmy, Joan’la uyum içinde bağırmaya, Lizzie -ki, Er Ogilvie’nin mecburi gidişiyle bunalıma girmişti- çalının altında inlemeye ve aniden dolu yağmaya başladı. Küçük buz kütleleri başıma çarparak yere düşüyordu. Daldaki ıslak başlığı çekip başıma bağladım. Kendimi bir mantarın altına gizlenmiş bir kurbağa gibi hissediyordum. </span></p>
				<p class="paragraf para-style-override-8"><span class="Vurgu char-style-override-8">Tek eksiğim siğildi sanki. </span></p>
				<p class="paragraf para-style-override-8"><span class="Vurgu char-style-override-8">Dolu kısa sürdü. Telaş ve patırtı azaldığında, patikaya tırmanan çamurlu çizmelerin sesi yankılandı. Jamie’nin yanında Peder Kenneth Donahue, saçlarında ve omuzlarında ise dolu vardı.</span></p>
				<p class="paragraf para-style-override-8"><span class="Vurgu char-style-override-8">“Pederi çay içmeye getirdim,” dedi, açıklığa doğru yaklaşarak. </span></p>
				<p class="paragraf para-style-override-8"><span class="Vurgu char-style-override-8">“Hayır, getirmedin,” diye çıkıştım. Eğer Stephen Bonnet meselesini unuttuğumu sanıyorsa yanılıyordu.</span></p>
				<p class="paragraf para-style-override-8"><span class="Vurgu char-style-override-8">Sesimin geldiği yöne doğru döndüğünde, şapkalı halimi görünüp abartılı bir şaşkınlık ifadesi takındı. </span></p>
				<p class="paragraf para-style-override-8"><span class="Vurgu char-style-override-8">“Bu sen misin Sassenach?” diye sordu alaycı bir tavırla. Öne doğru eğilip şapkamın fırfırının altına baktı. Peder orada olduğu için, Jamie’nin hassas bir yerlerine tekme atmamak için kendimi tuttum, onun yerine kendimi, tıpkı Medusa gibi, bakışlarımla onu taşa çevirme girişiminde bulunarak avuttum.</span></p>
				<p class="paragraf para-style-override-8"><span class="Vurgu char-style-override-8">Bir yandan az önce söylediğim Fransızca sözcüğü şarkı gibi söyleyip, bir yandan da küçük daireler çizerek dans eden Germain Jamie’nin dikkatini dağıttığı için bakışlarımı fark etmedi. Peder Donahue, hiç Fransızca bilmiyormuş gibi görünmeye çalışmaktan kıpkırmızı olmuştu.</span></p>
				<p class="paragraf para-style-override-8"><span class="italik char-style-override-6">“Tais toi, crétin,</span><span class="Character-Style-1 char-style-override-7"><a class="footnote-link" href="#footnote-225-23" id="footnote-225-23-backlink">23</a></span><span class="italik char-style-override-6">”</span><span class="Vurgu char-style-override-8"> dedi Jamie, kürk torbasına elini sokarak. Bunu oldukça sevimli bir şekilde ama itaat edilmeyi içtenlikle bekleyen birinin tonuyla söylemişti. Germain aniden durdu, ağzı açık kalmıştı. Jamie hızlı bir şekilde ağzına şeker tıkadı. Germain şarkıları unutup ağzını kapatarak dikkatini şekere verdi.</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Gömleğimi tutacak olarak kullanarak çaydanlığı aldım. Jamie eğildi, koca bir dal alıp çaydanlığın kulpuna geçirdi.</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Voilà</span><span class="Vurgu char-style-override-8">!” dedi.</span></p>
				<p class="paragraf para-style-override-8"><span class="Vurgu char-style-override-8"> “</span><span class="italik char-style-override-6">Merci</span><span class="Vurgu char-style-override-8">,” dedim, pek minnettar görünmesem de. Yine de dalı alıp dumanı tüten çaydanlığı önümde tutarak en yakın dereye doğru ilerlemeye başladım.</span></p>
				<p class="paragraf para-style-override-8"><span class="Vurgu char-style-override-8">Kayayla dolu bir dereye ulaştığımda çaydanlığı yere bıraktım, şapkamı çıkarıp sazlara doğru fırlattım, çamurlu ayaklarımla iyice çiğnedim.</span></p>
				<p class="paragraf para-style-override-8"><span class="Vurgu char-style-override-8">“Söylemek istediğim, kötü göründüğün falan değildi Sassenach,” dedi arkamdan gelen neşeli bir ses.</span></p>
				<p class="paragraf para-style-override-8"><span class="Vurgu char-style-override-8">Kaşımı kaldırıp o yöne baktım.</span></p>
				<p class="paragraf para-style-override-8"><span class="Vurgu char-style-override-8">“Güzel göründüğümü de söylemedin, değil mi?”</span></p>
				<p class="paragraf para-style-override-8"><span class="Vurgu char-style-override-8">“Hayır. Seni zehirli bir şapkalı mantar gibi göstermiş. Takmasan çok daha iyi,” dedi.</span></p>
				<p class="paragraf para-style-override-8"><span class="Vurgu char-style-override-8">Beni kendine doğru çekip öpmek için eğildi.</span></p>
				<p class="paragraf para-style-override-8"><span class="Vurgu char-style-override-8">“Seninle aynı fikirde değilim diyemem,” dedim, dudaklarıma bir santim kala, sesim onu durdurdu. “Ama bir santim daha yaklaşırsan dudağını ısıracağım galiba.”</span></p>
				<p class="paragraf para-style-override-8"><span class="Vurgu char-style-override-8">Az önce kaldırdığı taşın altından eşekarısı kovanı çıkmış gibi doğrulup, çok yavaş bir şekilde ellerini belimden çekti.</span></p>
				<p class="paragraf para-style-override-8"><span class="Vurgu char-style-override-8">“Ah,” dedi, kafasını yana çevirdi, dudaklarını sıkarak beni izledi.</span></p>
				<p class="paragraf para-style-override-8"><span class="Vurgu char-style-override-8">“Biraz da yorgun görünüyorsun Sassenach.”</span></p>
				<p class="paragraf para-style-override-8"><span class="Vurgu char-style-override-8">Bunun doğru olduğuna hiç şüphe yoktu fakat duyduğum anda gözyaşlarına boğulacak gibi oldum. Belli etmiş olacağım ki çok kibar bir şekilde elimden tutup beni koca bir kayaya götürdü.</span></p>
				<p class="paragraf para-style-override-8"><span class="Vurgu char-style-override-8">“Otur,” dedi. “Gözlerini kapa, </span><span class="italik char-style-override-6">a nighean donn</span><span class="Character-Style-1 char-style-override-7"><a class="footnote-link" href="#footnote-225-24" id="footnote-225-24-backlink">24</a></span><span class="Vurgu char-style-override-8">. </span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Dinlen biraz.”</span></p>
				<p class="paragraf para-style-override-8"><span class="Vurgu char-style-override-8">Oturdum, gözlerimi kapadım, omuzlarımı serbest bıraktım. Çalkalama seslerinden ve sessiz tıngırtılardan, çaydanlığı temizleyip doldurduğunu anladım.</span></p>
				<p class="paragraf para-style-override-8"><span class="Vurgu char-style-override-8">Dolu çaydanlığı ayağımın dibine koyduğunda hafif bir çınlama sesi duyuldu. Sonra yanımdaki otlara sessizce oturdu. Nefesini, akan burnunu koluna sildiğinde de burnunu çektiğini duydum.</span></p>
				<p class="paragraf para-style-override-8"><span class="Vurgu char-style-override-8">“Üzgünüm,” dedim sonunda gözlerimi açarak.</span></p>
				<p class="paragraf para-style-override-8"><span class="Vurgu char-style-override-8">Arkasına döndü, yarım ağızla gülümseyip bana baktı.</span></p>
				<p class="paragraf para-style-override-8"><span class="Vurgu char-style-override-8">“Neden Sassenach? Benimle aynı yatakta yatmayı reddetmişsin gibi bir şey değil bu ya da en azından umarım o safhaya gelmemişizdir.”</span></p>
				<p class="paragraf para-style-override-8"><span class="Vurgu char-style-override-8">Sevişmek o anda listemin kesinlikle en sonundaydı ama buna hafifçe gülümseyerek cevap verdim.</span></p>
				<p class="paragraf para-style-override-8"><span class="Vurgu char-style-override-8">“Hayır,” dedim kederli bir şekilde. “İki hafta yerde uyuduktan sonra, kimseyle aynı yatakta yatmayı reddetmem.” Bunu duyan Jamie kaşlarını çattı. Güldüm.</span></p>
				<p class="paragraf para-style-override-8"><span class="Vurgu char-style-override-8">“Hayır,” diye yineledim. “Ben sadece... yorgunum.” Karnıma ağrılar giriyordu. Yüzümü buruşturup ellerimi ağrıyan yere bastırdım.</span></p>
				<p class="paragraf para-style-override-8"><span class="Vurgu char-style-override-8">“Ah!” dedi Jamie, birden her şeyi anlamıştı. “O şekil bir yorgunluk yani.”</span></p>
				<p class="paragraf para-style-override-8"><span class="Vurgu char-style-override-8">“O şekil bir yorgunluk,” diyerek onayladım. Ayak parmağımla çaydanlığı ittirdim. “Bunu geri götürsem iyi olur; söğüt dalı demlemek için su kaynatmam lazım. Uzun sürüyor.” Sürerdi; bir saat kadar sürecekti, krampların bayağı bir arttığı zamana kadar yani.</span></p>
				<p class="paragraf para-style-override-8"><span class="Vurgu char-style-override-8">“Söğüt dalının canı cehenneme,” dedi, gömleğinin içinden gümüş bir matara çıkartarak. “Bunu dene. En azından kaynatmaya gerek yok.”</span></p>
				<p class="paragraf para-style-override-8"><span class="Vurgu char-style-override-8">Kapağını açıp kokladım. Viskiydi, hem de çok iyi bir viski.</span></p>
				<p class="paragraf para-style-override-8"><span class="Vurgu char-style-override-8">“Seni seviyorum,” dedim samimiyetle. Güldü.</span></p>
				<p class="paragraf para-style-override-8"><span class="Vurgu char-style-override-8">“Ben de seni seviyorum Sassenach,” dedi, kibarca ayağıma dokundu. </span><span class="char-style-override-6">Ağız dolusu bir yudum alıp yavaşça yuttum. Boğazımdan güzelce aktı, yolunu buldu, rahatlatıcı bir buhara dönüştü. Kehribar renkli kokusu bütün benliğimi kapladı, rahatsızlığımın kaynağına ferahlatıcı filizlerini saldı.</span></p>
				<p class="paragraf para-style-override-8"><span class="char-style-override-6">“Ohh,” dedim içimi çekerek. Bir yudum daha aldım. Tadına daha iyi varmak için gözlerimi kapadım. Bir keresinde bir İrlandalı tanıdığım, çok iyi bir viskinin ölüyü bile diriltebileceğinden bahsetmişti. Kesinlikle buna karşı çıkmaya niyetim yoktu.</span></p>
				<p class="paragraf para-style-override-8"><span class="char-style-override-6">“Bu harika,” dedim gözlerimi açarken. “Nereden buldun?” Eğer viskiler hakkında -Jamie’nin evin arkasındaki tepede damıttığı saf ispirtolardan- bir şeyler öğrenebildiysem, bunun yirmi yıllık bir Scotch olduğunu söyleyebilirdim.</span></p>
				<p class="paragraf para-style-override-8"><span class="char-style-override-6">“Jocasta,” dedi. “Bunu Brianna ve genç kocasına düğün hediyesi olarak vermişti ama senin daha çok ihtiyacın olduğunu düşündüm.”</span></p>
				<p class="paragraf para-style-override-8"><span class="char-style-override-6">“Bu konuda haklısın.”</span></p>
				<p class="paragraf para-style-override-8"><span class="char-style-override-6">Samimi bir sessizlik içinde oturduk, yavaşça viskimi yudumladım. Cinnet getirip etraftaki herkesi katletme isteğim, mataradaki viskiyle orantılı bir biçimde azalıyordu.</span></p>
				<p class="paragraf para-style-override-8"><span class="char-style-override-6">Yağmur yine uzaklaşmış, yapraklardaki damlalar sakince damlıyordu. Yakınlarda bir köknar vardı; havadaki ıslak yaprakların, için için yanan ateşlerin ve sırılsıklam kumaşların ağır kokusunu bastıran reçinesinin ferah ve keskin kokusunu duyabiliyordum.</span></p>
				<p class="paragraf para-style-override-8"><span class="char-style-override-6">“Son âdetinin üstünden üç ay geçti,” dedi Jamie. “Herhalde artık bitmiştir diye düşünmüştüm.”</span></p>
				<p class="paragraf para-style-override-8"><span class="char-style-override-6">Bu tür şeyleri nasıl zekice gözlemlediğine hep şaşırmışımdır. Ama sonuçta o bir çiftçi ve aile reisiydi. Sahip olduğu her dişi hayvanın jinekolojik geçmişini ve kızışma döngüsünü yakından biliyordu; kızışma ya da doğurma dönemim gelmediği için bana ayrıcalık tanıyacağını zannetmek için bir nedenim yoktu.</span></p>
				<p class="paragraf para-style-override-8"><span class="char-style-override-6">“Bu öyle aniden kapanan bir musluğa benzemiyor,” dedim sinirli bir şekilde. “Maalesef. Önce seyrekleşiyor, sonra kesiliyor. Ama ne zaman kesileceğini bilemezsin.”</span></p>
				<p class="paragraf para-style-override-8"><span class="char-style-override-6">“Ah.”</span></p>
				<p class="paragraf para-style-override-8"><span class="char-style-override-6">Öne eğildi, kollarını dizlerine dayadı, boş gözlerle akıntıya kapılan dalları seyretti.</span></p>
				<p class="paragraf para-style-override-8"><span class="char-style-override-6"> “Bence bitmesi çok daha iyi olurdu. Daha az karmaşa olurdu, değil mi?”</span></p>
				<p class="paragraf para-style-override-8"><span class="char-style-override-6">Vücut sıvılarına göre haksız kıyaslamalar yapma isteğimi bastırdım. </span></p>
				<p class="paragraf para-style-override-8"><span class="char-style-override-6">“Belki de öyle olur,” dedim. “Haber veririm sana, olur mu?”</span></p>
				<p class="paragraf para-style-override-8"><span class="char-style-override-6">Hafifçe gülümsedi ama konuyu uzatmayacak kadar da akıllıydı; sesimdeki tatsızlığı duyabilmişti.</span></p>
				<p class="paragraf para-style-override-8"><span class="char-style-override-6">Viskiden birkaç yudum daha aldım. Bir ağaçkakanın keskin gürültüsü -Jamie bu türün yeşil ağaçkakan olduğunu söyledi- ormanın içinde yankılandı, sonra yeniden her yer sessizliğe büründü. Bu havada dışarıda yalnızca birkaç kuş vardı; çoğu bulabildiği ilk sığınağın altına girmişti. Buna rağmen derenin aşağı kısımlarından bir yerden gelen küçük göçmen ördek sürüsünün geveze vaklamalarını duyabiliyordum. Onlar yağmurdan etkilenmiyorlardı.</span></p>
				<p class="paragraf para-style-override-8"><span class="char-style-override-6">Jamie birden gerindi.</span></p>
				<p class="paragraf para-style-override-8"><span class="char-style-override-6">“Ah... Sassenach?” dedi.</span></p>
				<p class="paragraf para-style-override-8"><span class="char-style-override-6">“Ne oldu?” diye sordum şaşkın bir şekilde.</span></p>
				<p class="paragraf para-style-override-8"><span class="char-style-override-6">Kafasını alışılmadık bir utangaçlıkla çevirdi.</span></p>
				<p class="paragraf para-style-override-8"><span class="char-style-override-6">“Hata mı ettim bilmiyorum Sassenach ama eğer hata ettiysem, beni affetmen gerek.”</span></p>
				<p class="paragraf para-style-override-8"><span class="char-style-override-6">“Tabii ki,” dedim kuşkuyla. Onu neden affetmem gerekiyordu? Muhtemelen sevişmekle ilgili bir şey değildi. Saldırı, kundakçılık, eşkıyalık ya da dine hakaret etmekle ilgili olabilirdi. Tanrım, umarım Bonnet’yle ilgisi yoktu.</span></p>
				<p class="paragraf para-style-override-8"><span class="char-style-override-6"> “Ne yaptın?”</span></p>
				<p class="paragraf para-style-override-8"><span class="char-style-override-6">“Bence hiçbir şey,” dedi, süklüm püklüm bir şekilde. “Sadece senin bir şey yapacağını söyledim.”</span></p>
				<p class="paragraf para-style-override-8"><span class="char-style-override-6">“Hı?” dedim küçük bir şüpheyle. “Neymiş o? Eğer Farquard Campbell’a korkunç yaşlı annesini bir kez daha ziyaret edeceğimi söylediysen...”</span></p>
				<p class="paragraf para-style-override-8"><span class="char-style-override-6">“Ah, hayır,” dedi. “Öyle bir şey değil. Josiah Beardsley’e belki bugün bademciklerini alacağını söyledim.”</span></p>
				<p class="paragraf para-style-override-8"><span class="char-style-override-6">“Ne yapacağımı söyledin?” Gözlerimi kocaman açıp Jamie’ye baktım. Bir gün önce, hayatımda gördüğüm en apseli bademciklere sahip genç olan Josiah Beardsley’le tanışmıştım. Lenflerinin şişkinliği karşısında öyle şaşırmıştım ki akşam yemeğinde bile herkese gördüklerimi en ince ayrıntısına kadar anlatmıştım. Hatta Lizzie kusacak gibi olmuştu, o yüzden ben de ikinci patatesini Germain’e vermiştim. Ameliyat tek etkili tedavi olacaktı. Yine de Jamie’nin işleri karıştıracağını hiç hesaba katmamıştım.</span></p>
				<p class="paragraf para-style-override-8"><span class="char-style-override-6">“Neden?” diye sordum.</span></p>
				<p class="paragraf para-style-override-8"><span class="char-style-override-6">Jamie bana bakarak arkasına yaslandı.</span></p>
				<p class="paragraf para-style-override-8"><span class="char-style-override-6">“Onu istiyorum Sassenach.”</span></p>
				<p class="paragraf para-style-override-8"><span class="char-style-override-6">“Öyle mi? Neden?” Josiah en fazla on dört yaşındaydı ya da en azından kendisi öyle olduğunu düşünüyordu; ne zaman doğduğundan tam emin değildi ve anne babası bunu söyleyemeyecek kadar uzun zaman önce ölmüşlerdi. On dört yaş için bile fazla küçük ve yetersiz beslenmiş görünüyordu, bacakları raşitizmden hafifçe bükülmüştü. Üstelik çeşitli parazit enfeksiyonu belirtileri gösteriyordu ve tüberküloz ya da kötü bir bronşit olabilirdi.</span></p>
				<p class="paragraf para-style-override-8"><span class="char-style-override-6">“Kiracı, tabii ki.”</span></p>
				<p class="paragraf para-style-override-8"><span class="char-style-override-6">“Öyle mi? Başa çıkamayacağın kadar çok adayın olduğunu düşünüyordum.”</span></p>
				<p class="paragraf para-style-override-8"><span class="char-style-override-6">Sadece öyle düşünmemiştim; biliyordum da. Kesinlikle paramız yoktu. Jamie’nin Toplantı’da yaptığı ticaret, hırdavat, pirinç, alet, tuz ve diğer küçük şeyler için Cross Creek’teki tüccarlara yaptığımız borcu -tam olarak olmasa da- kapamaya yetmişti. Bir yığın toprağımız vardı -bir çoğu ormandı- ama bu topraklara insan yerleştirmek ve ekip biçmelerini söylemek anlamsızdı. Chisholmlar ve McGillivrayler yeni kiracı bulma konusunda bizi geçiyorlardı.</span></p>
				<p class="paragraf para-style-override-8"><span class="char-style-override-6">Jamie bu karışıklıklara aldırış etmeyip başını salladı.</span></p>
				<p class="paragraf para-style-override-8"><span class="char-style-override-6">“Evet. Josiah muhtemelen henüz delikanlı.”</span></p>
				<p class="paragraf para-style-override-8"><span class="char-style-override-6">“Hmm,” dedim şüpheyle. Çocuğun bıçkın göründüğü doğruydu ve büyük ihtimalle Jamie ‘muhtemelen’ sözcüğüyle söylemek istediği buydu; bu kadar zaman tek başına hayatta kalabilmiş olması bunun bir kanıtıydı. “Belki öyledir. Çoğu gibi. Özellikle onu istemene neden olacak nesi var?”</span></p>
				<p class="paragraf para-style-override-8"><span class="char-style-override-6">“On dört yaşında.”</span></p>
				<p class="paragraf para-style-override-8"><span class="char-style-override-6">Jamie’ye baktım, sorgulayan bir tavırla kaşımı kaldırdım. Çarpık bir biçimde gülümsedi.</span></p>
				<p class="paragraf para-style-override-8"><span class="char-style-override-6">“On altı ila altmış yaş arası her erkek milis kuvvetlerine girmek zorunda Sassenach.”</span></p>
				<p class="paragraf para-style-override-8"><span class="char-style-override-6">Midemin dibinde nahoş bir kasılma hissettim. Vali’nin tatsız emirlerini unutmamıştım ama bunun sonuçlarının ne olabileceğini düşünecek zamanım da olmamıştı.</span></p>
				<p class="paragraf para-style-override-8"><span class="char-style-override-6">Jamie iç çekip kollarını uzattı, parmaklarını çıtlattı.</span></p>
				<p class="paragraf para-style-override-8"><span class="char-style-override-6">“Yani yapacak mısın?” diye sordum. “Milis bölüğü kurup gidecek misin?”</span></p>
				<p class="paragraf para-style-override-8"><span class="char-style-override-6">“Zorundayım,” dedi sadece. “İplerim Tryon’ın elinde ve çekip çekmeyeceğini görmek istemiyorum, tamam mı?”</span></p>
				<p class="paragraf para-style-override-8"><span class="char-style-override-6">“Ben de bundan korkuyordum.”</span></p>
				<p class="paragraf para-style-override-8"><span class="char-style-override-6">Jamie’nin bu konudaki net fikri maalesef doğruydu. Geniş bir yerleşim yerini içine alan vahşi taşraları ele geçirecek sadık ve uzman bir adam arayan Vali Tryon, Treaty Line’ın doğusundaki Kraliyet’e ait toprakları Jamie’ye hibe etmeyi teklif etmişti ve on sene boyunca da görevden muaf olma talebi de olmayacaktı. Dağlardaki yerleşim yerlerinin zorlukları göz önünde bulundurulduğunda, göründüğü kadar cömert bir teklif de değildi.</span></p>
				<p class="paragraf para-style-override-8"><span class="char-style-override-6">Sorun, bu tip toprak sahiplerinin yasal olarak otuz yaşını geçmiş, iyi halli beyaz Protestan erkeklerden seçilmesiydi. Jamie diğer şartlara uysa da, Tryon onun Katolik olduğunu gayet iyi biliyordu.</span></p>
				<p class="paragraf para-style-override-8"><span class="char-style-override-6">Vali’nin istediklerini yap ve... Vali başarılı bir siyasetçiydi; uygunsuz durumlarla ilgili nasıl sessiz kalacağını iyi biliyordu. Ona karşı gelmenin sonucu, Fraser Tepesi’nin sahibinin tahliye edilmesini emreden, New Bern’den yollanmış bir mektup olurdu.</span></p>
				<p class="paragraf para-style-override-8"><span class="char-style-override-6">“Hmm. O zaman Tepe’den uygun adamları toplayacaksın, birkaç tanesini bıraksan olmaz mı?”</span></p>
				<p class="paragraf para-style-override-8"><span class="char-style-override-6">“Zaten başlamak için çok az adamım var Sassenach,” diye belirtti. “Eli yüzünden Fergus’ı bırakabilirim. Evimizi kollaması için de Bay Wemyss’i bırakırım. O bilindiği kadarıyla birinin hizmetçisi ve yalnızca özgür adamlar milislere katılabilirler.”</span></p>
				<p class="paragraf para-style-override-8"><span class="char-style-override-6">“Ve yalnızca sağlam vücutlular. O halde Joanna Grant’in kocası bu kuralın dışında kalıyor; ayağı tahta.”</span></p>
				<p class="paragraf para-style-override-8"><span class="char-style-override-6">Jamie başıyla bu durumu onayladı.</span></p>
				<p class="paragraf para-style-override-8"><span class="char-style-override-6">“Evet, yaşlı Arch Bug da yetmiş yaşında. Bu dört adam -bir de belki on altı yaşın altında sekiz çocuk- otuz eve ve yüz elliden fazla insana bakmak için kalabilirler.”</span></p>
				<p class="paragraf para-style-override-8"><span class="char-style-override-6">“Kadınlar kendi başlarının çaresine bakabilirler,” dedim. “Artık kış geldi, biçilecek ekin yok. Bugünlerde Kızılderililerle de bir sorun yaşanmaz.” Şapkamı çıkardığımda kurdelem gevşemişti. Açılan örgülerim her yöne uçuşuyor, kıvırcık saç tellerim ensemi ıslatıyordu. Kurdeleyi çıkarıp saçlarımı parmaklarımla taramaya çalıştım.</span></p>
				<p class="paragraf para-style-override-8"><span class="char-style-override-6">“Josiah Beardsley neden bu kadar önemli peki?” diye sordum. “Eminim on dört yaşında bir erkek çocuğunun yokluğu pek bir şey fark ettirmez.”</span></p>
				<p class="paragraf para-style-override-8"><span class="char-style-override-6">“Beardsley avcı,” diye cevapladı Jamie, “iyi bir avcı. Toplantıya iki yüz kiloluk kurt, geyik kunduz kürkleri getirdi. Söylediğine göre hepsini tek başına avlamış. Ben daha iyisini yapamazdım.”</span></p>
				<p class="paragraf para-style-override-8"><span class="char-style-override-6">Bu tam anlamıyla bir methiyeydi. Sessiz bir minnet duygusuyla dudaklarımı büktüm. Postlar, dağlardaki ekinlerin en önemlisiydi -hatta tekti ve şu anda paramız yoktu- ve baharda satacak kürkümüz yoksa, ihtiyacımız olan mısır tohumunu ve buğdayı almakta güçlük çekerdik. Eğer bütün erkekler kışın büyük bir bölümünü koloninin etrafında avlanmak yerine Düzenleyicileri bastırmakla geçireceklerse...</span></p>
				<p class="paragraf para-style-override-8"><span class="char-style-override-6">Tepe’deki çoğu kadın silah kullanmayı biliyor ama çocuklarının ihtiyaçları yüzünden evlerine bağlı oldukları için neredeyse hiçbiri tam anlamıyla avlanamıyordu. Çok iyi bir avcı olan Bree bile, Jemmy’den en fazla yarım günlük bir yolculuk süresi kadar -kurt ve kunduz avlamak için yeterli bir uzaklık değildi- uzak kalabiliyordu.</span></p>
				<p class="paragraf para-style-override-8"><span class="char-style-override-6">Sönen nemli saçlarımın arasına elimi sokup kabarttım.</span></p>
				<p class="paragraf para-style-override-8"><span class="char-style-override-6">“Tamam. O kısmı anlıyorum. Bademcikler olaya nasıl dahil oldu?”</span></p>
				<p class="paragraf para-style-override-8"><span class="char-style-override-6">Jamie bana bakıp gülümsedi. Cevap vermeden ayaklanıp arkama geçti. Uçuşan saç tellerimi eliyle topladı, ense köküme doğru ördü. Omzuma doğru eğilip kucağımdaki kurdeleyi aldı, sıkı sıkı bağladı.</span></p>
				<p class="paragraf para-style-override-8"><span class="char-style-override-6">“İşte.” Ayaklarımın dibine oturdu. “Şimdi, bademciklere gelince. Çocuğun bademciklerinin alınması gerektiğini, aksi takdirde boğazının daha da kötüleşeceğini söyledin.”</span></p>
				<p class="paragraf para-style-override-8"><span class="char-style-override-6">“Öyle olacak.”</span></p>
				<p class="paragraf para-style-override-8"><span class="char-style-override-6">Josiah Beardsley bana inanmıştı. Geçen kış boğazındaki apse patlamadan önce onu neredeyse boğacak kadar büyüdüğünde ölümle burun buruna geldiği için, bir daha böyle bir şeyin olmasını istemiyordu.</span></p>
				<p class="paragraf para-style-override-8"><span class="char-style-override-6">“Cross Creek’in kuzeyindeki tek cerrah sensin,” dedi Jamie. “Bunu senden başka kim yapabilir?”</span></p>
				<p class="paragraf para-style-override-8"><span class="char-style-override-6">“Evet,” dedim kuşkuyla. “Ama- ”</span></p>
				<p class="paragraf para-style-override-8"><span class="char-style-override-6">“Ben de çocuğa bir teklifte bulundum,” diye lafımı kesti Jamie. “Zamanı geldiğinde toprağın bir tarafına kulübe yapmasına Roger’la birlikte yardım edeceğim, o da önümüzdeki üç kış boyunca yüzdüğü postların yarısını benimle paylaşacak. Pazarlığın diğer parçası da bademciklerini alman.”</span></p>
				<p class="paragraf para-style-override-8"><span class="char-style-override-6">“Peki neden bugün? Burada kimsenin bademciklerini alamam!” Ağaçlarından sular damlayan ormanı işaret ettim.</span></p>
				<p class="paragraf para-style-override-8"><span class="char-style-override-6">“Neden olmasın?” Jamie kaşını kaldırdı. “Geçen gece bunun kolay bir iş olduğunu, en küçük bıçağınla yalnızca birkaç kesik atacağını söylememiş miydin?”</span></p>
				<p class="paragraf para-style-override-8"><span class="char-style-override-6">Elimi burnuma sürüp sinirle burnumu çektim. “Bak, bunun bacak kesmek gibi ağır bir iş olmadığını söylemem, kolay olduğu anlamına gelmez!” Aslında cerrahi açıdan konuşacak olursam, oldukça kolay bir ameliyattı. Ameliyat sonrasında enfeksiyon kapma olasılığı vardı. İyi beslenme gereksinimi de -antibiyotiklerin yerini tutmazdı elbet ama hiç yoktan iyiydi- komplikasyon riskini arttırıyordu.</span></p>
				<p class="paragraf para-style-override-8"><span class="char-style-override-6">“Bademciklerini alıp onu salıveremem,” dedim. “Tepe’ye geri döndüğümüzde- ”</span></p>
				<p class="paragraf para-style-override-8"><span class="char-style-override-6">“Hemen bizimle gelmek istemiyor,” diyerek lafımı kesti Jamie.</span></p>
				<p class="paragraf para-style-override-8"><span class="char-style-override-6">“Nedenmiş o?” diye sordum.</span></p>
				<p class="paragraf para-style-override-8"><span class="char-style-override-6">“Söylemedi. Yalnızca yapacak biraz işi olduğunu ve Aralık’ın ilk haftası Tepe’ye geleceğini söyledi. Ot barakanın çatı katında uyuyabilir,” diye ekledi.</span></p>
				<p class="paragraf para-style-override-8"><span class="char-style-override-6">“Yani sen -ve o- bademciklerini almamı, dikişlerini atmamı mı bekliyorsunuz?” diye sordum acı bir ifadeyle.</span></p>
				<p class="paragraf para-style-override-8"><span class="char-style-override-6">“Köpeği iyileştirmişsin,” dedi sırıtarak.</span></p>
				<p class="paragraf para-style-override-8"><span class="char-style-override-6">“Ah, onu duydun demek.”</span></p>
				<p class="paragraf para-style-override-8"><span class="char-style-override-6">“Evet. Ayağını baltayla koparan çocuğu, kurdeşen döken çocukları, Bayan Buchanan’ın diş ağrısını ve Murray MacLeod’la bir hastanın safrası hakkındaki kavganı da...”</span></p>
				<p class="paragraf para-style-override-8"><span class="char-style-override-6">“Oldukça yoğun bir sabahtı.” Hatırlayınca ürpermiştim. Viskiden bir yudum daha aldım.</span></p>
				<p class="paragraf para-style-override-8"><span class="char-style-override-6">“Bütün Toplantı senden bahsediyor Sassenach. Bütün kalabalığı bu sabah senin etrafında görünce aklıma İncil geldi.”</span></p>
				<p class="paragraf para-style-override-8"><span class="char-style-override-6">“İncil mi?” Suratına boş gözlerle bakmış olmalıyım ki daha da fazla sırıtmaya başladı.</span></p>
				<p class="paragraf para-style-override-8"><span class="char-style-override-6">“Bütün halk O’na dokunmaya çalışıyordu,” dedi Jamie, İncil’den alıntı yaparak. “Çünkü O’ndan güç çıkıyor ve hepsini iyi ediyordu.”</span></p>
				<p class="paragraf para-style-override-8"><span class="char-style-override-6">Kederli bir biçimde gülerken birden hıçkırmaya başladım. “Sanırım şu an gücüm tükendi maalesef.”</span></p>
				<p class="paragraf para-style-override-8"><span class="char-style-override-6">“Canını sıkma. Matarada daha bir sürü var.”</span></p>
				<p class="paragraf para-style-override-8"><span class="char-style-override-6">Viskiyi ona uzattım ama eliyle savuşturdu. Düşüncelere dalmış, kaşlarını çatmıştı. Eriyen dolu saçlarında ıslak çizgiler bırakmış, omuzlarından erimiş tunç kurdeleler gibi akıyordu. Bu haliyle şehir parkındaki parlak ve yıpranmış askeri bir kahramanın heykelini andırıyordu.</span></p>
				<p class="paragraf para-style-override-8"><span class="char-style-override-6">“O halde Tepe’ye gelir gelmez çocuğun bademciklerini alacaksın, değil mi?”</span></p>
				<p class="paragraf para-style-override-8"><span class="char-style-override-6">Bir an düşündüm, sonra yutkunarak başımı salladım. Yine de tehlikeleri vardı ve normalde aciliyeti olmayan ameliyatlar yapmazdım. Ama Josiah’nın durumu gerçekten dehşet vericiydi ve eğer tedavi için herhangi bir adım atmazsam, devamındaki enfeksiyonlar onu sonunda öldürebilirdi.</span></p>
				<p class="paragraf para-style-override-8"><span class="char-style-override-6">Jamie mutlu olmuştu.</span></p>
				<p class="paragraf para-style-override-8"><span class="char-style-override-6">“Onunla ilgileneceğim.”</span></p>
				<p class="paragraf para-style-override-8"><span class="char-style-override-6">Sanki ayaklarımdaki buzlar erimişti, artık daha sıcak ve uysal hissediyorum. Karnım hâlâ sanki volkanik bir kaya yutmuşum gibiydi ama artık pek umursamıyordum.</span></p>
				<p class="paragraf para-style-override-8"><span class="char-style-override-6">“Merak ettiğim bir şey var Sassenach,” dedi.</span></p>
				<p class="paragraf para-style-override-8"><span class="char-style-override-6">“Evet?”</span></p>
				<p class="paragraf para-style-override-8"><span class="char-style-override-6">“İncil’den bahsettim ya.”</span></p>
				<p class="paragraf para-style-override-8"><span class="char-style-override-6">“Bugün aklında hep kutsal kitaplar var, değil mi?”</span></p>
				<p class="paragraf para-style-override-8"><span class="char-style-override-6">Bana bakarken dudağının kenarı yukarı doğru kıvrıldı.</span></p>
				<p class="paragraf para-style-override-8"><span class="char-style-override-6">“Sadece düşünüyordum. Tanrı’nın elçisi gelip Sara’ya bir sene sonra bir çocuğu olacağını söylediğinde Sara gülmüş ve hamile kalmasının imkânsız olduğunu söylemiş.”</span></p>
				<p class="paragraf para-style-override-8"><span class="char-style-override-6">“Genelde bu durumdaki kadınlar bunun komik bir fikir olduğunu düşünmezler,” dedim. “Ben Tanrı’nın hep tuhaf bir espri anlayışı olduğunu düşünürüm.”</span></p>
				<p class="paragraf para-style-override-8"><span class="char-style-override-6">Başparmağının ve işaret parmağının arasında ezdiği akçaağaç yaprağına bakıyordu ama ağzının seğirdiği gözümden kaçmadı.</span></p>
				<p class="paragraf para-style-override-8"><span class="char-style-override-6">“Kendi kendime düşündüm de Sassenach,” dedi soğuk bir şekilde. “Öyle ya da böyle, çocuğu oldu, değil mi?”</span></p>
				<p class="paragraf para-style-override-8"><span class="char-style-override-6">“İncil olduğunu söylüyor. Kitaba yalancı diyecek halim yok.” Daha fazla içme bilgeliğini kendi kendime tartışıp, son kısmı yağmurlu -yani daha yağmurlu- bir güne saklamaya karar verdim. Mataranın kapağını kapadım. Kamp alanından gelen coşkulu sesleri duyabiliyordum. Soğuk rüzgârın içinde kulaklarım bir soru sözcüğü işitti.</span></p>
				<p class="paragraf para-style-override-8"><span class="char-style-override-6">“Birileri seni arıyor,” dedim. “Yine.”</span></p>
				<p class="paragraf para-style-override-8"><span class="char-style-override-6">Jamie başını çevirip hafifçe yüzünü buruşturdu ama çağrıya hemen cevap vermedi. Boğazını temizledi, ensesinden yukarı doğru kızardığını gördüm.</span></p>
				<p class="paragraf para-style-override-8"><span class="char-style-override-6">“Yani durum şu ki,” dedi, bana bakmamaya çalışarak, “bildiğim kadarıyla, eğer adın Meryem değilse ve işin içinde Kutsal Ruh yoksa hamile kalmanın yalnızca tek yolu var. Haksız mıyım?”</span></p>
				<p class="paragraf para-style-override-8"><span class="char-style-override-6">“Bildiğim kadarıyla hayır.” Yaklaşan hıçkırığı durdurmak için elimi ağzıma götürdüm.</span></p>
				<p class="paragraf para-style-override-8"><span class="char-style-override-6">“Evet. Eğer öyleyse... demek ki Sara hâlâ İbrahim’le yatıyordu, değil mi?”</span></p>
				<p class="paragraf para-style-override-8"><span class="char-style-override-6">Bana hâlâ bakmıyordu ama kulakları kızarmıştı. Bu dini konuşmanın amacını sonradan anladım. Bir adım yaklaşıp nazikçe dokundum.</span></p>
				<p class="paragraf para-style-override-8"><span class="char-style-override-6">“Artık seni istemediğimi falan mı düşünüyorsun?”</span></p>
				<p class="paragraf para-style-override-8"><span class="char-style-override-6">“Beni şimdi istemiyorsun,” dedi mantıklı bir şekilde, gözlerini yaprağından artakalanlara çevirdi.</span></p>
				<p class="paragraf para-style-override-8"><span class="char-style-override-6">“Karnım sanki kırık camlarla doluymuş gibi hissediyorum. Dizlerime kadar ıslak ve çamurluyum ve seni arayan her kimse, her an bir sürü tazıyla çalıların arasından fırlayabilir,” dedim, biraz sert bir tavırla. “Seninle bu ıslak yaprakların arasında bedensel bir eğlence yaşamaya mı davet ediyorsun? Çünkü eğer öyleyse- ”</span></p>
				<p class="paragraf para-style-override-8"><span class="char-style-override-6">“Hayır, hayır,” dedi aceleyle. “Şimdi demiyorum. Demek istediğim, sadece merak ediyorum da, eğer- ” Kulak uçları donuk bir kırmızıya büründü. Aniden kalkıp üzerindeki yaprakları abartılı bir güçle temizledi.</span></p>
				<p class="paragraf para-style-override-8"><span class="char-style-override-6">“Eğer,” dedim kontrollü bir sesle, “Jamie Fraser, eğer beni şimdi hamile bırakırsan, toplarını şişe geçiririm.” Gözlerimi ondan ayırmadan geri çekildim. “Seninle yatmaya gelince...”</span></p>
				<p class="paragraf para-style-override-8"><span class="char-style-override-6">Yaptığı şeyi bırakıp bana baktı. Gülümseyerek, aklımdan geçenlerin yüzüme yansımasına izin verdim.</span></p>
				<p class="paragraf para-style-override-8"><span class="char-style-override-6">“Yine güzel bir yatağın olduğunda,” dedim, “söz veriyorum reddetmeyeceğim.”</span></p>
				<p class="paragraf para-style-override-8"><span class="char-style-override-6">“Ah,” dedi. Derin bir nefes aldı, bir anda gözüme çok mutlu göründü. “Pekâlâ. O halde sadece merak ettim de, bilirsin işte.”</span></p>
				<p class="paragraf para-style-override-8"><span class="char-style-override-6">Çalıların arasından duyulan ani hışırtının ardından, Bay Wemyss’in zayıf ve gergin yüzü böğürtlenlerin arasından belirdi. </span></p>
				<p class="paragraf para-style-override-8"><span class="char-style-override-6">“Oh, siz miydiniz efendim,” dedi, rahatlayarak.</span></p>
				<p class="paragraf para-style-override-8"><span class="char-style-override-6">“Sanırım öyle,” diye cevapladı Jamie. “Bir zorluk mu çıktı Bay Wemyss?”</span></p>
				<p class="paragraf para-style-override-8"><span class="char-style-override-6">Böğürtlenlere takıldığı için Bay Weymss’in cevabı gecikince gidip yardım etmek zorunda kaldım. Eskiden muhasebeciyken sonradan sözleşmeli hizmetçi olmak zorunda kalan Bay Weymss, bakir doğaya hiç uygun değildi.</span></p>
				<p class="paragraf para-style-override-8"><span class="char-style-override-6">“Sizi rahatsız ettiğim için özür dilerim efendim,” dedi, yüzü kızarmıştı. Uçuşan saçlarına takılan iğneli dalı sinirle alıp attı.</span></p>
				<p class="paragraf para-style-override-8"><span class="char-style-override-6">“Sorun şu, dedi ki eğer çekip gitmezse baltasıyla kafasını gövdesinden ayıracakmış. Bu kez o da hiçbir kadının onunla bu şekilde konuşamayacağını söyledi. Bunu duyunca o da bir baltası olduğunu söyledi ve...”</span></p>
				<p class="paragraf para-style-override-8"><span class="char-style-override-6">Bay Weymss’in iletişim yöntemlerine alışkın olan Jamie içini çekti, viski matarasına uzandı, tıpasını açtı, derin ve besleyici bir yudum aldı. Şişeyi indirip delici bakışlarla Bay Weymss’e baktı.</span></p>
				<p class="paragraf para-style-override-8"><span class="char-style-override-6">“Kim?” diye sordu.</span></p>
				<p class="paragraf para-style-override-8"><span class="char-style-override-6">“Ah! Eee... söylemedim mi? Rosamund Lindsay ve Ronnie Sinclair.”</span></p>
				<p class="paragraf para-style-override-8"><span class="char-style-override-6">“Hmm.”</span></p>
				<p class="paragraf para-style-override-8"><span class="char-style-override-6">Haberler iyi değildi; Rosamund Lindsay’in baltası varmış ve derenin yakınlarındaki bir çukurda, korlaşmış ceviz ağaçlarının üzerinde domuz kızartıyormuş. Kadın hemen hemen yüz kiloydu ve normalde güler yüzlü de olsa, sinirlendi mi tam sinirlenirdi. Öte yandan Ronnie Sinclair, Cebrail’i bile delirtebilecek türdendi ve o gün yağmurun altında yemek pişirmeye çalışan kadını rahat bırakmamış.</span></p>
				<p class="paragraf para-style-override-8"><span class="char-style-override-6">Jamie iç çekip matarayı arkama koydu. Omuzlarını kaldırdı, atkısındaki damlaları silkti.</span></p>
				<p class="paragraf para-style-override-8"><span class="char-style-override-6">“Gidip geldiğimi söyleyin Bay Weymss,” dedi.</span></p>
				<p class="paragraf para-style-override-8"><span class="char-style-override-6">Bay Weymss hemen eğilerek selam verdi, arkasına dönüp böğürtlen çalılarının arasına daldı.</span></p>
				<p class="paragraf para-style-override-8"><span class="char-style-override-6">Yaklaşan bir ambulansı andıran bir feryat, kollarında Joan olan Marsali’ye benziyordu. Bay Weymss’in ceketinin koluna yapışan dalı çekip, selam verdi.</span></p>
				<p class="paragraf para-style-override-8"><span class="char-style-override-6">“Baba,” dedi konuya doğrudan girerek. “Gelmen lazım. Peder Kenneth tutuklandı.”</span></p>
				<p class="paragraf para-style-override-8"><span class="char-style-override-6">Jamie kaşlarını kaldırdı.</span></p>
				<p class="paragraf para-style-override-8"><span class="char-style-override-6">“Tutuklandı mı? Şimdi mi? Kim tutukladı?”</span></p>
				<p class="paragraf para-style-override-8"><span class="char-style-override-6">“Evet, tam şu anda! Vilayetin şerifi olduğunu söyleyen çirkin, şişman bir adam tutukladı. İki adamıyla gelip pederin kim olduğunu sordu, Peder Kenneth kendisinin olduğunu söyleyince kollarından yakalayıp götürdüler!”</span></p>
				<p class="paragraf para-style-override-8"><span class="char-style-override-6">Kan, Jamie’nin yüzüne nüfuz etmişti. İki parmağını kalçasına vurdu.</span></p>
				<p class="paragraf para-style-override-8"><span class="char-style-override-6">“Onu benim mekânımdan mı aldılar?” dedi. “</span><span class="italik char-style-override-6">A Dhia</span><span class="char-style-override-6">!”</span></p>
				<p class="paragraf para-style-override-8"><span class="char-style-override-6">Bu sorunun cevabını beklemediği çok açıktı. Marsali’nin cevap vermesine fırsat vermeden diğer yönden ayak sesleri duyuldu. Çam ağacının arkasından çıkagelen Brianna’ydı.</span></p>
				<p class="paragraf para-style-override-8"><span class="char-style-override-6">“Ne var?” diye bağırdı Jamie. Şaşkınlığa uğrayan Brianna gözlerini kırpıştırdı.</span></p>
				<p class="paragraf para-style-override-8"><span class="char-style-override-6">“Ah... Geordie Chisholm askerlerden birinin ateşinden jambon çaldığını söyledi. Gidip bu konu hakkında Teğmen Hayes’le görüşecek misin?”</span></p>
				<p class="paragraf para-style-override-8"><span class="char-style-override-6">“Evet,” dedi alelacele. “Sonra. O sırada sen Marsali’yle gidip Peder Kenneth’in nereye götürüldüğünü öğren. Bay Weymss, siz de- ” Fakat Bay Weymss böğürtlen çalılarının ağından kurtulmayı sonunda başarmıştı. Uzaktan duyulan çarpışma sesi, emirleri yerine getirmede nasıl acele ettiğinin kanıtıydı.</span></p>
				<p class="paragraf para-style-override-8"><span class="char-style-override-6">Jamie’nin yüzüne baktıklarında iki kadın da hızla geri dönmelerinin o günün en önemli emri olduğunu anladılar. Saniyeler içinde yine yalnız kalmıştık. Derin bir nefes alıp yavaşça dişlerinin arasından verdi.</span></p>
				<p class="paragraf para-style-override-8"><span class="char-style-override-6">Gülmek istedim ama gülmedim. Bunu yerine yanına yanaştım; soğuk ve nemli olduğu için şalından teninin sıcaklığını hissedebiliyordum.</span></p>
				<p class="paragraf para-style-override-8"><span class="char-style-override-6">“En azından insanlar sadece hasta olduklarında bana dokunmak istiyor,” dedim. Matarayı uzattım.</span></p>
				<p class="paragraf para-style-override-8"><span class="char-style-override-6">Bana baktı, yüzüne yavaş bir gülümseme yayıldı. Matarayı görmezden gelerek eğildi, yüzümü avuçlarının içine alıp kibar bir şekilde beni öptü. </span></p>
				<p class="paragraf para-style-override-8"><span class="char-style-override-6">Sonra dönüp tepeden aşağı, muhtemelen yeniden olanca gücünü toplamış bir şekilde indi.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-22-backlink" id="footnote-225-22">22</a>	<span class="dip-notlar" style="font-size:1em;">(Fr.) Kahretsin! (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-23-backlink" id="footnote-225-23">23</a>	<span class="dip-notlar" style="font-size:1em;">(Fr.) Kapa çeneni sersem. (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-24-backlink" id="footnote-225-24">24</a>	<span class="dip-notlar" style="font-size:1em;">(Gal.) Kumral saçlı kız. (ç.n.)</span></p>
					</div>
				</div>
			</div>
		</div>
	</body>
</html>