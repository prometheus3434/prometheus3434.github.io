<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-2.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-2"><span class="bold">2 EKMEKLER VE BALIKLAR</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="char-style-override-6">Ana yoldan uzak bir alan seçmiştik ama küçük, kayalarla kaplı ve aşağıdaki dereyi çok güzel gören bir açıklıktaydı. Çobanpüsküllerinin oluşturduğu perdenin arasından aşağıya bakarken, son askerin kaybolmasından önce yeşil ve siyah renklerdeki ekose giysileri görebiliyordum; Archie Hayes adamlarını toplantıdaki kalabalığa karışmaları için cesaretlendirmişti ve birçoğu da bu emri yerine getirmekten çok memnundu.</span></p>
				<p class="paragraf para-style-override-8"><span class="char-style-override-6">Archie’nin bu nezaketinin nedeninin bir hile ya da cimrilik mi olduğunu, yoksa yalnızca insancıllıktan mı kaynaklandığını kestiremiyordum. Askerlerinin çoğu gençtiler, evlerinden ve ailelerinden ayrı düşmüşlerdi; yeniden Galce konuşan sesler duymaktan, evi andıran ateşlerin başına davet edilmekten, yulaf lapası ikram edilmesinden ve bir anlığına da olsa aile sıcaklığını hissetmekten mutlulardı.</span></p>
				<p class="paragraf para-style-override-8"><span class="char-style-override-6">Ağaçların arasından çıktığımda Marsali ve Lizzie’nin, Germain’i dereden kurtaran çekingen askeri telaşla ağırladıklarını gördüm. Fergus ateşin yanına oturmuştu, sıcak giysilerinden adeta buhar yükseliyordu, tek eliyle Germain’in başını havluyla ovuştururken Fransızca bir şeyler fısıldıyordu. Küçük çocuğun kıpırdamadan durması için kancasını omzuna koymuştu, sarı kafası ileri geri sallanıyordu, Germain’in yüzü oldukça sakindi, babasının azarlamalarına hiç aldırış etmiyordu.</span></p>
				<p class="paragraf para-style-override-8"><span class="char-style-override-6">Görünürde ne Roger ne de Brianna vardı, ormanın açıklık alanında oturmuş, kızarmış ekmeğini kemiren Abel MacLennan’ı görünce telaşlandım. Jamie ödünç aldığı yiyeceklerle çoktan geri dönmüş, ateşin yanında yere çöküp paketleri açmaya koyulmuştu. Kendi kendine kaşlarını çatıyordu ama bu sert surat ifadesi beni görünce gülümsemeye dönüştü.</span></p>
				<p class="paragraf para-style-override-8"><span class="char-style-override-6">“İşte buradasın Sassenach!” dedi, ayağa kalkarak. “Ne oldu?”</span></p>
				<p class="paragraf para-style-override-8"><span class="char-style-override-6">“Ah... patikada bir tanıdığa rastladım,” dedim, genç askere ciddi bir bakış atarak. Gerçi Jamie şaşkınlıkla kaşlarını çattığına göre, demek ki o kadar da sert olduğum belli olmamış.</span></p>
				<p class="paragraf para-style-override-8"><span class="char-style-override-6">“Teğmen seni arıyor,” diye geveledim, yanına yaklaşarak.</span></p>
				<p class="paragraf para-style-override-8"><span class="char-style-override-6">“Bunu biliyorum Sassenach,” dedi sakin bir sesle. “Oldukça yakın bir zamanda beni bulacak.”</span></p>
				<p class="paragraf para-style-override-8"><span class="char-style-override-6">“Evet, ama... öhöm.” Boğazımı temizleyip kaşlarımı kaldırdım, bakışlarımı Abel MacLennan’dan genç askere çevirdim. Jamie’nin misafirperverlik anlayışı misafirlerinin çatısı altından uzaklaştırılmasını kabul etmezdi ve ben de aynı ilkenin kamp ateşine de uygulanacağını tahmin ediyordum. Genç asker MacLennan’ın tutuklanmasını tuhaf bulabilirdi ama ben, Teğmenin bu konuda hiç tereddüt etmeyeceğinden emindim.</span></p>
				<p class="paragraf para-style-override-8"><span class="char-style-override-6">Jamie bir hayli eğlenmiş görünüyordu. Kaşlarını kaldırıp kolumu tuttu, beni genç adama doğru götürdü.</span></p>
				<p class="paragraf para-style-override-8"><span class="char-style-override-6">“Canım,” dedi resmi bir şekilde, “sana Kilburnie kasabasından gelen Er Andrew Ogilvie’yi takdim edeyim. Er Ogilvie, karım.”</span></p>
				<p class="paragraf para-style-override-8"><span class="char-style-override-6">Koyu kıvırcık saçlı kırmızı suratlı bir çocuk olan Er Ogilvie kızarıp başıyla selam verdi.</span></p>
				<p class="paragraf para-style-override-8"><span class="char-style-override-6">“Emrinizdeyim, hanımefendi!”</span></p>
				<p class="paragraf para-style-override-8"><span class="char-style-override-6">Jamie hafifçe kolumu sıktı.</span></p>
				<p class="paragraf para-style-override-8"><span class="char-style-override-6">“Er Olgivie tam da bana birliğin Portsmouth’a gitmek için Virginia’da toplandığından bahsediyordu, İskoçya’ya gitmek için gemiye Virginia’dan bineceklermiş. Evini göreceğine çok sevineceksin, değil mi evlat?”</span></p>
				<p class="paragraf para-style-override-8"><span class="char-style-override-6">“Ah, evet efendim!” dedi çocuk coşkulu bir biçimde. “Birlik Aberdeen’de dağılacak, ben de bacaklarımın beni taşıyabileceği kadar büyük bir hızla evime gideceğim!”</span></p>
				<p class="paragraf para-style-override-8"><span class="char-style-override-6">“Birlik dağılıyor mu?” diye sordu Fergus, boynunun etrafında bir havlu ve kollarında Germain’le konuşmaya dahil olarak.</span></p>
				<p class="paragraf para-style-override-8"><span class="char-style-override-6">“Evet efendim. Yerleşik Fransızlarla -öhöm, affedersiniz efendim- Kızılderililer güvende, burada yapacağımız hiçbir şey yok, Taht evde oturmamız için bize para ödemeyecek,” dedi delikanlı kederli bir biçimde. “Barış iyi bir şey olabilir, sonuçta barış sağlanmasından mutluyum elbette. Ama bunun bir asker için zor olduğu da inkar edilemez.”</span></p>
				<p class="paragraf para-style-override-8"><span class="char-style-override-6">“Neredeyse savaş kadar zor, değil mi?” dedi Jamie soğuk bir biçimde. Çocuk kızardı; genç olduğu için günlük kavgalar adına pek bir şey görmemişti. Yedi Yıl Savaşı neredeyse on sene önce bitmişti ki o sıralar Er Ogilvie Kilburnie’de çıplak ayaklı bir çocuktu.</span></p>
				<p class="paragraf para-style-override-8"><span class="char-style-override-6">Jamie, çocuğun utandığını görmezden gelip bana döndü.</span></p>
				<p class="paragraf para-style-override-8"><span class="char-style-override-6">“Çocuk diyor ki,” diye ekledi, “altmış yedinci birlik, kolonilerde kalan son birlikmiş.”</span></p>
				<p class="paragraf para-style-override-8"><span class="char-style-override-6">“Son İskoç birliği mi?” diye sordum.</span></p>
				<p class="paragraf para-style-override-8"><span class="char-style-override-6">“Hayır efendim, Taht’ın muvazzaf birliklerinin sonuncusu. Orada burada garnizonlar var sanırım ama ayakta kalan bütün birlikler İngiltere’ye ya da İskoçya’ya geri çağrıldılar. Biz sonuncuyuz ve geç de kaldık. Charleston’dan gemiyle yola çıkacaktık ama işler orada ters gitti, biz de Portsmouth’a gitmek için yola çıktık, elimizden geldiğince hızlı gideceğiz. Yılın son zamanları ama Teğmen geminin bizi almak için oradan geçeceğinin kesin olmadığını söyledi. Eğer gemi gelmezse...” Omuzlarını silkti, yüzünde karanlık ve düşünceli bir ifade oluştu. “O halde kışı Portsmouth’ta geçirmek zorunda kalacağız sanırım, bir şekilde idare edeceğiz.”</span></p>
				<p class="paragraf para-style-override-8"><span class="char-style-override-6">“Yani İngiltere bizi korunmasız mı bırakacak?” Marsali bu duruma çok şaşırmıştı.</span></p>
				<p class="paragraf para-style-override-8"><span class="char-style-override-6">“Büyük bir tehlike olduğunu düşünmüyorum efendim,” diye Marsali’yi rahatlatmaya çalıştı Er Ogilvie. “Fransızlarla aramızdaki sorun sonsuza dek çözüldü, Kızılderililer de onları kimse kışkırtmadığı sürece sorun yaratmazlar. Uzun bir süredir her şey yolunda gidiyor ve şüphesiz böyle de devam edecek.” Boğazımdan ufak bir ses çıkardım, Jamie hafifçe dirseğimi sıktı.</span></p>
				<p class="paragraf para-style-override-8"><span class="char-style-override-6">“Kalmak istemez miydiniz?” Lizzie konuşulanları dinlerken bir yandan da patates soyuyordu; parlak küçük dilimleri kâseye koyup tavaya yağ dökmeye başladı. “Yani kolonilerde kalın. Batıda hâlâ ele geçirilecek bir sürü toprak var.”</span></p>
				<p class="paragraf para-style-override-8"><span class="char-style-override-6">“Ah.” Er Ogilvie Lizzie’ye baktı, rengi daha da kızardı. “Daha kötü ihtimaller duydum küçük hanım. Ama korkarım ki birliğimle birlikle gitmek zorundayım.”</span></p>
				<p class="paragraf para-style-override-8"><span class="char-style-override-6">Lizzie iki yumurta alıp kâsenin kenarına çarparak kırdı. Her zaman peynir kadar beyaz olan yüzünde Er’in yüzündeki yoğun pembeliklerden oluşmaya başlamıştı.</span></p>
				<p class="paragraf para-style-override-8"><span class="char-style-override-6">“Ah. Bu kadar erken gitmeniz çok üzücü,” dedi. Sarı kirpikleri yanaklarına doğru kapandı. “Yine de sizi boş mideyle yollamayız.”</span></p>
				<p class="paragraf para-style-override-8"><span class="char-style-override-6">Er Ogilvie’nin kulakları hafifçe pembeleşti.</span></p>
				<p class="paragraf para-style-override-8"><span class="char-style-override-6">“Çok... kibarsınız küçük hanım. Hem de çok.”</span></p>
				<p class="paragraf para-style-override-8"><span class="char-style-override-6">Lizzie utanarak baktı, daha da kızarmıştı.</span></p>
				<p class="paragraf para-style-override-8"><span class="char-style-override-6">“Tanrım,” dedi Jamie kısık bir sesle, duyabilmem için eğildi. “Daha kadın olalı bir gün bile olmadı! Ona ders falan mı veriyordun Sassenach, yoksa kadınlarda bu yetenek doğuştan mı var?”</span></p>
				<p class="paragraf para-style-override-8"><span class="char-style-override-6">“Doğal bir yetenek sanırım,” dedim sözcükleri dikkatle seçerek.</span></p>
				<p class="paragraf para-style-override-8"><span class="char-style-override-6">Lizzie’nin geçen akşam yemeğinden sonra aniden ilk kez regl olması, temiz bezler ve iç etekliğimi feda etmemle birlikte, aslında bardağı taşıran son damla olmuştu. Lizzie’nin doğal olarak yanında adet dönemi için herhangi bir bez yoktu ve ben de onu bebeğin bezini paylaşmaya zorlamak istemedim.</span></p>
				<p class="paragraf para-style-override-8"><span class="char-style-override-6">“Hmm. Sanırım ona koca aramaya başlasam iyi olacak,” dedi Jamie vazgeçerek.</span></p>
				<p class="paragraf para-style-override-8"><span class="char-style-override-6">“Koca mı! O daha on beş yaşında!”</span></p>
				<p class="paragraf para-style-override-8"><span class="char-style-override-6">“E ne olmuş?” Fergus’ın siyah saçlarını havluyla kurutmaya çalışan Marsali’ye, sonra yeniden Lizzie’ye ve askere baktı, alaycı bir biçimde kaşlarını çatarak bakışlarını bana çevirdi.</span></p>
				<p class="paragraf para-style-override-8"><span class="char-style-override-6">“Yani,” dedim biraz sinirli bir biçimde. “Tamam, Marsali Fergus’la evlendiğinde on beş yaşındaydı. Ama bu demek olmuyor ki-”</span></p>
				<p class="paragraf para-style-override-8"><span class="char-style-override-6">“Bu da demek oluyor ki,” diye devam etti Jamie, Lizzie’yi bir anlığına yok sayarak, “yarın birlik Portsmouth’a gitmek için yola çıkıyor; ne zamanları, ne de Hillsborough’taki olaylarla ilgilenmeye niyetleri var. Bu Tryon’ın derdi.”</span></p>
				<p class="paragraf para-style-override-8"><span class="char-style-override-6">“Ama Hayes’in söylediği- ”</span></p>
				<p class="paragraf para-style-override-8"><span class="char-style-override-6">“Ah, eğer biri ona bir şey söylerse, eminim yeminli ifadeleri New Bern’e yollar ama bence denize açılmasını engellemediği sürece Düzenciler’in Hükümet Sarayı’nı ateşe verip vermedikleriyle ilgilenmez.”</span></p>
				<p class="paragraf para-style-override-8"><span class="char-style-override-6">Rahatlamıştım, derin bir nefes aldım. Eğer Jamie haklıysa, Hayes’in yapmak isteyeceği son şey elindeki delil ne olursa olsun, insanları esir almak olurdu. Böylelikle MacLennan güvende olurdu.</span></p>
				<p class="paragraf para-style-override-8"><span class="char-style-override-6">“O halde Hayes senden ve diğerlerinden ne istiyor?” diye sordum, hasır sepeti, içinde bir somun ekmek daha bulmak için altını üstüne getirirken. “O senin peşinde, bizzat kendisi.”</span></p>
				<p class="paragraf para-style-override-8"><span class="char-style-override-6">Jamie başını çevirip omzunun üstünden baktı, sanki Teğmenin çobanpüsküllerinin arasından her an belirmesini beklermiş gibiydi. Dikenli bitkilere henüz el değmemiş olduklarını görünce hafifçe kaşlarını çatarak bana baktı.</span></p>
				<p class="paragraf para-style-override-8"><span class="char-style-override-6">“Bilmiyorum,” dedi, başını sallayarak, “ama Tryon’la hiç ilgisi yok. Eğer olsaydı, geçen gece bana söylerdi, eğer bu meseleyi kendine dert edinmişse, geçen gece bana söylerdi,” diye ekledi. “Hayır, Sassenach, emin ol, isyancılar Archie Hayes için yalnızca işinin bir parçası. Benden ne istediğine gelince- ” Omzuma doğru eğilip bal kavanozuna parmağını daldırdı. “Zorunda kalana kadar bunu kafama takmak istemiyorum. Üç fıçı viskim kaldı, gece olmadan onları saban demirine, tırpan bıçağına, üç tane balta başına, dört kilo şekere, bir ata ve bir usturlaba</span><span class="Character-Style-1 char-style-override-7"><a class="footnote-link" href="#footnote-225-8" id="footnote-225-8-backlink">8</a></span><span class="char-style-override-6"> çevireceğim. Bu da ilgi çekecek bir hokkabazlık, değil mi?” Parmağının yapış yapış olan ucunu çekip dudağıma sürdü, sonra kafamı kendine doğru çevirip beni öpmek için eğildi.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">“Usturlap mı?” dedim balın tadına bakarak. Jamie’yi öptüm. “O ne için?”</span></p>
				<p class="paragraf para-style-override-8"><span class="char-style-override-6">“Eve gitmek istiyorum,” diye fısıldadı, sorumu duymazdan gelerek. Alnını bana dayamıştı ve gözleri masmaviydi.</span></p>
				<p class="paragraf para-style-override-8"><span class="char-style-override-6">“Seni yatağa atmak isteyeceğim, yatağıma. Sonra da günün geri kalanını sana neler yapacağımı düşünerek geçireceğim. Archie de gitsin, kendi toplarıyla oynasın, değil mi?”</span></p>
				<p class="paragraf para-style-override-8"><span class="char-style-override-6">“Harika fikir,” diye fısıldadım. “Bunu ona kendin söyler misin?”</span></p>
				<p class="paragraf para-style-override-8"><span class="char-style-override-6">Gözüme açıklığın diğer tarafındaki yeşil-siyah ekose kumaş çarptı ama Jamie doğrulup etrafta dolanmaya başladı, ziyaretçinin Teğmen Hayes değil, beline ekose bir asker kumaşı bağlamış olan John Quincy Myers olduğunu gördüm. Kumaşın uçları rüzgârda neşeyle uçuşuyordu.</span></p>
				<p class="paragraf para-style-override-8"><span class="char-style-override-6">Bu, Myers’ın zaten oldukça göze çarpan giysilerine bir başka renk daha katmıştı. Çok uzun boyluydu, kafasında iğneli ve hindi tüylü geniş kenarlı bir fötr şapka vardı, uzun siyah saçları iki sülün tülüyle düğümlenmişti, boncuklarla süslü gömleğinin üstüne boyalı kirpi dikeninden bir ceket giymişi, her zamanki şalını takmıştı ve tozluklarında ise küçük çanlar vardı. Bu dağ adamı gözden kaçacak cinsten değildi.</span></p>
				<p class="paragraf para-style-override-8"><span class="char-style-override-6">“James, </span><span class="italik char-style-override-6">a charaid!</span><span class="char-style-override-6">” John Quincy, Jamie’yi görünce kocaman gülümseyip aceleyle ilerledi, elini uzattığında bacaklarındaki çanlar da öttü. “Seni kahvaltıda bulacağımı biliyordum!”</span></p>
				<p class="paragraf para-style-override-8"><span class="char-style-override-6">Jamie bu görüntü karşısında hafifçe gözlerini kırpıştırdı ama büyük bir cesaretle dağ adamıyla el sıkıştı.</span></p>
				<p class="paragraf para-style-override-8"><span class="char-style-override-6">“John. Bize katılır mısın?”</span></p>
				<p class="paragraf para-style-override-8"><span class="char-style-override-6">“Eee... evet,” diyerek araya girdim, gizlice gözlerimi yemek sepetine diktim. “Lütfen katıl!”</span></p>
				<p class="paragraf para-style-override-8"><span class="char-style-override-6">John Quincy şapkasını çıkartıp resmi bir şekilde beni selamladı.</span></p>
				<p class="paragraf para-style-override-8"><span class="char-style-override-6">“Sadık kulunuzum hanımefendi, minnettarım. Belki sonra. Şimdi Bay Fraser’ı almaya geldim. Onu arıyorlar, acil.”</span></p>
				<p class="paragraf para-style-override-8"><span class="char-style-override-6">“Kim arıyor onu?” diye sordu Jamie, tedbiri elden bırakmadan.</span></p>
				<p class="paragraf para-style-override-8"><span class="char-style-override-6">“Adının Robbie McGillivray olduğunu söyledi. Onu tanıyor musun?”</span></p>
				<p class="paragraf para-style-override-8"><span class="char-style-override-6">“Evet, tanıyorum.” Jamie’nin McGillivray hakkında bildiği her ne ise, bu onun tabancalarını sakladığı küçük sandığı karıştırmasına neden oluyordu. “Sorun ne?”</span></p>
				<p class="paragraf para-style-override-8"><span class="char-style-override-6">“Pekâlâ.” John Quincy düşünceli bir biçimde gür siyah sakallarını kaşıdı. “Seni bulmamı isteyen karısıydı ve o sizin düzgün İngilizce dediğiniz şeyi konuşamıyor, o yüzden belki işleri biraz karıştırmış olabilirim. Ama </span><span class="italik char-style-override-6">sanırım</span><span class="char-style-override-6">, oğlunun Hillsborough olaylarındaki isyancılardan biri olduğu iddia edilerek bir kelle avcısı tarafından New Bern’deki bir hapishaneye götürülmek istendiğini söyledi. Fakat Robbie kimsenin oğlunu bir yere götüremeyeceğini söylüyor ve... işte buradan sonra zavallı kadın iyice telaşa kapıldı ve söylediklerinden tek kelime anlamadım. Ama eğer benimle gelip bu davada ona yardımcı olursan çok sevinir.”</span></p>
				<p class="paragraf para-style-override-8"><span class="char-style-override-6">Jamie, çalının üzerine asılıp temizlenmeyi bekleyen Roger’ın kan lekeli ceketini aldı. Ceketi giyerken yeni doldurduğu silahını da beline astı.</span></p>
				<p class="paragraf para-style-override-8"><span class="char-style-override-6">“Nereye?” dedi.</span></p>
				<p class="paragraf para-style-override-8"><span class="char-style-override-6">Myers başparmağıyla çobanpüsküllerini gösterdikten sonra aralarına dalıp gitti, Jamie de onu takip etti.</span></p>
				<p class="paragraf para-style-override-8"><span class="char-style-override-6">Konuşmayı dinleyen Fergus, kollarındaki Germain’i Marsali’nin ayaklarının dibine koydu.</span></p>
				<p class="paragraf para-style-override-8"><span class="char-style-override-6">“Gidip </span><span class="italik char-style-override-6">Grand-père</span><span class="Vurgu char-style-override-8">’e yardım etmem lazım,” dedi Germain. Eline bir çıra alıp küçük çocuğa verdi. “Sen kal, </span><span class="italik char-style-override-6">Maman</span><span class="Vurgu char-style-override-8">’ı ve küçük Joan’u kötü insanlardan koru.”</span></p>
				<p class="paragraf para-style-override-8"><span class="italik char-style-override-6">“Oui, Papa</span><span class="Vurgu char-style-override-8">.” Germain sarı kaküllerinin altından kaşlarını çatarak baktı, elindeki çırayı sıkı sıkı tutup kamp yerini korumaya koyuldu.</span></p>
				<p class="paragraf para-style-override-8"><span class="Vurgu char-style-override-8">Marsali, MacLennan, Lizzie ve Er Ogilvie olan biteni donuk gözlerle seyrediyorlardı. Fergus eline başka bir çıra alıp çobanpüsküllerinin arasına daldırınca, Er Ogilvie telaşla kendine geldi.</span></p>
				<p class="paragraf para-style-override-8"><span class="Vurgu char-style-override-8">“Ee...” dedi. “Belki de... çavuşun yanına gitsem iyi olacak, değil mi efendim? Eğer bir sorun varsa...”</span></p>
				<p class="paragraf para-style-override-8"><span class="Vurgu char-style-override-8">“Hayır, hayır,” dedim aceleyle. İhtiyacımız olan son şey Archie Hayes ve onun birliğinin toplu olarak ortaya çıkmasıydı. Bu durum, resmiyetten uzak olmanın faydalarından yararlanmak için bir fırsat gibi göründü gözüme.</span></p>
				<p class="paragraf para-style-override-8"><span class="Vurgu char-style-override-8">“Eminim her şey yolunda gidecektir. Kesinlikle bir yanlış anlaşma olmalı. Bay Fraser bunu hemen halleder, hiç korkmayın.” Konuşurken bir yandan da ateşin etrafından tereddütle yürüyüp, yağmurdan korunmaları için tentenin altına bıraktığım tıbbi malzemelerime doğru yöneldim. Eğilip küçük acil yardım kitimi aldım.</span></p>
				<p class="paragraf para-style-override-8"><span class="Vurgu char-style-override-8">“Lizzie, Er Ogilvie’ye ekmeğinin arasına koyması için biraz çilek versene? Bay MacLennan da eminim kahvesine biraz bal ister. Beni affedersiniz, değil mi Bay MacLenna, gitmem lazım ve... ee...” Anlamsızca gülümseyip çobanpüsküllerinin arasına daldım. Dallar arkamdan hışırdarken yönümü bulmak için durdum. Yağmur yüklü rüzgârın içinden çan sesleri duydum; sesin geldiği tarafa dönüp koşmaya başladım.</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Yolda nefesim kesilmişti. Alanda yanlarına yetiştiğimde ter içindeydim. Konuşmaya başlamışlardı; toplanmış adamların oluşturduğu kalabalıktan gelen konuşmaları duyabiliyordum ama henüz cesaretlendirici ya da hayal kırıklığına uğratan bir ses yoktu. Birkaç güçlü tip bir ileri bir geri tepiniyordu, yarı çıplaklardı ve ısınma hareketleri yapıyorlardı; çeşitli yerleşim yerlerinden gelen yerel ‘güçlüler’di bunlar.</span></p>
				<p class="paragraf para-style-override-8"><span class="Vurgu char-style-override-8">Yağmur yeniden çiselemeye başlamıştı; adamların omuzlarında, göğüslerindeki koyu kıllarda ve alınlarında düşen yağmur damlaları parlıyordu. Gösteriyi seyredecek zamanım yoktu, John Quincy tanıdıklarına selam vererek ustaca seyircilerin ve dövüşçülerin arasından geçti. Kalabalığın uzağından ufak tefek bir adam hızla koşup yanımıza geldi.</span></p>
				<p class="paragraf para-style-override-8"><span class="Vurgu char-style-override-8">“Mac Dubh! Geldiniz demek, bu çok iyi.”</span></p>
				<p class="paragraf para-style-override-8"><span class="Vurgu char-style-override-8">“Sorun değil, Robbie,” dedi Jamie. “Durum nedir?”</span></p>
				<p class="paragraf para-style-override-8"><span class="Vurgu char-style-override-8">Oldukça yorgun görünen McGillivray, güçlülere ve destekçilerine baktı, sonra başıyla yakınlardaki ağaçları işaret etti. Onu takip ederken, kalabalığın iple bağlanmış iki taşın etrafında toplandığından habersizdik. Bu toplanmanın nedeni, muhtemelen güçlülerin o taşları güçlerini ispatlamak için kaldıracak olmalarıydı.</span></p>
				<p class="paragraf para-style-override-8"><span class="Vurgu char-style-override-8">“Bu senin oğlun, değil mi Rob?” diye sordu Jamie, suların damladığı bir çam dalından kaçmaya çalışarak.</span></p>
				<p class="paragraf para-style-override-8"><span class="Vurgu char-style-override-8">“Evet,” diye cevapladı Robbie, “ya da bir zamanlar öyleydi.”</span></p>
				<p class="paragraf para-style-override-8"><span class="Vurgu char-style-override-8">Bu kulağa kötü geliyordu. Jamie’nin tabancasının kabzasına dokunduğunu gördüm, benim elim ise tıbbi yardım çantama gitti.</span></p>
				<p class="paragraf para-style-override-8"><span class="Vurgu char-style-override-8">“Ne oldu?” diye sordum. “Yaralandı mı?”</span></p>
				<p class="paragraf para-style-override-8"><span class="Vurgu char-style-override-8">“O değil,” diye cevapladı McGillivray tuhaf bir şekilde. Önüne dönüp kırmızı bir sarmaşıkla asılmış kestane ağacı dalına doğru ilerledi.</span></p>
				<p class="paragraf para-style-override-8"><span class="Vurgu char-style-override-8">Dalın hemen ardında küçük bir açık alan vardı, meydan denecek kadar büyük değildi, ölü yaprak yığınları vardı ve çam fidanlarıyla süslenmişti. Fergus ve ben Jamie’yi takip ederek dalın altından geçtiğimizde, iri bir kadın bize doğru döndü, tek elle kavradığı kırık ağaç dalını kaldırırken omuzlarını kamburlaştırdı. McGillivray’i görünce giderek rahatladım.</span></p>
				<p class="paragraf para-style-override-8"><span class="italik char-style-override-6">“Wer ist das?</span><span class="Character-Style-1 char-style-override-7"><a class="footnote-link" href="#footnote-225-9" id="footnote-225-9-backlink">9</a></span><span class="Vurgu char-style-override-8">” diye sordu şüpheyle, bize bakarak. Sonra John Quincy sarmaşığın altından belirdi, sonra kadın sopasını indirdi, güzel yüz hatlarından rahatladığı belli oluyordu.</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">“Ha, Myers! Bana Jamie’yi mi getirdin?” </span></p>
				<p class="paragraf para-style-override-8"><span class="Vurgu char-style-override-8">Meraklı gözlerle bana baktı ama bir Fergus’a, bir de Jamie’ye bakıp durduğu için beni incelemeye zamanı kalmadı.</span></p>
				<p class="paragraf para-style-override-8"><span class="Vurgu char-style-override-8">“Hayatım, bu Jamie Roy, Sheumais Mac Dubh.” McGillivray Jamie’nin hoşuna gitmek için acele ederek elini saygılı bir biçimde koluna koydu. “Karım, Ute, Mac Dubh. Ve Mac Dubh’ın oğlu,” diye ekledi, belli belirsiz bir biçimde Fergus’a el sallayarak.</span></p>
				<p class="paragraf para-style-override-8"><span class="Vurgu char-style-override-8">Ute McGillivray karbonhidrat rejimi yapan bir Viking’e benziyordu, çok sarışın ve oldukça güçlüydü.</span></p>
				<p class="paragraf para-style-override-8"><span class="Vurgu char-style-override-8">“Hizmetinizdeyim hanımefendi,” dedi Jamie eğilerek.</span></p>
				<p class="paragraf para-style-override-8"><span class="italik char-style-override-6">“Madame</span><span class="Vurgu char-style-override-8">,” dedi Fergus, sağ bacağını geriye atıp kibarca eğilerek.</span></p>
				<p class="paragraf para-style-override-8"><span class="Vurgu char-style-override-8">Bayan McGillivray onlara reverans yaparak karşılık verdi, bakışları Jamie’nin gömleğindeki kan lekelerine takıldı - daha doğrusu Roger’ın ceketine.</span></p>
				<p class="paragraf para-style-override-8"><span class="italik char-style-override-6">“Mein Herr</span><span class="Character-Style-1 char-style-override-7"><a class="footnote-link" href="#footnote-225-10" id="footnote-225-10-backlink">10</a></span><span class="Vurgu char-style-override-8">,” diye fısıldadı, etkilenmiş görünüyordu. Kafasını çevirip arkada gizlenen on yedi on sekiz yaşlarında genç bir adamı yanına çağırdı. Ufak tefek, güçlü, siyah saçlı babasına öyle çok benziyordu ki kimliğinden asla şüphe edilemezdi.</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">“Manfred,” diye tanıttı annesi oğlunu gururla. </span><span class="italik char-style-override-6">“Mein</span><span class="Vurgu char-style-override-8"> çocuğum.”</span></p>
				<p class="paragraf para-style-override-8"><span class="Vurgu char-style-override-8">Jamie başını eğerek selam verdi.</span></p>
				<p class="paragraf para-style-override-8"><span class="Vurgu char-style-override-8">“Bay McGillivray.”</span></p>
				<p class="paragraf para-style-override-8"><span class="Vurgu char-style-override-8">“Ah... hi-hizmetinizdeyim efendim?” Çocuğun kuşkulu bir hali vardı ama tokalaşmak için elini uzattı.</span></p>
				<p class="paragraf para-style-override-8"><span class="Vurgu char-style-override-8">“Sizinle tanışmak bir şereftir efendim,” dedi Jamie, elini sıkarak. Gösterilen nezaket usule uygundu, etrafındakilere bir kaşını kaldırarak baktı.</span></p>
				<p class="paragraf para-style-override-8"><span class="Vurgu char-style-override-8">“Bir kelle avcısıyla sorun yaşadığınızı duydum. Bu sorun çözüldü mü?” Sorgulayan bakışlarını küçük McGillivray’den büyük McGillivray’e çevirdi.</span></p>
				<p class="paragraf para-style-override-8"><span class="Vurgu char-style-override-8">Üç McGillivray de aralarında bakıştılar. Robin McGillivray özür dilercesine öksürdü.</span></p>
				<p class="paragraf para-style-override-8"><span class="Vurgu char-style-override-8">“Yani pek çözüldü denemez, Mac Dubh. Bir başka deyişle...” Sesi kısılmıştı, bezgin bakışları yeniden belirdi.</span></p>
				<p class="paragraf para-style-override-8"><span class="Vurgu char-style-override-8">Bayan McGillivray haşin bir bakış atıp Jamie’ye döndü.</span></p>
				<p class="paragraf para-style-override-8"><span class="Vurgu char-style-override-8">“Bilmek istediğimiz şey,</span><span class="italik char-style-override-6"> korpus</span><span class="Vurgu char-style-override-8">’u en iyi nasıl saklarız?”</span></p>
				<p class="paragraf para-style-override-8"><span class="Vurgu char-style-override-8">“C-cesedi mi?” dedim yavaşça.</span></p>
				<p class="paragraf para-style-override-8"><span class="Vurgu char-style-override-8">Jamie bile bu duydukları karşısında rahatsız olmuş gibiydi.</span></p>
				<p class="paragraf para-style-override-8"><span class="Vurgu char-style-override-8">“Onu öldürdün mü Rob?”</span></p>
				<p class="paragraf para-style-override-8"><span class="Vurgu char-style-override-8">“Ben mi?” McGillivray şaşkına dönmüştü. “İsa aşkına, Mac Dubh, beni ne sanıyorsun sen?”</span></p>
				<p class="paragraf para-style-override-8"><span class="Vurgu char-style-override-8">Jamie yeniden kaşını kaldırdı; belli ki McGillivray’in şiddete karışmış olması düşüncesi ihtimallerin dışındaydı. McGillivray utanmış görünecek kadar erdemliydi.</span></p>
				<p class="paragraf para-style-override-8"><span class="Vurgu char-style-override-8">“Evet, pekâlâ. Sanırım yapmış olabilirim ve yaptım da Mac Dubh! Ardsmuir’deki o olay çok önceydi ve oldu bitti, değil mi?”</span></p>
				<p class="paragraf para-style-override-8"><span class="Vurgu char-style-override-8">“Evet,” dedi Jamie. “Öyleydi. Peki ya bu kelle avcısı işi nedir? Nerede o?”</span></p>
				<p class="paragraf para-style-override-8"><span class="Vurgu char-style-override-8">Arkamdan boğuk bir kahkaha duydum, kafamı çevirdiğimde McGillivray ailesinin şimdiye kadar sessiz kalmış ama artık varlığını belli eden üyelerini gördüm. Ergen yaşlardaki üç kız fidanların arkasındaki kurumuş bir kütüğe dizilmişlerdi, hepsinin üzerinde yağmurdan başka hiçbir leke olmayan tertemiz beyaz şapkalar ve önlükler takmışlardı. </span></p>
				<p class="paragraf para-style-override-8"><span class="Vurgu char-style-override-8">“Kızlarım,” dedi Bayan McGillivray, kızları işaret ederek -gereksizdi, zaten kızlar kadının küçük birer kopyası gibiydiler. “Hilda, Inga ve Senga.”</span></p>
				<p class="paragraf para-style-override-8"><span class="Vurgu char-style-override-8">Fergus kibarca eğilerek kızları selamladı.</span></p>
				<p class="paragraf para-style-override-8"><span class="italik char-style-override-6">“Enchanté, mes demoiselles</span><span class="Vurgu char-style-override-8">.”</span></p>
				<p class="paragraf para-style-override-8"><span class="Vurgu char-style-override-8">Kızlar kıkırdayıp başlarını eğerek cevap verdiler ama ayağa kalkmamaları tuhafıma gitmişti. Sonra kızlardan en büyük olanının eteğinin altında tuhaf bir şeyler olduğunu fark ettim; sanki bir şey boğuk bir homurtuyla pır pır ediyordu. Hilda topuğunu sert bir biçimde bu şeyin üstüne bastırdı, bu sırada yüzünden gülümsemesini de eksik etmiyordu.</span></p>
				<p class="paragraf para-style-override-8"><span class="Vurgu char-style-override-8">Eteğin altından bu kez daha gürültülü bir homurtu daha duyulunca, Jamie dönüp kıza doğru baktı.</span></p>
				<p class="paragraf para-style-override-8"><span class="Vurgu char-style-override-8">Hâlâ içten bir şekilde gülümsemekte olan Hilda eğildi, nazik bir şekilde eteğinin kenarını tuttu. Eteğin altında ağzı koyu renkli bir bantla bağlanmış öfkeli bir surat gördüm.</span></p>
				<p class="paragraf para-style-override-8"><span class="Vurgu char-style-override-8">“Bu o,” dedi Robbie, karısının apaçık olanı ortaya çıkarma yeteneğini paylaşarak.</span></p>
				<p class="paragraf para-style-override-8"><span class="Vurgu char-style-override-8">“Görüyorum.” Jamie parmaklarıyla eteğinin kenarını hafifçe çekiştirdi. “Ah... belki de onu dışarı çıkartabiliriz, değil mi?” </span></p>
				<p class="paragraf para-style-override-8"><span class="Vurgu char-style-override-8">Robbie kızlara el işareti yaptı, kızlar kalkıp kenara çekilince kurumuş kütüğün dibinde yatan ufak tefek bir adam göründü, elleri ve ayakları kadın çorabına benzeyen bir şeyle bağlanmıştı, ağzına ise bez tıkanmıştı. Islak ve çamurluydu, biraz dayak yemişti.</span></p>
				<p class="paragraf para-style-override-8"><span class="Vurgu char-style-override-8">Myers eğildi, adamı yakasından tutarak ayağa kaldırdı.</span></p>
				<p class="paragraf para-style-override-8"><span class="Vurgu char-style-override-8">“Pek yüzüne bakılacak gibi değil,” dedi dağ adamı eleştirel bir biçimde, ortalama bir kunduz kürkünü inceler gibi adamın yüzüne baktı. “Galiba adam kaçırmada pek para yok.”</span></p>
				<p class="paragraf para-style-override-8"><span class="Vurgu char-style-override-8">Adam oldukça zayıf ve paspaldı, saçı başı birbirine girmiş, öfkeli ve korkmuştu. Ute kibirle burun kıvırdı.</span></p>
				<p class="paragraf para-style-override-8"><span class="Vurgu char-style-override-8">“Pislik!” dedi Almanca, adamın çizmelerine tükürdü. Sonra tüm çekiciliğiyle Jamie’ye döndü.</span></p>
				<p class="paragraf para-style-override-8"><span class="italik char-style-override-6">“So, mein Herr.</span><span class="Vurgu char-style-override-8"> Onu en iyi nasıl öldürürüz?”</span></p>
				<p class="paragraf para-style-override-8"><span class="Vurgu char-style-override-8">Kelle avcısının gözleri neredeyse yuvalarından uğrayacaktı, Myer’ın elinde kıvranıp duruyordu. Ağız tıkacının ardından öfkeli sesler çıkartarak adamın elinden kurtulmaya çalıştı. Jamie kelle avcısına bakarak çenesini kaşıdı. Sonra bakışlarını, özür dileyen gözlerle karısına ve omuz silken Robbie’ye çevirdi.</span></p>
				<p class="paragraf para-style-override-8"><span class="Vurgu char-style-override-8">Jamie boğazını temizledi.</span></p>
				<p class="paragraf para-style-override-8"><span class="Vurgu char-style-override-8">“Hmm. Aklınızda bir fikir mi var?”</span></p>
				<p class="paragraf para-style-override-8"><span class="Vurgu char-style-override-8">Ute adam öldürme fikrine Jamie’nin de katıldığını düşününce gözleri parladı, kemerinden uzun bir hançer çıkardı.</span></p>
				<p class="paragraf para-style-override-8"><span class="Vurgu char-style-override-8">“Onu kesebiliriz diye düşündüm,</span><span class="italik char-style-override-6"> ja</span><span class="Vurgu char-style-override-8">? Ama...” Kelle avcısını kaburgalarından büyük bir dikkatle dürttü; adam ağzındaki tıkacın ardından acıyla bağırdı, kirli gömleğinde küçük bir kan lekesi belirdi.</span></p>
				<p class="paragraf para-style-override-8"><span class="Vurgu char-style-override-8">“Çok fazla kan,” dedi Ute, hafifçe dudak bükerek. Arkasında erkeklerin güçlerini kanıtlamak için düzenledikleri geleneksel taş kaldırma etkinliğinin devam ettiği ağaçları işaret etti. </span><span class="italik char-style-override-6">“Die Leute</span><span class="Vurgu char-style-override-8"> kokuyu alır.”</span></p>
				<p class="paragraf para-style-override-8"><span class="italik char-style-override-6">“Die Leute</span><span class="Vurgu char-style-override-8">?” Bilmediğim bu Almanca sözcüğün ne anlama geldiğini düşünerek Jamie’ye baktım. Jamie öksürüp gözleriyle ağaçların oradaki adamları işaret etti. “Ah, insanlar!” dedim, aydınlanarak. “Ah, evet, alabilirler sanırım.”</span></p>
				<p class="paragraf para-style-override-8"><span class="Vurgu char-style-override-8">“O halde vurmamamız gerek,” dedi Jamie, düşünceli bir biçimde. “Yani tabii eğer dikkat çekmemek istiyorsan.”</span></p>
				<p class="paragraf para-style-override-8"><span class="Vurgu char-style-override-8">“Bence burnunu kıralım,” dedi Robbie McGillivray, bağlanmış kelle avcısına gözlerini kısıp bakarak. “Bu yeterince kolay olur.”</span></p>
				<p class="paragraf para-style-override-8"><span class="Vurgu char-style-override-8">“Öyle mi düşünüyorsun?” Fergus büyük bir dikkatle baktı. “Bence bıçak bu işi çözer. Eğer doğru noktaya saplarsan, çok kan akmaz. Böbrek kaburgaların hemen arkasında... ne dersin?”</span></p>
				<p class="paragraf para-style-override-8"><span class="Vurgu char-style-override-8">Ağzındaki tıkacın ardından duyulan telaşlı seslere bakılırsa tutsak kelle avcısı bu önerilere karşıydı, Jamie kararsızlıkla çenesini kaşıdı.</span></p>
				<p class="paragraf para-style-override-8"><span class="Vurgu char-style-override-8">“Yani, pek zor değil,” diyerek Fergus’ı onayladı. “Ya da boğabiliriz de. Eğer sorun kokuysa, kafatasını kırmak bile... ama söylesene Robbie, adam buraya nasıl geldi?”</span></p>
				<p class="paragraf para-style-override-8"><span class="Vurgu char-style-override-8">“Ha?” Robbie afallamıştı.</span></p>
				<p class="paragraf para-style-override-8"><span class="Vurgu char-style-override-8">“Sen yakınlarda kamp kurmamıştın, değil mi?” Jamie ne demek istediğini daha açık seçik anlatmak için eliyle küçük açıklık alanı işaret etti. Ateşe dair hiçbir iz yoktu; aslında kimse derenin bu tarafında kamp kurmamıştı. Şimdi ise bütün McGillivrayler buradaydı.</span></p>
				<p class="paragraf para-style-override-8"><span class="Vurgu char-style-override-8">“Ah, hayır,” dedi Robbie, Jamie’nin ne demek istediğini anlamıştı. “Hayır, biraz daha yukarıda kamp kurmuştuk. Buraya yalnızca etrafa bakınmaya gelmiştik.” Kafasını dövüş alanına çevirdi. “Sonra o lanet olası akbaba Freddie’mizi gözleyip yakaladı.” Kelle avcısına düşmanca bir bakış fırlattı, adamın kemerinden bir ip sarktığını gördüm. </span></p>
				<p class="paragraf para-style-override-8"><span class="Vurgu char-style-override-8">Hemen yanında yerde, nemden paslanarak turuncuya dönmüş koyu renk metalden bir çift demir kelepçe vardı.</span></p>
				<p class="paragraf para-style-override-8"><span class="Vurgu char-style-override-8">“Onun ağabeyimizle konuştuğunu gördük,” diye atıldı Hilda. “Biz de onunla konuştuk ve onu kimsenin göremeyeceği bir yere, buraya getirdik. Ağabeyimizi alıp şerife götürmek istediğini söylediğinde, ben ve kız kardeşlerim onu yere serip üstüne oturduk, annem de birkaç kez tekmeledi.”</span></p>
				<p class="paragraf para-style-override-8"><span class="Vurgu char-style-override-8">Ute kızının güçlü omzunu şefkatle okşadı.</span></p>
				<p class="paragraf para-style-override-8"><span class="Vurgu char-style-override-8">“Onlar benim kızlarım,” dedi Jamie’ye, “Biz buraya olursa Inga ve Senga’ya koca seçmeye geldik. Hilda’nın zaten söz verdiği bir erkeği var,” diye ekledi oldukça mutlu bir şekilde.</span></p>
				<p class="paragraf para-style-override-8"><span class="Vurgu char-style-override-8">Jamie’ye dikkatle baktı, gözleri uzun boyunu, omuzlarının genişliğini ve görüntüsünü genel olarak beğenir gibiydi.</span></p>
				<p class="paragraf para-style-override-8"><span class="Vurgu char-style-override-8">“Senin adam hoş ve iri,” dedi bana. “Oğlunuz var mı?”</span></p>
				<p class="paragraf para-style-override-8"><span class="Vurgu char-style-override-8">“Hayır, maalesef yok,” dedim özür diler gibi. “Ee... Fergus kocamın kızıyla evli,” diye ekledim, bakışlarının Fergus’a kaydığını görerek.</span></p>
				<p class="paragraf para-style-override-8"><span class="Vurgu char-style-override-8">Kelle avcısının konunun başka yönlere saptığını fark eder gibi bir hali vardı, tuhaf bir ses çıkararak ilgiyi yeniden üzerine çekti. Muhtemel ölüm yöntemleri konusundaki konuşmaları duyunca beti benzi atan yüzü yeniden kıpkırmızı kesilmiş, saçları alnının üzerine düşmüştü.</span></p>
				<p class="paragraf para-style-override-8"><span class="Vurgu char-style-override-8">“Ah, evet,” dedi Jamie bunu fark ederek. “Belki de centilmenin konuşmasına izin versek iyi olur.”</span></p>
				<p class="paragraf para-style-override-8"><span class="Vurgu char-style-override-8">Robbie gözlerini kıstı, isteksizce başını eğdi. Müsabakalar şimdiye kadar yolunda gitmişti, dövüş alanından epey gürültü yükseliyordu.</span></p>
				<p class="paragraf para-style-override-8"><span class="Vurgu char-style-override-8">“Beni öldürmelerine izin vermeyin efendim! Bunun doğru olmadığını biliyorsunuz!”İşkenceli sorgudan sesi kısılan adam, ağzındaki tıkaç çıkartılır çıkartılmaz Jamie’ye yalvarmaya başlamıştı. “Ben bir suçluyu adalete teslim ederek yapmam gerekeni yapıyorum!”</span></p>
				<p class="paragraf para-style-override-8"><span class="Vurgu char-style-override-8">“Ha!” dedi McGillivrayler hep bir ağızdan. Hissettiklerinde hemfikirlerdi, bunu ifade etme biçimleri de gereksiz hecelere, fikirlere ve Inga ile Senga’nın adamın bacaklarına attıkları tekmelere dönüştü. </span></p>
				<p class="paragraf para-style-override-8"><span class="Vurgu char-style-override-8">“Kesin şunu!” dedi Jamie, sesini duyurabilmek için bağırarak. Bu fayda etmeyince Küçük McGillivray’i ensesinden tutup olanca gücüyle haykırdı. Bir anda herkes suçlu bakışlarını dövüş alanına doğru çevirip sessizliğe büründü.</span></p>
				<p class="paragraf para-style-override-8"><span class="Vurgu char-style-override-8">“Şimdi,” dedi Jamie sert bir tavırla. “Myers, adamı getir. Rob, Fergus, benimle gelin.</span><span class="italik char-style-override-6"> Bitte, Madame</span><span class="Vurgu char-style-override-8">?”Kendisine göz kırpan Bayan McGillivray’e doğru eğildi ama sonra Bayan McGillivray başını itiraz edercesine salladı. Jamie gözlerini devirerek bana baktı, hâlâ Manfred’i ensesinden tutuyordu. Erkeklerden oluşan toplulukla dereye doğru yürüyüp beni hanımlarla ilgilenmem için geride bıraktı.</span></p>
				<p class="paragraf para-style-override-8"><span class="italik char-style-override-6">“Senin Mann</span><span class="Vurgu char-style-override-8"> o benim oğlumu kurtaracak mı?” Ute sarı kaşlarını telaşla çatarak bana baktı. </span></p>
				<p class="paragraf para-style-override-8"><span class="Vurgu char-style-override-8">“Deneyecek.” Annelerinin arkasında toplaşmış kızlara baktım. “Ağabeyinizin Hillsborough’ta bulunup bulunmadığını biliyor musunuz?”</span></p>
				<p class="paragraf para-style-override-8"><span class="Vurgu char-style-override-8">Kızlar birbirlerine bakıp konuşması için sessizce Inga’yı seçtiler.</span></p>
				<p class="paragraf para-style-override-8"><span class="italik char-style-override-6">“Ja,</span><span class="Vurgu char-style-override-8"> oradaydı,” dedi biraz küstah bir edayla. “Ama isyancılardan değildi, hiç değildi. Oraya sadece koşum takımlarını tamir ettirmeye gitmişti ve kalabalığın içinde yakalandı.”</span></p>
				<p class="paragraf para-style-override-8"><span class="Vurgu char-style-override-8">Hilda’nın ve Senga’nın birbirlerine baktıklarını fark edince bütün hikâyenin bu olmadığı fikrine kapıldım.</span></p>
				<p class="paragraf para-style-override-8"><span class="Vurgu char-style-override-8">Bayan McGillivray’in gözleri, biraz uzakta durmuş bir şeyler fısıldayan adamların üzerindeydi. Kelle avcısının ipleri çözülmüştü, yalnızca elleri bağlıydı. Sırtını ağaca dönmüş, kapana kısılmış, meydan okurcasına köpek dişlerini gösteren bir sıçan gibi görünüyordu. Fergus adamın yanı başında kaşlarını çatmış, çenesini de kancasına dayamış dururken, Jamie ve Myers daha uzaktaydılar. Rob McGillivray eline aldığı bıçakla çam ağacının bir dalını küçük çırpılara ayırıyor, ara sıra da korkutucu bir edayla kelle avcısına bakıyordu.</span></p>
				<p class="paragraf para-style-override-8"><span class="Vurgu char-style-override-8">“Eminim Jamie... Eee... bir şeyler yapabilir,” dedim, gizliden gizliye o bir şeylerin çok şiddet içermemesini umarak. Birden o küçük kelle avcısının boş yiyecek sepetlerinden birine sığabileceği gibi nahoş bir düşünceye kapıldım.</span></p>
				<p class="paragraf para-style-override-8"><span class="italik char-style-override-6">“Gut</span><span class="Vurgu char-style-override-8">.” Ute McGillivray olan biteni izlerken yavaşça kafasını salladı. “Onu öldürmesem daha iyi olacak.” Gözlerini aniden bana çevirdi, açık mavi ve parlaklardı. “Ama eğer mecbur kalırsam yaparım.”</span></p>
				<p class="paragraf para-style-override-8"><span class="Vurgu char-style-override-8">Ona inandım.</span></p>
				<p class="paragraf para-style-override-8"><span class="Vurgu char-style-override-8">“Anlıyorum,” dedim dikkatlice. “Özür dilerim ama eğer o adam oğlunuzu kaçırdıysa bile, gidip bunu şerife anlatsan...”</span></p>
				<p class="paragraf para-style-override-8"><span class="Vurgu char-style-override-8">Kızlar yine birbirlerine bakmaya başladılar. Bu kez konuşan Hilda oldu.</span></p>
				<p class="paragraf para-style-override-8"><span class="italik char-style-override-6">“Nein</span><span class="Vurgu char-style-override-8">, madam. Bakın, eğer kelle avcısı kamptayken gelseydi olay bu kadar ciddiye binmezdi. Ama burada...” Gözlerini kocaman açıp, boğuk seslerin ve başarıyı ilan eden bir haykırışın yayıldığı dövüş alanını işaret etti. </span></p>
				<p class="paragraf para-style-override-8"><span class="Vurgu char-style-override-8">Görünüşe göre sorun, Hilda’nın nişanlısı Hunter’s Point’lı Davey Morrison’dı. Bay Morrison çiftçi ve zengindi. Aynı zamanda taş atma ve sırık atmada yetenekli bir atletti. Ailesi de vardı -anne babası, amcaları, teyzeleri, kuzenleri- kişilikleri katı ve insanları yargılayan cinstendi.</span></p>
				<p class="paragraf para-style-override-8"><span class="Vurgu char-style-override-8">Eğer Manfred, Davey Morrison’ın akrabalarıyla dolu bir kalabalığın önünde bir kelle avcısı tarafından kaçırıldıysa, bu olay ışık hızıyla yayılmıştır ve skandal Hilda’nın nişanının bozulmasıyla sonuçlanabilirdi -bu olasılık belli ki Ute McGillivray’i bir adamın boğazını kesme fikrinden daha çok rahatsız etmişti.</span></p>
				<p class="paragraf para-style-override-8"><span class="Vurgu char-style-override-8">“Eğer birini öldürürsem ve biri bunu görürse, bu da kötü tabii,” dedi dobra bir şekilde, bizi dövüş alanından ayıran ağaçların oluşturduğu perdeyi işaret etti. “Bu Morrisonlar’ın hiç hoşuna gitmez.”</span></p>
				<p class="paragraf para-style-override-8"><span class="Vurgu char-style-override-8">“Evet, sanırım hoşlarına gitmez,” diye mırıldandım, Davey Morrison’ın başına ne işler açılacağından haberi olup olmadığını merak ederek. “Ama siz...”</span></p>
				<p class="paragraf para-style-override-8"><span class="Vurgu char-style-override-8">“Kızlarımı evlendireceğim,” dedi sert bir sesle, pekiştirmek için birkaç kez başını salladı.</span><span class="italik char-style-override-6"> “Onlara gut</span><span class="Vurgu char-style-override-8"> erkekler bulacağım, hoş, iri erkekler, toprak sahibi, paralı.” Kolunu Senga’nın omuzlarına atıp sıkıca sarıldı. “</span><span class="italik char-style-override-6">Nicht wahr, Liebchen</span><span class="Vurgu char-style-override-8">?”</span><span class="Character-Style-1 char-style-override-7"><a class="footnote-link" href="#footnote-225-11" id="footnote-225-11-backlink">11</a></span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Ja</span><span class="Vurgu char-style-override-8">, anne,” diye mırıldandı Senga, şapkalı başını Bayan McGillivray’in geniş göğsüne koydu.</span></p>
				<p class="paragraf para-style-override-8"><span class="Vurgu char-style-override-8">Erkeklerin cephesinde bir şeyler oluyordu; kelle avcısının elleri çözülmüştü ve bileklerini ovuşturarak duruyordu, artık çatık kaşlı değildi ama Jamie’nin söylediklerini ihtiyatlı bir şekilde dinliyordu. Önce bize, sonra kendisine bir şeyler söyleyen Robin McGillivray’e baktı, kesin bir ifadeyle başını salladı. Kelle avcısının çenesi, bir şey düşünüyormuş gibi hareket etti.</span></p>
				<p class="paragraf para-style-override-8"><span class="Vurgu char-style-override-8">“Yani hepiniz bu sabah müsabakaları seyretmek ve güzel bir yer bulmak için mi geldiniz? Evet, anlıyorum.”</span></p>
				<p class="paragraf para-style-override-8"><span class="Vurgu char-style-override-8">Jamie eteğinin önündeki kürk torbaya elini sokup bir şey çıkardı, çıkardığı şeyi koklamasını istercesine kelle avcısının burnuna soktu. Bu mesafeden torbasından çıkardığı şeyin ne olduğunu göremedim ama adamın yüzü birden değişti, temkinli ifadesi tiksintiye dönüştü.</span></p>
				<p class="paragraf para-style-override-8"><span class="italik char-style-override-6">“Ja</span><span class="Vurgu char-style-override-8">, sadece bakmak için.” Bayan McGillivray izlemiyordu; Senga’yı okşayıp yolladı. “Şimdi Salem’e gidiyoruz, </span><span class="italik char-style-override-6">meine Familie</span><span class="Vurgu char-style-override-8"> orada. Belki orada iyi bir </span><span class="italik char-style-override-6">Mann</span><span class="Vurgu char-style-override-8"> buluruz.”</span></p>
				<p class="paragraf para-style-override-8"><span class="Vurgu char-style-override-8">Myers yüzleşme toplantısından bir adım uzaklaştı, rahatlamıştı, omuzları düştü. Parmağını kiltinin altına soktu, kalçasını kaşıdı, sonra etrafa bakmaya başladı. Belli ki artık olup bitenle ilgilenmiyordu. Kendisine doğru baktığımı görünce fidanlığa geri geldi.</span></p>
				<p class="paragraf para-style-override-8"><span class="Vurgu char-style-override-8">“Daha fazla endişelenmeye gerek yok,” dedi Bayan McGillivray’e. “Jamie Roy’un bu durumla ilgileneceğini biliyordum. Oğlunuz güvende.”</span></p>
				<p class="paragraf para-style-override-8"><span class="italik char-style-override-6">“Ja</span><span class="Vurgu char-style-override-8">?” dedi. Kuşkulu gözlerle ona baktı ama doğruydu; dört adamın da tavırları rahattı ve Jamie kelle avcısına kelepçelerini geri veriyordu. Onları nasıl tuttuğunu görebiliyordum, kaba bir tiksintiydi hissettiği. Ardsmuir’de bu demirler onun bileklerindeydi.</span></p>
				<p class="paragraf para-style-override-8"><span class="Vurgu char-style-override-8">Almanca şükretti Bayan McGillivray ve derin bir oh çekti. Nefesini verdiğinde iri kıyım görüntüsü birden küçülüvermişti sanki.</span></p>
				<p class="paragraf para-style-override-8"><span class="Vurgu char-style-override-8">Küçük adam bizden uzaklara, dereye doğru gidiyordu. Kemerinde sallanan demirlerin sesi bize belli belirsiz ulaşıyor, ardımızdaki kalabalığın haykırışlarına rağmen duyuluyordu. Jamie ve Rob McGillivray birbirlerine yakın bir şekilde durmuş konuşmaktaydı. Fergus ise kelle avcısının gidişini hafifçe kaşlarını çatarak seyrediyordu.</span></p>
				<p class="paragraf para-style-override-8"><span class="Vurgu char-style-override-8">“Jamie tam olarak ne söyledi?” diye sordum Myers’a.</span></p>
				<p class="paragraf para-style-override-8"><span class="Vurgu char-style-override-8">“Ah.” Adam kocaman gülümsediğinde dişlerinin arasındaki boşluk göründü. “Jamie Roy kelle avcısıyla -adı Boble bu arada, Harley Boble- karşılaşmamızın onun için bir şans olduğunu söyledi. Kendisiyle karşılaşmamış olsaydık, bu leydinin...” Ute’yi başıyla selamladı. “...kendisini at arabasına atıp eve götüreceğine ve tüm gözlerden uzakta, bir domuz gibi boğazlayacağına inandırdı.”</span></p>
				<p class="paragraf para-style-override-8"><span class="Vurgu char-style-override-8">Myers elini kırmızı damarlı burnunun altına götürüp yavaşça sakallarının arasından güldü.</span></p>
				<p class="paragraf para-style-override-8"><span class="Vurgu char-style-override-8">“Boble buna inanmadığını söyledi, Bayan McGillivray’in onu bıçakla sadece korkutmaya çalıştığını düşünmüş. Ama Jamie Roy eğilip sessizce Bayan McGillivray’in ünlü bir sosisçi olduğunu söyledi. Bundan hemen sonra Boble’un beti benzi attı ve Jamie Roy ona sosisleri gösterince- ”</span></p>
				<p class="paragraf para-style-override-8"><span class="Vurgu char-style-override-8">“Tanrım,” dedim, sosisin kokusunun canlı bir hatırasıyla. Geçen gün dağdaki bir satıcıdan almıştım, bir dilim kestiğimde doğru bir şekilde tütsülenmediğini anlamıştım. Öyle keskin bir şekilde çürümüş kan kokuyordu ki hiç kimse akşam yemeğinde bunu sindiremezdi. Jamie sosisin geri kalanını mendiline sarıp eteğinin önündeki kürk çantaya koymuş, iade etmeye ya da satıcının ağzına tıkmaya gidecekti. “Anlıyorum.”</span></p>
				<p class="paragraf para-style-override-8"><span class="Vurgu char-style-override-8">Myers Ute’ye dönerek kafasını salladı.</span></p>
				<p class="paragraf para-style-override-8"><span class="Vurgu char-style-override-8">“Hanımefendi kocanız, Tanrı onu korusun, Rob McGillivray doğuştan yalancı -ayinlerdeki çan sesleri gibi, her şeyi kabul ediyor, başını sallıyor ve size et bulmak amacıyla avlanmak için işini nasıl bıraktığından bahsediyor.”</span></p>
				<p class="paragraf para-style-override-8"><span class="Vurgu char-style-override-8">Kızlar kıkır kıkır güldüler.</span></p>
				<p class="paragraf para-style-override-8"><span class="Vurgu char-style-override-8">“O hiçbir şeyi öldüremez,” dedi Inga, yumuşak bir tavırla. “Tavuk bile boğazlayamaz.”</span></p>
				<p class="paragraf para-style-override-8"><span class="Vurgu char-style-override-8">Myers neşeli bir şekilde omuzlarını silkerken Jamie ve Rob da ıslak otlardan geçip yanımıza geldiler.</span></p>
				<p class="paragraf para-style-override-8"><span class="Vurgu char-style-override-8">“Jamie, bir centilmen olarak Boble’u sizden koruyacağına yemin etti, Boble da...  Manfred’den uzak duracağına söz verdi.” </span></p>
				<p class="paragraf para-style-override-8"><span class="Vurgu char-style-override-8">“Hmm,” dedi Ute, sıkkın görünüyordu. Katil olarak anılmaktan gocunmamış ve Manfred’in artık tehlikede olmayışına çok sevinmişti -ama iftira atılmış bir sosisçi olarak ünlenmesine bozulmuştu.</span></p>
				<p class="paragraf para-style-override-8"><span class="Vurgu char-style-override-8">“Sanki böyle bir pisliği ben yaparmışım gibi,” dedi, Jamie’nin incelemesi için uzattığı et parçasının iğrenç kokusu karşısında burnunu kırıştırarak. “Öööğ.” Eti küçümseyen bir tavırla itip kocasına doğru döndü, Almanca bir şeyler fısıldadı.</span></p>
				<p class="paragraf para-style-override-8"><span class="Vurgu char-style-override-8">Sonra derin bir nefes alıp tüm çocuklarını, civcivlerinin ardından gıdaklayan bir tavuk gibi etrafına topladı, yardımı için Jamie’ye teşekkür etmelerini söyledi. Bu teşekkür korosu karşısında utanarak kızaran Jamie, başıyla Ute’yi selamladı.</span></p>
				<p class="paragraf para-style-override-8"><span class="italik char-style-override-6">“Gern geschehen. Euer ergebener Diener, Frau Ute</span><span class="Character-Style-1 char-style-override-7"><a class="footnote-link" href="#footnote-225-12" id="footnote-225-12-backlink">12</a></span><span class="italik char-style-override-6">.”</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Bayan McGillivray gülümseyerek Jamie’ye baktı, huzuruna yeniden kavuşmuştu. Jamie Rob’a bir şeyler söylemek için arkasına döndü.</span></p>
				<p class="paragraf para-style-override-8"><span class="italik char-style-override-6">“İnce ruhlu, iri yarı bir Mann</span><span class="Vurgu char-style-override-8">,” diye mırıldandı, tepeden tırnağa Jamie’yi seyrederken hafifçe kafasını salladı. Sonra dönüp Jamie’yle Rob arasında gidip gelen bakışlarımı fark etti -silahçı yakışıklı bir adamdı, kısa kesilmiş siyah kıvırcık saçları ve keskin bir yüzü vardı, tıpkı bir serçe gibi ince kemikliydi ve karısından birkaç santimetre kısaydı, karısının geniş omuzlarına kadar geliyordu. Kadın iri erkeklere hayran olduğu apaçıkken, merak ettiğim şey...</span></p>
				<p class="paragraf para-style-override-8"><span class="Vurgu char-style-override-8">“Ah,” dedi, özür dilercesine omuzlarını silkti. “Aşk işte, bilirsiniz ya.” Sanki aşk talihsiz ama kaçınılmaz bir şeymiş gibi konuşmuştu.</span></p>
				<p class="paragraf para-style-override-8"><span class="Vurgu char-style-override-8">Sosisi torbasına koymadan önce sarmalayan Jamie’ye baktım. “Evet,” dedim. “Bilirim.”</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Kamp yerimize döndüğümüzde, kızlar tarafından yeterince beslenen Chisholmlar da tam gitmek üzereydiler. Neyse ki Jamie, halası Jocasta’nın kamp yerinden bir sürü yemek getirmişti. Sonunda patatesli börek, tereyağlı ekmek, kızarmış salam ve -sonunda!- kahveden oluşan mükellef bir sofraya oturabilmiştim. Bir yandan da, bugün daha neler olabilir, diye merak ediyordum. Çok zamanımız vardı; ağaçların üzerindeki güneş, yağmur yüklü bulutların ardında neredeyse görünmez olmuştu.</span></p>
				<p class="paragraf para-style-override-8"><span class="Vurgu char-style-override-8">Kısa bir süre sonra tıka basa doymuştum. Elimde üçüncü fincan kahvemle gidip tıbbi malzemelerimin üzerine gerdiğim tenteyi kaldırdım. Sabah muayenelerine başlamanın zamanı gelmişti; dikiş ipliği kavanozuna bakmalı, sandığımdaki kavanoza ot istiflemeli, büyük alkol şişesini yeniden doldurmalı ve taze olması gereken ilaçları hazırlamalıydım.</span></p>
				<p class="paragraf para-style-override-8"><span class="Vurgu char-style-override-8">Yanımda getirdiğim otlar bitmişti, stokum kuzeydeki Kızılderili kasabalarından nadir ve faydalı birçok şey getiren Myers’ın dostane girişimleriyle ve ülkenin iç kesimlerine gidip Cross Creek’te bir dükkan açan hırslı ve genç eczacı Murray MacLeod’un katkısıyla artmıştı.</span></p>
				<p class="paragraf para-style-override-8"><span class="Vurgu char-style-override-8">Genç Murray’e bakarak yanağımı ısırdım. Murray, kan akıtma gibi bilimsel yöntemlerin, benim gibi kocakarıların uygulamaya eğimli oldukları eski moda ot tedavilerinden üstün olduğunu ileri sürmekten çekinmiyordu!</span></p>
				<p class="paragraf para-style-override-8"><span class="Vurgu char-style-override-8">Yine de o bir İskoçtu ve bu nedenle de oldukça pratik zekâlıydı. Bendeki bir parça pelinotunu ve bir kavanoz vahşi zencefil kökünü istedi. Dağda yaşayan insanların hasta olduklarında ona değil de bana geldiklerini ve benim tedavimi kabul eden çoğunluğun da iyileştiğini gözlemleyecek kadar kurnazdı. Sırlarım varsa, onları da bilmek istedi ve ben de yardım etmekten büyük mutluluk duydum.</span></p>
				<p class="paragraf para-style-override-8"><span class="Vurgu char-style-override-8">Güzel, hâlâ bir sürü söğüt kabuğum vardı. Sandığın sağ üstündeki küçük şişeler hakkında tereddütlerim mevcuttu. Bir sürü de güçlü emenagogum vardı -yılan otu, çavdar mahmuzu ve filiskin- ama onların yerine solucanotu ve sedef otunu aldım, bir kâsenin içine avuç dolusu koyup demlenmesi için de kaynar su ilave ettim. Adet sancılarını hafifletmedeki etkilerinin dışında, solucanotu sinirleri yatıştırıcı özelliğiyle de bilinirdi -ve Lizzie Wemyss’ten daha sinirli bir insan da pek rastlanır türden değildi.</span></p>
				<p class="paragraf para-style-override-8"><span class="Vurgu char-style-override-8">Arkamı dönüp ateşe baktım. Ateşin yanı başındaki Lizzie, dikkati Lizzie, Jamie ve bir dilim ekmek arasında gidip gelen Er Ogilvie’ye son çilek reçelini yedirmekteydi. </span></p>
				<p class="paragraf para-style-override-8"><span class="Vurgu char-style-override-8">Sedef otu kurt dökme konusunda da çok iyiydi. Lizzie’nin kurt sorunu olduğunu bilmiyordum ama dağdaki bir çok insan biliyormuş ve bir doz sedef otu ona asla zarar vermezdi.</span></p>
				<p class="paragraf para-style-override-8"><span class="Vurgu char-style-override-8">Abel MacLennan’a gizlice baktım, kahvesine bir parça ot atsam mı, diye düşündüm. Tıknaz yapısına rağmen bağırsak paraziti varmış gibi sıska ve kansız görünüyordu. Belki de yüzündeki bu solgun ifadenin nedeni, civardaki kelle avcılarıydı.</span></p>
				<p class="paragraf para-style-override-8"><span class="Vurgu char-style-override-8">Bebek Joan yine açlıktan ağlıyordu. Marsali oturdu, elini pelerininin altına sokup korsesini açtı, bebeği göğsüne yaklaştırdı, dehşet içinde dudaklarını ısırdı. Acıyla geri çekildi, sonra süt akmaya başlayınca biraz rahatladı.</span></p>
				<p class="paragraf para-style-override-8"><span class="Vurgu char-style-override-8">Çatlamış göğüs uçları. Kaşlarımı çatıp ilaç sepetime baktım. Acaba yapağı merhemi getirmiş miydim? Hayır. Joan’u emzirdiği için ayı yağı kullanmak istemiyordum; belki ayçiçeği yağı olabilirdi...</span></p>
				<p class="paragraf para-style-override-8"><span class="Vurgu char-style-override-8">“Biraz kahve ister misin canım?” Marsali’yi tasayla karışık bir sevgiyle izleyen Bay McLennan, yeni doldurduğu bardağını ona uzattı. “Karım sıcak kahvenin, emzirirken hissedilen sancıları geçirdiğini söylemişti. İçine viski de koyarsan daha iyi olur.” Acıklı görünen çenesini biraz kaldırdı. “Ama hepsi aynı...”</span></p>
				<p class="paragraf para-style-override-8"><span class="Vurgu char-style-override-8">Marsali minnettar bir gülümsemeyle bardağı aldı. “Bu sabah soğuktan dondum.” Buharı tüten kahveyi dikkatle yudumladı, yanakları hafifçe kızardı.</span></p>
				<p class="paragraf para-style-override-8"><span class="Vurgu char-style-override-8">“Yarın Drunkard Creek’e dönecek misiniz Bay MacLeannan?” diye sordu kibarca, boş bardağı geri uzatarak. “Yoksa Bay Hobson’la beraber New Bern’e mi gidiyorsunuz?”</span></p>
				<p class="paragraf para-style-override-8"><span class="Vurgu char-style-override-8">Jamie, Er Ogilvie’yle sohbete keskin bakışlarıyla dahil oldu.</span></p>
				<p class="paragraf para-style-override-8"><span class="Vurgu char-style-override-8">“Hobson, New Bern’e mi gidiyor? Nereden biliyorsun?”</span></p>
				<p class="paragraf para-style-override-8"><span class="Vurgu char-style-override-8">“Bayan Fowles söyledi,” diye cevapladı Marsali hızlı bir şekilde. “Germain için kuru bir gömlek almaya gittiğimde söylemişti, onun da aynı boylarda bir oğlu var. Kocası Hugh için endişeleniyordu çünkü babası Bay Hobson onun da gelmesini istiyor ama Hugh korkuyor.”</span></p>
				<p class="paragraf para-style-override-8"><span class="Vurgu char-style-override-8">“Joe Hobson neden New Bern’e gidiyor?” diye sordum, ilaç sepetimin üzerinden bakarak.</span></p>
				<p class="paragraf para-style-override-8"><span class="Vurgu char-style-override-8">“Hükümete bir dilekçe sunmak için,” dedi Abel MacLennan. Marsali’ye bakarak hüzünlü bir şekilde gülümsedi. “Hayır kızım. Nereye gideceğimi bilmiyorum, gerçekten. Ama New Bern olmayacak.”</span></p>
				<p class="paragraf para-style-override-8"><span class="Vurgu char-style-override-8">“Drunkard Creek’teki karınıza da dönmeyeceksiniz, değil mi?” Marsali adama telaşlı bir ifadeyle baktı.</span></p>
				<p class="paragraf para-style-override-8"><span class="Vurgu char-style-override-8">“Karım öldü, kızım,” dedi MacLennan usulca. Dizinin etrafındaki kırmızı eşarbı gevşetince yüzüne daha rahatlamış bir ifade yerleşti. “İki ay önce öldü.”</span></p>
				<p class="paragraf para-style-override-8"><span class="Vurgu char-style-override-8">“Ah, Bay Abel.” Marsali öne eğilip adamın elini tuttu, mavi gözlerinde acı vardı. “Çok üzüldüm!”</span></p>
				<p class="paragraf para-style-override-8"><span class="Vurgu char-style-override-8">Abel MacLennan, Marsali’nin elini okşadı ama gözlerine hiç bakmadı. Küçük yağmur damlaları saçlarının seyrek tellerinde parladı, büyük kırmızı kulağından aşağı doğru kaydı, ama Bay MacLennan damlayı silmek için kıpırdamadı bile.</span></p>
				<p class="paragraf para-style-override-8"><span class="Vurgu char-style-override-8">Jamie, Marsali’yi sorgularken ayağa kalktı. MacLennan’ın yanındaki kütüğe oturup elini ufak tefek adamın sırtına kibarca koydu.</span></p>
				<p class="paragraf para-style-override-8"><span class="Vurgu char-style-override-8">“Haberim yoktu, dostum,” dedi sessizce.</span></p>
				<p class="paragraf para-style-override-8"><span class="Vurgu char-style-override-8">“Hayır.” MacLennan saydam alevlerin içine boş gözlerle baktı. “Ben... Aslına bakarsan, kimseye söylememiştim. Şimdiye kadar.”</span></p>
				<p class="paragraf para-style-override-8"><span class="Vurgu char-style-override-8">Jamie ve ben birbirimize baktık. Drunkard Creek, kıyıları boyunca kurulan kulübeler muhtemelen yirmi beşten fazla kişiyi barındıramazdı. Ne Hobsonlar, ne de Fowlesslar Abel’in bu kaybından söz etmediklerine göre, demek ki gerçekten kimseye bahsetmemişti.</span></p>
				<p class="paragraf para-style-override-8"><span class="Vurgu char-style-override-8">“Neler oldu Bay Abel?” Marsali, kırmızı eşarpta gevşek biçimde duran elini hâlâ tutuyordu.</span></p>
				<p class="paragraf para-style-override-8"><span class="Vurgu char-style-override-8">MacLennan bakıp gözlerini kırpıştırdı.</span></p>
				<p class="paragraf para-style-override-8"><span class="Vurgu char-style-override-8">“Ah,” dedi belli belirsiz bir biçimde. “Çok şey oldu. Yine de... sanki o kadar da çok şey olmamış gibi. Abby-Abigail, karım hummadan öldü. Üşütmüştü ve... öldü.” Şaşkın gibi bir hali vardı.</span></p>
				<p class="paragraf para-style-override-8"><span class="Vurgu char-style-override-8">Jamie boş bir bardağa viski koyup MacLennan’ın karşı koymayan ellerinden birine tutuşturdu. MacLennan bardağı sıkı sıkı tutana kadar kendi parmaklarıyla sardı.</span></p>
				<p class="paragraf para-style-override-8"><span class="Vurgu char-style-override-8">“Bunu iç dostum,” dedi.</span></p>
				<p class="paragraf para-style-override-8"><span class="Vurgu char-style-override-8">MacLennan itiraz etmeden viskiyi içerken herkes sessizce onu izliyordu. Bir yudum, bir yudum daha. Taşta oturan genç Er Ogilvie endişeli bir biçimde kımıldandı, birliğine dönmek ister gibiydi ama ani kalkışının MacLennan’ı üzeceği korkusuyla olduğu yerde çakılıp kaldı.</span></p>
				<p class="paragraf para-style-override-8"><span class="Vurgu char-style-override-8">MacLennan’ın durgunluğu herkesin ilgisini çekmiş, konuşmayı sona erdirmişti. Endişeli bir biçimde göğsümdeki şişeleri tuttum ama bu acı için bir ilacım yoktu.</span></p>
				<p class="paragraf para-style-override-8"><span class="Vurgu char-style-override-8">“Canıma tak etmişti,” dedi birden. Kafasını kaldırıp ateşe doğru baktı, sanki tartışmak için meydan okur gibi bir hali vardı. “Vergiler mi? Olması gerektiği kadar iyi bir yıl değildi ama ben dikkatliydim. Bir kenara on kile mısır ve dört geyik derisi ayırmıştım. Vergiler için oldukça yeterliydi, altı şilinden daha fazla ederdi.”</span></p>
				<p class="paragraf para-style-override-8"><span class="Vurgu char-style-override-8">Ama vergiler peşin parayla ödenmek zorundaydı; mısır, geyik derisi ya da çivit kalıbı olarak değil. Ortak ticaret yöntemi takastı ve bunu gayet iyi biliyordum, insanların otlarıma karşılık getirdikleri şeylere baktım. Kimse para kullanmazdı, vergiler dışında.</span></p>
				<p class="paragraf para-style-override-8"><span class="Vurgu char-style-override-8">“Bu mantıklı,” dedi MacLennan, sanki Er Ogilvie kendisine karşı gelmiş gibi onu görmezden geliyordu. “Majesteleri domuz sürüsüyle ya da bir çift hindiyle idare edemez mi? Hayır, neden peşin para istediğini gayet iyi anlıyorum. Benim mısırım vardı; rahat altı şilin ederdi.”</span></p>
				<p class="paragraf para-style-override-8"><span class="Vurgu char-style-override-8">Elbette tek sorun, on kile mısırı vergiler için altı şiline çevirmekte yatıyordu. Drunkard Creek’te kimsenin, Abel’in mısırlarını satın alacak parası yokmuş. Mısır, Salem’deki markete götürülmeliymiş; orası peşin paranın bulunabileceği en yakın yermiş. Ama Salem, Drunkard Creek’ten altmış beş kilometre uzaktaymış ve bu da gidiş-dönüş bir haftalık bir yolculuk anlamına geliyormuş.</span></p>
				<p class="paragraf para-style-override-8"><span class="Vurgu char-style-override-8">“İki hektar arpam vardı,” diye anlattı Abel. Biçilmeyi bekleyen olmuş meyvelerim vardı. çürümelerine izin veremezdim ve Abby’im narin bir kadındı, ürünleri toplayamıyordu.”</span></p>
				<p class="paragraf para-style-override-8"><span class="Vurgu char-style-override-8">Hasadından uzak bir hafta geçiremeyecek olan Abel, komşularından yardım istemiş.</span></p>
				<p class="paragraf para-style-override-8"><span class="Vurgu char-style-override-8">“Onlar iyi insanlar,” diye ısrar etti. “Bir ya da iki kişi bana bir peni verebilirdi ama onların da vergilerini ödemesi gerekiyordu.” Salem’e zorlu bir yolculuk yapmadan gerekli parayı toplamayı umut ede ede çok geç kalmış Abel.</span></p>
				<p class="paragraf para-style-override-8"><span class="Vurgu char-style-override-8">“Şerifin adı Howard Travers,” dedi, burnunun ucundaki damlayı bilmeden sildi. “Elinde bir kâğıtla geldi. Vergilerin ödenmediğini ve bizi dışarı atacağını söyledi.”</span></p>
				<p class="paragraf para-style-override-8"><span class="Vurgu char-style-override-8">Zorunluluk yüzünden Abel karısını kulübelerinde bırakıp apar topar Salem’e gitmiş. Ama elinde altı şilinle geri döndüğünde evine el konulup Howard Travers’in kayınpederine satıldığını görmüş. Kulübesi yabancılarla doluymuş ve karısı gitmiş.</span></p>
				<p class="paragraf para-style-override-8"><span class="Vurgu char-style-override-8">“Fazla uzaklaşmadığını biliyordum,” diye anlattı. “Çocukları bırakamazdı.”</span></p>
				<p class="paragraf para-style-override-8"><span class="Vurgu char-style-override-8">Ve gerçekten de karısını orada bulmuş. Eski püskü bir örtüye sarılmış, hayatlarının daha ilk yılında ölen dört küçük MacLennan’ın mezarlarının bulunduğu tepedeki büyük ladin ağacının altında titriyormuş. Tüm yalvarmalarına rağmen Abigail bir zamanlar onların olan kulübeye inip, mülklerini ellerinden alan insanlardan yardım istememiş. Onu ele geçiren humma sonucu akli dengesinin bozulmasından mı, yoksa yalnızca inatçılığından mı bilmiyordu Abel; bütün gücüyle ağacın dallarına tutunmuş, ağlayarak çocuklarının ismini sıralıyormuş. İşte o gece ölmüş.</span></p>
				<p class="paragraf para-style-override-8"><span class="Vurgu char-style-override-8">Viski bardağı boşalmıştı. Jamie’nin şişeyi işaret etmesini görmezden gelip bardağı dikkatle yere, ayaklarının yanına bıraktı.</span></p>
				<p class="paragraf para-style-override-8"><span class="Vurgu char-style-override-8">“Yanında bir bohçası ve bu bohçanın içinde de kefeni vardı. Evlendiğimiz günün ertesi oturup kefenini serdiğini hatırlıyorum. Kenarlarında kendi yaptığı çiçekler vardı; iğne iplikle arası iyiydi.”</span></p>
				<p class="paragraf para-style-override-8"><span class="Vurgu char-style-override-8">Abigail’i nakışlı kefenine sarmış, en küçük çocuklarının yanına gömmüş. Sonra olan biteni Hobsonlar’a anlatmak amacıyla birkaç kilometre yürümüş.</span></p>
				<p class="paragraf para-style-override-8"><span class="Vurgu char-style-override-8">“Ama eve geldiğimde hepsinin eşek arıları gibi vızıldadıklarını gördüm. Travers, vergileri toplamak için Hugh Fowles’ı ziyaret etmiş ve Hugh’un hiç parası yokmuş. Travers maymun gibi sırıtıp onun için bir şey fark etmeyeceğini söylemiş. Beklenildiği gibi, on gün sonra elinde bir kâğıt ve yanında üç adamla çıkagelmiş; onları kapı dışarı edecekmiş.”</span></p>
				<p class="paragraf para-style-override-8"><span class="Vurgu char-style-override-8">Hobson, kendi vergilerini ödemek için gereken parayı toparlamış. Fowleslar ailenin geri kalanıyla iyice kalabalıklaşmışlar ama Joe Hobson damadının tutumuyla çılgına dönmüş.</span></p>
				<p class="paragraf para-style-override-8"><span class="Vurgu char-style-override-8">“Joe öfkeden deliye dönmüştü. Janet Hobson gelip oturmamı istedi, bana çorba verdi. Joe bağıra çağıra toprağın bedelini Howard Travers’ten alacağını söylüyordu. Hugh, ezilmiş bir köpek gibi çökmüştü, karısı gelenlerle selamlaşıyor, çocukları da bir an önce yemek yemek için domuz yavruları gibi homurdanıyorlardı. Onlara söylemeyi düşündüm, ama sonra...”Aklı yeniden karışmış gibi kafasını salladı.</span></p>
				<p class="paragraf para-style-override-8"><span class="Vurgu char-style-override-8">Şöminenin olduğu köşede, sanki unutulmuş gibi otururken tuhaf bir yorgunluğa yenik düşmüş. Kafası geriye düşmüş, üzerine bir rehavet basmış. Sıcakmış ve gerçek dışı bir hisse yenilmiş. Eğer Hobson’ın tek göz kulübesindeki kalabalık gerçek değilse, sessiz yamaç ve yamaçtaki ladin ağacının altındaki taze mezar da gerçek değildi.</span></p>
				<p class="paragraf para-style-override-8"><span class="Vurgu char-style-override-8">Masanın altında uyumuş, şafak sökmeden uyandığında gerçek dışılık hissinin hâlâ devam ettiğini fark etmiş. Etrafındaki her şey uyanık görülen bir rüya gibiymiş. MacLennan’ın kendisinin var olduğundan bile şüphe duymaya başlamış; vücudu kalkmış, yıkanmış, yemek yemiş, kafasını sallamış ve bilinçsiz bir şekilde konuşmuş. Dış dünya artık yokmuş. İşte tam o sırada Joe Hobson kalkıp Hugh ile birlikte Hillsborough’ya gideceğini, orada mahkemeden tazminat isteyeceğini söylemiş ve Abel MacLennan kendisini ölü bir adam kadar güçsüz bir şekilde onlarla birlikte yürürken, kafasını sallarken ve konuşurken bulmuş.</span></p>
				<p class="paragraf para-style-override-8"><span class="Vurgu char-style-override-8">“Sanki hepimiz ölüymüşüz gibi yolun aşağısına doğru yürüyorduk,” dedi gözleri dalarak. “Ben, Joe, Hugh ve geri kalan herkes.”</span></p>
				<p class="paragraf para-style-override-8"><span class="Vurgu char-style-override-8">Hillsborough’ya ulaştıklarında Joe’nun orada ne işi olduğuyla pek ilgilenmemiş; sadece düşünmeden, boyun eğerek onları takip etmiş. Kırılan pencerelerin etrafa saçılan cam kırıklarıyla parlayan çamurlu yollardan yürümüş, meşale ışığını ve kalabalığı görmüş, bağırış çağırışları duymuş. Umursamamış.</span></p>
				<p class="paragraf para-style-override-8"><span class="Vurgu char-style-override-8">“Ölü adamlardan başka bir şey değildik, kemiklerimizi birbirlerine sürtüyorduk,” dedi omzunu silkerek. Bir süre sessiz kaldıktan sonra Jamie’ye dönüp gözlerinin içine baktı.</span></p>
				<p class="paragraf para-style-override-8"><span class="Vurgu char-style-override-8">“Bu mu yani? Sen de mi ölüsün?” Nasır tutmuş elini kırmızı eşarptan kaldırıp Jamie’nin yanağına koydu.</span></p>
				<p class="paragraf para-style-override-8"><span class="Vurgu char-style-override-8">Jamie geri çekilmedi, MacLennan’ın elini tutup yeniden aşağıya indirdi, kendi ellerinin arasında sıkı sıkı tuttu.</span></p>
				<p class="paragraf para-style-override-8"><span class="Vurgu char-style-override-8">“Hayır dostum,” dedi hafifçe. “Daha değil.”</span></p>
				<p class="paragraf para-style-override-8"><span class="Vurgu char-style-override-8">MacLennan yavaşça başını salladı.</span></p>
				<p class="paragraf para-style-override-8"><span class="Vurgu char-style-override-8">“Evet. Biraz zamanı var,” dedi. Ellerini Jamie’nin avuçlarından çekti, bir süre susup oturdu, eşarbını düzeltti. Sanki boyun eklemleri fazla gevşemiş gibi kafasını hafifçe sallamaya devam etti.</span></p>
				<p class="paragraf para-style-override-8"><span class="Vurgu char-style-override-8">“Zamanı var,” diye tekrarladı. “Kötü değil.” Sonra ayağa kalkıp kırmızı eşarbı başına bağladı. Bana dönüp kibarca selam verdi, gözleri dalgın ve düşünceliydi.</span></p>
				<p class="paragraf para-style-override-8"><span class="Vurgu char-style-override-8">“Kahvaltı için teşekkür ederim hanımefendi,” dedi ve gitti.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-8-backlink" id="footnote-225-8">8</a>	<span class="dip-notlar" style="font-size:1em;">Eskiden gök cisimlerinin yükseltisini ölçmekte kullanılan araç.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-9-backlink" id="footnote-225-9">9</a>	<span class="dip-notlar" style="font-size:1em;">(Alm.) O kim? (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-10-backlink" id="footnote-225-10">10</a><span class="dip-notlar" style="font-size:1em;">(Alm.) Bayım. (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-11-backlink" id="footnote-225-11">11</a>	<span class="dip-notlar" style="font-size:1em;">(Alm.) Öyle değil mi tatlım? (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-12-backlink" id="footnote-225-12">12</a>	<span class="dip-notlar" style="font-size:1em;">(Alm) Bir şey değil. Hizmetinizdeyim Bayan Ute. (ç.n.)</span></p>
					</div>
				</div>
			</div>
		</div>
	</body>
</html>