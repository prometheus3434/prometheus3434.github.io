<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-37.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-37.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-4-3"><span class="bold">35 YILBAŞI ARİFESİ</span></p>
				<p class="paragraf"/>
				<p class="paragraf para-style-override-8"><span class="char-style-override-6">Yılın son gecesi gökyüzü açık ve hava soğuktu. Parlak ay, siyaha çalan mor gökyüzünde en tepedeydi, yamaçtaki vadileri ve yolları aydınlatıyordu. Bazıları Tepe’den, bazıları daha da uzaktan geldiği için, arifeyi ‘Büyük Ev’de kutlamak iyi bir fikirdi.</span></p>
				<p class="paragraf para-style-override-8"><span class="char-style-override-6">Erkekler yeni ambarı temizleyip dans için yerleri tırmıkla düzeltmişlerdi. Tüm dans figürleri ayı yağıyla yanan fenerlerin ışığında sergilenecekti. Müzik olarak Evan Lindsay’in kemanı, erkek kardeşi Murdo’nun flütü ve Kenny’nin de kalp atışını andıran </span><span class="italik char-style-override-6">bodhrán</span><span class="char-style-override-6">ı olacaktı.</span></p>
				<p class="paragraf para-style-override-8"><span class="char-style-override-6">Thurlo Guthrie’nin ihtiyar babası da kaval getirmişti. Kaval, tıpkı Bay Guthrie kadar yaşlı görünse de tatlı bir tınıları vardı. İhtiyarın sesi bazen Lindsay’inkiyle uyuşuyor, bazen uyuşmuyordu. Ama yine de insanların üzerinde genel olarak neşeli bir etkileri oldu. Zaten şölenlerle herkes bir hayli viski ve bira içtiği için, ertesi gün hiçbir şey hatırlamazdı.</span></p>
				<p class="paragraf para-style-override-8"><span class="char-style-override-6">Bir iki saat dans ettikten sonra İskoç danslarının insanı nasıl sarhoş ettiğini fark ettim. İnsan içki içmese bile, sürekli fırıl fırıl dönmekten serseme dönüyordu. Viski etkisi altında ettiğim dans, başımdaki kanı çamaşır makinesindeki su gibi döndürüp durmuştu. Dansın sonunda sendeleyip ambarın direklerinden birine yaslandım, dönme hissinin geçmesini umarak tek gözümü kapadım.</span></p>
				<p class="paragraf para-style-override-8"><span class="char-style-override-6">“O kadar içersen böyle dünyan şaşar Sassenach,” dedi, elindeki elma şarabını içerken. Dans etmekten kızarmıştı ve terliyordu. Ama hâlâ gözlerinin içi gülüyordu.</span></p>
				<p class="paragraf para-style-override-8"><span class="char-style-override-6">“Saçmalık,” dedim. “Sence burada kaç kişi vardır?”</span></p>
				<p class="paragraf para-style-override-8"><span class="char-style-override-6">“Son saydığımda altmış sekizdi.” Yaslandığım direğe sırtını verdi. İzdihamı yüzünde derin bir mutlulukla izledi. “Gerçi sürekli girip çıktıklarından tam olarak sayamadım. Çocukları da saymadım,” diye ekledi. Kalabalıktan sıyrılıp kıkırdayarak yanımızdan geçen üç küçük çocukla çarpışmamak için hafifçe geri çekildi.</span></p>
				<p class="paragraf para-style-override-8"><span class="char-style-override-6">Ambarın duvarlarının gölgeleri arasında taze saman öbekleri vardı; çocukların uyanık kalmak için fazla minik olan bedenleri, ambarda yaşayan yavru kediler gibi samanların arasına kıvrılmıştı. Fenerin ışığında kızıl sarı bir şey göründü; curcunadan miskinleşen Jemmy, battaniyesinin içinde uyuyordu. Bree’nin bir an dansı bırakıp, Jemmy’yi kontrol ettiğini gördüm. Sonra arkasına döndü ve Roger gülümseyerek elini Bree’ye uzattı. İkisi de gülerek kalabalığın içine geri döndüler.</span></p>
				<p class="paragraf para-style-override-8"><span class="char-style-override-6">İnsanlar, özellikle de gençlerin oluşturduğu küçük gruplar ve birbirlerine kur yapan çiftler sürekli içeri girip çıkıyorlardı. Dışarıda dondurucu bir soğuk vardı ama soğuk bir havada sıcak bir vücuda sarılmak daha da cazip oluyordu. MacLeod’un büyük oğullarından biri yanımızdan, kolunda ihtiyar Bay Guthrie’nin torunlarından biriyle geçti. Bay Guthrie’nin üç torunu vardı ve üçü de birbirine çok benziyordu. Jamie’nin Galce söylediği sözden sonra çocuğun kulakları utançtan kıpkırmızı oldu. Kızın zaten dans etmekten pembeleşen yanakları, bu kez kızardı.</span></p>
				<p class="paragraf para-style-override-8"><span class="char-style-override-6">“Onlara ne söyledin?”</span></p>
				<p class="paragraf para-style-override-8"><span class="char-style-override-6">“İngilizce’de karşılığı yok,” diyip elini sırtıma koydu. Oldukça terlemiş, midesi tıka basa viskiyle dolmuş ve sevinç içinde yanmaktaydı; ona bakmak bile kalbimi titretmeye yetiyordu. Bunu fark edince gülümseyerek bana baktı. Elinin sıcaklığı elbisemden içime sızıyordu.</span></p>
				<p class="paragraf para-style-override-8"><span class="char-style-override-6">“Biraz dışarı çıkalım mı Sassenach?” dedi. Sesi kısıktı ve birçok vaat içeriyordu.</span></p>
				<p class="paragraf para-style-override-8"><span class="char-style-override-6">“Peki, madem öyle diyorsun... olur,” dedim. “Ama şimdi değil.” Başımla arkasına bakmasını işaret ettim. Duvarın dibindeki bir bankta yaşlı kadınlar vardı ve hepsi karga sürüsü gibi merakla parlayan gözlerle bizi seyrediyordu. Jamie kadınlara selam verip gülümseyince, kadınların yüzü kızardı ve gülüşmeye başladılar. Jamie içini çekerek yüzünü bana döndü.</span></p>
				<p class="paragraf para-style-override-8"><span class="char-style-override-6">“Peki. Birazdan çıkarız o halde.”</span></p>
				<p class="paragraf para-style-override-8"><span class="char-style-override-6">Son dans da bittikten sonra herkes, Bay Wemyss’in yönlendirmesiyle ambarın dibindeki elma şarabı fıçısına doğru hızla ilerledi. Dansçılar susamış eşek arıları gibi fıçının etrafını kuşatınca, Bay Wemyss’in görünen tek yeri kafası oldu. Fenerlerin ışığında saçları bembeyaz görünüyordu.</span></p>
				<p class="paragraf para-style-override-8"><span class="char-style-override-6">Bu manzara karşısında, Lizzie’nin de şölenin tadını çıkarıp çıkarmadığını görmek için etrafıma bakındım. Belli ki tadını çıkarmayı bilmişti; bir saman balyasının üzerine çıkmıştı ve etrafını dört beş tane aval aval bakan delikanlı kuşatmıştı. Delikanlılar, şarap fıçısının etrafında duran dansçılar gibi davranıyorlardı.</span></p>
				<p class="paragraf para-style-override-8"><span class="char-style-override-6">“O büyük olan kim?” diye sordum Jamie’ye. Dikkatini Lizzie’nin etrafındaki küçük toplantıya çekmeye çalıştım. “Tanıyamadım.” Jamie gözlerini kısarak balyaya doğru baktı.</span></p>
				<p class="paragraf para-style-override-8"><span class="char-style-override-6">“Ah,” dedi rahatlayarak, “o Jacob Schnell. Bir arkadaşıyla Salem’den geldi; Müllerler’le geldiler.”</span></p>
				<p class="paragraf para-style-override-8"><span class="char-style-override-6">“Öyle mi?” Salem oldukça uzaktaydı; aramızda yaklaşık olarak elli kilometre vardı. Onları buraya getiren tek şeyin şölen olup olmadığını merak ettim. Gözlerim, Lizzie’yle çok yakışacağını düşündüğüm Tommy Müller’i aradı ama kalabalıkta onu göremedim.</span></p>
				<p class="paragraf para-style-override-8"><span class="char-style-override-6">“O Tommy denen çocukla ilgili ne biliyorsun?” diye sordum, çocuğu süzerek. Lizzie’nin etrafında dans eden çocuklardan bir-iki yaş daha büyük ve daha uzun boyluydu. Yüz hatları çok düzdü ama oldukça yakışıklıydı. Kemikleri kalındı ve göbeğinin şişkinliği orta yaşlara geldiğinde nasıl bir hal alacağının belirtisiydi.</span></p>
				<p class="paragraf para-style-override-8"><span class="char-style-override-6">“Çocuğu şahsen tanımıyorum ama amcasıyla tanışmıştım. Düzgün bir aile; galiba babası ayakkabı tamircisi.” Otomatik olarak ikimiz de genç adamın ayakkabılarına baktık; yeni değillerdi ama çok kaliteli görünüyorlardı. Kalaylı tokaları Alman tarzında büyük ve kareydi.</span></p>
				<p class="paragraf para-style-override-8"><span class="char-style-override-6">Genç Schnell avantaj kazanmış gibiydi; Lizzie’nin yanına sokulmuş bir şeyler söylüyordu. Lizzie gözlerini delikanlının yüzünden ayırmıyor, ne söylediğini anlamaya çalışırken kaşlarını hafifçe çatıyordu. Sonra birden kahkahalara boğuldu.</span></p>
				<p class="paragraf para-style-override-8"><span class="char-style-override-6">“Bence öyle değil.” Jamie başını iki yana salladı. Lizzie ile Tommy’yi seyrederken yüzünü hafifçe buruşturdu. “Aile Lüteryen; çocuklarının bir Katolikle evlenmesine izin vermezler ve kızını uzaklara göndermek Joseph’i çok yaralar.”</span></p>
				<p class="paragraf para-style-override-8"><span class="char-style-override-6">Lizzie’nin babası kızına derinden bağlıydı; onu bir kez kaybettiği için evlenip çok uzaklara gitmesini göze alamaz. Yine de Joseph Wemyss kızının mutluluğu için her şeyi yapar.</span></p>
				<p class="paragraf para-style-override-8"><span class="char-style-override-6">“Kızıyla gidebilir, biliyorsun.”</span></p>
				<p class="paragraf para-style-override-8"><span class="char-style-override-6">Jamie’nin yüzü bu fikir karşısında buruştu ama yine de başını sallayarak beni onayladı.</span></p>
				<p class="paragraf para-style-override-8"><span class="char-style-override-6">“Bence de öyle. Onu kaybetmek hiç hoşuma gitmez; gerçi Arch Bug’ın- ”</span></p>
				<p class="paragraf para-style-override-8"><span class="char-style-override-6">“Mac Dubh!” diye bağrışan insanlar sözünü kesti.</span></p>
				<p class="paragraf para-style-override-8"><span class="char-style-override-6">“Haydi ama </span><span class="italik char-style-override-6">Sheumais ruaidh</span><span class="char-style-override-6">, ona nasıl olduğunu göster!” Evan ambarın en uzak noktasından bağırıyor, otoriter bir şekilde başını sallıyordu.</span></p>
				<p class="paragraf para-style-override-8"><span class="char-style-override-6">Müzisyenlerin nefes alıp bir şeyler içebilmesi için dansa ara verilmişti ve erkeklerden bazıları, yalnızca kaval ya da bir davul eşliğinde yapılabilen kılıç dansına başlamışlardı.</span></p>
				<p class="paragraf para-style-override-8"><span class="char-style-override-6">Ambarın bu ucundan duyabildiğim tek şey tezahüratlar ya da alaylardı. Görünüşe bakılırsa buradaki erkekler bu sporda pek başarılı değillerdi. Kılıç dansını deneyen son centilmen kılıçlardan birine takılıp yere kapaklandı; ayağa kalkması için çevredeki insanlar yardım etti. Adam, arkadaşlarıyla birlikte üzerlerindeki samanı ve pisliği temizlemeye çalışırken, hakaretlere kıpkırmızı kesilmiş suratlarıyla gülerek karşılık verdiler.</span></p>
				<p class="paragraf para-style-override-8"><span class="char-style-override-6">“Mac Dubh, Mac Dubh!” Jamie, Kenny ve Murdo’nun davetini gülerek geri çevirdi.</span></p>
				<p class="paragraf para-style-override-8"><span class="char-style-override-6">“Hayır, uzun zamandır bunu yapmadım ve- ”</span></p>
				<p class="paragraf para-style-override-8"><span class="char-style-override-6">“Mac Dubh! Mac Dubh! Mac Dubh!” Kenny </span><span class="italik char-style-override-6">bodhrán</span><span class="char-style-override-6">ına vuruyor, ahenkli bir şeklide şarkı söylüyor ve etrafındaki erkek grubu da ona katılıyordu. “Mac Dubh! Mac Dubh! Mac Dubh!”</span></p>
				<p class="paragraf para-style-override-8"><span class="char-style-override-6">Jamie çaresiz gözlerle bana baktı ama Ronnie Sinclair ve Bobby Sutherland çoktan bize doğru yürümeye başlamışlardı bile. Gülerek uzaklaştığımda ikisi de Jamie’yi kollarından tuttu, itirazlarına bağırarak karşılık verip onu ambarın ortasına getirdiler.</span></p>
				<p class="paragraf para-style-override-8"><span class="char-style-override-6">Ronnie ve Bobbie, Jamie’yi samanların ezilerek zeminin sertleştirildiği alana bıraktılar. Başka bir seçeneği olmadığını gören Jamie doğrulup kiltini düzeltti. Bana baktı, gözünü alaycı bir ifadeyle devirdi. Sonra ceketini, yeleğini ve çizmelerini çıkarırken, Ronnie ayaklarının dibine iki çapraz kılıç koydu.</span></p>
				<p class="paragraf para-style-override-8"><span class="char-style-override-6">Kenny Lindsay nazikçe </span><span class="italik char-style-override-6">bodhrán</span><span class="apple-style-span char-style-override-6">ına</span><span class="char-style-override-6"> vurmaya başladı. Kalabalık fısıldaşıp durmaya başlamıştı. Üzerinde yalnızca gömleği, eteği ve çorapları kalan Jamie, doğudan batıya güneş yönünde dönerek dört yöne selam verdi. Sonra doğrulup yerini aldı. Şimdi çapraz kılıçların tam üstünde duruyordu. Ellerini kaldırdı, parmakları başının üzerini işaret ediyordu.</span></p>
				<p class="paragraf para-style-override-8"><span class="char-style-override-6">Birden bir alkış koptu ve Brianna’nin iki parmağını ağzına sokarak kulak tırmalayıcı bir ıslık çaldığını gördüm. Yanındaki insanlar Brianna’nın bu hareketi karşısında şaşırıp kalmışlardı.</span></p>
				<p class="paragraf para-style-override-8"><span class="char-style-override-6">Jamie’nin yüzünde hafif bir gülümsemeyle Bree’ye baktığını gördüm. Sonra bakışlarını bana çevirdi. Gülümsemesi hâlâ dudaklarındaydı ama ifadesinde farklı bir şey vardı; kederli bir şey. </span><span class="italik char-style-override-6">Bodhrán</span><span class="char-style-override-6"> vuruşları hızlanmaya başladı.</span></p>
				<p class="paragraf para-style-override-8"><span class="char-style-override-6">Dağlı İskoç kılıç dansı üç nedenle yapılırdı. Şu anda Jamie’nin nedeni, gösteri ve eğlenceydi. Toplantı’daki genç adamlar arasında rekabet için yapılmıştı. Diğer neden ise kehanetti. Savaştan bir gün önce yapıldığında, dansçının yeteneği başarıyı ya da yenilgiyi haber verirdi. Bir gece önce, genç adamlar Prestonpans’ta, çapraz kılıçların arasında dans etmişlerdi. O son savaştan önceki gece ne kamp kurulmuştu, ne de savaş şarkıları söylemeye zaman vardı. Önemli de değildi; kimsenin kehanete ihtiyacı yoktu.</span></p>
				<p class="paragraf para-style-override-8"><span class="char-style-override-6">Jamie gözlerini kapadı, başını eğdi. Davula olabildiğinde hızlı vurulmaya başlanmıştı.</span></p>
				<p class="paragraf para-style-override-8"><span class="char-style-override-6">Kılıç dansını ilk kez bir yarışma sırasında yaptığından bahsetmişti. Sonra da birden fazla olmak üzere, önce İskoçya’nın dağlarında, daha sonra Fransa’da, savaş arifelerinde yapmış. İhtiyar askerler ondan dans etmesini istemişler, yeteneğini hayatta kalacaklarına ve zafer kazanacaklarına yormuşlardı. Lindsayler’in onun bu yeteneğinden haberlerinin olması için, Ardsmuir’de de dans etmesi gerekmişti. Ama bu eski dünyasında ve eski yaşamında olmuştu.</span></p>
				<p class="paragraf para-style-override-8"><span class="char-style-override-6">Eski yöntemlerin değiştiğini ve değişmekte olduğunu -Roger’ın söylemesine gerek yoktu- biliyordu. Burası yeni bir dünyaydı ve kılıç dansı hiçbir zaman olması gerektiği gibi edilmeyecek, eski savaş ve kan tanrılarının bir kehanet yollamaları ve yardımda bulunmaları istenmeyecekti.</span></p>
				<p class="paragraf para-style-override-8"><span class="char-style-override-6">Gözlerini açtı, kafasını kaldırdı. Davuldan ani bir </span><span class="italik char-style-override-6">güm</span><span class="char-style-override-6"> sesi duyuldu ve kalabalık haykırmaya başladı. Ayaklarını kuzeye, güneye, doğuya ve sonra da batıya vurdu.</span></p>
				<p class="paragraf para-style-override-8"><span class="char-style-override-6">Ayakları yere sağlam ve sessiz basıyordu. Gölgesi arkamdaki duvarda dans ediyordu. Upuzundu ve kollarını havaya kaldırmıştı. Yüzü hâlâ bana dönüktü ama artık beni görmediğinden emindim.</span></p>
				<p class="paragraf para-style-override-8"><span class="char-style-override-6">Bacaklarındaki kaslar, sıçrayan bir erkek geyiğinkiler kadar güçlüydü. İçindeki savaşçı ruhuyla dans ediyordu. Ama şu anki dansının tek amacının, izleyenlerin asla unutamayacakları bir an yaşatmaktı. Dans ederken alnından terler dökülüyordu ve gözlerinde kelimelerle anlatılamayacak bir uzaklık vardı.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Gece yarısından hemen önce, patatesli etli geleneksel İskoç yemeğimizi yiyip bira içmek için eve geçtiğimizde, insanlar hâlâ Jamie’nin dansını konuşuyorlardı.</span></p>
				<p class="paragraf para-style-override-8"><span class="char-style-override-6">Bayan Bug bir sepet elma getirdi ve evlenmemiş bütün genç kızları mutfağın bir köşesine topladı. Bu köşede her biri -gülüşüp, başlarını çevirip genç erkeklere bakarak- elmaların kabuğunu tek parça halinde soydu. Soydukları kabukları arkalarına doğru attıklarında erkekler hemen koşup düşen parçaları alarak, hangi harf şeklinde olduğuna baktılar.</span></p>
				<p class="paragraf para-style-override-8"><span class="char-style-override-6">Elma kabukları doğaları gereği yuvarlaktı ve bu nedenle ortaya birçok C, G ve O çıkmıştı. Bu, Charley Chisholm ve genç Geordie Sutherland için iyi bir haberdi. Çıkan ‘O’lardan birinin ‘Angus Og’un ‘O’su olup olmadığı şüpheliydi, çünkü Angus Og MacLeod neşeli bir delikanlıyken, ‘Owen’ adındaki tek adam, 1,50 boylarında, yüzünde kocaman bir yağ bezesi olan yaşlı bir duldu.</span></p>
				<p class="paragraf para-style-override-8"><span class="char-style-override-6">Jemmy’yi yatağına yatırmak için yukarı çıkmıştım. Onu karyolasına yatırıp aşağı indiğim sırada Lizzie’nin kabuğunu gördüm.</span></p>
				<p class="paragraf para-style-override-8"><span class="char-style-override-6">“C!” dedi Guthrie ailesinin iki kızı. Harfi görmek için eğildiklerinde neredeyse kafaları birbirine çarpacaktı.</span></p>
				<p class="paragraf para-style-override-8"><span class="char-style-override-6">“Hayır, hayır, bu bir J!”</span></p>
				<p class="paragraf para-style-override-8"><span class="char-style-override-6">Uzman olarak orada bulunan Bayan Bug yere eğilip kırmızı elma kabuğunu, bir bülbülün solucanı yakaladığı gibi yakaladı.</span></p>
				<p class="paragraf para-style-override-8"><span class="char-style-override-6">“Evet, bu bir ‘J’,” diyerek doğruldu. Herkes kıkırdayıp John Lowry’ye baktı. Lowry, Woolam’s Mill’den gelen genç bir çiftçiydi ve olan biteni şaşkınlık içinde seyrediyordu.</span></p>
				<p class="paragraf para-style-override-8"><span class="char-style-override-6">Bir anda kırmızı bir şey belirdiğini görünce arkama döndüm. Koridor kapısında duran Brianna’ydı. Başını çevirip gelmemi işaret etti. Hızla yanına gittim.</span></p>
				<p class="paragraf para-style-override-8"><span class="char-style-override-6">“Roger dışarıya çıkmaya hazır ama tuzu bulamıyoruz; kilerde yoktu. Senin muayene odanda var mıdır?”</span></p>
				<p class="paragraf para-style-override-8"><span class="char-style-override-6">“Ah! Evet, var,” dedim kendimi suçlu hissederek. “Yılan kökü otunu kurutmak için kullanıyordum. Sonra da yerine koymayı unutmuşum.”</span></p>
				<p class="paragraf para-style-override-8"><span class="char-style-override-6">Misafirler verandayı ve koridoru tıka basa doldurmuşlar, mutfaktan ve Jamie’nin çalışma odasından taşmışlardı. Hepsi konuşuyor ve yiyip içiyordu. Bree’nin arkasından muayene odama doğru yürürken şarap kadehlerine çarpmamak için başımı eğiyor, ayağımın altında ezilen yemek artıklarından kurtulmaya çalışıyor, bir yandan da herkesle selamlaşıyordum.</span></p>
				<p class="paragraf para-style-override-8"><span class="char-style-override-6">Muayene odasının içi neredeyse bomboştu; insanlar batıl inançları ve acı veren çağrışımları yüzünden ya da yalnızca yorgunluktan bu odayı pas geçmişlerdi. Ben de odayı karanlık bırakarak içeri girmemelerine çalışmıştım. Odanın içinde şu an yalnızca bir mum yanıyordu ve içerideki tek kişi, tezgâhta bıraktığım şeylerle oynayan Roger’dı.</span></p>
				<p class="paragraf para-style-override-8"><span class="char-style-override-6">Kapıdan girdiğimizde gülümseyerek baktı. Dans etmekten yanakları hâlâ al aldı. Ceketini giymiş, boynunun etrafına yün bir eşarp bağlamıştı; pelerini yanındaki taburede duruyordu. Geleneklere göre Noel arifesinde kapının eşiğinden geçen ilk şanslı erkek, uzun boylu, yakışıklı ve koyu renk saçlı olmalıydı; gece yarısından sonra eve giren ilk ziyaretçinin yeni yılda eve şans getireceğine inanılırdı.</span></p>
				<p class="paragraf para-style-override-8"><span class="char-style-override-6">Roger hiç tartışmasız evdeki en uzun ve en yakışıklı esmer adamdı. Bu nedenle insanlar yalnızca Büyük Ev’e -herkes bu evi böyle nitelendiriyordu- değil, civardaki diğer evlere de girmesi için onu seçmişlerdi. Fergus, Marsali ve civarda yaşayan diğerleri, Roger geldiğinde onu tebrik etmek için evlerine gittiler.</span></p>
				<p class="paragraf para-style-override-8"><span class="char-style-override-6">Kızıl saçlı bir adam ise uğursuz kabul edilirdi ve bu nedenle Jamie, kendisine gece yarısına kadar göz kulak olacak olan Lindsay kardeşler eşliğinde çalışma odasına gönderilmişti. Cross Creek’ten daha yakında saat bulunmuyordu ama ihtiyar Bay Guthrie’nin kendinden bile yaşlı bir cep saati vardı; bu saat bir yıldan diğer yıla geçerkenki mistik ânı ilan edecekti. Saatin birden durması halinde, bunun yalnızca simgesel bir ilan olmayacağından şüpheleniyordum. Ama sonuçta bu da oldukça yeterliydi.</span></p>
				<p class="paragraf para-style-override-8"><span class="char-style-override-6">“On bir elli,” dedi Brianna arkamdan muayene odasına girerken. Pelerini koltukaltındaydı. “Bay Guthrie’nin saatine daha yeni baktım.”</span></p>
				<p class="paragraf para-style-override-8"><span class="char-style-override-6">“Daha çok zaman var. Benimle geliyor musun o halde?” Roger, Bree’nin pelerinini görüp gülümseyerek Roger’a baktı.</span></p>
				<p class="paragraf para-style-override-8"><span class="char-style-override-6">“Dalga mı geçiyorsun? Yıllardır gece yarısından sonra dışarı çıkmadım.” Pelerinini omuzlarına dolarken gülümseyerek Roger’a baktı. “Her şeyi aldın mı?”</span></p>
				<p class="paragraf para-style-override-8"><span class="char-style-override-6">“Tuz dışında, evet.” Roger tezgâhın üzerindeki keten bezinden çantayı işaret etti. Eve ilk adımı atan erkeğin yanında hediye getirmesi gerekiyordu: Bir yumurta, bir miktar odun, bir parça tuz ve biraz da viski. Bunun anlamı, ev ahalisinin yıl boyunca hiçbir şeyinin eksik olmayacağıydı.</span></p>
				<p class="paragraf para-style-override-8"><span class="char-style-override-6">“Pekâlâ. Ben nereden… Ah, Tanrım!” Tuz aramak için dolabın kapağını açtığımda, karanlığın içinden bana bakan bir çift parlak gözle karşılaştım.</span></p>
				<p class="paragraf para-style-override-8"><span class="char-style-override-6">“Yok artık!” Kalbimin yerinden fırlamaması için tek elimi göğsüme koyarken, diğeriyle de çığlığımı duyup beni korumaya gelen Roger’a işaret ettim. “Endişelenecek bir şey yok. Kediymiş.”</span></p>
				<p class="paragraf para-style-override-8"><span class="char-style-override-6">Adso partiden kurtulmak için, yanında henüz öldürdüğü fareden artakalanlarla dolaba girmişti. Muhtemelen ziyafetine ortak olacağımı düşünüp tısladı. Ama ben onu kenara itip, tüylü bacaklarının arkasında küçük bir torbanın içinde duran tuza uzandım.</span></p>
				<p class="paragraf para-style-override-8"><span class="char-style-override-6">Dolabın kapısını kapatıp Adso’yu ziyafetiyle baş başa bıraktım. Roger, kendisine uzattığım tuzu almak için elindekini bıraktı.</span></p>
				<p class="paragraf para-style-override-8"><span class="char-style-override-6">“Bu eski şeyi nereden buldun?” diye sordu başıyla tezgâhı işaret ederek. Tezgâha baktığımda, Bayan Bug’ın verdiği küçük pembe taş figürden bahsettiğini anladım.</span></p>
				<p class="paragraf para-style-override-8"><span class="char-style-override-6">“Bayan Bug,” diye cevapladım. “Bunun doğurganlık büyüsü olduğunu söylüyor ki zaten öyle de görünüyor. Çok eski, değil mi?” Çok eski olduğunu düşünmüştüm ve Roger’ın ilgisi de bu fikrimi destekledi.</span></p>
				<p class="paragraf para-style-override-8"><span class="char-style-override-6">Gözlerini nesneden ayırmadan, söylediklerimi onaylarcasına başını salladı.</span></p>
				<p class="paragraf para-style-override-8"><span class="char-style-override-6">“Çok eski. Müzede gördüklerim binlerce yıl öncesinden kalmaydı.” İşaret parmağıyla taşın soğan biçimindeki çizgilerine dokundu.</span></p>
				<p class="paragraf para-style-override-8"><span class="char-style-override-6">Brianna hiç düşünmeden yaklaşıp taşa baktı. Koluna dokundum.</span></p>
				<p class="paragraf para-style-override-8"><span class="char-style-override-6">“Ne?” dedi, gülümseyerek bana baktı. “Dokunmamalı mıyım? O kadar işe yarıyorlar mı gerçekten?”</span></p>
				<p class="paragraf para-style-override-8"><span class="char-style-override-6">“Hayır, elbette değil.”</span></p>
				<p class="paragraf para-style-override-8"><span class="char-style-override-6">Gülerek elimi çektim ama mahcup olmuş gibi hissediyordum. Aynı anda dokunmamış olmasını yeğleyeceğimin de farkındaydım ve taşı tezgâhta bırakıp incelemek için eğildiğinde rahatladım. Roger da taşa bakıyordu. Ya da aslında Brianna’ya bakıyordu. Gözlerini tuhaf bir yoğunlukla Brianna’nın kafasının arkasına dikmişti. Sanki benim tam tersime Roger, Brianna’nın taşa dokunmasını çok istiyor gibiydi.</span></p>
				<p class="paragraf para-style-override-8"><span class="italik char-style-override-6">Beauchamp</span><span class="char-style-override-6">, dedim sessizce kendi kendime, </span><span class="italik char-style-override-6">bu gece çok içtin</span><span class="char-style-override-6">. Yine de uzanıp taşı aldım, cebime koydum.</span></p>
				<p class="paragraf para-style-override-8"><span class="char-style-override-6">“Haydi! Gitmemiz lazım!” Anın tuhaf ruh hali birden bozuldu. Brianna kalkıp hızla Roger’a döndü.</span></p>
				<p class="paragraf para-style-override-8"><span class="char-style-override-6">“Ah, doğru ya. Gidelim o zaman.” Roger çantasını omzuna alıp bana gülümsedikten sonra Bree’yi kolundan tuttu. Muayene odasından çıktıktan sonra kapıyı arkalarından kapattılar.</span></p>
				<p class="paragraf para-style-override-8"><span class="char-style-override-6">Onları takip etmek için mumu söndürdüm. Sonra aniden kutlama karmaşasına yeniden dahil olmak istemediğimi fark edip durdum.</span></p>
				<p class="paragraf para-style-override-8"><span class="char-style-override-6">Bütün evin etrafımda tepindiğini hissediyor, koridorun kapısının altında sızan ışığı görebiliyordum. Ama burası sakindi. Sessizliğin içinde cebimdeki küçük taşın ağırlığını hissedip bacağıma doğru sıkı sıkı bastırdım.</span></p>
				<p class="paragraf para-style-override-8"><span class="char-style-override-6">Ocak ayının kendi yüklediğimiz anlamlar dışında bir özelliği yok. Eskiler yeni yılı Şubat’ın başında, kışın hafiflediği ve ışığın geri dönmeye başladığı zamanda ya da bahar ekinoksunda, dünyanın karanlık ve aydınlık dengesinin oluştuğu günde kutlarmış. Şimdi karanlığın içinde durmuş, kedinin dolabın içinden gelen çiğneme seslerini dinliyordum. Yıl -ya da bir şey- değişmeye hazırlanırken, ayağımın altındaki yerin gücünü hissediyordum. Hemen yanımdan kalabalığın gürültüsü geliyordu ve içimdeki hisler kanıma karışırken, tek başıma duruyordum.</span></p>
				<p class="paragraf para-style-override-8"><span class="char-style-override-6">Tuhaf olan, bu hissin aslında hiç yabancı olmayışıydı. Dışarıdan gelen bir şey değildi bu. Zaten sahip olduğum bir şeyin varlığını, her ne kadar adını koyamasam da hatırlamak gibiydi. Ama gece yarısı hızla yaklaşıyordu. Merakla kapıyı açıp koridorun ışığına ve gürültüsüne daldım.</span></p>
				<p class="paragraf para-style-override-8"><span class="char-style-override-6">Koridorun öte yanından gelen bir bağırış, aynı Bay Guthrie’nin saati gibi o sihirli saatin geldiğini duyurdu. Erkekler Jamie’nin çalışma odasından çıkıp, yüzleri beklenti içinde kapıya dönük bir şekilde şakalaşıp itişerek dışarı çıktılar.</span></p>
				<p class="paragraf para-style-override-8"><span class="char-style-override-6">Hiçbir şey olmadı. Roger mutfaktaki kalabalık yüzünden arka kapıya gitmeye mi karar vermişti? Koridora bakmak için arkama döndüm ama hayır, mutfağın kapısı bana umutla bakan insanlarla doluydu.</span></p>
				<p class="paragraf para-style-override-8"><span class="char-style-override-6">Kapı yine çalmadı. Koridorda huzursuzluk baş göstermiş, herkes sessizliğe bürünmüştü. Birinin aniden sözünü kesmesinden korktuğu için konuşmak istemediğimiz tuhaf sessizliklerden biriydi bu.</span></p>
				<p class="paragraf para-style-override-8"><span class="char-style-override-6">Sonra verandadan gelen ayak seslerini ve kapının hızla bir-iki-üç kez çaldığını duydum. Ev sahibi olarak kapıyı açmak Jamie’ye düşüyordu. Jamie’nin yüzündeki şaşkınlığı görecek kadar ona yakın duruyordum. Hemen bu şaşkınlığa neden olan şeyin ne olduğuna baktım.</span></p>
				<p class="paragraf para-style-override-8"><span class="char-style-override-6">Roger ve Brianna yerine, daha küçük iki kişi verandada duruyordu. Jamie’nin davetiyle, zayıf ve kir pas içinde ve kesinlikle siyah saçlı Beardsley ikizleri utangaç bir şekilde aynı anda içeri girdiler.</span></p>
				<p class="paragraf para-style-override-8"><span class="char-style-override-6">“İyi yıllar Bay Fraser,” dedi Josiah boğa kurbağası sesiyle. Kardeşinin kolunu bırakmadan bana doğru kibarca eğildi. “Biz geldik.”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Genel kanı, siyah saçlı ikizlerin, tek bir adımda eve iki kat fazla şans getireceğiydi. Roger ve Bree ise -ikizleri bahçede tereddüt ederken görüp kapıya yollamışlardı- Tepe’deki diğer evlere gitmişlerdi. Bree, Roger kapının eşiğinden geçmeden hiçbir eve girmemesi konusunda sert bir şekilde uyarılmıştı.</span></p>
				<p class="paragraf para-style-override-8"><span class="char-style-override-6">Şans getirsin getirmesin, Beardsleyler’in görüntüsü epey bir konuşmaya neden olmuştu. Aaron Beardsley’in öldüğünü -resmi olarak inmeden ölmüştü- ve karısının esrarengiz bir şekilde ortadan kaybolduğunu herkes biliyordu. Ancak ikizlerin gelişiyle her şey yeni baştan konuşulmaya başlandı. Kimse çocukların milislerin yolculuğu ile yeni yılın gelişi arasındaki sürede ne yaptığını bilmiyordu; Josiah kendisine sorulduğunda, rahatsız eden sesiyle yalnızca, “Geziyorduk,” demişti. İkizi Keziah ise ağzını bile açmamış, bunun sonucunda herkes yorulup konuyu değiştirinceye dek Kızılderili tüccardan ve karısından bahsetmişti.</span></p>
				<p class="paragraf para-style-override-8"><span class="char-style-override-6">Bayan Bug, Beardsley kardeşleri kanatları altına alıp yıkanmaları, ısınmaları ve yemek yemeleri için mutfağa götürdü. İnsanların yarısı evlerine döndü, sabaha kadar gitmek istemeyenler de gruplara ayrıldılar. Gençler dans etmek için -ya da saman balyalarının arasında kızlarla baş başa kalabilmek için- ambara döndüler, daha yaşlı olanlar ocağın yanına oturup anılarını paylaşmaya başladılar. Dansı ya da viskiyi fazla abartmış olanlar ise uygun bir köşe bulup kıvrılıp yattılar.</span></p>
				<p class="paragraf para-style-override-8"><span class="char-style-override-6">Jamie’yi çalışma odasında, gözlerini kapayıp sandalyesine yaslanmış bir şekilde buldum. Yanındaki masada bir çizim vardı. Uyumuyordu. Ayak sesimi duyar duymaz gözlerini açtı.</span></p>
				<p class="paragraf para-style-override-8"><span class="char-style-override-6">“Mutlu yıllar,” dedim usulca. Eğilip öptüm.</span></p>
				<p class="paragraf para-style-override-8"><span class="char-style-override-6">“Sana da, </span><span class="italik char-style-override-6">a nighean donn</span><span class="char-style-override-6">.” Sıcaktı. Hafiften bira ve kurumuş ter kokuyordu.</span></p>
				<p class="paragraf para-style-override-8"><span class="char-style-override-6">“Hâlâ dışarı çıkmak istiyor musun?” diye sordum pencereye bakarak. Ay batalı epey bir zaman olmuştu ve yıldızlar sönüktü. Bahçe kasvetli ve karanlıktı.</span></p>
				<p class="paragraf para-style-override-8"><span class="char-style-override-6">“Hayır,” dedi dürüst bir şekilde. Eliyle yüzünü ovuşturdu. “Yatağa gitmek istiyorum.” Başının üzerindeki karmakarışık olan saçlarını düzeltmeye çalışarak esneyip gözlerini kırpıştırdı. “Senin de gelmeni istiyorum,” diye ekledi cömertçe.</span></p>
				<p class="paragraf para-style-override-8"><span class="char-style-override-6">“Tek istediğim bu,” dedim. “O ne?” Matematiksel hesaplamaların bulunduğu bir çeşit yerleşim planını andıran kâğıda bakarak Jamie’nin arkasına geçtim.</span></p>
				<p class="paragraf para-style-override-8"><span class="char-style-override-6">Jamie biraz telaşlanır gibi olup hemen doğruldu.</span></p>
				<p class="paragraf para-style-override-8"><span class="char-style-override-6">“Ah. Bu Roger’ın Bree’ye yılbaşı arifesi hediyesi.”</span></p>
				<p class="paragraf para-style-override-8"><span class="char-style-override-6">“Ona ev mi yapıyor? Ama onlar- ”</span></p>
				<p class="paragraf para-style-override-8"><span class="char-style-override-6">“Ona değil.” Gülümseyerek baktı. Çizimi iki yanından tuttu. “Chisholmler’e yapıyor.”</span></p>
				<p class="paragraf para-style-override-8"><span class="char-style-override-6">Jamie, Roger’ın yerine Tepe’de oturanların arasında küçük bir keşfe çıkmış ve Ronnie Sinclair ile Geordie Chisholm arasında bir anlaşma yapmıştı.</span></p>
				<p class="paragraf para-style-override-8"><span class="char-style-override-6">Ronnie’nin fıçı atölyesinin yanında büyük ve rahat bir kulübesi vardı. Anlaşmaya göre, bekâr olan Ronnie, rahatça uyuyabileceği fıçı atölyesine taşınacaktı. Chisholmler de, Jamie’nin masada duran planına göre hemen -hava şartları el verdiğince- iki oda ekleyebilecekleri Ronnie’nin kulübesine taşınacaklardı. Bunun karşılığında Bayan Chisholm, Ronnie’nin yemeğini yapacak, çamaşırlarını yıkayacaktı. Bahar geldiğinde, Chisholmler kendi arazilerine kavuşup oraya kendi evlerini inşa ettiklerinde, Ronnie daha genişlemiş olan kulübesini geri alacaktı. Böylelikle, evlenme teklif edeceği genç bir kadını da, artık daha büyük olan eviyle ikna edebileceğini umuyordu.</span></p>
				<p class="paragraf para-style-override-8"><span class="char-style-override-6">“O sırada da Roger ve Bree kulübelerini geri alacaklar, Lizzie ve babası artık muayene odasında uyumayacaklar ve her şey günlük güneşlik olacak!” </span></p>
				<p class="paragraf para-style-override-8"><span class="char-style-override-6">“Planı sen mi yaptın?”</span></p>
				<p class="paragraf para-style-override-8"><span class="char-style-override-6">“Evet. Geordie marangoz değil ve evin başlarına yıkılmasını istemem.” Çizimlere baktıktan sonra eline tüy kalemi alıp mürekkebe batırdı, kâğıttaki birkaç küçük hatayı düzeltti.</span></p>
				<p class="paragraf para-style-override-8"><span class="char-style-override-6">“İşte,” dedi kalemi bırakıp. “Bu yeter. Bu gece geldiklerinde Roger planı Bree’ye göstermek istiyor; planı burada bırakacağımı söyledim.”</span></p>
				<p class="paragraf para-style-override-8"><span class="char-style-override-6">“Bree heyecanlanacak.” Sandalyesinin arkasına geçip omuzlarına mesaj yaptım. Arkasına yaslandı. Ağırlığını midemde hissettiğim başı sıcacıktı. Gözlerini kapayıp, zevk içinde derin nefes aldı.</span></p>
				<p class="paragraf para-style-override-8"><span class="char-style-override-6">“Başın mı ağrıyor?” diye sordum usulca. Gözlerinin arasındaki dikey çizgiyi görmüştüm. </span></p>
				<p class="paragraf para-style-override-8"><span class="char-style-override-6">“Evet, biraz. Ah, evet, iyi geliyor.” Ellerimi omuzlarından başına doğru kaydırıp, şakaklarını ovuşturmaya başlamıştım.</span></p>
				<p class="paragraf para-style-override-8"><span class="char-style-override-6">Hâlâ mutfaktan sesler gelse de, ev epey bir sessizleşmişti. Tüm seslerin arasından sıyrılan Evan’ın tatlı sesi soğuk havada çınladı.</span></p>
				<p class="paragraf para-style-override-8"><span class="char-style-override-6">“Benim Kahverengi Saçlı Kızım,” dedim. “Bu şarkıyı seviyorum.” Örgüsündeki kurdeleyi çıkartıp, ellerimle dağıttığım saçlarının yumuşak ve sıcacık hissinin iliklerime kadar hissettim.</span></p>
				<p class="paragraf para-style-override-8"><span class="char-style-override-6">“Müzik kulağının olmaması çok tuhaf,” dedim. Kızıl kaşlarını ovuştururken dikkatini dağıtmak için sohbet açmaya çalışıyordum. “Neden, bilmiyorum ama genelde matematiğe yeteneği olanların müziğe de oluyor. Bree’de ikisi de var.”</span></p>
				<p class="paragraf para-style-override-8"><span class="char-style-override-6">“Benim de vardı,” dedi dalgın bir şekilde.</span></p>
				<p class="paragraf para-style-override-8"><span class="char-style-override-6">“Hangisi?”</span></p>
				<p class="paragraf para-style-override-8"><span class="char-style-override-6">“İkisi de.” İç çekip öne eğildi. Dirseklerini masaya koyup boynunu hareket ettirdi. “Ah, Tanrım. Lütfen. Ah, evet. ah!”</span></p>
				<p class="paragraf para-style-override-8"><span class="char-style-override-6">“Gerçekten mi?” Boynuna ve omuzlarına masaj yaptım, gerilen kaslarını giysisinin altından ovdum. “Yani şarkı söyleyebiliyor muydun?” Bu aile içinde bir şakaydı; Jamie’nin konuşma tonu gayet güzel olduğu halde, şarkı söylerken sesi o kadar ahenksiz oluyordu ki bebeklerin uykusu kaçıyordu.</span></p>
				<p class="paragraf para-style-override-8"><span class="char-style-override-6">“Yani, belki de o kadar çok yoktu.” Yüzünü saklayan saçları yüzünden boğuk çıkan sesindeki gülümsemeyi hissedebiliyordum. “Notaları ayırt edebiliyor ya da şarkı iyi mi söylenmiş, kötü mü anlayabiliyordum. Şu anda tek duyduğum gürültü ve bağırış çağırış.” Umursamaz bir tavırla omuzlarını silkti.</span></p>
				<p class="paragraf para-style-override-8"><span class="char-style-override-6">“Ne oldu?” diye sordum. “Ve ne zaman?”</span></p>
				<p class="paragraf para-style-override-8"><span class="char-style-override-6">“Ah, seni tanımadan önceydi Sassenach. Aslında bayağı bir önceydi.” Elini kaldırıp başının arkasına koydu. “Ben Fransa’daydım, hatırlıyor musun? Dougal MacKenzie ve adamlarıyla geri dönerken, Murtagh dağda seninle karşılaşmış...”</span></p>
				<p class="paragraf para-style-override-8"><span class="char-style-override-6">Jamie sakin sakin konuşurken, parmaklarım saçlarının altındaki yaraya dokundu. Bu eski bıçak yarası artık oldukça küçülmüş, incecik bir çizgiye dönmüştü. Yine de yirmi santimetre kadar bir uzunluktaydı ve yaraya neden olan bir baltaydı. O sırada Jamie ölümden dönmüştü, biliyordum; dört ay boyunca Fransa’daki bir manastırda ölüm kalım mücadelesi vermiş, yıllar boyunca da çok şiddetli baş ağrıları çekmişti.</span></p>
				<p class="paragraf para-style-override-8"><span class="char-style-override-6">“Nedeni bu mu? Yani artık... yaralandıktan sonra müziği duyamaz hale mi geldin?”</span></p>
				<p class="paragraf para-style-override-8"><span class="char-style-override-6">Hafifçe omuzlarını silkti.</span></p>
				<p class="paragraf para-style-override-8"><span class="char-style-override-6">“Davulların sesi dışında hiçbir müziği duymuyorum,” dedi sakince. “Ritim hâlâ aklımda ama uyum yok.”</span></p>
				<p class="paragraf para-style-override-8"><span class="char-style-override-6">Ellerim omuzlarındayken durdum. Jamie arkasına dönüp gülümseyerek ve durumu şakaya vurmaya çalışarak bana baktı.</span></p>
				<p class="paragraf para-style-override-8"><span class="char-style-override-6">“Kafana takma Sassenach; çok önemli değil. Duyabildiğim zamanlarda da güzel söyleyemiyordum zaten. Dougal da beni öldürmedi sonuçta.”</span></p>
				<p class="paragraf para-style-override-8"><span class="char-style-override-6">“Dougal mı? Sana saldıranın Dougal olduğunu mu düşünüyorsun?” Sesindeki kendinden eminlik beni şaşırtmıştı. Bu ölümcül saldırıyı gerçekleştirenin amcası Dougal olduğunu düşünmüştü ve kendi adamları saldırıyı tamamlamasına fırsat vermeden yanında bitince Dougal, Jamie’yi yaralı bulmuş gibi yapmıştı.</span></p>
				<p class="paragraf para-style-override-8"><span class="char-style-override-6">“Ah, evet.” O da şaşkın görünüyordu ama birden yüzü değişti.</span></p>
				<p class="paragraf para-style-override-8"><span class="char-style-override-6">“Ah, evet,” dedi bu kez daha yavaş bir şekilde. “Ne söylediğini biliyor musun? Yani, Dougal’ın ölürken söylediğini.” Ellerim hâlâ omuzlarındaydı. Ürperdiğini hissettim. Ürpertisi ellerime ve kollarıma yayıldı, ensemdeki tüyler diken diken oldu.</span></p>
				<p class="paragraf para-style-override-8"><span class="char-style-override-6">Görüntüyü aklımda canlandırınca, Culloden’daki o çatı katını görebiliyordum. Yığılmış mobilyalar, boğuşurken devrilen ve yuvarlanan eşyalar ve yerde, ayaklarımın dibinde boğazında kamasıyla delik açtığı Dougal’la dövüşen Jamie. Kanı akan Dougal’ın beti benzi solmuş, siyah gözlerini Jamie’ye odaklamış ve Galce bir şeyler söylüyor. Jamie’nin yüzü de, tıpkı Dougal’ın yüzü kadar beyaz, gözleri ölmekte olan adamın dudaklarına kilitlenmiş, son sözlerini okumaya çalışıyor.</span></p>
				<p class="paragraf para-style-override-8"><span class="char-style-override-6">“Ne söyledi?” Omuzlarında duran ellerimi sıktım. Başparmaklarımla saçlarının altındaki eski yarasını ararken başını çevirip bana baktı.</span></p>
				<p class="paragraf para-style-override-8"><span class="char-style-override-6">“Kız kardeşimin oğlu ol ya da olma, o gün tepedeyken seni öldürecektim. Çünkü en başından beri, ya senin ya da benim öleceğimi biliyordum.” Sakin ve kısık bir sesle konuşmuştu. Sözlerinin duygusuzluğu karşısında hissettiğim ürperti, bu kez benden ona geçti.</span></p>
				<p class="paragraf para-style-override-8"><span class="char-style-override-6">Çalışma odası sakindi. Mutfaktaki sesler, sanki geçmişin hayaletleri orada içip kahkahalar eşliğinde eskileri yad etmek için toplanmışlar gibi, fısıltıya dönüşmüştü. </span></p>
				<p class="paragraf para-style-override-8"><span class="char-style-override-6">“Yani söylemek istediğin buydu,” dedim usulca. “Yani Dougal’la barışı sağladığını söylediğinde.”</span></p>
				<p class="paragraf para-style-override-8"><span class="char-style-override-6">“Evet.” Sandalyesine yaslandı, ellerini uzatıp bileklerimi sıcacık sarmaladı. “Haklıydı. Ya o ya da bendim ve öyle ya da böyle, ben veya o ölecekti.”</span></p>
				<p class="paragraf para-style-override-8"><span class="char-style-override-6">İç çektim, içimdeki küçük bir suçluluk duygusu yok olup gitti. Jamie, Dougal’ı öldürdüğünde beni korumak için savaşıyordu ve ben ölümün sürekli kapımda nöbette olduğunu hissetmiştim. Ama Dougal haklıydı; aralarında çok sorun vardı ve son kavgaları Culloden Savaşı öncesinde olmasaydı da nasıl olsa başka bir zaman olacaktı.</span></p>
				<p class="paragraf para-style-override-8"><span class="char-style-override-6">Jamie bileklerimi sıktı, ellerimi bırakmadan önüne döndü.</span></p>
				<p class="paragraf para-style-override-8"><span class="char-style-override-6">“Geçmişe bir sünger çek Sassenach,” dedi sessizce. “Geçmiş geçti bitti, gelecek henüz gelmedi. Sen ve ben burada birlikteyiz.”</span></p>
			</div>
		</div>
	</body>
</html>