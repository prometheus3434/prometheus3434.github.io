<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-47.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-47.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-5-6"><span class="bold">44 MAHREM YERLER</span></p>
				<p class="paragraf"/>
				<p class="paragraf para-style-override-8"><span class="char-style-override-6">Jamie’yi salonda bırakıp merdivenlere doğru, oradan da Jocasta’nın odasına giden koridoru geçtim. Bir yandan da karşılaştığım tanıdıklarla ve dostlarla selamlaşıyordum. Canım sıkkındı ve aynı zamanda eğlenmek de istemiyordum. On altı yaşımdan beri bir penisi düşünerek bu kadar çok zaman geçirmemiştim.</span></p>
				<p class="paragraf para-style-override-8"><span class="char-style-override-6">Koridorda yalnız olduğumu fark edince yelpazemi açıp, üzerinde pastoral bir manzara içinde bir gölün resmedildiği küçük, yuvarlak aynaya dalgın gözlerle baktım. İşe yarasın diye değil, süs olarak tasarlanan aynada yüzümün ancak birkaç santimetresini görebildim. Tek gözüm ve sorgulayan bir ifadeyle bana bakıyordu.</span></p>
				<p class="paragraf para-style-override-8"><span class="char-style-override-6">Gayet güzel bir gözdü, kabul ediyordum. Etrafında çizgiler vardı, doğru ama şekli düzgündü. Uzun ve kıvrımlı kirpikler siyah gözbebeğiyle uyumluydu ve irisin altın beneğiyle tezat oluşturuyordu.</span></p>
				<p class="paragraf para-style-override-8"><span class="char-style-override-6">Ağzımı görebilmek için yelpazeyi biraz çektim. Dudaklarım kalındı ve hatta şu anda her zamankinden de daha dolgun görünüyorlardı. Sanki biri sert bir şekilde beni öpmüştü. Üstelik bundan da hoşlanmış gibi bir halleri vardı.</span></p>
				<p class="paragraf para-style-override-8"><span class="char-style-override-6">“Hmm!” dedim, yelpazeyi kapattım.</span></p>
				<p class="paragraf para-style-override-8"><span class="char-style-override-6">Artık sinirim yatıştığından, Jamie’nin Phillip Wylie hakkında haklı olabileceğini düşündüm. Olmayabilirdi de. Ama genç adamın esas gerekçelerinin dışında, büyükannesi olacak yaşta olayım ya da olmayayım, beni fiziksel olarak çekici bulduğuna dair karşı çıkılmaz kanıtlarım vardı. Bundan Jamie’ye bahsetmememin daha hayırlı olacağını düşündüm; Phillip Wylie çok can sıkıcı bir genç adamdı fakat sakin kafayla düşününce, çayırın orta yerinde bağırsaklarının çıkartılmasını da istemediğime karar verdim.</span></p>
				<p class="paragraf para-style-override-8"><span class="char-style-override-6">Olgunluk insanın bakış açısını çok değiştiriyordu. Etrafımı saran bu heyecanlı erkeklerin arasında beni en çok ilgilendiren, Duncan Innes’in mahrem yerleriydi. </span></p>
				<p class="paragraf para-style-override-8"><span class="char-style-override-6">Kısırlaştırma dışında fiziksel iktidarsızlığa yol açacak çok fazla travma türü yoktu. Bu çağda cerrahi çok ilkel olduğu için, müdahale eden doktorun iki testisi de aldığını düşünüyordum. Peki ama eğer gerçekten durum buysa, Duncan bunu söylemez miydi?</span></p>
				<p class="paragraf para-style-override-8"><span class="char-style-override-6">Söylemeyebilirdi. Duncan gerçekten çok utangaç ve ketum bir adamdı. Üstelik dünyanın en dışadönük insanı bile böyle bir talihsizliği en yakın arkadaşına bile anlatmaya çekinirdi. Böyle bir rahatsızlığı, hapishanenin dar alanlarında saklamayı başarmış olabilir miydi? Yine de oradayken birileri görmüş olmalıydı. Jocasta’nın kapısının dışındaki masaya parmaklarımı vurarak düşünmeye başladım.</span></p>
				<p class="paragraf para-style-override-8"><span class="char-style-override-6">Erkeklerin yıllarca yıkanmadan yaşamaları kesinlikle mümkündü; birkaç tane böyle adam görmüştüm. Öte yandan, Ardsmuir’deki mahkûmlar taş ocaklarında çalışmaya zorlanıyorlardı; böylelikle dışarıda çalıştıkları için su kaynaklarına kolayca erişebilirlerdi ve en azından mikropları uzak tutmak için düzenli banyo yapabilirlerdi. Üstelik bence soyunmadan da yıkanmak mümkündü.</span></p>
				<p class="paragraf para-style-override-8"><span class="char-style-override-6">Duncan’ın hâlâ az çok sağlam olduğundan şüpheleniyordum. İktidarsızlığının nedeninin psikolojik olması oldukça muhtemeldi; testislerinin zarar görmesi ya da ezilmesi erkeği durdurabilirdi. Kısa süre içinde yaşayacağı bir deneyim ise onu durumu konusunda aydınlatabilirdi.</span></p>
				<p class="paragraf para-style-override-8"><span class="char-style-override-6">Kapıyı çalmadan bir süre durdum. İnsanlara kötü haber verme konusunda deneyimlerim vardı ve deneyimin bana öğrettiği tek şey, ne söyleyeceğini önceden hazırlamanın ya da bu konuyu kafaya takmanın hiçbir şeye yaramadığıydı. Güzel konuşmak etki etmiyordu ve açık sözlülük anlayışlı olmanın önünde engel değildi.</span></p>
				<p class="paragraf para-style-override-8"><span class="char-style-override-6">Kapıyı sertçe çalıp Jocasta’nın davetiyle odaya girdim.</span></p>
				<p class="paragraf para-style-override-8"><span class="char-style-override-6">Rahip LeClerc içerideydi. Köşedeki küçük bir masaya oturmuştu, önünde ise bin bir çeşit yiyecek vardı. Masanın üzerinde iki şişe de şarap vardı -biri bitmişti. Odaya girdiğimde rahibin suratında oluşan gülümseme yüzüne yayılıp kulaklarında birleşti.</span></p>
				<p class="paragraf para-style-override-8"><span class="char-style-override-6">“Merhaba, hanımefendi!” dedi sevinçle, hindi budunu bana doğru sallayarak. “Selam, selam!”</span></p>
				<p class="paragraf para-style-override-8"><span class="char-style-override-6">‘Bonjour’ çok ağır kaçabilirdi, ben de reverans yaparak, “Merhaba!” dedim.</span></p>
				<p class="paragraf para-style-override-8"><span class="char-style-override-6">Rahibi odadan çıkarmanın bir yolu yoktu ve Phaedre giyinme odasında olduğu için Jocasta’yı götürebileceğim herhangi başka bir yer de yoktu. Sonra bir anda Rahip LeClerc’in İngilizcesinin yetersiz olduğunu hatırladım. Böylelikle Jocasta’yla baş başa konuşmama gerek kalmazdı.</span></p>
				<p class="paragraf para-style-override-8"><span class="char-style-override-6">Jocasta’nın dirseğine dokunup, pencere kenarına oturmamızı, onunla konuşmam gereken önemli bir konu olduğunu söyledim. Şaşırmıştı ama başını sallayıp teklifimi kabul etti, Rahip LeCLerc’den -ki kendisi hindinin inatçı kıkırdağıyla meşguldü- özür dileyip yanıma oturdu.</span></p>
				<p class="paragraf para-style-override-8"><span class="char-style-override-6">“Ne oldu kızım?” dedi, eteklerini düzeltti. “Sorun ne?”</span></p>
				<p class="paragraf para-style-override-8"><span class="char-style-override-6">Derin bir nefes aldım, “Duncan’la ilgili...” dedim.</span></p>
				<p class="paragraf para-style-override-8"><span class="char-style-override-6">Ben konuşmaya başladığımda Jocasta’nın yüzü şaşkınlıktan kireç gibi bembeyaz kesildi. Anlattıklarımı dinlerken, tavrında başka bir şey daha sezinledim. Sanki... rahatlamış gibiydi.</span></p>
				<p class="paragraf para-style-override-8"><span class="char-style-override-6">Dudaklarını büktü, görmeyen mavi gözlerinde her zamanki rahatsızlık veren ifade oluştu. Endişeli bir hali vardı ama kederli görünmüyordu. Yüzündeki şaşkın ifade yerini, daha önceden aklını kurcalayan bir durumun açıklamasını keşfetmiş birinin aydınlanmasına bırakmıştı. </span></p>
				<p class="paragraf para-style-override-8"><span class="char-style-override-6">Aklıma Duncan ve Jocasta’nın bir yıldan fazla bir süredir aynı çatı altında yaşadıkları ve evlenmek üzere birkaç ay önce nişanlandıkları geldi. Duncan’ın toplum içinde Jocasta’ya davranışları her zaman saygı dolu ve düşünceliydi. Ne var ki onu sahiplendiğini gösteren herhangi bir fiziksel harekette hiç bulunmamıştı. O çağlar için bu hiç normal bir davranış değildi; bazı erkekler karılarına olan duygularını daha fazla açığa vururlarken, bazıları öyle değildi. Belki de Duncan baş başa kaldıklarında da ona yakın davranmıyordu ve Jocasta bu hareketleri ondan hep bekliyordu.</span></p>
				<p class="paragraf para-style-override-8"><span class="char-style-override-6">Jocasta hâlâ çok güzeldi ve erkeklerin ona hayranlıkla bakmalarına çok alışkındı; görebilsin ya da göremesin, onu Andrew MacNeill’le, Ninian Bell Hamilton’la, Richard Caswell’le -ve hatta Farquard Campbell’la bile- cilveleşirken görmüştüm. Şaşırmış ve hatta Duncan’ın ona fiziksel bir ilgi göstermemiş olması moralini bile bozmuş olabilirdi.</span></p>
				<p class="paragraf para-style-override-8"><span class="char-style-override-6">Şimdi bunun nedenini biliyordu. Derin bir nefes alıp başını yavaşça iki yana salladı.</span></p>
				<p class="paragraf para-style-override-8"><span class="char-style-override-6">“Tanrım, zavallı adam,” dedi. “Böyle bir sorunu varmış ve bunu kabullenmiş. Sonra bir anda bu sorun yeniden su yüzüne çıkmış. Tanrım, neden geçmiş yakamızı bırakmıyor?” Gözlerini kırpıştırarak başını öne eğdi. Gözlerinin dolduğunu görünce hem şaşırdım, hem de bundan çok etkilendim.</span></p>
				<p class="paragraf para-style-override-8"><span class="char-style-override-6">Birden arkasında kocaman bir gölge belirdi. Başımı kaldırıp baktığımda Rahip LeClerc’in siyah giysileri içindeki şimşek yüklü bir bulut gibi tepemize çöktüğünü gördüm.</span></p>
				<p class="paragraf para-style-override-8"><span class="char-style-override-6">“Sorun mu var?” dedi Fransızca olarak. “Mösyö Duncan yaralanmış mı?”</span></p>
				<p class="paragraf para-style-override-8"><span class="char-style-override-6">Jocasta’nın Fransızcası </span><span class="italik char-style-override-6">“Comment allez-vous?</span><span class="Character-Style-1 char-style-override-7"><a class="footnote-link" href="#footnote-225-51" id="footnote-225-51-backlink">51</a></span><span class="italik char-style-override-6">”</span><span class="char-style-override-6"> cümlesinden ibaretti. Buna rağmen rahibin soruyu sorarkenki ses tonundan ve Duncan’ın ismini zikretmiş olmasından, ne demek istediğini anlamıştı.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">“Ona söyleme,” dedi Jocasta hızla. Elini dizime koydu.</span></p>
				<p class="paragraf para-style-override-8"><span class="char-style-override-6">“Hayır, hayır,” dedim. Parmaklarımla endişelenecek bir şey olmadığına dair bir hareket yaptım.</span></p>
				<p class="paragraf para-style-override-8"><span class="char-style-override-6">“Non, non,” dedim cevap olarak. “C’est rien.” Sorun yok.</span></p>
				<p class="paragraf para-style-override-8"><span class="char-style-override-6">Kaşlarını çatarak önce bana, sonra Jocasta’ya baktı.</span></p>
				<p class="paragraf para-style-override-8"><span class="char-style-override-6">“Evlendikten sonra yatağın paylaşılacağı ilk gece sorunu mu?” diye sordu Fransızca olarak. Bunu duyunca yüzümde bir dehşet ifadesi oluşmuştu. “</span><span class="italik char-style-override-6">Skrotum</span><span class="char-style-override-6">**’ dediğinizi duydum hanımefendi, hayvanlardan bahsetmediğinizi anladım.”</span></p>
				<p class="dip-not"><span class="dip-notlar" style="font-size:1em;">**(Fr.) Testis torbası. (ç.n.)</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Epey bir süre sonra, Rahip LeClerc’in İngilizce bilmese de Latince bildiğini hatırladım.</span></p>
				<p class="paragraf para-style-override-8"><span class="char-style-override-6">“Kahretsin,” diye söylendim kendi kendime. Jocasta da ‘Skrotum’ sözcüğünü duyunca bana baktı. Onu rahatlatmak için elini okşadım, bir yandan da aklımı toparlamaya çalışıyordum. Rahip LeClerc bize meraklı gözlerle bakıyordu. Kahverengi gözlerinde büyük bir nezaket de vardı.</span></p>
				<p class="paragraf para-style-override-8"><span class="char-style-override-6">“Korkarım genel olarak ne hakkında konuştuğumuzu anladı,” dedim Jocasta’dan özür dilercesine. “Sanırım anlatsam daha iyi olacak.”</span></p>
				<p class="paragraf para-style-override-8"><span class="char-style-override-6">Üst dişlerini alt dudağına geçirdi ama itiraz etmedi. Rahibe olan biteni elimden geldiğince kısa bir şekilde Fransızca olarak anlattım. Rahip kaşlarını kaldırdı, kemerine asılı duran tespihi çıkardı.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Oui, merde, Madame. Quelle tragédie</span><span class="Character-Style-1 char-style-override-7"><a class="footnote-link" href="#footnote-225-52" id="footnote-225-52-backlink">52</a></span><span class="char-style-override-6">.” İstavroz çıkardıktan sonra sakalındaki yağı koluna silip Jocasta’nın yanına oturdu.</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">“Lütfen ona sorar mısınız hanımefendi, bu konuda dileği nedir?” dedi. Sesi kibar da olsa bu bir emirdi.</span></p>
				<p class="paragraf para-style-override-8"><span class="char-style-override-6">“Dileği mi?”</span></p>
				<p class="paragraf para-style-override-8"><span class="char-style-override-6">“Bunu bildiği halde hâlâ Mösyö Duncan’la evlenmek istiyor mu? Çünkü Kutsal Ana Kilisesi’nin yasalarına göre, iktidarsızlık evliliğin önünde bir engeldi. Bunu bile bile evliliği kutsayamam. Üstelik…” dedikten sonra tereddüde düştü, dudaklarını bükerek Jocasta’ya baktı. “Üstelik evliliğin amacı, eğer Tanrı izin verirse, meyve veren bir birleşim olmasıdır. Bu durumda ise, Tanrı’nın böyle bir şeyi istemesi olanaksız. O yüzden, sizin de bildiğiniz üzere...” Hafifçe omzunu silkti.</span></p>
				<p class="paragraf para-style-override-8"><span class="char-style-override-6">Rahibe gözlerini kısarak bakan Jocasta için rahibin dediklerini çevirdim. Onu aydınlatınca, biraz olsun rahatlamıştı. Yüzünde bir MacKenzie bakışı vardı; bu karakteristik sakinlik, aklında dönüp dolaşan tilkilerin gerginliğini çok iyi gizliyordu.</span></p>
				<p class="paragraf para-style-override-8"><span class="char-style-override-6">Biraz keyfim kaçmıştı ve Duncan bunun nedeninin yalnızca yarısıydı. Bu durumun ortaya çıkmasının evliliğe engel teşkil edebileceği aklımın ucundan geçmemişti. Jamie sadece halasını korumak istemişti. Evlilik mükemmel bir cevap gibi görünmüştü; eğer işler bu noktada çıkmaza girerse, Duncan zor durumda kalırdı.</span></p>
				<p class="paragraf para-style-override-8"><span class="char-style-override-6">Jocasta derin bir iç çekti.</span></p>
				<p class="paragraf para-style-override-8"><span class="char-style-override-6">“Ona her şeye rağmen Duncan’la evlenmek istediğimi söyle,” dedi Jocasta.</span></p>
				<p class="paragraf para-style-override-8"><span class="char-style-override-6">Bunu, Jocasta’yı kaşlarını çatıp büyük bir dikkatle inceleyen Rahip LeClerc’e söyledim. Jocasta rahibin kendisini süzdüğünden habersiz, tek kaşını kaldırarak cevabı bekledi.</span></p>
				<p class="paragraf para-style-override-8"><span class="char-style-override-6">Rahip boğazını temizledi, benimle konuştuğu halde gözlerini Jocasta’dan ayırmadı.</span></p>
				<p class="paragraf para-style-override-8"><span class="char-style-override-6">“Lütfen ona şunu söyleyin hanımefendi. Üreme, kilisenin temel yasası da olsa, tek düşünülmesi gereken konu bu değil. Evlilikte -bir erkeğin ve bir kadının gerçek evliliğinde- bu... etin birleşmesi, kendi içinde çok önemlidir. Ayin, iki vücut bir olsun, der ve bunun bir nedeni vardır. Aynı yatağı paylaşan iki kişi arasında birçok şey olur. Evlilik yalnızca bundan ibaret değildir ama bu olmazsa olmazdır.”</span></p>
				<p class="paragraf para-style-override-8"><span class="char-style-override-6">Rahip LeClerc büyük bir ciddiyetle konuşuyordu. Ben oldukça şaşkın görünmüş olmalıyım ki bakışlarını bana çevirip hafifçe gülümsedi.</span></p>
				<p class="paragraf para-style-override-8"><span class="char-style-override-6">“Ben hep rahip değildim hanımefendi,” dedi. “Bir kez evlendim. Bunun ne demek olduğunu da hayatının sonuna kadar... bedensel zevki bir kenara itmenin de ne demek olduğunu biliyorum.” Tespihinin tahta boncukları birbirlerine çarpıyordu.</span></p>
				<p class="paragraf para-style-override-8"><span class="char-style-override-6">Başımı sallayıp derin bir nefes alarak söylediklerini Jocasta’ya harfiyen tercüme ettim. Jocasta beni dinledi ama düşünmekle zaman kaybetmedi; kararını vermişti.</span></p>
				<p class="paragraf para-style-override-8"><span class="char-style-override-6">“Nasihati için ona teşekkür ettiğimi söyle,” dedi. “Ben de daha önceden birden fazla kez evlendim. Onun yardımıyla bir kez daha evleneceğim. Bugün.”</span></p>
				<p class="paragraf para-style-override-8"><span class="char-style-override-6">Sözlerini tercüme ettim ama rahip zaten Jocasta’nın ne dediğini tavrından ve ses tonundan tahmin etmişti. Başını salladı.</span></p>
				<p class="paragraf para-style-override-8"><span class="char-style-override-6">“Pekâlâ, hanımefendi,” dedi ve cesaret vermek için uzanıp elini nazikçe sıktı. </span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-51-backlink" id="footnote-225-51">51</a>	<span class="dip-notlar" style="font-size:1em;">(Fr.) Nasılsınız? (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-52-backlink" id="footnote-225-52">52</a>	<span class="dip-notlar" style="font-size:1em;">(Fr.) Evet, kahretsin, hanımefendi. Ne trajedi ama. (ç.n.)</span></p>
					</div>
				</div>
			</div>
		</div>
	</body>
</html>