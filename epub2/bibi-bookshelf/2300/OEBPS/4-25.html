<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-25.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-25.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-2-7"><span class="bold">25 UYKU MELEĞİ</span></p>
				<p class="paragraf"/>
				<p class="paragraf para-style-override-8"><span class="char-style-override-6">Geç olduğundan, sessiz bir onayla seviştik. İkimiz de birbirimizin etine sığınmak ve güvenmek istiyorduk. Yatak odamızda yalnızdık. Avludaki sesleri duymamak için panjurları sıkı sıkıya kapamıştık. Zavallı Roger yoğun istek üzerine hâlâ şarkı söylüyordu. Günün aciliyetlerinden ve yorgunluklarından en azından kısa bir süreliğine kurtulabilmiştik.</span></p>
				<p class="paragraf para-style-override-8"><span class="char-style-override-6">Arkamdan yanaşıp beni sıkıca kavradı. Yüzünü tıpkı bir tılsım gibi saçlarımın arasına gömdü.</span></p>
				<p class="paragraf para-style-override-8"><span class="char-style-override-6">“Her şey yolunda gidecek,” dedim usulca. Islak saçlarını okşadım, parmaklarımı boynuyla omuzlarının buluştuğu noktaya değdirdim. Kasları taş kadar sertleşmişti.</span></p>
				<p class="paragraf para-style-override-8"><span class="char-style-override-6">“Evet, biliyorum.” Bir süre hareket etmeden kendini bana bıraktı. Boynunda atan nabzı ve omuzları yavaş yavaş sakinledi. Vücuduma bıraktığı vücudu gittikçe ağırlaştı. Altında nefes aldığımı, hareket ettiğimi hissetti.</span></p>
				<p class="paragraf para-style-override-8"><span class="char-style-override-6">Midesi gürültülü bir şekilde guruldadı. İkimiz de güldük.</span></p>
				<p class="paragraf para-style-override-8"><span class="char-style-override-6">“Yemek yemeye zaman yok mu?” diye sordum.</span></p>
				<p class="paragraf para-style-override-8"><span class="char-style-override-6">“Öncesinde yiyemedim,” diye cevapladı. “Sonra mideme kramplar giriyordu. Sonrasında da zaman yoktu. Sanırım burada yiyecek bir şeyler yok?”</span></p>
				<p class="paragraf para-style-override-8"><span class="char-style-override-6">“Hayır,” dedim kederli bir biçimde. “Birkaç elmam vardı ama Chisholmler aldı. Üzgünüm, senin için bir şeyler getirmeyi akıl etmem gerekirdi.” Öncesinde -savaş, çatışma ya da herhangi stresli bir durum öncesinde- pek yemek yemediğini biliyordum. Ama herkes ‘biraz konuşalım mı efendim?’ diyip durduğu için sonrasında yemek yemeye fırsat bulamayacağını düşünmemiştim.</span></p>
				<p class="paragraf para-style-override-8"><span class="char-style-override-6">“Düşünecek çok fazla şeyin vardı Sassenach,” diye cevapladı soğuk bir şekilde. “Dert etme; kahvaltıya kadar idare ederim.”</span></p>
				<p class="paragraf para-style-override-8"><span class="char-style-override-6">“Emin misin?” Bir ayağımı yataktan çıkartıp kalkmaya yeltendim. “Bir sürü yemek kaldı; eğer aşağı inmek istemezsen ben gider- ”</span></p>
				<p class="paragraf para-style-override-8"><span class="char-style-override-6">Kolumdan tutarak beni durdurdu. Sonra beni yorganın altına geri çekti, vücudunun kıvrımlarına sokup kaşık pozisyonunu aldı. Uzaklaşmamam için koluyla sarmaladı.</span></p>
				<p class="paragraf para-style-override-8"><span class="char-style-override-6">“Hayır,” dedi kesin bir sesle. “Uzun bir süre boyunca yatakta geçirdiğim son gece olabilir. Yani seninle geçireceğim.”</span></p>
				<p class="paragraf para-style-override-8"><span class="char-style-override-6">“Pekâlâ.” Söylediklerini yapıp çenesinin altına sokuldum, kendimi serbest bıraktım. Kalmaktan çok mutluydum. Anlamıştım; acil bir durum olup da biri bizi rahatsız etmediği sürece, ikimizden birinin aşağı inmesi insanları telaşa sürükleyecekti. Gelip sorular soracak, tavsiyeler verecek ya da bir şeyler isteyeceklerdi... burada kalıp, birbirimize huzur içinde sokulmamız en iyisiydi.</span></p>
				<p class="paragraf para-style-override-8"><span class="char-style-override-6">Yaktığım mumun ışığı sönmek üzereydi. Kalkıp ateşe biraz daha odun eklemeyi düşünsem de vazgeçtim. Sönene kadar yansın dedim; nasıl olsa gün ağarmadan gitmiş olabilirdik. </span></p>
				<p class="paragraf para-style-override-8"><span class="char-style-override-6">Yorgunluğuma ve yolculuğun çetin doğasına rağmen oldukça hevesliydim. Yeninin cazibesinin ve macera olasılığının dışında, çamaşır, yemek ve kadın çekişmelerinden kurtulma rahatlığı da hoşuma gidiyordu. Yine de Jamie haklıydı; bu gece yalnız kalabileceğimiz ve biraz rahat edebileceğimiz son gecemiz olabilirdi.</span></p>
				<p class="paragraf para-style-override-8"><span class="char-style-override-6">Tüy yatağın yumuşak kucağının tadını çıkararak gerindim. Temiz ve düzgün çarşaflar biberiye ve mürver çiçeği kokuyordu. Yeterince nevresim almış mıydım?</span></p>
				<p class="paragraf para-style-override-8"><span class="char-style-override-6">Roger’ın sesi panjurların arasından duyuluyordu. Hâlâ güçlü çıkıyordu ama artık yorgunluktan çatlamaya başlamıştı.</span></p>
				<p class="paragraf para-style-override-8"><span class="char-style-override-6">“Ardıçkuşu yatağına dönse iyi olacak,” dedi Jamie duruma itiraz edercesine, “tabii eğer karısına düzgün veda etmek istiyorsa.”</span></p>
				<p class="paragraf para-style-override-8"><span class="char-style-override-6">“Tanrım, Bree ve Jemmy saatler önce yataklarına döndüler!” dedim.</span></p>
				<p class="paragraf para-style-override-8"><span class="char-style-override-6">“Bebek belki ama kız hâlâ orada. Biraz önce sesini duydum.”</span></p>
				<p class="paragraf para-style-override-8"><span class="char-style-override-6">“Öyle mi?” Durup kulak kabarttım ama Roger şarkısını bitirdiğinde kopan boğuk alkış seslerinden başka bir şey duyamadım. “Bu adamlar sabahleyin çok yorgun olacaklar. Akşamdan kalma olacaklarını söylememe bile gerek yok.”</span></p>
				<p class="paragraf para-style-override-8"><span class="char-style-override-6">“At binebildikleri sürece ara sıra inip otlara kusmaları umurumda değil,” dedi Jamie.</span></p>
				<p class="paragraf para-style-override-8"><span class="char-style-override-6">Sıcak yorganın içine iyice kıvrılıp omuzlarımı örttüm. Roger’ın sesinin boğuk çınlamalarını, kahkahalarını duyabiliyordum ama artık şarkı söylemeyi kesinlikle reddediyordu. Avludaki sesler ufak ufak azalmaya başlasa da bira fıçıları açılıp son damlalarına kadar tüketildikçe kulağıma tıkırtılar gelmeye devam ediyordu. Sonra birinin fıçıyı yere düşürmesiyle bir gümbürtü koptu.</span></p>
				<p class="paragraf para-style-override-8"><span class="char-style-override-6">Evin içinde de sesler vardı; uyanan bir bebeğin ani ciyaklamaları, mutfaktan gelen ayak sesleri, erkeklerin rahatsız ettiği bebeklerin ağlamaları, sabrı tükenen bir kadının önce yükselen, sonra sakinleşen sesi.</span></p>
				<p class="paragraf para-style-override-8"><span class="char-style-override-6">Boynum ve omuzlarım ağrıyordu. Ayaklarım, kucağımda Jemmy’yle viski pınarına yaptığım uzun yolculuk yüzünden acıyordu. Buna rağmen rahatsızlık derecesinde ayıktım ve panjurlara rağmen dış dünyadan gelen sesleri yok sayamıyordum.</span></p>
				<p class="paragraf para-style-override-8"><span class="char-style-override-6">“Bugün yaptığın her şeyi hatırlıyor musun?” Bu bazı geceler oynadığımız küçük bir oyundu. İkimiz de gün boyunca, sabah uyanıp akşam yatıncaya dek yaptığımız, gördüğümüz ya da yediğimiz her şeyi en ufak ayrıntısına kadar hatırlamaya çalışırdık. Günlük tutar gibi hatırlamaya çalışmak, aklı günün yorgunluğundan arındırmada etkili bir yöntemdi ve birbirimizin deneyimlerini duymak bizim için büyük bir eğlenceydi. Heyecanlı olsun ya da olmasın, Jamie’nin günlük işlerini duymayı seviyordum. Ama o bu gece havasında değildi.</span></p>
				<p class="paragraf para-style-override-8"><span class="char-style-override-6">“Odanın kapısını kapatmadan önce yaptığım hiçbir şeyi hatırlayamıyorum,” dedi kalçamı samimi bir şekilde sıkarak. “Gerçi bundan sonra belki bir iki ayrıntı hatırlayabilirim.”</span></p>
				<p class="paragraf para-style-override-8"><span class="char-style-override-6">“Benim de hafızamda henüz çok taze,” dedim. Ayak parmaklarımı sıkıp ayaklarının ucunu okşadım.</span></p>
				<p class="paragraf para-style-override-8"><span class="char-style-override-6">Bir an konuşmayı bir yana bırakıp yavaş yavaş uykuya teslim olmaya başladık. Aşağıdaki sesler kesilmiş, yerini türlü horlamalara bırakmıştı. Ya da ben en azından denedim. Saat geçti ve vücudum kesinlikle çok yorgun olduğu için aklım uyanık kalıp âlem yapmaya kararlıydı. Gözlerimi kapar kapamaz, göz kapaklarımın arından günden kesitler canlanıyordu. Bayan Bug ve süpürgesi, Gerhard Müller’in çamurlu çizmeleri, meyvesiz üzüm yığınları, lahana turşusu beyazlamış düğümleri, Jemmy’nin minnacık pembe poposunun yuvarlak lopları, cinnet halinde koşuşan onlarca küçük Chisholm... Sonunda çözümü kaçak aklımda yolculuk hazırlıkları için liste yapmakta buldum.</span></p>
				<p class="paragraf para-style-override-8"><span class="char-style-override-6">Bunun da bir yardımı olmamış, dakikalar içinde kendimi bastırılmış bir telaşla ameliyat odamın yıkımını hayal ederken bulmuştum. Brianna, Marsali ya da çocuklar korkunç bir salgının pençesine düşeceklerdi; Bayan Bug ise Tepe’nin bir tarafından diğer tarafına kadar bütün insanları isyana ve kan dökmeye kışkırtacaktı.</span></p>
				<p class="paragraf para-style-override-8"><span class="char-style-override-6">Jamie’ye bakarak yan döndüm. Jamie her zamanki gibi sırt üstü yatmış, kollarını tıpkı bir mezar figürü gibi karnının üzerinde toplamıştı. Şöminenin sönmekte olan ateşinde yüzü saf ve sert görünüyordu. Uyku için yaratılmış gibiydi. Gözleri kapalıydı ama yüzü hafiften asıktı. Ara sıra dudaklarını sanki kendi içinde kavga ediyor gibi sıkıyordu.</span></p>
				<p class="paragraf para-style-override-8"><span class="char-style-override-6">“Öyle gürültülü düşünüyorsun ki seni buradan duyabiliyorum,” dedim, sohbet eder gibi bir tonla. “Yoksa yalnızca koyun mu sayıyorsun?”</span></p>
				<p class="paragraf para-style-override-8"><span class="char-style-override-6">Gözleri birden açıldı, bana doğru dönüp kederli bir şekilde güldü. </span></p>
				<p class="paragraf para-style-override-8"><span class="char-style-override-6">“Domuz sayıyordum,” dedi. “Ama benimle alay edercesine, uzakta bir o yana bir bu yana zıplayan o beyaz yaratığın görüntüsü gözümden gitmiyor.”</span></p>
				<p class="paragraf para-style-override-8"><span class="char-style-override-6">Onunla birlikte ben de gülüp ona doğru döndüm. Alnımı omzuna dayayıp derin bir iç çektim.</span></p>
				<p class="paragraf para-style-override-8"><span class="char-style-override-6">“Gerçekten uyumamız lazım Jamie. Çok yorgunum ve kemiklerim sanki eriyormuş gibiler. Sen benden de uzun süredir uyanıksın.”</span></p>
				<p class="paragraf para-style-override-8"><span class="char-style-override-6">“Mmm.” Koluyla beni sarmalayıp omzunun kıvrımına doğru çekti.</span></p>
				<p class="paragraf para-style-override-8"><span class="char-style-override-6">“O haç, evi alevler içinde bırakmayacak, değil mi?” diye sordum bir süre sonra. Endişelenecek başka bir şey bulmuştum.</span></p>
				<p class="paragraf para-style-override-8"><span class="char-style-override-6">“Hayır.” Sesi çok uyuşuktu. “Yana yana çoktan söndü bile.”</span></p>
				<p class="paragraf para-style-override-8"><span class="char-style-override-6">Şöminedeki ateş kızıl korlara dönmüştü. Aklımdaki her şeyden uzaklaşabilmek için birkaç dakika bu manzarayı izledim.</span></p>
				<p class="paragraf para-style-override-8"><span class="char-style-override-6">“Ben ve Frank evlendiğimizde,” dedim, “bir rahibe akıl danışmaya gittik. Bize evlilik yaşamımıza her gece yatakta tespih duası ederek başlamamızı öğütledi. Frank bunun uykuya dalmaya yardımcı bir dua mı, yoksa yalnızca Kilise onaylı bir doğum kontrol yöntemi mi olduğundan emin olmadığını söyledi.”</span></p>
				<p class="paragraf para-style-override-8"><span class="char-style-override-6">Jamie’nin göğsü sessiz bir kahkahayla titredi.</span></p>
				<p class="paragraf para-style-override-8"><span class="char-style-override-6">“Eğer istersen deneyebiliriz Sassenach,” dedi. “Gerçi Selam Sana Meryem Duası’nın hesabını tutman gerekecek; sol elimin üzerinde yatıyorsun ve parmaklarım uyuştu.” </span></p>
				<p class="paragraf para-style-override-8"><span class="char-style-override-6">Elini kalçalarımın altından çekebilsin diye hafifçe kalktım.</span></p>
				<p class="paragraf para-style-override-8"><span class="char-style-override-6">“O olmaz bence,” dedim. “Yatağa giderken okunan bir dua biliyor musun hiç?”</span></p>
				<p class="paragraf para-style-override-8"><span class="char-style-override-6">“Bir sürü biliyorum,” dedi. Elini yukarı kaldırıp kan dolaşımını hızlandırmak için parmaklarını esnetti. Odanın loşluğunda bu yavaş hareket bana kayaların altından alabalık yakalayışını hatırlattı. “Biraz düşüneyim.”</span></p>
				<p class="paragraf para-style-override-8"><span class="char-style-override-6">Genleşen tahtaların çıtırtıları dışında ev sessizliğe bürünmüştü. Dışarıdan bir tartışma sesi duyduğumu sandım ama rüzgârda kırılan ağaç dallarından başka bir şey değildi.</span></p>
				<p class="paragraf para-style-override-8"><span class="char-style-override-6">“Bir tanesini söyleyeyim,” dedi Jamie sonunda. “Zar zor hatırlıyorum. Babam ölmeden kısa bir süre önce öğretmişti. Belki bir gün işime yarar diye düşünmüştü.”</span></p>
				<p class="paragraf para-style-override-8"><span class="char-style-override-6">Rahatça yerleşti, başını eğip çenesini omzuma dayadı, kısık ve sıcak bir sesle kulağıma fısıldamaya başladı.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Tanrım, üzerimdeki ayı bana bağışla,</span></p>
				<p class="paragraf para-style-override-8"><span class="italik char-style-override-6">Tanrım, altımdaki toprağı bana bağışla,</span></p>
				<p class="paragraf para-style-override-8"><span class="italik char-style-override-6">Tanrım, karımı ve çocuğumu bana bağışla.</span></p>
				<p class="paragraf para-style-override-8"><span class="italik char-style-override-6">Tanrım, onları seven beni de bağışla;</span></p>
				<p class="paragraf para-style-override-8"><span class="italik char-style-override-6">Karımı ve çocuğumu bana bağışla,</span></p>
				<p class="paragraf para-style-override-8"><span class="italik char-style-override-6">Tanrım, onları seven beni de bağışla.</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Kendinden emin bir şekilde başlamış, ara sıra sözcüklerde tereddüt etmiş ama konuştukça bu tereddüt kaybolup gitmişti. Artık yumuşak ve emin bir tonda konuşuyordu. Eli belimde dursa da artık benimle konuşmuyordu.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Tanrım, gözümün değdiğini koru,</span></p>
				<p class="paragraf para-style-override-8"><span class="italik char-style-override-6">Tanrım, umudumu koru,</span></p>
				<p class="paragraf para-style-override-8"><span class="italik char-style-override-6">Tanrım, aklımı ve niyetimi koru,</span></p>
				<p class="paragraf para-style-override-8"><span class="italik char-style-override-6">Tanrım, onları koru, hayat veren Tanrı.</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Kalçalarımda gezinen elini saçlarıma dokunmak için yukarı kaldırdı.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Hayat arkadaşımı bana bağışla,</span></p>
				<p class="paragraf para-style-override-8"><span class="italik char-style-override-6">Ellerimi bana bağışla,</span></p>
				<p class="paragraf para-style-override-8"><span class="italik char-style-override-6">Tanrım, korunma kalkanımı bana bağışla,</span></p>
				<p class="paragraf para-style-override-8"><span class="italik char-style-override-6">Uyku meleğimi bana bağışla.</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Çenemin altına koyduğu elini hiç hareket ettirmiyordu. Elini avuçlarıma alıp derin bir iç çektim.</span></p>
				<p class="paragraf para-style-override-8"><span class="char-style-override-6">“Ah, bunu beğendim. Özellikle de ‘uyku meleği’ kısmını. Bree küçükken, onu yatağa bir melek duasıyla götürürdük; ‘Mikail sağımda, Cebrail solumda, Azrail arkamda, İsrafil önümde ve Tanrı başımın üstünde olsun.’ ”</span></p>
				<p class="paragraf para-style-override-8"><span class="char-style-override-6">Jamie cevap vermedi, cevap olarak parmaklarımı sıkmakla yetindi. Şöminedeki kor </span><span class="italik char-style-override-6">paf</span><span class="char-style-override-6"> diye bir sesle yana düştü, kıvılcımlar odanın loşluğunda bir süre uçuştular.</span></p>
				<p class="paragraf para-style-override-8"><span class="char-style-override-6">Bir süre sonra Jamie’nin yataktan çıktığını fark edip kendime geldim.</span></p>
				<p class="paragraf para-style-override-8"><span class="char-style-override-6">“Ne-?” dedim uykulu bir biçimde.</span></p>
				<p class="paragraf para-style-override-8"><span class="char-style-override-6">“Bir şey yok,” diye fısıldadı. “Yazmam gereken ufak bir not var. Uyu, </span><span class="italik char-style-override-6">a nighean donn</span><span class="char-style-override-6">. Yanında uyanacağım.”</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Fraser Tepesi, 1 Aralık 1770</span></p>
				<p class="paragraf para-style-override-8"><span class="italik char-style-override-6">James Fraser, Lord John Grey’in emrinde</span></p>
				<p class="paragraf para-style-override-8"><span class="italik char-style-override-6">Josiah Dağı Arazisi</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Lordum, </span></p>
				<p class="paragraf para-style-override-8"><span class="italik char-style-override-6">Kurumunuz ve ikamet edenleriyle her şeyin yolunda gitmesi umutlarıyla size yazıyorum; oğlunuza özellikle selamlarımı yolluyorum.</span></p>
				<p class="paragraf para-style-override-8"><span class="italik char-style-override-6">Benim River Run’daki evimde de her şey yolunda -haberdar edildiğim kadarıyla. Size bahsettiğim, kızım ve halam için planlanan düğünlerine beklenmedik bir biçimde müdahale edildi (özellikle Bay Randal Lillywhite tarafından. Adını bir gün öğrenmeniz ihtimaline karşı yazıyorum) ama torunum neyse ki vaftiz edildi ve halamın düğünü bir sonraki mevsime ertelendiyse de kızımın Bay MacKenzie ile hayatını birleştirmesi, Presbiteryen olmasına rağmen değerli bir centilmen olan Papaz Bay Caldwell’in nezaketiyle kutlandı.</span></p>
				<p class="paragraf para-style-override-8"><span class="italik char-style-override-6">Küçük Jeremiah Alexander Ian Fraser MacKenzie (‘Ian’ ismi elbette ki İskoç dilindeki ‘John’ın karşılığıdır -kızımın hem kuzenine, hem de arkadaşına minnettar oluşu nedeniyle konuldu) hem vaftiz törenini, hem de eve dönüş yolculuğunu sağ salim sonlandırdı. Kızım, adaşınızın ağzında yalnızca dört dişi olduğunu size iletmemi rica etti. Bu onu, parmaklarını bilmeden habis pençesine teslim eden dikkatsiz ruhlar için aşırı tehlikeli bir hale getiriyor. Çocuk adeta bir timsah gibi ısırıyor.</span></p>
				<p class="paragraf para-style-override-8"><span class="italik char-style-override-6">Buradaki nüfusumuz son zamanlarda, size son yazdığımdan beri yirmi ailenin de eklenmesiyle, memnun edici bir artış göstermektedir. Tanrı yazın gösterdiğimiz çabaları mısır ve saman bolluğuyla ve bunları tüketecek hayvan bereketiyle kutsadı. Ormanımdaki hâlihazırda kaçak olarak dolaşan domuz sayısının kırktan az olmadığını tahmin ediyorum. İki ineğim yavruladı ve bir de yeni at aldım. Bu hayvanın kişiliği oldukça şüpheli, ancak koşarken rüzgârı öyle değil.</span></p>
				<p class="paragraf para-style-override-8"><span class="italik char-style-override-6">Bunlar iyi haberlerim.</span></p>
				<p class="paragraf para-style-override-8"><span class="italik char-style-override-6">Kötü haberlerime gelince. Milis albayı seçildim, ayın ortasına kadar, Vali’nin hizmetinde elimden geldiği kadar çok sayıda adam toplamam emredildi. Bu hizmet yerel çatışmaları bastırmada yardım olarak kullanılacak.</span></p>
				<p class="paragraf para-style-override-8"><span class="italik char-style-override-6">Kuzey Carolina ziyaretiniz sırasında, kendilerini ‘Düzenleyiciler’ olarak adlandıran bir grup adamı duymuşsunuzdur -ya da meşgul olduğunuz için duymamış da olabilirsiniz (karım sağlığınızın iyi olduğunu duyduğuna çok sevindi, bu mektupla, baş ağrılarından hâlâ muzdarip olmanız ihtimaline karşı, size içinde kullanım talimatlarıyla birlikte birkaç ilaç yolluyor).</span></p>
				<p class="paragraf para-style-override-8"><span class="italik char-style-override-6">Bu Düzenleyiciler üç beş çapulcudan ibaretler, Boston’da, Başkan Richardson’ın kuklasını astığını duyduğumuz İsyancılar’dan bile daha laçkalar. Şikâyetlerinde haklılık payı olmadığını söylemiyorum, ancak bunu ifade biçimleri Kraliyet’in düzelmesini sağlayamaz -hatta iki tarafta da daha fazla taşkınlığa neden olur ve bu durumda yaralanmalar kaçınılmazdır.</span></p>
				<p class="paragraf para-style-override-8"><span class="italik char-style-override-6">24 Eylülde Hillsborough’ta şiddet içeren olaylar baş gösterdi ve bu olaylar sırasında birçok mülke kasten zarar verildi, Kraliyet’in resmi çalışanlarına şiddet uygulandı -bazısı adilane, bazısı değildi. Bir hakim ağır yaralandı; Düzenleyicilerin birçoğu tutuklandı. O zamandan beri söylentiden biraz daha fazlasını duyduk; kışın gelişiyle tedirginlik azalsa da evlerin ve meyhanelerin ocaklarında için için yanmaya devam ediyor. Baharın gelişiyle bir kez açığa çıktı mı, mühürlenmiş bir evden dışarıya çıkan pis kokular gibi her yere yayılacak.</span></p>
				<p class="paragraf para-style-override-8"><span class="italik char-style-override-6">Tryon becerikli bir adam ama çiftçi değil. Eğer olsaydı, kışın savaş çıkarmayı aklından dahi geçirmezdi. Yine de bunun gücünü göstermeyi umuyor olabilir -şu anda savaşa gerek olmadığından emin- böylelikle kabadayıların gözünü korkutup savaşı bertaraf edebilir. O bir asker. </span></p>
				<p class="paragraf para-style-override-8"><span class="italik char-style-override-6">Bu tür düşünceler beni mektup yazmaya itti. Bu girişimimin kötü sonuçlanmayacağını düşünüyorum. Siz de tıpkı benim gibi askersiniz. Kötülüğün öngörülemez olduğunu ve önemsiz başlangıçların ne denli büyük bir felaket getireceğini bilirsiniz.</span></p>
				<p class="paragraf para-style-override-8"><span class="italik char-style-override-6">Kimse kendi sonunu bilemez. Bu nedenle, ailemin huzuru için elimden geldiğince hazırlık yaptım.</span></p>
				<p class="paragraf para-style-override-8"><span class="italik char-style-override-6">Onları tanımadığınız için size isimlerini sıralayacağım: sevgili karım Claire Fraser, kızım Brianna ve kocası Roger MacKenzie, çocukları Jeremiah MacKenzie. Kızım Marsali ve kocası Fergus Fraser (evlat edindiğim oğlum) -şimdi iki oğulları var ve isimleri Germain ile Joan. Bebek Joan ismini Marsali’nin kız kardeşi Joan MacKenzie’den alıyor, halen İskoçya’da ikamet etmekte. Bu durumun evvelini size anlatacak zamanım yok ama bu genç kadını kızım gibi korumak için geçerli nedenlerim var. Kendimi onun ve annesi Laoghaire MacKenzie’nin huzurundan da sorumlu tutuyorum.</span></p>
				<p class="paragraf para-style-override-8"><span class="italik char-style-override-6">Uzun dostluğumuza, karıma ve kızıma göstermiş olduğunuz ilgiye güvenerek, eğer bu girişimim talihsizlikle sonlanırsa, onların güvenliği için elinizden geleni yapmanızı rica ediyorum.</span></p>
				<p class="paragraf para-style-override-8"><span class="italik char-style-override-6">Yarın şafak sökerken yola çıkıyorum, az zamanım var.</span></p>
				<p class="paragraf para-style-override-8"><span class="italik char-style-override-6"> </span></p>
				<p class="paragraf para-style-override-8"><span class="italik char-style-override-6">Sadık ve itaatkâr kulunuz,</span></p>
				<p class="paragraf para-style-override-8"><span class="italik char-style-override-6">James Alexander Malcolm MacKenzie Fraser</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Not: Stephen Bonnet hakkındaki isteğime verdiğiniz cevap için teşekkürlerimi sunarım. İyi niyetli tavsiyeniz karşısında duyduğum minnettarlığı bilmenizi isterim. </span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Not: Vasiyetimin kopyaları, buradaki ve İskoçya’daki mallarıma ve işlerime ilişkin evraklar, Cross Creek yakınlarındaki Greenoaks’ta yaşayan Farquard Campbell’dadır.</span></p>
			</div>
		</div>
	</body>
</html>