<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-9.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-9.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-9"><span class="bold">9 NİFAK TOHUMU</span></p>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">Farquard Campbell’ın adamlarından birinin burnuna baktım, aklımın yarısı burun deliğini tıkayan nazal polipte, diğer yarısı da Vali Tyron’daydı. Polipe daha merhametli davrandım ve sıcak demirle dağlamayı planladım.</span></p>
				<p class="paragraf para-style-override-8"><span class="apple-style-span char-style-override-6">Neşterimi sterilize edip en küçük dağlama demirini sıcak kömürlerin üstüne koyarken, bunun hiç adil olmadığını düşündüm. </span></p>
				<p class="paragraf para-style-override-8"><span class="apple-style-span char-style-override-6">Bu başlangıç mıydı? Yoksa onlardan biri miydi? 1770’lerin sonuydu; beş yıl sonra on üç koloni de savaşın ortasında olacaktı. Ama her koloni bu noktaya farklı yollardan gelecekti. Uzun zaman Boston’da yaşamıştım ve Bree’nin derslerinden, sürecin Massachusetts için nasıl ilerlediğini -ya da ilerleyeceğini- biliyordum. Vergi matrahı, Boston katliamı, Harbor, Hancock, Adams, Çay Partisi, hepsi. Ama Kuzey Carolina? Nasıl olmuştu, nasıl olacaktı?</span></p>
				<p class="paragraf para-style-override-8"><span class="apple-style-span char-style-override-6">Olaylar şu anda cereyan ediyor olabilirdi. Doğu kıyılarındaki çiftçilerle batıdaki topraklarda hak iddia edenlerin arasındaki nifak tohumları yıllardır içten içe serpilmekteydi. Düzenleyiciler genelde ikinci sınıfa dahildi; ilk sınıf ise Tryon’ın tarafında -Kraliyetin tarafında yer alıyordu.</span></p>
				<p class="paragraf para-style-override-8"><span class="apple-style-span char-style-override-6">“Şimdi iyi misin?” Esir güçlensin diye bir yudum viski vermiştim. Cesaret vermek için gülümsedim, adam başını salladı. Kuşkulu ama uysal görünüyordu.</span></p>
				<p class="paragraf para-style-override-8"><span class="apple-style-span char-style-override-6">Düzenleyicileri hiç duymamıştım ama işte buradaydılar ve ben şimdiye kadar tarih kitaplarının yazmadığı birçok olaya şahit olmuştum. Devrimin tohumları gözlerimin önünde mi atılıyordu?</span></p>
				<p class="paragraf para-style-override-8"><span class="apple-style-span char-style-override-6">Kendi kendime mırıldanarak sol elime keten bir mendil bağladım, esirin çenesini sıkıca kavradım, neşteri burun deliğine sokup bıçak marifetiyle polipi kestim. Birden, boşalıp elimdeki mendile sızan kanın sıcaklığını hissettim. Yine de çok acı çekmediği belli oluyordu. Adam şaşkın ama rahat görünüyordu.</span></p>
				<p class="paragraf para-style-override-8"><span class="apple-style-span char-style-override-6">Dağlanmış demir küçük bir kürek şeklindeydi. İnce sopanın bir ucu yassı ve kare biçimde bir metaldi, diğer ucu ise tahtadan yapılmış tutma yeriydi. Yassı uç ateşte yanıyor, köşeler kırmızıya dönüyordu. Kanı durdurmak için bezi adamın burnuna sıkıca bastırıp çektim. Kan yeniden sıçramadan hemen sıcak demiri burnunun septumuna bastırırken, tek umduğum şey, doğru noktayı tutturabilmekti.</span></p>
				<p class="paragraf para-style-override-8"><span class="apple-style-span char-style-override-6">Adam hırıltılı bir ses çıkardı ama kıpırdamadı. Yanaklarından boşanan yaşların sıcaklığını ve ıslaklığını parmaklarımda hissedebiliyordum. Dağlanan kandan ve etten çıkan koku, ateş yakılan çukurlardakinin aynısıydı. Midem guruldadı; esir, kan çanağını andıran şişik gözlerini şaşkın gözlerime çevirdi. Dudaklarım istemsizce kıpırdamaya başladı, adam da gözyaşlarının ve akan sümüklerinin arasından belli belirsiz kıkırdadı.</span></p>
				<p class="paragraf para-style-override-8"><span class="apple-style-span char-style-override-6">Demiri çektim, kanama kesilmişti. Burnunun içini görebilmek için başını arkaya ittiğimde, mukozanın üstünde küçük ve temiz bir iz görünce rahatladım. Yanığın kızaracağını biliyordum ama mikroskop ışığı olmadığı için her şey siyah görünüyordu. Küçük bir yara kabuğu, burun deliğinin kıllı gölgelerinin arasında keneyi andırıyordu.</span></p>
				<p class="paragraf para-style-override-8"><span class="apple-style-span char-style-override-6">Adam İngilizce bilmiyordu; adama gülümseyip arkadaşına döndüm. Bu zorlu mücadelesinde adamın elini sıkıca tutan genç bir kadındı.</span></p>
				<p class="paragraf para-style-override-8"><span class="apple-style-span char-style-override-6">“İyileşecek. Lütfen ona kabuğu kaldırmamasını söyle. Eğer şişer, iltihaplanır ya da ateşlenirse...” Durup ikinci cümleyi düşündüm. Hemen doktorunuza gidin, demek istedim ama elbette bu bir seçenek değildi.</span></p>
				<p class="paragraf para-style-override-8"><span class="apple-style-span char-style-override-6">“Hanımınıza gidin,” dedim onun yerine. “Ya da bir şifacı bulun.” Teğmen Campbell’ın şu anki karısı, tanıdığım kadarıyla genç ve beceriksizdi. Yine de bir toprak sahibesinin ateşin tedavisinin nasıl yapıldığı ve hangi araç gereçlerin gerektiği konusunda bilgi sahibi olması gerekirdi. Eğer basit bir enfeksiyon kan zehirlenmesine dönüşürse... bu durumda kimsenin yapabileceği pek bir şey yok.</span></p>
				<p class="paragraf para-style-override-8"><span class="apple-style-span char-style-override-6">Kölenin omzunu okşayıp yolladıktan sonra sıradaki hastayı çağırdım.</span></p>
				<p class="paragraf para-style-override-8"><span class="apple-style-span char-style-override-6">Enfeksiyon. Fırtına yaklaşıyordu. Her şey genel olarak sakindi, Kraliyet birliklerini geri çekiyordu! Fakat bu, koloniler arasında onlarca, yüzlerce, binlerce nifak tohumunun atılması demekti. Düzen tek yoldu.</span></p>
				<p class="paragraf para-style-override-8"><span class="apple-style-span char-style-override-6">Ayaklarımın dibinde duran küçük kovadaki damıtılmış alkol, aletlerimi dezenfekte etmek içindi. Dağlama demirini kovanın içine daldırıp ateşe geri koydum; alkol kısa bir pof sesiyle alevlendi.</span></p>
				<p class="paragraf para-style-override-8"><span class="apple-style-span char-style-override-6">Şu an Jamie’nin kürk çantasında olan mektubun da beraberinde birçok fitili ateşleyecek olması içimi sıkıyordu. Bazıları sönecek, bazıları kendi kendilerine suya düşecekti. Yine de epey bir kısmı yanacak ve yollarına çıkan evleri ve aileleri de arkasında yakıp kül edecekti. Sonunda bu yangın sönüp gidecek, ancak silahların sıcak demiri açık yarayı dağlamadan önce, epey kan akacaktı.</span></p>
				<p class="paragraf para-style-override-8"><span class="apple-style-span char-style-override-6">Jamie ve ben hiçbir zaman rahata eremeyecek miydik?</span></p>
				<p class="paragraf para-style-override-8"><span class="apple-style-span char-style-override-6">“Duncan MacLeod’un Yadkin Nehri yakınlarında yüz yirmi hektar arazisi var ama kendisi ve erkek kardeşi dışında kimse orada yaşamıyor.” Jamie kolunu yüzüne sürüp kemiklerine yapışan nem parıltısını sildi. Daha net görebilmek için gözlerini kırpıştırdı, köpek gibi silkelenip saçlarının içinde sıvılaşan buhar damlalarını savurdu.</span></p>
				<p class="paragraf para-style-override-8"><span class="apple-style-span char-style-override-6">“Fakat,” diye devam etti sözlerine, MacLeod’un ateşinden tüten dumanı işaret ederek, “ihtiyar Rabbie Cochrane’in akrabası. Rabbie Toplantı’ya gelmiyor -duyduğuma göre vücudu su toplamış- ama dağın muhtelif yerlerinde, mısır tohumu gibi serpiştirilmiş on bir tane yetişkin çocuğu var. O yüzden MacLeod konusunda acele etme, gelmekten memnun olacağına emin ol, sonra da Rabbie’ye haber göndermesini söyle. Ona söyle, on dört gün içinde Fraser Tepesi’nde toplanacağız.”</span></p>
				<p class="paragraf para-style-override-8"><span class="apple-style-span char-style-override-6">Aniden gitmesin diye elini Roger’ın koluna koydu, tereddütlüydü. Gözlerini kısarak sisin içine bakarken, bir yandan da tüm olasılıkları hesap etmeye çalışıyordu. Birlikte üç kamp gezmişlerdi ve dört adamdan söz almışlardı. Toplantı’da daha kaç tane adam bulabilirlerdi?</span></p>
				<p class="paragraf para-style-override-8"><span class="apple-style-span char-style-override-6">“Duncan’ın ardından ağıla git. Angus Og orada olacak, onu tanıyorsun, değil mi?”</span></p>
				<p class="paragraf para-style-override-8"><span class="apple-style-span char-style-override-6">Roger, aynı Angus Og’dan bahsettiklerini umarak başını salladı. Geçen hafta bu adda en az dört kişiyle tanışmıştı ama aralarından biri ham yün gibi kokuyordu.</span></p>
				<p class="paragraf para-style-override-8"><span class="apple-style-span char-style-override-6">“Campbell, değil mi? Olta çengeli gibi eğik ve gözü de tuhaf olan hani?”</span></p>
				<p class="paragraf para-style-override-8"><span class="apple-style-span char-style-override-6">“Evet, o.” Jamie, Roger’ın kolunu gevşeterek başıyla onayladı. “O dövüşemeyecek kadar berbat durumda ama yeğenleri gelip High Point yakınlarındaki yerleşim yerlerinde haberi yayacaklar. Böylece Duncan, Angus... ah, evet, Joanie Findlay.”</span></p>
				<p class="paragraf para-style-override-8"><span class="apple-style-span char-style-override-6">“Joanie?”</span></p>
				<p class="paragraf para-style-override-8"><span class="apple-style-span char-style-override-6">Fraser sırıttı.</span></p>
				<p class="paragraf para-style-override-8"><span class="apple-style-span char-style-override-6">“Evet, ihtiyar Joan diyorlar ona. Onun kampı teyzemin ve kardeşi Iain Mhor’un kampının yakınlarında.”</span></p>
				<p class="paragraf para-style-override-8"><span class="apple-style-span char-style-override-6">Roger kararsız bir edayla başını salladı.</span></p>
				<p class="paragraf para-style-override-8"><span class="apple-style-span char-style-override-6">“Evet. Benim konuştuğum kadın oydu, değil mi?”</span></p>
				<p class="paragraf para-style-override-8"><span class="apple-style-span char-style-override-6">“O olmalı,” dedi Fraser. “Iain Mhor konuşamıyor. İki erkek kardeşi ve savaşacak yaşta iki oğlu var. Onları da getirecek.”</span></p>
				<p class="paragraf para-style-override-8"><span class="apple-style-span char-style-override-6">Jamie gökyüzüne bir göz attı; hava ısınmıştı ve yağmur artık sis kadar yoğun değildi. Bu yağış türüne İskoçya’da ‘atıştırmak’ deniyordu. Bulutlar, güneş ışınlarını geçirecek kadar incelmişlerdi, kâğıt helvayı andıran bulanık ve solgun güneş ise gittikçe alçalıyordu. Güneş belki iki saat daha parlardı.</span></p>
				<p class="paragraf para-style-override-8"><span class="apple-style-span char-style-override-6">“Bu yeterli,” dedi Jamie, burnunu koluna silerek. “İhtiyar Joan’la işin bitince ateşin başına gel, düğünden önce biraz yemek yeriz, değil mi?” Şaşırmıştı, başını kaldırıp gülümseyerek Roger’a baktı, sonra başını çevirdi. Roger’ın kımıldamasına fırsat vermeden uzaklaşmaya başladı.</span></p>
				<p class="paragraf para-style-override-8"><span class="apple-style-span char-style-override-6">“Yüzbaşı MacKenzie olduğunu hemen söyle,” diye öğütledi. “Seni daha fazla ciddiye alırlar.” Yeniden önüne dönüp listesindeki dikkafalıların peşine düştü.</span></p>
				<p class="paragraf para-style-override-8"><span class="apple-style-span char-style-override-6">MacLeod’un ateşi, ağaçların donmasını engellemek için yaktıkları ısıtıcıları andırıyordu. Roger, isimleri bir ayinde kutsal sözler söyler gibi edayla tekrarlayarak ateşe doğru ilerledi. “Duncan MacLeod, Rabbie Cochrane, Angus Og Campbell, Joanie Findlay... Duncan MacLeod, Rabbie Cochrane...” Sorun yoktu; üç kez tekrarlasa ezberleyecekti. Ha yeni bir şarkının sözleriydi, ha olası milis kuvvetlerinin acemi erleri.</span></p>
				<p class="paragraf para-style-override-8"><span class="apple-style-span char-style-override-6">Taşralı İskoçları çiftliklerine ve kulübelerine dağılmadan önce bulmalıydı. Şimdiye dek teklifte bulunduğu adamların, milis kuvvetlerine katılma davetini hafif ters bir bakışla ve boğaz temizleme sesiyle kabul etmiş olduklarını bilmek, onu cesaretlendiriyordu.</span></p>
				<p class="paragraf para-style-override-8"><span class="apple-style-span char-style-override-6">Yüzbaşı MacKenzie. Fraser’ın verdiği bu unvan, onu gururlandırmıştı. “Çabuk Asker,” diye mırıldandı kendi kendine, ıslak paltosunun sardığı omuzlarını dikleştirdi. “Sadece su ekleyin yeter.”</span></p>
				<p class="paragraf para-style-override-8"><span class="apple-style-span char-style-override-6">Aynı zamanda heyecandan ürperdiğinin de farkındaydı. Altı üstü askercilik oynuyordu belki ama milis kuvvetleriyle birlikte yürüme fikri, tüfekler omuzlarda, ellerinde barut kokusu...</span></p>
				<p class="paragraf para-style-override-8"><span class="apple-style-span char-style-override-6">Dört yıldan az olmuştu, diye düşündü, milis kuvvetleri Lexington’daki çimenlikte duracaktı. Yağmurda konuştuğu o adamlar, kendisinden daha asker değillerdi. Bunu fark edince tüyleri diken diken oldu, içine bir ağırlık oturdu.</span></p>
				<p class="paragraf para-style-override-8"><span class="apple-style-span char-style-override-6">Geliyordu. Tanrım, gerçekten geliyordu.</span></p>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">MacLeod sorun olmamıştı ama Angus Og Campbell’ı bulmak tahmininden de uzun sürmüştü. ‘Yüzbaşı MacKenzie’ bu yaşlı piçi pek etkileyememişti; ‘Albay Fraser’ın -biraz tehditvari bir şekilde okunan- ricası Roger’dan daha etkili olmuştu. Derin düşüncelere dalan Angus Og uzun üst dudağını çiğneyip başını sallamış, sonra da sert bir şekilde pazarlığa başlamıştı, “Tamam, haberdar ederim.”</span></p>
				<p class="paragraf para-style-override-8"><span class="apple-style-span char-style-override-6">Roger, Joan Findlay’in kamp yerine giden yokuştan çıkarken yağmur dinmiş, bulutlar da kaybolmaya başlamıştı.</span></p>
				<p class="paragraf para-style-override-8"><span class="apple-style-span char-style-override-6">‘İhtiyar Joan’ isminin aksine, otuzlu yaşlarının ortasında, ıslak pelerinine sığınmış, keskin ela gözlerini ilgiyle kendisine çevirmiş, çekici bir kadındı.</span></p>
				<p class="paragraf para-style-override-8"><span class="apple-style-span char-style-override-6">“Sıra buna da geldi, değil mi?” dedi, Roger’ın gelişinin nedenini kısaca açıklamasından sonra. “Asker çocuğun bu sabah söylediklerini duyunca merak etmiştim.”</span></p>
				<p class="paragraf para-style-override-8"><span class="apple-style-span char-style-override-6">Elinde tuttuğu tatlı kaşığının tahta kulbuyla dudağına düşünceli bir şekilde vurdu.</span></p>
				<p class="paragraf para-style-override-8"><span class="apple-style-span char-style-override-6">“Hillsborough’ta yaşayan bir teyzem var. Edmund Fanning’in evinin bulunduğu -ya da bir zamanlar bulunduğu- sokağın karşısındaki King’s House’ta bir odası var.” Hiç komik olmasa da küçük bir kahkaha patlattı. </span></p>
				<p class="paragraf para-style-override-8"><span class="apple-style-span char-style-override-6">“Bana mektup yazdı. Çete, ellerinde yabalarla sokağa dalmış. Fanning’i evini teyzemin gözlerinin önünde yıkmışlar. Şimdi de Fanning’in başını beladan kurtarmak için kendi adamlarımızı mı yollamamız gerekiyor?”</span></p>
				<p class="paragraf para-style-override-8"><span class="apple-style-span char-style-override-6">Roger temkinli davrandı; pek sevilmeyen bir adam olan Edmund Fanning hakkında çok fazla şey duymuştu.</span></p>
				<p class="paragraf para-style-override-8"><span class="apple-style-span char-style-override-6">“Onu bilemem Bayan Findlay,” dedi. “Ama Eyalet Valisi- ”</span></p>
				<p class="paragraf para-style-override-8"><span class="apple-style-span char-style-override-6">Joan Findlay imalı bir şekilde güldü.</span></p>
				<p class="paragraf para-style-override-8"><span class="apple-style-span char-style-override-6">“Valiymiş!” dedi, ateşe tükürüp. “Hah. Valinin arkadaşları desek daha doğru olur. Ama yoksul insanlar zengin adamın altınları için ölür ve bu her zaman da böyle olacak, değil mi?”</span></p>
				<p class="paragraf para-style-override-8"><span class="apple-style-span char-style-override-6">Arkasında küçük hayaletler kadar sessiz duran iki küçük kıza döndü.</span></p>
				<p class="paragraf para-style-override-8"><span class="apple-style-span char-style-override-6">“Annie, erkek kardeşlerini getir. Joanie, sen çorbayı karıştır. Dibini iyice kazı ki yanmasın.” Kaşığı en küçük kızına verdi. Roger’a kendisini takip etmesini işaret edip arkasına döndü.</span></p>
				<p class="paragraf para-style-override-8"><span class="apple-style-span char-style-override-6">Bu kamp yeri oldukça fakir görünüyordu. Sığınacak yer oluşturabilmek için yün bir battaniye iki çalının arasına gerilmişti. Joan Findlay mağarayı andıran oyuğun önünde bağdaş kurup oturdu. Roger eğilip kadına baktı.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">A bhràthair</span><span class="Character-Style-1 char-style-override-7"><a class="footnote-link" href="#footnote-225-21" id="footnote-225-21-backlink">21</a></span><span class="Vurgu char-style-override-8"> buraya gelin Yüzbaşı MacKenzie,” dedi, battaniyenin altındaki kuru otların üzerindeki minderde yatan adamı işaret ederek. Roger, adamı görünce şaşkınlığını zor gizledi. </span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Roger’ın zamanındaki İskoçya’da böyle bir adama spastik derlerdi; şimdiki şartlar altında acaba ne diyorlardı? Belki pek farklı bir şey söylemiyorlardı.</span></p>
				<p class="paragraf para-style-override-8"><span class="Vurgu char-style-override-8">Konuşamıyor, doğru düzgün hareket edemiyordu. Bacakları bir deri, bir kemikti, vücudu tuhaf bir şekilde kıvrılmıştı. Üzerinde lime lime olmuş bir örtü vardı ama ani hareketleri yüzünden örtü açılmış, bacaklarının arasında toplanmıştı. Vücudunun üst kısmı ise çıplaktı, eskimiş gömleği de sürekli kıpırdandığı için buruşmuş ve kaymıştı. Omuzları ve kaburgaları üşümüş ve maviye dönmüştü.</span></p>
				<p class="paragraf para-style-override-8"><span class="Vurgu char-style-override-8">Joan Findlay elini adamın yanağına koydu, Roger’a bakabilmesi için kafasını döndürdü.</span></p>
				<p class="paragraf para-style-override-8"><span class="Vurgu char-style-override-8">“Bay MacKenzie, bu kardeşim Iain,” dedi, sesi sertti.</span></p>
				<p class="paragraf para-style-override-8"><span class="Vurgu char-style-override-8">Sesinde de bir tuhaflık vardı, ağzı çarpıktı ve salyası akıyordu ama bir çift güzel -ve akıllı- ela göz yıkıntıların arasındaki Roger’a baktı. Duygularını ve mimiklerini dizginleyip uzandı,  adamın elini tuttu. Korkunç bir histi bu, ceset soğukluğundaki teninin altında kemiklerinin keskinliği ve hassaslığı hissediliyordu. </span></p>
				<p class="paragraf para-style-override-8"><span class="Vurgu char-style-override-8">“Iain Mhor,” dedi sakince. “Adınızı duymuştum. Jamie Fraser size selamlarını yolladı.”</span></p>
				<p class="paragraf para-style-override-8"><span class="Vurgu char-style-override-8">Teşekkür etmek için göz kapaklarını minnettar bir şekilde kıstı adam, sonra yeniden gözlerindeki sakin ışıltıyla Roger’a baktı.</span></p>
				<p class="paragraf para-style-override-8"><span class="Vurgu char-style-override-8">“Yüzbaşı milis kuvvetlerine çağrı yapmak için gelmiş,” dedi Joan, Roger’ın omuzlarının arkasından. “Vali emirler yollamış, değil mi? Belli ki artık isyanlardan ve bozuk düzenden bıkmış, o yüzden de güç kullanarak bastıracağını söylüyor.” Sesinde güçlü bir kinaye vardı.</span></p>
				<p class="paragraf para-style-override-8"><span class="Vurgu char-style-override-8">Iain Mhor gözlerini kız kardeşine çevirdi. Ağzını kıpırdattı, dar göğsü büyük bir çabayla kasıldı. Tükürüğe bulanmış birkaç boğuk hece duyuldu, sonra nefes nefese geri yattı. Gözleri hâlâ Roger’daydı.</span></p>
				<p class="paragraf para-style-override-8"><span class="Vurgu char-style-override-8">“Peki para verecek mi Yüzbaşı?” diye tercüme etti Joan.</span></p>
				<p class="paragraf para-style-override-8"><span class="Vurgu char-style-override-8">Roger bir an tereddüt etti. Jamie’ye bu soruyu sormuştu ama kesin bir cevabı yoktu. Hem arkasında duran kadının, hem de önünde yatan adamın bastırılmış açgözlülüğünü hissetmişti. Findlayler fakirdiler; bu küçük kızların eskimiş elbiselerinden ve çıplak ayaklarından, Iain Mhor’un soğuktan korunmak için sığındığı paspal giysilerden ve yataktan belli oluyordu. Ama dürüstlük, onu cevap vermeye zorladı.</span></p>
				<p class="paragraf para-style-override-8"><span class="Vurgu char-style-override-8">“Bilmiyorum. Henüz bildirilmiş bir şey yok ama olabilir.” Bağışlanacak para, Vali’nin çağrısına verilecek cevaba bağlıydı; eğer sıradan bir emirle yeterli birlik toplanamazsa, Vali milis kuvvetlerinin çağrılara cevap vermeleri için daha fazla teşvik edici sebep bulmak zorunda kalacaktı.</span></p>
				<p class="paragraf para-style-override-8"><span class="Vurgu char-style-override-8">Iain Mhor’un yüzünde hayal kırıklığının yerini birden boyun eğen bir ifade aldı. Herhangi bir gelire razılardı fakat tek şart da değildi. </span></p>
				<p class="paragraf para-style-override-8"><span class="Vurgu char-style-override-8">“Pekâlâ.” Joan’un sesinde de aynı boyun eğme ifadesi vardı. Roger, Joan’un geri çekilip arkasına döndüğünü hissetti ama kendisi hâlâ bakışlarını Iain’ın uzun kirpikli ela gözlerinden alamıyordu. Iain da Roger’a korkusuzca ve meraklı bir şekilde baktı. Roger, gidip gitmemekte kararsız kaldı. Ona yardım etmek istiyordu ama Tanrım, nasıl yardım edebilirdi ki?</span></p>
				<p class="paragraf para-style-override-8"><span class="Vurgu char-style-override-8">Eski püskü örtüye uzandı. Ufak bir şeydi ama hiç yoktan iyiydi.</span></p>
				<p class="paragraf para-style-override-8"><span class="Vurgu char-style-override-8">“Yardım edebilir miyim?”</span></p>
				<p class="paragraf para-style-override-8"><span class="Vurgu char-style-override-8">Ela gözler bir an kapanıp, uysal bir şekilde yeniden açıldılar. Roger işe koyuldu. Iain Mhor’un vücudu bir deri bir kemik olmasına rağmen şaşırtıcı bir şekilde ağırdı ve kaldırması çok zordu.</span></p>
				<p class="paragraf para-style-override-8"><span class="Vurgu char-style-override-8">Yine de bu yalnızca birkaç dakikasını almıştı, adamın üstü şimdi düzgünce örtülmüş ve en azından daha sıcaktı. Roger yine ela gözlere baktı ve gülümsedi, başını salladı, tıpkı Iain Mhor gibi tek kelime etmeden otla kaplı yuvadan çıktı.</span></p>
				<p class="paragraf para-style-override-8"><span class="Vurgu char-style-override-8">Joan Findlay’in iki oğlu gelmişti; annelerinin yanında durdular, biri on altı, diğeri on yedi yaşında aslan gibi iki delikanlıydı. Temkinli bir merakla Roger’a baktılar.</span></p>
				<p class="paragraf para-style-override-8"><span class="Vurgu char-style-override-8">“Bu Hugh,” dedi Joan, çocuklardan birinin omzuna elini koyarak, sonra diğerine geçti, “bu da Iain Og.”</span></p>
				<p class="paragraf para-style-override-8"><span class="Vurgu char-style-override-8">Roger nazikçe başını eğdi.</span></p>
				<p class="paragraf para-style-override-8"><span class="Vurgu char-style-override-8">“Hizmetinizdeyim beyler.”</span></p>
				<p class="paragraf para-style-override-8"><span class="Vurgu char-style-override-8">Çocuklar birbirlerine bakıp sırıtarak başlarını yere eğdiler.</span></p>
				<p class="paragraf para-style-override-8"><span class="Vurgu char-style-override-8">“Pekâlâ, Yüzbaşı MacKenzie,” dedi Joan Findlay vurgulayarak. “Eğer size oğullarımı verirsem, onları sağ salim eve geri yollayacağınıza söz veriyor musunuz?”</span></p>
				<p class="paragraf para-style-override-8"><span class="Vurgu char-style-override-8">Kadının ela gözleri, tıpkı kardeşininkiler gibi zeki -ve cesur- bakıyordu. Roger gözlerini kaçırmamaya çalıştı.</span></p>
				<p class="paragraf para-style-override-8"><span class="Vurgu char-style-override-8">“Elimden geldiğinde bunun için uğraşacağım hanımefendi. Güven içinde geri dönecekler.”</span></p>
				<p class="paragraf para-style-override-8"><span class="Vurgu char-style-override-8">Joan’un dudağının kenarı hafifçe büküldü; neyin elinden geldiğini, neyin gelmediğini gayet iyi biliyordu. Başını salladı, ellerini serbest bıraktı.</span></p>
				<p class="paragraf para-style-override-8"><span class="Vurgu char-style-override-8">“Gelecekler.”</span></p>
				<p class="paragraf para-style-override-8"><span class="Vurgu char-style-override-8">Böylelikle Roger, omuzlarında Joan’un güveninin ağırlığıyla oradan ayrıldı.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-21-backlink" id="footnote-225-21">21</a>	<span class="dip-notlar" style="font-size:1em;">(Gal.) Kardeşim. (ç.n.)</span></p>
					</div>
				</div>
			</div>
		</div>
	</body>
</html>