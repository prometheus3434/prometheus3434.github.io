<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-3.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-3"><span class="bold">3 SAFRA SALGILARI</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="Vurgu char-style-override-8"> Abel MacLennan’ın gidişi kahvaltıya ani bir nokta koydu. Er Ogilvie teşekkür ederek müsaadesini istedi, Jamie ve Fergus tırpan ve usturlap aramaya gittiler, Er Ogilvie’nin yokluğuyla durgunlaşan Lizzie ise keyifsiz olduğunu söyleyip, büyük bir bardak kaynatılmış solucanotu ve sedefotu özü içerek kulübenin bitişiğindeki sığınaklardan birine çekildi.</span></p>
				<p class="paragraf para-style-override-8"><span class="Vurgu char-style-override-8">Neyse ki Brianna tam o sırada yeniden belirdi, yanında Jemmy yoktu. Roger’la birlikte Jocasta’nın yanında kahvaltı ettiklerini söyledi. Jemmy, Jocasta’nın kollarında uyuyakalmış ve iki taraf da bu durumdan memnun görününce, Brianna da Jemmy’yi orada bırakıp sabah muayenelerinde bana yardım etmek için buraya gelmiş.</span></p>
				<p class="paragraf para-style-override-8"><span class="Vurgu char-style-override-8">“Bu sabah bana yardım etmek istediğinden emin misin?” Kuşkuyla Bree’ye baktım. “Sonuçta bugün senin düğün günün. Eminim Lizzie ya da Bayan Martin bana yardım- ”</span></p>
				<p class="paragraf para-style-override-8"><span class="Vurgu char-style-override-8">“Hayır, ben yardım ederim sana,” dedi Bree, sabah muayenelerinde kullandığım uzun tabureyi bir bez parçasıyla silerek. “Lizzie daha iyi hissediyor ama cerahat toplayan ayaklarla ve bozuk midelere uğraşabileceğini pek sanmıyorum.” Gözlerini kapattı, bir gün önce ölü derisini kazıdığım diyabetli yaşlı adamın dizini hatırlayıp ürperdi. Adam hissettiği acı yüzünden yırtık pırtık pantolonuna kusmuştu ve bu da muayene olmayı bekleyen diğer insanların kusmasına neden olmuştu.</span></p>
				<p class="paragraf para-style-override-8"><span class="Vurgu char-style-override-8">O anı hatırlayınca benim bile midem bulandı fakat acı kahvenin son yudumuyla bu hisse son verdim. </span></p>
				<p class="paragraf para-style-override-8"><span class="Vurgu char-style-override-8">“Evet, ben de pek sanmıyorum,” dedim gönülsüzce. “Peki senin elbisen henüz bitmedi mi? Belki de gitsen...”</span></p>
				<p class="paragraf para-style-override-8"><span class="Vurgu char-style-override-8">“Her şey yolunda,” dedi Bree. “Phaedre elbisemin kenarlarını kıvırıyor, Ulysses de etrafındaki bütün hizmetçilere eğitim çavuşu gibi emirler yağdırıyor. Oraya gitmem ayak altında dolaşmaktan başka bir işe yaramazdı.”</span></p>
				<p class="paragraf para-style-override-8"><span class="Vurgu char-style-override-8">Hiç duraksamadan boyun eğdim, bu kadar hareketli oluşuna hayret etmiştim. Bree’nin midesi günlük hayatın hayvan derisi yüzme, balık temizleme gibi zorunluluklarına karşı çok hassas olmasa da rahatsız edici koşullardaki ya da hastalıkları çok belli olan insanlarla içli dışlı olmanın, her ne kadar saklamaya çok çalışsa da, onu rahatsız ettiğini biliyordum. Nedeninin onlardan tiksinmesi değil, kendini onların yerine koymasının verdiği üzüntü olduğunu düşünmüştüm.</span></p>
				<p class="paragraf para-style-override-8"><span class="Vurgu char-style-override-8">Güğümü kaldırıp yeni kaynayan suyu daha büyük, yarısı damıtılmış alkolle dolu kavanoza boşaltırken, alkol buharının oluşturduğu sıcak bulutlardan kendimi korumak için gözlerimi kıstım.</span></p>
				<p class="paragraf para-style-override-8"><span class="Vurgu char-style-override-8">Antiseptiklerin, antibiyotiklerin ve anestezinin olduğu bir çağda çok çabuk iyileştirilebilinecek olan bu hastalıklar yüzünden, bu kadar çok insanın acı çektiğini görmek çok acıydı. Ama tıbbi yeniliklerin yalnızca yeni değil, aynı zamanda çok nadir olduğu zamanlarda sahra hastanelerinde işime duygularımı karıştırmamayı öğrenmiştim ve bunun hem ne kadar gerekli, hem de ne kadar değerli olduğunu biliyordum.</span></p>
				<p class="paragraf para-style-override-8"><span class="Vurgu char-style-override-8">Eğer işin içine duygularım girerse, kimseye yardım edemezdim. Ve yardım etmek zorundaydım. Bu kadar basitti işte. Ama Brianna’nın kalkan olarak kullanabileceği böyle bir bilgisi yoktu. Henüz.</span></p>
				<p class="paragraf para-style-override-8"><span class="Vurgu char-style-override-8">Bree, tabureleri, kutuları ve diğer eşyaları sabah muayenesi için temizlemeyi bitirmiş, kaşlarını çatmıştı.</span></p>
				<p class="paragraf para-style-override-8"><span class="Vurgu char-style-override-8">“Dün gördüğün kadını hatırlıyor musun? Geri zekâlı küçük bir çocuğu vardı hani?”</span></p>
				<p class="paragraf para-style-override-8"><span class="Vurgu char-style-override-8">“Hiçbir şeyi de unutmazsın,” dedim olabildiğince nazik bir biçimde. “Neden ki? Şimdi şu işlerle uğraşsan olmaz mı?”Artık doğru düzgün katlanmamaya inat eden, birleşme yerleri nemden şişmiş masayı işaret ettim.</span></p>
				<p class="paragraf para-style-override-8"><span class="Vurgu char-style-override-8">Brianna hafifçe kaşlarını çattı, masayı inceledikten sonra elinin kenarıyla söz konusu birleşme yerine vurdu. Kendinden daha üstün bir güçle karşı karşıya gelen şişlik, karşı koyamayıp bir seferde çöküverdi.</span></p>
				<p class="paragraf para-style-override-8"><span class="Vurgu char-style-override-8">“İşte.” Kayıtsız bir şekilde elini okşadı, suratı hâlâ asıktı. “Ona daha fazla çocuk doğurmamaya çalışmasını söylüyordun. O küçük çocuk kalıtsal bir şey miydi peki?”</span></p>
				<p class="paragraf para-style-override-8"><span class="Vurgu char-style-override-8">“Olabilir,” diye cevap verdim kısaca. “Doğuştan gelen frengi.”</span></p>
				<p class="paragraf para-style-override-8"><span class="Vurgu char-style-override-8">Beti benzi atmıştı, bana baktı.</span></p>
				<p class="paragraf para-style-override-8"><span class="Vurgu char-style-override-8">“Frengi mi? Emin misin?”</span></p>
				<p class="paragraf para-style-override-8"><span class="Vurgu char-style-override-8">Bandaj olarak kullanılacak kaynatılmış bezi rulo yaparken başımı salladım. Hâlâ çok ıslaktı ama yapacak bir şey yoktu.</span></p>
				<p class="paragraf para-style-override-8"><span class="Vurgu char-style-override-8">“Annesi ileri safha belirtileri göstermiyordu ama çocuktaki belirtiler gözden kaçacak gibi değil.”</span></p>
				<p class="paragraf para-style-override-8"><span class="Vurgu char-style-override-8">Anne sadece dişeti apsesi şikayetiyle gelmişti, küçük çocuk de annesinin eteklerine saklanıyordu. Çocukta tipik bir belirti olan ‘semer burun’ vardı, burnu öyle basık ve çenesi öyle şekilsizdi ki yetersiz beslenmiş olması beni hiç şaşırtmadı; çiğneyemiyordu bile. Geç kavrayışının ne kadarının beyin hasarı, ne kadarının sağırlık kaynaklı olduğunu bilmiyorum; görünüşe göre ikisi de onda mevcut ama sınırlarını test etmedim -her iki şartta da onu iyileştirebilecek bir çare yoktu. Annesine oğlunu sulu gıdalarla beslemesini söyledim, belki kötü beslenmesine bir nebze olsun çare olur ama onun için yapılabilecek pek bir şey yoktu, zavallı çocuk.</span></p>
				<p class="paragraf para-style-override-8"><span class="Vurgu char-style-override-8">“Bu hastalığı burada, çok fazla fahişenin yaşadığı Paris’te ya da Edinburgh’ta gördüğüm kadar çok görmüyorum,” dedim Bree’ye, bandaj topunu açık tuttuğu bez çantaya atarken. “Ara sıra oluyor. Neden? Roger’ın frengi olduğunu düşünmüyorsun, değil mi?”</span></p>
				<p class="paragraf para-style-override-8"><span class="Vurgu char-style-override-8">Ağzı açık bir şekilde bana baktı. Yüzündeki şaşkın ifade yerini aniden kıpkırmızı bir öfkeye bıraktı.</span></p>
				<p class="paragraf para-style-override-8"><span class="Vurgu char-style-override-8">“Düşünmüyorum!” dedi. “Anne!”</span></p>
				<p class="paragraf para-style-override-8"><span class="Vurgu char-style-override-8">“Yani ben de tam olarak öyle düşünmedim,” dedim sakince. “Hastalık aile içinde yayılabilir ve sen de konu hakkında soru sordun.”</span></p>
				<p class="paragraf para-style-override-8"><span class="Vurgu char-style-override-8">Bree burnundan soluyordu.</span></p>
				<p class="paragraf para-style-override-8"><span class="Vurgu char-style-override-8">“Ben gebelikten korunma yollarını soruyordum,” dedi dişlerini sıkarak. “Ya da en azından sormak istedim ama sen hemen Cinsel Yolla Bulaşan Hastalıklar Rehberi konuşmalarına başladın.”</span></p>
				<p class="paragraf para-style-override-8"><span class="Vurgu char-style-override-8">“Ah.” Düşünceli bir şekilde Bree’ye baktım, gözüm elbisesinin üst kısmındaki süt lekelerine takıldı. “Emzirmek oldukça etkili. Mutlak çözüm değil elbet ama en azından çok etkili. Altı aydan sonra pek değil.” Jemmy altı aylıktı. “Ama yine de etkili.”</span></p>
				<p class="paragraf para-style-override-8"><span class="Vurgu char-style-override-8">“Hmm,” dedi, Jamie’yi öyle çok andırdı ki gülmemek için alt dudağımı ısırmak zorunda kaldım. “Peki başka etkili yöntemler nedir?”</span></p>
				<p class="paragraf para-style-override-8"><span class="Vurgu char-style-override-8">Onunla gebelikten korunma yöntemleri hakkında tam anlamıyla konuştum -on sekizinci yüzyıl tarzında- sayılmazdı. Bree, Fraser Tepesi’nde ilk belirdiğinde bu konuşmanın gerekli olmadığını düşünmüştüm, sonra da gerçekten gerekmemişti, zaten hamileydi. Zamanının şimdi mi geldiğini düşünmüştü acaba?</span></p>
				<p class="paragraf para-style-override-8"><span class="Vurgu char-style-override-8">Kaşlarımı çatarak küçük bandaj rulolarını ve ot demetlerini çantama koydum.</span></p>
				<p class="paragraf para-style-override-8"><span class="Vurgu char-style-override-8">“En sık kullanılan yöntem bir çeşit bariyerdir. Bir şeyin içine batırılmış bir parça ipek ya da bir sünger mesela. Sirkeden konyağa kadar, tabii eğer varsa, herhangi bir şeyin içine batırabilirsin. Solucanotu yağı ya da sedir ağacı yağı da işe yarar. Kızılderili adalarındaki kadınların yarım limon kullandıklarını duymuştum ama bunun şimdi pek uygun bir seçenek olmadığı çok açık.”</span></p>
				<p class="paragraf para-style-override-8"><span class="Vurgu char-style-override-8">Kısa bir kahkaha patlattı.</span></p>
				<p class="paragraf para-style-override-8"><span class="Vurgu char-style-override-8">“Yok, hiç sanmıyorum. Solucanotu yağının da işe yarayacağını pek sanmıyorum, Marsali Joan’a hamile kaldığında bu yağı kullanıyordu.”</span></p>
				<p class="paragraf para-style-override-8"><span class="Vurgu char-style-override-8">“Ah, solucanotu yağı mı kullanıyordu? Belki yalnızca bir defa ihmal etmiştir ve bir kere yeterlidir.”</span></p>
				<p class="paragraf para-style-override-8"><span class="Vurgu char-style-override-8">Kızgınlığını, görmekten ziyade hissedince, bu kez acıdan yine dudağımı ısırdım. Bir kere yeterliydi – tabii kızım için hangi bir kere olduğunu bilmiyorduk. Omuzlarını kaldırıp indirdi, benim düşüncesiz sözlerimin zihninde canlandırdığı anıları umursamamaya çalıştı.</span></p>
				<p class="paragraf para-style-override-8"><span class="Vurgu char-style-override-8">“Kullandığını söyledi ama unutmuş olabilir. Her zaman işe yaramaz, değil mi?”</span></p>
				<p class="paragraf para-style-override-8"><span class="Vurgu char-style-override-8">Cerrahi bezlerin ve kurutulmuş otların bulunduğu çantamı omzuma yüklenip, tıbbi malzeme sandığımı Jamie’nin yaptığı deri kayışlarından tutup kaldırdım.</span></p>
				<p class="paragraf para-style-override-8"><span class="Vurgu char-style-override-8">“Her zaman işe yarayan tek yöntem, bekârlıktır,” dedim. “Ama sanırım şu durumda pek hoş bir seçenek değil, değil mi?”</span></p>
				<p class="paragraf para-style-override-8"><span class="Vurgu char-style-override-8">Kafasını salladı, kara kara düşünerek gözlerini aşağıdaki ağaçların arasından görünen, taşları sırayla derenin öteki tarafına atan genç adamlara çevirdi.</span></p>
				<p class="paragraf para-style-override-8"><span class="Vurgu char-style-override-8">“Benim de korktuğum buydu,” deyip, katlanan masayı ve bir çift tabureyi almak için eğildi.</span></p>
				<p class="paragraf para-style-override-8"><span class="Vurgu char-style-override-8">Düşünceli bir biçimde açıklığa doğru baktım. Başka ne vardı? Lizzie uyuyor bile olsa kamp ateşini yanarken bırakmakta bir sorun yoktu. Bu havada dağ yamacında hiçbir şey yanmazdı; geçen gün sundurmanın altında istiflediğimiz çıra ve odun bile hâlâ ıslaktı. Yine de bir şey eksikti... ama ne? Ah, tabii ya. Kutuyu yere bırakıp eğilerek bitişikteki ardiyeye girdim. Birbirinin içine girmiş örtüleri eşeleyip sonunda küçük deri ilaç çantama ulaştım.</span></p>
				<p class="paragraf para-style-override-8"><span class="Vurgu char-style-override-8">St. Bride’a kısa bir dua edip çantayı elbisemin içine koydum. İlaçları uygularken muska taşımaya o kadar çok alışmıştım ki bu küçük ayin artık gözüme o kadar da gülünç gelmemeye başlamıştı. Bree tuhaf bakışlarla beni seyrediyordu ama hiçbir şey söylemedi.</span></p>
				<p class="paragraf para-style-override-8"><span class="Vurgu char-style-override-8">Ben de söylemedim; eşyalarımı zar zor kaldırıp, bataklıkların etrafından dikkatlice geçerek Bree’nin arkasından açıklığa doğru yürüdüm. Yağmur kesilmişti ama bulutlar ağaçların tepelerine çökmüştü, her an yeniden yağacaklarına söz veriyor gibiydiler, sis dalgaları ise düşen kütüklerin ve damlayan çalıların üzerinden yükseliyordu.</span></p>
				<p class="paragraf para-style-override-8"><span class="Vurgu char-style-override-8">Bree gebelikten korunmakla neden bu kadar ilgilenmişti? Merak ediyordum. Bunun mantıklı olmadığını düşündüğümden değil, şimdi sırası mıydı? Belki de nedeni Roger’la evliliğinin yaklaşmış olmasıydı. Son birkaç aydır karı koca olarak yaşasalar da Tanrı’nın huzurunda verilen sözlerin resmiyeti, en havai gençlere bile bir ciddiyet veriyordu. Bree ve Roger da havai değillerdi.</span></p>
				<p class="paragraf para-style-override-8"><span class="Vurgu char-style-override-8">“Başka bir olasılık daha var,” dedim, Bree kaygan patikadan aşağı inerken. “Henüz kimsenin üzerinde denemedim, o yüzden ne kadar güvenilir olduğunu bilemiyorum. Nayawenne, bana ilaç çantamı veren yaşlı Tuscarora kadını, bana ‘kadın otları’ diye bir şey olduğundan bahsetmişti. Farklı şeyler için farklı karışımlar ama özellikle bir bitki; bu bitkinin tohumlarının erkeğin ruhunun, kadının ruhuna baskı yapmasını engellediğini söylemişti.”</span></p>
				<p class="paragraf para-style-override-8"><span class="Vurgu char-style-override-8">Bree durdu, hafifçe arkasına döndüğünde ben de onun yanına gittim.</span></p>
				<p class="paragraf para-style-override-8"><span class="Vurgu char-style-override-8">“Kızılderililerin gebeliğe bakışı bu mu?” Alaycı bir şekilde dudak büktü. “Erkek mi kazanır?”</span></p>
				<p class="paragraf para-style-override-8"><span class="Vurgu char-style-override-8">Güldüm. </span></p>
				<p class="paragraf para-style-override-8"><span class="Vurgu char-style-override-8">“Yani, bir bakıma. Eğer kadının ruhu erkeğinkinden güçlüyse ya da ona yenilmeyecekse, hamile kalamaz. Yani bir kadın çocuk istiyor ve hamile kalamıyorsa, genelde şaman, kocasını ya da ikisini birden tedavi ediyor.”</span></p>
				<p class="paragraf para-style-override-8"><span class="Vurgu char-style-override-8">Boğazından, kısmen alaycı bir ses çıkardı.</span></p>
				<p class="paragraf para-style-override-8"><span class="Vurgu char-style-override-8">“Neymiş o kadın bitkisi?” diye sordu. “Biliyor musun?”</span></p>
				<p class="paragraf para-style-override-8"><span class="Vurgu char-style-override-8">“Emin değilim,” diyerek kabul ettim. “Ya da isminden tam emin değilim diyeyim. Bana hem büyüyen bitkiyi, hem de kurutulmuş tohumlarını göstermişti. Görürsem tanıyacağımdan eminim fakat İngilizcesini bildiğim bir bitki değildi. Maydanozgillerden bir şeydi,” diye ekledim daha çok ayrıntı vermek için.</span></p>
				<p class="paragraf para-style-override-8"><span class="Vurgu char-style-override-8">Bana yine Jamie’yi hatırlatan ciddi bir bakış attı, sonra boş güğümlerle ve kovalarla dereye doğru ilerleyen ve her biri kibarca bize selam veren Campbell ailesinin kadınlarına yol vermek için geri çekildi.</span></p>
				<p class="paragraf para-style-override-8"><span class="Vurgu char-style-override-8">“İyi günler Bayan Fraser,” dedi biri, Farquard Campbell’ın en küçük kızıydı. “Kocanız buralarda mı? Babam biraz konuşmaktan memnun olacağını söyledi de.”</span></p>
				<p class="paragraf para-style-override-8"><span class="Vurgu char-style-override-8">“Hayır, korkarım ki gitti.” Belli belirsiz bir el işareti yaptım; Jamie her yerde olabilirdi. “Görürsem söylerim ama.”</span></p>
				<p class="paragraf para-style-override-8"><span class="Vurgu char-style-override-8">Başıyla selam verip uzaklaştı, diğer kadınlar da durup Brianna’ya düğününde mutluluklar dilediler. Yün gömlekleri ve pelerinleri, patika boyunca uzanan defne ağacı meyvelerinden damlayan yağmur sularıyla ıslanmıştı.</span></p>
				<p class="paragraf para-style-override-8"><span class="Vurgu char-style-override-8">Brianna iyi dileklerini minnettar bir nezaketle kabul etti ama kırmızı kaşlarının arasındaki küçük kırışıklığı görmüştüm. Kesinlikle canını sıkan bir şey vardı.</span></p>
				<p class="paragraf para-style-override-8"><span class="Vurgu char-style-override-8">“Ne?” dedim açık açık, Campbelllar duyamayacakları kadar uzaklaşmışlardı.</span></p>
				<p class="paragraf para-style-override-8"><span class="Vurgu char-style-override-8">“Ne ne?” dedi, irkilerek.</span></p>
				<p class="paragraf para-style-override-8"><span class="Vurgu char-style-override-8">“Canını sıkan ne?” diye sordum. “Sakın ‘hiçbir şey’ deme, çünkü apaçık belli. Roger’la mı ilgili? Düğünle ilgili çekincelerin mi var?”</span></p>
				<p class="paragraf para-style-override-8"><span class="Vurgu char-style-override-8">“Pek sayılmaz,” diye cevap verdi, tedbirliydi. “Roger’la evlenmek istiyorum, yani bunda sorun yok. Sadece... ben... bir şey düşündüm...” Sesi daha kısık çıkmaya başladı, yanakları kızarmıştı.</span></p>
				<p class="paragraf para-style-override-8"><span class="Vurgu char-style-override-8">“Öyle mi?” diye sordum, telaşlanmıştım. “Neymiş o?”</span></p>
				<p class="paragraf para-style-override-8"><span class="Vurgu char-style-override-8">“Cinsel yolla bulaşan hastalıklar,” diyerek ağzındaki baklayı çıkardı. “Ya bende varsa? Roger’dan değil, Stephen Bonnet’den bulaşmışsa?”</span></p>
				<p class="paragraf para-style-override-8"><span class="Vurgu char-style-override-8">Yüzü öyle bir yanıyordu ki tenine değen yağmur damlalarının buharlaşmamasına şaşırmıştım. Benim suratım buz gibiydi, kalbim göğsümde sıkışıp kalmıştı. O zaman bu olasılık -yoğun bir biçimde- aklıma gelmişti ama kendi düşünmediyse, böyle bir şeyden bahsetmek bile istememiştim. Herhangi bir hastalık izine rastlarım diye haftalarca onu izlediğim günleri hatırladım fakat kadınlarda erken enfeksiyon belirtileri pek sık görülmez. Jemmy’nin sağlıklı doğumuyla oldukça rahatlamıştım.</span></p>
				<p class="paragraf para-style-override-8"><span class="Vurgu char-style-override-8">“Ah,” dedim sakince. Uzanıp kolunu sıktım. “Endişelenme tatlım. Öyle bir şey yok.”</span></p>
				<p class="paragraf para-style-override-8"><span class="Vurgu char-style-override-8">“Emin misin?” dedi. “Nereden biliyorsun? Ben de öyle hissediyorum gerçi ama düşündüm ki... Kadınlar her zaman belirti vermezler.”</span></p>
				<p class="paragraf para-style-override-8"><span class="Vurgu char-style-override-8">“Vermezler,” dedim, “ama erkekler kesinlikle verirler. Eğer Roger senden bir şey kapmış olsaydı, bundan çok önce haberdar olurdum.”</span></p>
				<p class="paragraf para-style-override-8"><span class="Vurgu char-style-override-8">Yüzü solmuştu fakat bunu duyunca yanaklarındaki pembelik geri geldi. Öksürdü, nefesindeki pus kayboldu.</span></p>
				<p class="paragraf para-style-override-8"><span class="Vurgu char-style-override-8">“Bu rahatlatıcı bir şey. Yani Jemmy sağlıklı mı? Emin misin?”</span></p>
				<p class="paragraf para-style-override-8"><span class="Vurgu char-style-override-8">“Kesinlikle,” diyerek onu ikna etmeye çalıştım. Her ihtimale karşı doğum sırasında gözlerine gümüş nitrat damlatmıştım -bunu oldukça pahalıya ve zar zor temin etmiştim- ama yine de emindim. Jemmy belirli bir hastalık işareti göstermemesi şöyle dursun, o kadar sağlıklı görünüyordu ki herhangi bir enfeksiyon düşüncesi gerçek dışı olurdu. Adeta bir kâse dolusu yahni gibi sağlık saçıyordu.</span></p>
				<p class="paragraf para-style-override-8"><span class="Vurgu char-style-override-8">“Gebelikten korunma yöntemlerini bu yüzden mi sordun?” diye sordum, bir yandan da kamp alanlarından geçtiğimiz MacRaesler’i selamladım. “Sen de bu durumda başka çocuk doğurmaktan endişelendin tabii...”</span></p>
				<p class="paragraf para-style-override-8"><span class="Vurgu char-style-override-8">“Ah. Hayır. Sen frengiden bahsedene kadar cinsel hastalıklar aklıma bile gelmemişti ama sonra birden içime bir kurt düştü.” Durup boğazını temizledi. “Ee, hayır. Sadece bilmek istedim.”</span></p>
				<p class="paragraf para-style-override-8"><span class="Vurgu char-style-override-8">Bu sırada kaygan patika yüzünden konuşmamız sonlanmak zorunda kalsa da ben kafamda kurgulamaya devam ediyordum.</span></p>
				<p class="paragraf para-style-override-8"><span class="Vurgu char-style-override-8">Olay, genç bir gelinin aklını gebelikten korunma düşünceleriyle meşgul etmesi değildi ama bu şartlar altında... neydi? Merak ediyordum. Kendisi için mi, yoksa yeni bir bebek için miydi korkusu? Çocuk doğurmak elbette tehlikeli olabilirdi. Muayenelerime gelen ya da geceleri kamp ateşi etrafında konuşan kadınların söylediklerini duyan herhangi biri hiç şüphesiz ki bebeklerin ve çocukların tehlikeyle karşı karşıya olduklarını bilir; en azından bir çocuğunu humma, ölümcül farenjit ya da kontrol dışı ishal yüzünden kaybetmemiş pek az aile vardı. Birçok kadının üç, dört, ya da daha fazla bebeği ölmüştü. Abel MacLennan’ı hatırlayınca baştan aşağı ürperdiğimi hissettim.</span></p>
				<p class="paragraf para-style-override-8"><span class="Vurgu char-style-override-8">Brianna çok sağlıklıydı ve biz antibiyotik ve gelişmiş tıbbi kolaylıklar gibi önemli şeylerden yoksun olduğumuz sürece, yalnızca hijyenin ve iyi beslenmenin önemini azımsamamasını söylemiştim.</span></p>
				<p class="paragraf para-style-override-8"><span class="Vurgu char-style-override-8">Bree ağır eşyaları patikaya doğru kıvrılan yol boyunca taşırken, arkasından güçlü vücuduna bakıp ‘hayır,’ dedim kendi kendime. Bu değildi. Endişelenmekte haklı olabilirdi fakat o aslında korkak bir insan değildi.</span></p>
				<p class="paragraf para-style-override-8"><span class="Vurgu char-style-override-8">Roger? Görünüşe göre yapılacak en iyi şey, bir an önce Roger’dan hamile kalmasıydı. Bu kesinlikle evliliklerini güçlendirirdi. Öte yandan... ya zaten hamileyse? Bu Roger’ın çok hoşuna giderdi ama Jemmy ne olacaktı?</span></p>
				<p class="paragraf para-style-override-8"><span class="Vurgu char-style-override-8">Roger, Jemmy’yi kabullenerek büyük bir yemin etmişti. Ama insan insandır, Roger’ın Jemmy’yi asla terk etmeyeceğinden ya da onu ihmal etmeyeceğinden emin olsam da kendisinden olduğunu bildiği bir çocuğa farklı -açık seçik bir şekilde farklı- davranması da oldukça mümkündü. Bree bu riske girer miydi?</span></p>
				<p class="paragraf para-style-override-8"><span class="Vurgu char-style-override-8">İyice düşünüp taşındıktan sonra, Bree’nin beklemekle iyi yapacağına karar verdim -tabii eğer bunu başarabilirse. Başka bir çocukla ailenin durumunu karmaşıklaştırmaktansa, Roger’a Jemmy’yle yakın bir bağ kurabilmesi için biraz zaman tanıması gerekirdi. Evet,bu çok mantıklıydı ve Bree de fazlasıyla mantıklı biriydi.</span></p>
				<p class="paragraf para-style-override-8"><span class="Vurgu char-style-override-8">Sonunda sabah muayenelerimi yaptığım açıklığa ulaştığımızda aklıma başka bir olasılık geldi.</span></p>
				<p class="paragraf para-style-override-8"><span class="Vurgu char-style-override-8">“Size yardım edelim mi Bayan Fraser?”</span></p>
				<p class="paragraf para-style-override-8"><span class="Vurgu char-style-override-8">Chisholm kardeşlerin en küçük ikisi yardım etmek için koşarak geldiler, bizi ağır yüklerimizden kurtardılar ve öyle bir şey istemememize rağmen hemen masaları açtılar, temiz su getirdiler, ateş yaktılar ve genel olarak işe yaramak için çabaladılar. Biri sekiz, diğeri de on yaşlarında olmalıydı. Onları çalışırken izlediğimde onların yetişkin bir adam gibi olduğunu fark ettim.</span></p>
				<p class="paragraf para-style-override-8"><span class="Vurgu char-style-override-8">Brianna da bunu biliyordu. Jemmy’yi asla terk etmezdi, biliyordum -bebek ona muhtaçken bunu yapmazdı. Ama... ya sonra? Jemmy, Bree’yi terk ettikten sonra ne olurdu?</span></p>
				<p class="paragraf para-style-override-8"><span class="Vurgu char-style-override-8">Sandığımı açıp yavaşça sabah mesaisi için gerekli malzemeleri çıkarmaya koyuldum: Makas, mil, forseps, alkol, neşter, bandajlar, diş pensesi, dikiş iğnesi, yağlar, merhemler, antiseptik sıvılar, müshiller...</span></p>
				<p class="paragraf para-style-override-8"><span class="Vurgu char-style-override-8">Brianna yirmi üç yaşındaydı. Jemmy tamamen bağımsız bir birey olduğunda, Bree otuzlarının ortalarında olacaktı. Artık onun ilgisine ihtiyaç duymazsa Bree ve Roger muhtemelen geri döneceklerdi. Bree’nin zamanına, güvene, doğumla bölünen kendi hayatına döneceklerdi.</span></p>
				<p class="paragraf para-style-override-8"><span class="Vurgu char-style-override-8">Ama bu yalnızca, muhtaçlığı Bree’yi burada tutacak olan başka bir çocuk dünyaya getirmezse olacaktı.</span></p>
				<p class="paragraf para-style-override-8"><span class="Vurgu char-style-override-8">“Günaydın hanımefendi.” Kısa boylu, orta yaşlı bir adam önümde durdu, bu sabahın ilk hastasıydı. Bir haftadır sakallarını kesmemiş gibiydi ama yüzünün solgun olduğu yine de belli oluyordu. Bakışları soğuktu, gözleri duman ve viskiden öyle kanlanmıştı ki hastalığı hemen fark ediliyordu. Sabah muayenelerinde akşamdan kalma insanlara çok sık rastlıyordum.</span></p>
				<p class="paragraf para-style-override-8"><span class="Vurgu char-style-override-8">“Bağırsaklarımda güçlü bir sancı var efendim,” dedi, mutsuz bir şekilde yutkunarak. “Beni rahatlatacak bir şeyiniz var mı acaba?”</span></p>
				<p class="paragraf para-style-override-8"><span class="Vurgu char-style-override-8">“Var,” dedim, uzanıp bir fincan aldım. “Çiğ yumurta ve bir parça altın kök. Eğer iyice kusarsanız, yepyeni bir adam olursunuz.”</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Muayene yeri, Toplantı ateşinin geceleri yandığı tepenin eteklerindeki büyük açıklık alanın kenarındaydı. Nemli havada is ve ıslak küllerin buruk kokusu vardı ama toprağın kararmış kısmı -en az üç metre kadar- taze dalların ve çıraların altında çoktan kaybolmaya başlamıştı bile. </span></p>
				<p class="paragraf para-style-override-8"><span class="Vurgu char-style-override-8">Akşamdan kalma olan adamın işi bitmişti, kısa bir ara vermiştim ve artık hemen yakınlarda bir dükkân açan Murray MacLeod’la ilgilenebilirdim.</span></p>
				<p class="paragraf para-style-override-8"><span class="Vurgu char-style-override-8">Murray işe erken başlamıştı, görmüştüm; ayaklarının altındaki toprak siyahtı, etrafa saçılan küller kandan sırılsıklam olmuş, yumuşamıştı. Yanında bir de hastası vardı, iri yarı adamın kızarmış burnu ve sarkık gıdısı aşırı alkolle geçen bir yaşamın kanıtı gibiydi. Yağmura ve soğuğa rağmen adamın gömleğini çıkartmış, kollarını kıvırmış ve turnike yapmıştı, kanın aktığı kâse hastanın dizlerinin üstündeydi.</span></p>
				<p class="paragraf para-style-override-8"><span class="Vurgu char-style-override-8">Murray’in taburesine üç metre kadar uzaktaydım fakat adamın gözlerini görebiliyordum. Sabahın loş ışığında bile hardal kadar sarılardı.</span></p>
				<p class="paragraf para-style-override-8"><span class="Vurgu char-style-override-8">“Karaciğer hastalığı,” dedim Brianna’ya. Kısık sesle konuşmak için hiçbir çaba göstermemiştim. “Sarılığı buradan görebiliyorsun, değil mi?”</span></p>
				<p class="paragraf para-style-override-8"><span class="Vurgu char-style-override-8">“Safra salgıları,” dedi MacLeod yüksek sesle, neşterini açarak. “Salgı fazlası olduğu gün gibi ortada.” Giysisinin içinde ufak tefek, koyu tenli ve temiz görünen Murray, etkileyici değil, dik kafalıydı.</span></p>
				<p class="paragraf para-style-override-8"><span class="Vurgu char-style-override-8">“Sanırım içkiye bağlı siroz,” dedim yaklaşarak. Hastaya tarafsızca baktım.</span></p>
				<p class="paragraf para-style-override-8"><span class="Vurgu char-style-override-8">“Balgam dengesizliğine bağlı safra sıkışması!” Murray, belli ki hastasını olmasa da, işini elinden almak istediğimi düşünmüş olacak ki ters ters bana baktı. </span></p>
				<p class="paragraf para-style-override-8"><span class="Vurgu char-style-override-8">Onu umursamadan eğilip, telaşla bana bakan hastayı inceledim.</span></p>
				<p class="paragraf para-style-override-8"><span class="Vurgu char-style-override-8">“Sağ kaburgalarınızın altında sert bir kitle var, değil mi?” dedim kibarca. “İdrarınız koyu renkli ve dışkınız ise siyah ve kanlı, doğru mu?”</span></p>
				<p class="paragraf para-style-override-8"><span class="Vurgu char-style-override-8">Adam başıyla onayladı, ağzı açık kalmıştı. Dikkat çekmeye başlıyorduk.</span></p>
				<p class="paragraf para-style-override-8"><span class="Vurgu char-style-override-8">“Anne.” Brianna yanımda duruyordu. Murray’e selam verdikten sonra eğilip kulağıma fısıldadı. “Siroz için ne yapabilirsin, anne? Hiçbir şey!”</span></p>
				<p class="paragraf para-style-override-8"><span class="Vurgu char-style-override-8">Dudaklarımı ısırarak durdum. Haklıydı. Tanı koyarak gösteriş yapma -ve Murray’in lekeli, paslı görünümlü neşterini adamın üzerinde kullanmasını engelleme- telaşıyla alternatif bir tedavi yöntemimin olmadığı ayrıntısını göz ardı etmiştim.</span></p>
				<p class="paragraf para-style-override-8"><span class="Vurgu char-style-override-8">Hasta, bir bana, bir Murray’e bakıp duruyordu, huzursuz olduğu apaçık belliydi. Son bir çabayla adama gülümseyip, Murray’e bakarak başımı salladım.</span></p>
				<p class="paragraf para-style-override-8"><span class="Vurgu char-style-override-8">Sözcüklerin dişlerimin arasından dökülüvermeleri için kendimi zorlayarak, “Bay MacLeod bu konuda haklı,” dedim. “Kesinlikle karaciğer hastalığı, salgı fazlasından kaynaklanmış.” Sanırım alkole salgı denebilirdi; dün gece Jamie’nin viskisinden içenler belli ki bunu eğlenceli bulmuşlardı.</span></p>
				<p class="paragraf para-style-override-8"><span class="Vurgu char-style-override-8">Murray kuşkuyla gerilmişti, şimdi ise benim teslim olmamla ne kadar şaşkın olduğu yüzünden okunuyordu. Brianna önüme atılarak bu fırsatı değerlendirdi.</span></p>
				<p class="paragraf para-style-override-8"><span class="Vurgu char-style-override-8">“Büyü diye bir şey vardır,” dedi büyülü bir şekilde gülümseyerek. “Bu... ee... bıçağı keskinleştirir ve salgıyı boşaltır. Size göstereyim.” Murray elini sıkıca kenetleyemeden Bree elindeki neşteri çekip aldı, üzerinde su kaynayan küçük muayene ateşimize döndü.</span></p>
				<p class="paragraf para-style-override-8"><span class="Vurgu char-style-override-8">“Kılıçların hükümdarı, ruhların koruyucusu Michael’in adına,” diye mırıldandı. Michael’ın ismini boşu boşuna kullanmanın kutsala sövmek olmadığını biliyordum. Ateşi yakan adamlar, birkaç kişinin muayeneye geldiklerini görünce izlemeyi bıraktılar.</span></p>
				<p class="paragraf para-style-override-8"><span class="Vurgu char-style-override-8">Bree neşteri kaldırıp havada büyük bir haç çizdi. Bir yandan da herkesin ilgisinin üzerinde olup olmadığını kontrol etmek için bir sağa, bir sola baktı. Herkes ona bakıyordu; heyecanlanmışlardı. Olan biteni izleyen kalabalığın arasında bir çift mavi göz sivrilmişti, Bree bana marifetlerinden birini sergileyen Jamie’yi fazlasıyla hatırlatıyordu. En az babası kadar iyi olmasını umuyordum.</span></p>
				<p class="paragraf para-style-override-8"><span class="Vurgu char-style-override-8">“Kulunun iyileşmesi için bu neşteri kutsa,” dedi, gözlerini gökyüzüne çevirerek. Aşai Rabbani ayinindeki rahip gibi neşteri ateşin üzerine tuttu. Sudan kabarcıklar yükseliyordu ama henüz kaynamamıştı.</span></p>
				<p class="paragraf para-style-override-8"><span class="Vurgu char-style-override-8">“Kanın çekilmesi için, kanın akması için, eee... zavallı kulunun vücudundan zehrin akması için bu bıçağın kenarlarını kutsa. Bıçağı kutsa... bıçağı kutsa... zavallı kulunun elindeki bu bıçağı kutsa... metalin bu parlaklığı için Tanrı’ya şükürler olsun.” İskoç duaları tekrarlarla dolu olduğu için Tanrı’ya şükürler olsun, diye düşündüm alaycı bir şekilde.</span></p>
				<p class="paragraf para-style-override-8"><span class="Vurgu char-style-override-8">Tanrı’ya şükür ki su kaynıyordu. Kısa, kıvrımlı bıçağı suyun yüzeyine yanaştırdı, anlamlı bir şekilde kalabalığa baktı ve yüksek sesle konuşmaya başladı, “Efendimiz İsa’nın arındırdığı sular bu bıçağın üzerinde olsun!”</span></p>
				<p class="paragraf para-style-override-8"><span class="Vurgu char-style-override-8">Metali suya daldırıp, ahşap kılıftan yükselen buhar parmaklarını yakana kadar bekledi. Neşteri çıkartıp hızla diğer eline aldı, haşlanan elini çaktırmadan arkasına saklayıp neşteri havaya kaldırdı.</span></p>
				<p class="paragraf para-style-override-8"><span class="Vurgu char-style-override-8">“Bizi şeytanlardan koruyan Michael bu bıçağı ve ona hükmedenin elini kutsasın, bedenin sağlığına, ruhun sağlığına. Âmin!”</span></p>
				<p class="paragraf para-style-override-8"><span class="Vurgu char-style-override-8">Öne atılıp, resmi bir şekilde neşterin tutma yerini Murray’e uzattı. Murray, aptal değildi. Kuşkulu bakışlarında, kızımın teatral yeteneklerine duyduğu, engel olamadığı bir hayranlık vardı. </span></p>
				<p class="paragraf para-style-override-8"><span class="Vurgu char-style-override-8">“Bıçağa dokunma,” dedim cana yakın bir biçimde gülümseyerek. “Büyüsü bozulur. Ah, bıçağı her kullandığında büyüyü tekrar et. Unutma, kaynar suyla yapılması gerek.”</span></p>
				<p class="paragraf para-style-override-8"><span class="Vurgu char-style-override-8">“Hmm,” dedi, neşteri tutma yerinden kavrayarak çekti. Brianna’yı hızlı bir şekilde başıyla selamladıktan sonra hastasına döndü, ben de kendi hastama döndüm -kurdeşen döken genç bir kız. Brianna ellerini gömleğine kurulayarak beni takip etti. Kendinden memnun görünüyordu. Hastanın sessizce sızlanmalarını ve metal kâseye akan kanın pıtırtısını duydum.</span></p>
				<p class="paragraf para-style-override-8"><span class="Vurgu char-style-override-8">MacLeod’un hastasına karşı kendimi suçlu hissediyordum ama Brianna gayet haklıydı; bu şartlar altında onun için yapabileceğim hiçbir şey yoktu. Uzun süreli bir bakımla birlikte çok iyi beslenir ve alkolden tamamen uzak durursa, yaşam süresini uzatabilirdi; ilk ikisi düşük bir ihtimaldi, üçüncüsü ise imkân dahilinde bile değildi.</span></p>
				<p class="paragraf para-style-override-8"><span class="Vurgu char-style-override-8">Brianna akıllı davranarak onu olası bir kirli kan enfeksiyonundan korumuştu -ve MacLeod’un gelecekteki hastaları için benzer bir korunma fırsatı yaratmıştı- ama ben suçluluk duygusuyla kendimi sürekli azarlamama engel olamıyordum. Fransa’da savaş meydanlarında hemşirelik yaparken öğrendiğim ilk tıbbi ilke aklımdaydı: Önündeki hastayı tedavi et.</span></p>
				<p class="paragraf para-style-override-8"><span class="Vurgu char-style-override-8">“Şu merhemi kullan,” dedim kurdeşen döken kıza, “ve sakın kaşıma.”</span></p>
			</div>
		</div>
	</body>
</html>