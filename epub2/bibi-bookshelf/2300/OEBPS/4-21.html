<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-21.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-21.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-2-4"><span class="bold">21 YİRMİ-YİRMİ</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="char-style-override-6">“Şimdi şunu sol gözünün üzerine tut ve net görebildiğin en küçük satırı oku.”</span></p>
				<p class="paragraf para-style-override-8"><span class="char-style-override-6">Roger tahta kaşığı sağ gözünün üzerine tutup sol gözünü kıstı, mutfak kapısına tutuşturduğum kâğıda odaklandı. Kapının hemen iç tarafındaki ön koridorda duruyordu. Bu koridor, evin içindeki altı metre uzunluğunda olan tek alandı.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Et tu Brute</span><span class="char-style-override-6">?</span><span class="Character-Style-1 char-style-override-7"><a class="footnote-link" href="#footnote-225-36" id="footnote-225-36-backlink">36</a></span><span class="char-style-override-6">” diye okudu. Kaşığı indirip kaşını kaldırarak bana baktı. “Daha önceden hiç metin yazılmış bir göz çizelgesi görmemiştim.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">“Çizelgelerdeki ‘f, e, 5, z, t, d’nin hep çok sıkıcı olduklarını düşünmüşümdür,” dedim, kâğıdı çıkarıp döndürerek. “Diğer göz lütfen. Kolayca okuyabildiğin en küçük satır hangisi?”</span></p>
				<p class="paragraf para-style-override-8"><span class="char-style-override-6">Kaşığı ters çevirip gözlerini kısarak el yazısı -elimden geldiğince küçük yazmaya çalıştığım- beş satıra baktı ve üçüncüsünü yavaşça okuyabildi.”</span></p>
				<p class="paragraf para-style-override-8"><span class="char-style-override-6">“Soğan yeme. Bu nereden?”</span></p>
				<p class="paragraf para-style-override-8"><span class="char-style-override-6">“Shakespeare’den tabii ki,” dedim vurgulayarak. “ ‘Soğan da yeme sarımsak da, çünkü nefesimizin tatlı olması gerek.’ Okuyabildiğin en küçük cümle bu mu?”</span></p>
				<p class="paragraf para-style-override-8"><span class="char-style-override-6">Jamie’nin ifadesinin nazik bir şekilde değiştiğini gördüm. Brianna’yla birlikte tam Roger’ın arkasında, verandada durup, büyük bir ilgiyle olan biteni izliyorlardı. Sanki mektupları görmesini istiyormuş gibi yüzünde hafiften gergin bir ifade olan Brianna hafifçe Roger’a yaslanmıştı. </span></p>
				<p class="paragraf para-style-override-8"><span class="char-style-override-6">Jamie’nin ifadesinde ise hafif bir şaşkınlık, belirsiz bir acıma ve inkâr edilemez bir memnuniyet parıltısı vardı. Belli ki beşinci satırı okuyabiliyordu. ‘Onu onurlandırıyorum.’ Jül Sezar’dandı: ‘Yiğit olduğu için, onu onurlandırıyorum; hırslı olduğu için, onu öldürdüm.’</span></p>
				<p class="paragraf para-style-override-8"><span class="char-style-override-6">Jamie bakışlarımı üzerinde hissedince yüzündeki ifade kaybolup gitti. Anında her zamanki esrarengiz neşeli tavrını takındı. Gözlerimi kısıp, ‘beni kandıramazsın’ bakışımı attım. Jamie bakışlarını çevirdi, ağzının kenarı hafifçe titredi.</span></p>
				<p class="paragraf para-style-override-8"><span class="char-style-override-6">“Diğer satırlardan hiçbirini okuyamıyor musun?” Bree aniden Roger’a yaklaştı. Önce kâğıda, sonra yüreklendirici gözlerle ona baktı. Son iki satırı zorluk çekmeden okuyabildiği her halinden belliydi.</span></p>
				<p class="paragraf para-style-override-8"><span class="char-style-override-6">“Hayır,” dedi Roger. Bree istediği için gözlerini kontrol etmeme izin verecekti ama buna mutlu olmadığı da gün gibi ortadaydı. Bir an önce kurtulmak için sabırsızlandığı kaşığı avucunun içine vurdu. “Başka bir şey var mı?”</span></p>
				<p class="paragraf para-style-override-8"><span class="char-style-override-6">“Birkaç küçük alıştırma,” dedim en yumuşak sesimle. “Buraya gel, buradaki ışık daha güçlü.” Elimi koluna koyup Roger’ı muayene odama doğru çekerken, Jamie ve Bree’ye sert bakışlar attım. “Brianna, neden gidip akşam yemeği için sofrayı kurmuyorsun? İşimiz uzun sürmez.”</span></p>
				<p class="paragraf para-style-override-8"><span class="char-style-override-6">Brianna bir an tereddüt etti fakat Jamie koluna dokunup kısık sesle ona bir şeyler söyledi. Bree başını sallayıp son kez alnını kırıştırarak Roger’a baktıktan sonra gitti. Jamie özür dilemek için omuzlarını silkip Bree’nin arkasından gitti.</span></p>
				<p class="paragraf para-style-override-8"><span class="char-style-override-6">Roger odamdaki dağınıklığın ortasında duruyor, uzaklarda av köpeklerinin havlamasını duyan bir ayıyı andırıyordu. Sinirli ve tetikte görünüyordu.</span></p>
				<p class="paragraf para-style-override-8"><span class="char-style-override-6">“Buna hiç gerek yok,” dedi ben kapıyı kapatırken. “Gayet güzel görüyorum. Yalnızca şimdilik iyi ateş edemiyorum. Bunun da gözlerimle hiçbir alakası yok.” Yine de kaçmaya </span></p>
				<p class="paragraf para-style-override-8"><span class="char-style-override-6">yeltenmiyordu. Sesinde kuşku sezinledim.</span></p>
				<p class="paragraf para-style-override-8"><span class="char-style-override-6">“Olduğunu düşünmüyorum,” dedim sevecen bir sesle. “Yine de hemencecik bir bakıvereyim... sadece merakımdan, gerçekten...” İstemeye istemeye de olsa oturtmayı başardım. Standart bir el fenerim de olmadığı için, mum yaktım.</span></p>
				<p class="paragraf para-style-override-8"><span class="char-style-override-6">Mumu yakınlaştırıp gözbebeklerinin büyüklüğüne baktım. Gözlerinin rengi harika, diye düşündüm; kesinlikle ela değil, çok parlak koyu bir yeşildi. Öyle koyuydu ki karanlıkta neredeyse simsiyah görünüyordu. Ama parlak ışıkta doğrudan bakıldığında da şaşırtıcı -zümrüt gibi- bir rengi vardı. Geilie Duncan’ı tanıyan ve onun parlak gri derinliklerindeki deliliği görenler için rahatsız edici bir görüntüydü. Roger’ın ondan yalnızca gözlerini miras almış olmasını umdum.</span></p>
				<p class="paragraf para-style-override-8"><span class="char-style-override-6">İstem dışı olarak gözünü kırptı, uzun siyah kirpikleri gözlerini kapayınca aklımdaki görüntü de kaybolup gitti. Bu gözler güzel ama sakindi. Ve her şeyden önemlisi, sağlıklıydı. Ben gülümseyince, o da anlamadan refleks olarak bana gülümsedi.</span></p>
				<p class="paragraf para-style-override-8"><span class="char-style-override-6">Işığı yüzünde bir yukarı, bir aşağı, sağa ve sola tutup ışığı takip etmesini istedim. Gözleri bir ileri bir geri hareket ederken oluşan değişiklikleri izledim. Bu egzersizi yaparken soru sormak gerekmediği için biraz rahatlamaya başladı. Bacaklarına geçirdiği parmaklarını biraz gevşetti.</span></p>
				<p class="paragraf para-style-override-8"><span class="char-style-override-6">“Çok iyi,” dedim, kısık ve yumuşak bir ses tonuyla. “Evet, çok iyi... yukarı bakar mısın lütfen? Evet, şimdi de aşağı, pencerenin yanındaki köşeye bak. Hmm, evet... Şimdi, yine bana bak. Parmağı mı görüyor musun? Güzel, şimdi sol gözünü kapa ve parmağımın kıpırdayıp kıpırdamadığını söyle. Hmm...”</span></p>
				<p class="paragraf para-style-override-8"><span class="char-style-override-6">Sonunda mumu söndürdüm, doğruldum, küçük bir iniltiyle sırtımı gerdim.</span></p>
				<p class="paragraf para-style-override-8"><span class="char-style-override-6">“Eee,” dedi Roger sakince, “karar nedir doktor? Gidip kendime beyaz bir değnek yaptırayım mı?” Sönen mumdan çıkan duman yığınını eliyle dağıtıp umursamaz görünmek için güzel bir girişimde bulundu. Omuzlarındaki hafif gerginlik ise bunu yalanlıyordu.</span></p>
				<p class="paragraf para-style-override-8"><span class="char-style-override-6">Güldüm.</span></p>
				<p class="paragraf para-style-override-8"><span class="char-style-override-6">“Hayır, bir süreliğine kör köpeğine ihtiyacın olmayacak, gözlüklere de. Gerçi hazır yeri gelmişken daha önceden hiç böyle bir göz çizelgesi görmediğini söyledin. Demek ki çizelgeler görmüşsün. Çocukken hiç gözlük taktın mı?”</span></p>
				<p class="paragraf para-style-override-8"><span class="char-style-override-6">Kaşlarını çatıp geçmişe bir göz attı.</span></p>
				<p class="paragraf para-style-override-8"><span class="char-style-override-6">“Evet, taktım,” dedi yavaşça. “Daha doğrusu…” Yüzünde hafif bir gülümseme oluştu. “…bir çift gözlüğüm vardı. İki, ya da üç. Yedi veya sekiz yaşımdayken sanırım. Ama başımı ağrıtıyorlardı. Ben de onları otobüste, okulda ya da nehrin kıyısındaki kayalarda bıraktım... bir saatten daha fazla taktığımı hatırlamıyorum. Üçüncü çifti de kaybettikten sonra babam pes etti.” Omuzlarını silkti. “Dürüst olmak gerekirse, hiçbir zaman gözlüğe ihtiyacım varmış gibi hissetmedim.”</span></p>
				<p class="paragraf para-style-override-8"><span class="char-style-override-6">“İhtiyacın yoktu ama şimdi...”</span></p>
				<p class="paragraf para-style-override-8"><span class="char-style-override-6">Sesimdeki kinayeyi hissedip bana baktı.</span></p>
				<p class="paragraf para-style-override-8"><span class="char-style-override-6">“Ne?”</span></p>
				<p class="paragraf para-style-override-8"><span class="char-style-override-6">“Sol gözünde biraz miyop var ama sana zorluk çıkartacak kadar değil.” Gözlüklerin ağırlığını kendim hissediyormuşum gibi burnumun kemerine dokundum. “Dur tahmin edeyim, okuldayken hokeyde ve futbolda iyiydin ama teniste değildin.”</span></p>
				<p class="paragraf para-style-override-8"><span class="char-style-override-6">Bunu duyunca güldü. Gözlerinin kenarı kırıştı.</span></p>
				<p class="paragraf para-style-override-8"><span class="char-style-override-6">“Tenis mi? Inverness’ta bir gramer okulunda mı? Yumuşak İngiliz sporu derdik biz ona, eşcinsellerin oyunuydu. Ama demek istediğini anladım. Haklısın, futbolda iyiydim ama beysbolda pek de iyi sayılmazdım. Neden?”</span></p>
				<p class="paragraf para-style-override-8"><span class="char-style-override-6">“Çift göz mercekli bir görmen yok,” dedim. “Çocukken birinin bunu fark etmiş olması ve prizmatik lenslerle bunu düzeltmeye çalışmış olması büyük şans ama yedi ya da sekiz yaşına gelmiş olsaydın çok geç olabilirdi,” diye de ekledim, yüzündeki ifadesizliği görünce. “İşe yaraması için çok küçükken yapılması gerek, beş yaşına gelmeden.”</span></p>
				<p class="paragraf para-style-override-8"><span class="char-style-override-6">“Ben... çift göz mercekli görme mi? İki gözüm de görüyor, değil mi?” Şaşırmış görünüyordu. Tek gözünü kapatıp sanki el çizgilerinde bir cevap bulacakmış gibi önce bir avucuna, sonra diğerine baktı.</span></p>
				<p class="paragraf para-style-override-8"><span class="char-style-override-6">“Gözlerinde sorun yok,” diyerek onu rahatlatmaya çalıştım. “Yalnızca birlikte görmüyorlar. Bu gerçekten çok sık rastlanan bir şey ve birçok kişi bunu fark etmiyor bile. Yalnızca herhangi bir nedenden dolayı bazı insanların beyni gözlerinin önüne gelen resimleri üç boyutlu bir resim olarak görmeyi hiçbir zaman öğrenmiyor.”</span></p>
				<p class="paragraf para-style-override-8"><span class="char-style-override-6">“Ben üç boyutlu görmüyor muyum?” Gözlerini sıkıca kısarak, sanki beni birden duvara yapıştırmak istiyormuş gibi baktı.</span></p>
				<p class="paragraf para-style-override-8"><span class="char-style-override-6">“Yani göz muayenesi için gereken aletlerim yok sayılır.” Yanıp biten mumu, tahta kaşığı, çizdiğim resimleri ve kullandığım birkaç çubuğu gösterdim. “Göz doktorluğu için eğitimim de yok. Ama mantıken eminim, evet.”</span></p>
				<p class="paragraf para-style-override-8"><span class="char-style-override-6">“Yapmak istediğin herhangi bir iş için mükemmel görüyorsun,” diyerek onu ikna ettim. “İyi ateş etmeyi de gayet öğrenebilirsin; ateş ederlerken gördüğüm erkeklerin çoğu tek gözlerini kapatıyorlar zaten. Ama hareket eden hedefleri vurmada güçlük çekebilirsin. Neyi hedeflediğini görebilirsin ama çift göz mercekli görme olmadan tam olarak nereyi vuracağını göremeyebilirsin.”</span></p>
				<p class="paragraf para-style-override-8"><span class="char-style-override-6">“Anladım,” dedi. “Yani bir kavga çıksa, tekme tokat girişmem daha iyi olur, öyle mi?”</span></p>
				<p class="paragraf para-style-override-8"><span class="char-style-override-6">“Benim İskoç çatışmalarındaki naçizane deneyimlerime göre,” dedim, “çoğu kavga zaten tekmeden tokattan öteye geçmiyor. Yalnızca amacın öldürmek olduğunda ok ya da silah kullanırsın ve bu durumda da genelde silah olarak bıçak tercih ediliyor. Jamie daha doğrusunu söyler.”</span></p>
				<p class="paragraf para-style-override-8"><span class="char-style-override-6">Bunu duyan Roger neşeyle güldü ama başka bir şey söylemedi. Ben günlük muayeneden kalan dağınıklığı toparlarken, Roger da sessizce oturup ona söylediklerimi düşünmeye başladı. Mutfaktan gelen tabak çanak seslerini, kızaran soğanların baştan çıkaran aromasıyla pişen yağın ve domuz jambonunun koridora dolan cızırtısını duyabiliyordum.</span></p>
				<p class="paragraf para-style-override-8"><span class="char-style-override-6">Bu hızlı bir yemek olacaktı; Bayan Bug milislerin yolculuğu için bütün gün hazırlık yapmakla meşgul olmuştu. Yine de Bayan Bug’ın en baştan savma ziyafeti bile yenmeye değerdi. </span></p>
				<p class="paragraf para-style-override-8"><span class="char-style-override-6">Duvardan boğuk sesler duyuluyordu; Jemmy’nin ani ağlaması, Brianna’dan çıkan kısa bir bağırış, Lizzie’den gelen bir bağırış, sonra Bree ve Lizzie yemekle ilgilenirlerken belli ki bebeği oyalamaya çalışan Jamie’nin derinden çıkan sesi.</span></p>
				<p class="paragraf para-style-override-8"><span class="char-style-override-6">Roger da sesleri duymuştu, başını sesin geldiği yöne doğru çevirdiğini gördüm.</span></p>
				<p class="paragraf para-style-override-8"><span class="char-style-override-6">“Tam bir kadın,” dedi hafif bir gülümsemeyle. “Hem öldürebiliyor, hem pişirebiliyor. Bu da bu şartlar altında oldukça iyi bir şey,” diye ekledi hüzünlü bir şekilde. “Görünüşe göre sofraya pek fazla et koyamayacağım.”</span></p>
				<p class="paragraf para-style-override-8"><span class="char-style-override-6">“Saçma,” dedim vurgulayarak. Kendisine acımasının önüne geçmek istiyordum. “Hayatımda bir şey vurup da masaya yemek getirmedim. Gerçekten bir şeyleri öldürmek zorunda hissediyorsan, bir sürü tavuk, kaz ve domuz var. O lanet dişi domuz bütün toprağı kazmadan önce onu yakalayabilirsen de yerel bir kahraman olursun.”</span></p>
				<p class="paragraf para-style-override-8"><span class="char-style-override-6">Buruk da olsa, bu onu gülümsetmeye yetmişti.</span></p>
				<p class="paragraf para-style-override-8"><span class="char-style-override-6">“Domuzla ya da domuzsuz, kendime olan saygımı geri kazanacağımı düşünüyorum,” dedi. “En kötü ihtimal keskin nişancılara…” Brianna’nın Jamie’yle yaptığı konuşmanın boğuk seslerinin geldiği duvara doğru baktı. “…sorunun ne olduğunu söylerim. Kibar davranırlar, tıpkı ayağı olmayan birine davrandıkları gibi.”</span></p>
				<p class="paragraf para-style-override-8"><span class="char-style-override-6">Havanımı pamuklu çubukla temizlemem bittikten sonra gülüp dolaba koydum.</span></p>
				<p class="paragraf para-style-override-8"><span class="char-style-override-6">“Bree şu milis kuvvet olayı yüzünden senin için endişeleniyordu. Ama Jamie bir şey olmayacağını düşünüyor; birini vurma gereksinimi duyma şansın çok düşük. Üstelik avlanacak kuşlar çift göz mercekli görmüyorlar,” diye ekledim sonradan. “Baykuşlar hariç. Atmacalar ve kartallar öyle göremezler; gözleri başlarının iki yanında. Bree’ye ve Jamie’ye atmaca gibi gözlerin olduğunu söylediğimi ilet.”</span></p>
				<p class="paragraf para-style-override-8"><span class="char-style-override-6">Bunu duyunca kahkahayı patlattı. Sonra durup ceketinin eteklerindeki tozları silkti.</span></p>
				<p class="paragraf para-style-override-8"><span class="char-style-override-6">“Tamam, ileteceğim.” Koridora açılan kapıyı tutarak geçmemi bekledi. Kapıya vardığımda kolumdan tutup beni durdurdu.</span></p>
				<p class="paragraf para-style-override-8"><span class="char-style-override-6">“Şu çift göz mercekli olayı,” dedi, gözlerini işaret ederek. “Doğuştan mı?”</span></p>
				<p class="paragraf para-style-override-8"><span class="char-style-override-6">Başımla onayladım.</span></p>
				<p class="paragraf para-style-override-8"><span class="char-style-override-6">“Evet, bu hemen hemen kesin.”</span></p>
				<p class="paragraf para-style-override-8"><span class="char-style-override-6">Belli ki söylemek istediğini tam olarak ifade edememişti. Tereddüt etti.</span></p>
				<p class="paragraf para-style-override-8"><span class="char-style-override-6">“Bu... o halde kalıtımsal mı? Babam deniz kuvvetlerinde askerdi, bu rahatsızlık onda olmuş olamaz. Ama annem gözlük takardı. Boynunun etrafındaki bir zincire bağlıydı. Onunla oynadığımı hatırlıyorum. Bu göz rahatsızlığı bana ondan geçmiş olmalı yani.”</span></p>
				<p class="paragraf para-style-override-8"><span class="char-style-override-6">Dudaklarımı sıkıp kalıtımsal göz rahatsızlıklarıyla ilgili ne okuduğumu -ya da herhangi bir şey okuyup okumadığımı- hatırlamaya çalıştım. Ama aklıma somut bir şey gelmedi.</span></p>
				<p class="paragraf para-style-override-8"><span class="char-style-override-6">“Bilmiyorum,” dedim sonunda. “Olabilir. Ama olmayabilir de. Gerçekten bilmiyorum. Jemmy için mi endişelendin?”</span></p>
				<p class="paragraf para-style-override-8"><span class="char-style-override-6">“Ah.” Yüz hatlarında oluşan hüznü hemen dağıttı. Tuhaf bir şekilde gülümsedi, kapıyı açıp geçmemi bekledi.</span></p>
				<p class="paragraf para-style-override-8"><span class="char-style-override-6">“Hayır, endişelenmedim. Sadece düşündüm ki eğer kalıtımsal ve ufaklıkta da olabilirse... bunu bilmeliyim.”</span></p>
				<p class="paragraf para-style-override-8"><span class="char-style-override-6">Koridor sincap yahnisinin ve taze ekmeğin iştah kabartan kokularıyla dolmuştu. Açlıktan ölsem de sessizce durup Roger’a baktım.</span></p>
				<p class="paragraf para-style-override-8"><span class="char-style-override-6">“Onda olmasını hiç istemem,” dedi Roger aceleyle. Yüzümdeki ifadeyi anlamıştı. “Hem de hiç! Ama eğer- ” Başını çevirip yutkundu. “Bak, böyle düşündüğümü Bree’ye söyleme, lütfen.”</span></p>
				<p class="paragraf para-style-override-8"><span class="char-style-override-6">Hafifçe koluna dokundum.</span></p>
				<p class="paragraf para-style-override-8"><span class="char-style-override-6">“Bence bunu anlayışla karşılar.”</span></p>
				<p class="paragraf para-style-override-8"><span class="char-style-override-6">Bree’nin Jemmy’ye ‘Clementine’ şarkısını söylediği kapıya baktı.</span></p>
				<p class="paragraf para-style-override-8"><span class="char-style-override-6">“Anlayabilir,” dedi. “Ancak bu, duymak istediği anlamına gelmez.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-36-backlink" id="footnote-225-36">36</a>	<span class="dip-notlar" style="font-size:1em;">Sen de mi Brütüs?</span></p>
					</div>
				</div>
			</div>
		</div>
	</body>
</html>