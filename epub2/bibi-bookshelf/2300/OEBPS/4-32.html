<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-32.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-32.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-3-6"><span class="bold">31 FIRTINANIN ÖKSÜZÜ</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="char-style-override-6">Kucağımda Jamie’nin başı, arkama yaslanıp uyuyakaldım. İnsanın üşüdüğünde ve rahat edemediğinde gördüğü korkutucu rüyalardan birini gördüm. Rüyamda ağaçlar vardı; sonsuz, tekdüze ormanlar, her ağaç gövdesi, her yaprak ve her iğne gözkapaklarımın içinde desenler çiziyordu. Hepsi kristal şeklindeydi. Sarı keçi gözleri ağaç gövdelerinin arasında geziniyordu. Zihnimdeki orman, dişi panterlerin çığlıkları ve annesiz çocukların ağlamalarıyla çınlıyordu.</span></p>
				<p class="paragraf para-style-override-8"><span class="char-style-override-6">Çığlıklar kulaklarımda yankılanmaya devam ederken aniden uyandım. Pelerinlere ve battaniyelere sarınmış yatıyordum, Jamie’nin bacakları bacaklarıma dolanmıştı. Çamların üzerinden incecik, soğuk kar taneleri düşüyordu.</span></p>
				<p class="paragraf para-style-override-8"><span class="char-style-override-6">Buz tanecikleri kaşlarımı ve kirpiklerimi kaplamıştı. Yüzüm buz kesmişti ve eriyen kar sebebiyle ıslanmıştı. Birden refleks olarak uzanıp Jamie’ye dokundum; kıpırdanıp kötü bir şekilde öksürdü. Avuçlarımın içindeki omuzları titredi. Öksürüğünün sesi o gün yaşadıklarımı aklıma getirmişti -Josiah ve ikizi, Beardsley çiftliği, Fanny’nin hayaletleri; pislik ve kangren kokusu, barutun ve ıslak toprağın nispeten temiz kokusu. Keçilerin melemesi hâlâ rüyalarımda yankılanıyordu.</span></p>
				<p class="paragraf para-style-override-8"><span class="char-style-override-6">Karın fısıltılarının içinde ince bir ağlama sesi duyuldu. Aniden doğrulup oturdum, battaniyeleri üzerimden savurduğumda buz kütleleri etrafa saçıldı. Ses keçilerden gelmiyordu. Orası kesindi.</span></p>
				<p class="paragraf para-style-override-8"><span class="char-style-override-6">Şaşkınlık içinde uyanan Jamie içgüdüsel olarak üzerindeki pelerin ve battaniye yığınından kurtulmak için yan tarafına yuvarlandı. Yattığı yerden doğrulup çömeldi. Saçları darmadağınıktı ve gözleri tehdidi görebilmek için etrafı dikizliyordu.</span></p>
				<p class="paragraf para-style-override-8"><span class="char-style-override-6">“Ne?” diye fısıldadı boğuk bir sesle. Yerde, kınının içinde duran bıçağına uzandı ama kıpırdamasını engellemek için elimi kaldırdım.</span></p>
				<p class="paragraf para-style-override-8"><span class="char-style-override-6">“Bilmiyorum. Bir ses geliyor. Dinle!”</span></p>
				<p class="paragraf para-style-override-8"><span class="char-style-override-6">Kafasını kaldırıp etrafı dinlemeye başladı. Yutkundukça boğazının acı içinde hareket ettiğini gördüm. Kar sesinden başka bir şey duymuyor, çamlardan damlayan kar tanelerinden başka bir şey görmüyordum. Jamie bir şey duydu ya da gördü; yüzü aniden değişti.</span></p>
				<p class="paragraf para-style-override-8"><span class="char-style-override-6">“İşte orada,” dedi yumuşak bir sesle. Arkamda duran bir şeyi işaret etti. Dizlerimin üzerine çöktüm, sönmüş ateşin küllerinin yanında duran ve kumaş yığınını andıran şeye baktım. Ağlama sesi yeniden duyuldu. Bu kez daha da netti.</span></p>
				<p class="paragraf para-style-override-8"><span class="char-style-override-6">“Tanrı aşkına.” Kundağa doğru ilerlerken konuştuğumun farkında bile değildim. Kumaşların arasını didik didik aradım. Sesin sahibi kesinlikle canlıydı -ağladığını duymuştum- ve içerideydi. Kollarıma aldığımda tüy kadar hafif olduğunu gördüm.</span></p>
				<p class="paragraf para-style-override-8"><span class="char-style-override-6">Küçücük yüzü ve saçsız kafası mavi-beyazdı. Ağzı ve burnu tıpkı bir kış meyvesinin kabuğu gibi kuruydu. Avucumla yüzüne dokunduğumda nemli bir sıcaklık hissettim. Dokunuşuma şaşırmıştı, ağzını açıp mızmızlanmaya başladı. Gözlerini dış dünyanın tehditlerinden korunmak için sımsıkı kapadı.</span></p>
				<p class="paragraf para-style-override-8"><span class="char-style-override-6">“Yüce Tanrım.” Jamie istavroz çıkardı. Sesinde bir hırıltı vardı; boğazını temizledi, etrafına bakarak konuşmaya devam etti. “Kadın nerede?”</span></p>
				<p class="paragraf para-style-override-8"><span class="char-style-override-6">Aniden beliren çocuk yüzünden şaşkına dönmüştüm. Nereden geldiğini düşünmek için durmadım, zaten buna zaman da yoktu. Bebek, giysilerinin içinde kıpırdandı. Minnacık elleri buz kesmişti, teni soğuktan maviye ve hatta mora dönmüştü.</span></p>
				<p class="paragraf para-style-override-8"><span class="char-style-override-6">“Onu boş ver şimdi, şalımı getirir misin Jamie? Zavallı şey donmak üzere.” Tek elimle korsemin iplerini çözmeye çalıştım; korse önden bağlanan eski tip korselerdendi. Yolda giyinmem kolay olsun diye giymiştim. Bağcıklarımı açıp buz kesen küçük bebeği çıplak göğüslerime bastırdım. Uykudan yeni uyandığım için tenim hâlâ sıcaktı. Rüzgâr, çıplak omuzlarıma kar tanelerini uçuşturdu. Üşümesin diye bebeği korseme sarıp omuzlarımı titreyerek kaldırdım. Jamie şalı omuzlarıma koyup bebekle ikimize sarıldı, kendi vücudunun sıcaklığını bebeğe geçirmeye çalışırcasına sıkı sıkıya kavradı.</span></p>
				<p class="paragraf para-style-override-8"><span class="char-style-override-6">Vücudu epeyce sıcaktı; ateşler içinde yanıyordu.</span></p>
				<p class="paragraf para-style-override-8"><span class="char-style-override-6">“Tanrım, iyi misin?” Beti benzi atmış, gözleri kızarmıştı ama buna rağmen sağlam duran Jamie’ye baktım.</span></p>
				<p class="paragraf para-style-override-8"><span class="char-style-override-6">“Evet, iyiyim. O nerede?” diye sordu yeniden. “Kadın nerede?”</span></p>
				<p class="paragraf para-style-override-8"><span class="char-style-override-6">Belli ki gitmişti. Keçiler birbirlerine sokulmuşlardı; benekli dişilerin arasında Hiram’ın hareket eden boynuzlarını gördüm. Bizi merakla izleyen altı çift sarı göz, bana rüyalarımı hatırlatıyordu.</span></p>
				<p class="paragraf para-style-override-8"><span class="char-style-override-6">Bayan Beardsley’in yattığı yer boştu ve yerdeki çimlerin düzleşmiş olması bir ara orada yatmış olduğunun kanıtıydı. Doğurmak için biraz uzaklaşmış olmalıydı; ateşin yakınlarında hiçbir iz yoktu.</span></p>
				<p class="paragraf para-style-override-8"><span class="char-style-override-6">“Bu onun bebeği mi?” diye sordu Jamie. Hâlâ sesindeki hastalık belirtisini hissedebiliyordum ama göğsündeki hırıltılar azalmıştı; bu iyiye işaretti.</span></p>
				<p class="paragraf para-style-override-8"><span class="char-style-override-6">“Herhalde onundur. Başka nereden gelecek ki?”</span></p>
				<p class="paragraf para-style-override-8"><span class="char-style-override-6">Dikkatim Jamie ile bebek arasında bölünmüştü. Bebek kıpırdanıp karnımın üzerinde yengeç gibi hareket etmeye başlamıştı. Derme çatma kampımıza bir bakış attım. Çam ağaçları atıştıran karın altında siyah ve sessizdi; eğer Fanny Beardsley ormana gittiyse bile, donuk iğne yaprakların üzerinde bunu kanıtlayacak hiçbir iz kalmamıştı. Kar kristalleri ağaç gövdelerini kaplamıştı ama yeterli miktarda kar yere düşmemişti; ayak izi bırakması için uygun ortam oluşmamıştı. </span></p>
				<p class="paragraf para-style-override-8"><span class="char-style-override-6">“Çok uzaklaşmış olamaz,” dedim Jamie’nin omzundan arkayı görmeye çalışarak. “Atlardan hiçbirini almamış.” Gideon ve Bayan Domuzcuk ladin ağacının altında yan yana duruyorlardı. Havanın soğukluğu yüzünden kulakları dümdüz olmuştu. Nefesleri buhar bulutlarına dönüşüyordu. Bizi ayakta ve hareket eder şekilde gören Gideon ayaklarını yere vurup kişnedi. Büyük sarı dişleriyle beslenmek için sabırsızlığını anlatıyordu.</span></p>
				<p class="paragraf para-style-override-8"><span class="char-style-override-6">“Peki, seni ihtiyar hayvan, geliyorum.” Jamie ellerini yumruk yapıp nefesiyle ısıtmaya çalışarak bir adım geri attı.</span></p>
				<p class="paragraf para-style-override-8"><span class="char-style-override-6">“Eğer gizlenmek istiyorsa at alamazdı zaten. Alsaydı, diğer at yaygara koparıp beni uyandırırdı.” Elini nazikçe şalımın altındaki şişkinliğin üzerinde gezdirdi. “Gidip atları besleyeyim. Bebek iyi mi Sassenach?”</span></p>
				<p class="paragraf para-style-override-8"><span class="char-style-override-6">“Isınıyor,” dedim. “Ama karnı da acıkacak.” Bebek daha çok kıpırdanıp, kurtlu gibi debelenip durmaya başlamıştı. Ağzını açıp kapıyordu. Göğüs ucum refleks olarak sertleşti, küçük ağız açılıp göğüs ucumu bulduğunda etim karıncalanmaya başladı.</span></p>
				<p class="paragraf para-style-override-8"><span class="char-style-override-6">Şaşkınlıkla bağırınca Jamie tek kaşını kaldırarak bana baktı.</span></p>
				<p class="paragraf para-style-override-8"><span class="char-style-override-6">“Eee... şey... acıkmış,” dedim yükümü düzelterek.</span></p>
				<p class="paragraf para-style-override-8"><span class="char-style-override-6">“Onu anladım Sassenach,” dedi. Hâlâ sığınaklarında duran keçilere baktı. Keçiler artık uykulu uykulu meleyerek kıpırdanmaya başlamışlardı. “Açlıktan ölen tek o değil. Bana bir saniye verir misin?”</span></p>
				<p class="paragraf para-style-override-8"><span class="char-style-override-6">Beardsley’in çiftliğinden kuru samanlar getirmiştik; saman balyalarından birini açıp atların ve keçilerin yemesi için yere serdi, sonra yanıma geldi. Islak örtü yığınından bir pelerin alıp omuzlarımı örttü, sonra tahta bir bardak alıp otlayan keçilere doğru yaklaştı.</span></p>
				<p class="paragraf para-style-override-8"><span class="char-style-override-6">Bebek iştahlı bir şekilde meme emiyordu. Göğüs ucum tamamen ağzının içindeydi. Bu bebeğin sağlığı için oldukça iyiydi ama yarattığı his sıkıntı veriyordu.</span></p>
				<p class="paragraf para-style-override-8"><span class="char-style-override-6">“Benim için fark etmez,” dedim bebeğe ikimizin de dikkatini dağıtmaya çalışarak. “Ama maalesef ben senin annen değilim, anladın mı? Üzgünüm.”</span></p>
				<p class="paragraf para-style-override-8"><span class="char-style-override-6">Gerçekten şu lanet olası annesi neredeydi? Etrafı daha dikkatli izleyerek volta attım ama ortadan kaybolması için -ya da sessizliğe gömülmesi için- herhangi bir mantıklı neden bulmak şöyle dursun, Fanny Beardsley’den en ufak bir iz göremiyordum.</span></p>
				<p class="paragraf para-style-override-8"><span class="char-style-override-6">Ne olmuş olabilirdi? Bayan Beardsley o yağlı göbeğinin ve kat kat giydiği giysilerin altında ilerlemiş bir hamileliği saklamayı başarmıştı ama neden böyle yapmıştı?</span></p>
				<p class="paragraf para-style-override-8"><span class="char-style-override-6">“Bize neden söylemedi ki?” diye kendi kendime söylendim. Bebek mızıldanmaya başlıyordu. Bacaklarıma yatırıp sallamaya başladım. Belki de Jamie’nin yanımızda gelmesine izin vermeyeceğinden korkmuştu. Ne olursa olsun, o çiftlikte kalmak istemediği için onu suçlayamam.</span></p>
				<p class="paragraf para-style-override-8"><span class="char-style-override-6">Ama yine de çocuğunu neden terk etmiş olabilirdi? Onu gerçekten terk etmiş miydi? Birinin ya da bir şeyin gelip -panterlerin gelmiş olma fikri bile tüylerimi diken diken etmeye yetmişti- kadını kaçırmış olma ihtimalini düşündüm. Ama sağduyum böyle bir şeyi düşünmek dahi istemiyordu.</span></p>
				<p class="paragraf para-style-override-8"><span class="char-style-override-6">Bir kedi ya da bir ayı kamp alanımıza girmiş ve biz çok yorgun olduğumuz için uyanmamış olabilirdik. Ancak keçilerin ve atların korkup bağırmalarına neden olmadan bu kadar yaklaşmış olmalarına imkân yoktu. Üstelik av peşine düşmüş vahşi bir hayvan, Bayan Beardsley gibi sert bir ettense kesinlikle bu bebek gibi yumuşak bir eti tercih ederdi.</span></p>
				<p class="paragraf para-style-override-8"><span class="char-style-override-6">Ama eğer Fanny Beardsley’in kaybolmasının sorumlusu insan tüccarlarıysa, bebeği neden bırakmış olsunlardı ki?</span></p>
				<p class="paragraf para-style-override-8"><span class="char-style-override-6">Ya da acaba alıp da sonra geri mi getirmişlerdi?</span></p>
				<p class="paragraf para-style-override-8"><span class="char-style-override-6">Burnumu temizlemek için derin bir şekilde burnumu çektim, sonra başımı çevirip nefes alıp verdim, havayı farklı açılardan test ettim. Doğum karışık bir işti ve kokusuna çok alışıktım. Kollarımdaki bu bebek kesinlikle doğum kokuyordu ama soğuk rüzgârda kan ya da doğum suyu izi görememiştim. Keçi gübresi, at dışkısı, saman balyası, acı kül ve Jamie’nin giysilerinden gelen kaz yağı kokusu -başka hiçbir şey yoktu.</span></p>
				<p class="paragraf para-style-override-8"><span class="char-style-override-6">“Tamam o zaman,” dedim yüksek sesle. Bir yandan da iyice kıpırdanmaya başlayan yükümü nazikçe sallıyordum. “Doğum yapmak için ateşten uzaklaşmış. Ya kendi kendine gitti ya da onu biri götürdü. Ama eğer biri onu kaçırmaya kalktıysa ve doğurmak üzere olduğunu gördüyse, seni neden geri getirdiler ki? Seni ya öldürürlerdi ya da en kolayı ölüme terk ederlerdi. Ah, özür dilerim. Seni üzmek istemedim. Şişşt, tatlım. Sus, sus.”</span></p>
				<p class="paragraf para-style-override-8"><span class="char-style-override-6">Yavaş yavaş kendine gelen bebeğin, dünyasında başka neyin eksik olduğunu düşünecek çok zamanı olmuştu. Hüsranla göğsümü bırakıp avazı çıktığı kadar bağırarak ağlamaya başlamıştı ki Jamie elinde buharı tüten bir bardak keçi sütü ve kısmen temiz bir mendille geri geldi. Mendili emzik haline getirip sütün içine daldırdı, damlayan kumaşı dikkatli bir şekilde bebeğin açık ağzına koydu. Bebeğin mızıldanması aniden kesilmişti. İkimiz de rahatlayıp derin bir nefes aldık.</span></p>
				<p class="paragraf para-style-override-8"><span class="char-style-override-6">“Ah, böyle daha iyi, değil mi? </span><span class="italik char-style-override-6">Seas, a bhalaich, seas</span><span class="char-style-override-6">,” Jamie mendili süte sokmaya devam ederek çocuğa bir şeyler fısıldıyordu. Bebeğin küçük suratına baktım, hâlâ doğum sıvısıyla kaplıydı. Ama büyük bir konsantrasyonla sütü emdikçe kireç gibi beyaz yüzüne renk gelmeye başlamıştı.</span></p>
				<p class="paragraf para-style-override-8"><span class="char-style-override-6">“Onu nasıl bırakabilir?” dedim yüksek sesle. “Ve neden?”</span></p>
				<p class="paragraf para-style-override-8"><span class="char-style-override-6">Doğum yapar yapmaz, henüz ağrıları varken, karanlık bir ormanda yavaş adımlarla ve ağrılarına rağmen yürüyerek kaçması akıl alır cinsten değildi. Düşündükçe yüzüm buruştu, rahmim sanki doğum yapan benmişim gibi gerildi. </span></p>
				<p class="paragraf para-style-override-8"><span class="char-style-override-6">Jamie gözlerini yaptığı işten ayırmadan başını bir sağa, bir sola salladı.</span></p>
				<p class="paragraf para-style-override-8"><span class="char-style-override-6">“İlla ki bir nedeni vardır ama bunu ancak İsa ve azizler bilir. Her ne kadar onu ormanda bıraktıysa da çocuğundan nefret etmiyordur.”</span></p>
				<p class="paragraf para-style-override-8"><span class="char-style-override-6">Bu doğruydu; o -ya da biri- bebeği özenle sarmalamış ve elinden geldiğince ateşin yakınına bırakmıştı. Yaşamasını istemişti fakat annesiz olarak. </span></p>
				<p class="paragraf para-style-override-8"><span class="char-style-override-6">“Sence bebeğini kendi isteğiyle mi bıraktı yani?”</span></p>
				<p class="paragraf para-style-override-8"><span class="char-style-override-6">Bana bakarak başını salladı.</span></p>
				<p class="paragraf para-style-override-8"><span class="char-style-override-6">“Burası sınırdan uzak değil. Belki Kızılderililer onu kaçırmıştır ama öyleyse, eğer onu biri kaçırdıysa neden bizi de esir almadılar ki? Ya da neden hepimizi öldürmediler?” diye sordu mantıklı bir şekilde. “Kızılderililer atları da alırlardı. Hayır, bence kendi istediği için gitti. Ama nedenine gelecek olursak...” Başını sallayıp mendili yeniden suya batırdı.</span></p>
				<p class="paragraf para-style-override-8"><span class="char-style-override-6">Kar şimdi daha da hızlı yağıyordu. Hâlâ kuru ve hafif bir kardı fakat yerler tutmaya başlamıştı. Fırtına kötüleşmeden kısa bir süre içinde buradan ayrılmamız gerektiğini düşünüyordum. Yine de Fanny Beardsley’in başına gelenleri öğrenmeye çabalamadan çekip gitmek yanlış geliyordu.</span></p>
				<p class="paragraf para-style-override-8"><span class="char-style-override-6">Bütün bu olanlar sanki gerçekdışıydı. Sanki kadın büyüyle ortadan kayboluvermiş, yerine de bu küçük yedeğini bırakmıştır. Bu bana tuhaf bir şekilde İskoç hikâyelerindeki bebekken bir başkasına dönüşen çocukları hatırlattı; bebek halinde bırakılmış öksüz bir peri. Gerçi perilerin Fanny Beardsley’le ne alıp veremediği olduğunu kestiremiyordum.</span></p>
				<p class="paragraf para-style-override-8"><span class="char-style-override-6">Saçma olduğunu biliyordum ama yine de yavaşça bir kez daha dönüp etrafımı inceledim. Hiçbir şey yoktu. Toprak kümesinin kenarları karla kaplı otlarla örtülüydü. Biraz uzağımızdan küçük bir çay akıyor, ağaçlar rüzgârda hışırdayıp iç çekiyorlardı. Toprakta herhangi bir ayak izi yoktu. Herhangi bir patika da görünmüyordu. Orman rüzgâr yüzünden sessiz değil ama karanlık ve derindi.</span></p>
				<p class="paragraf para-style-override-8"><span class="char-style-override-6">“Uyumadan önce gidecek kilometrelerce yol var,” dedim. İç çekerek Jamie’ye baktım.</span></p>
				<p class="paragraf para-style-override-8"><span class="char-style-override-6">“Ha? Ah, hayır, Brownsville’e bir saatlik bir yolumuz var,” dedi. “Ya da iki,” diyerek düzeltti. Kar tanelerinin hızla düştüğü beyaz muslin gökyüzüne baktı. “Nerede olduğumuzu artık biliyorum.” </span></p>
				<p class="paragraf para-style-override-8"><span class="char-style-override-6">Yeniden öksürdü. Bu ani kasılmayla bütün vücudu titremişti. Sonra doğrulup bardağı ve emziği verdi.</span></p>
				<p class="paragraf para-style-override-8"><span class="char-style-override-6">“Al Sassenach. Ben hayvanlarla ilgilenirken, sen de zavallı </span><span class="italik char-style-override-6">sgaogan</span><span class="char-style-override-6">ı besle, olur mu?”</span></p>
				<p class="paragraf para-style-override-8"><span class="char-style-override-6">Sgaogan. Periler tarafından değiştirilen bebek. Demek ki bu olan bitendeki doğaüstü tuhaflık onu da etkilemişti. Kadın hayaletleri gördüğünü iddia etmişti; belki de o hayaletlerden biri gelmişti? Titreyerek bebeğe daha sıkı sarıldım.</span></p>
				<p class="paragraf para-style-override-8"><span class="char-style-override-6">“Buralarda Brownsville dışında herhangi bir yerleşim yeri var mı? Bayan Beardsley’in gitmeye karar verebileceği herhangi bir yer?”</span></p>
				<p class="paragraf para-style-override-8"><span class="char-style-override-6">Jamie’nin kaşlarının arasında bir çizgi oluşmuştu, başını olumsuz bir şekilde salladı. Alev gibi yanan tenine değen kar taneleri hemen eriyip yüzünden akıyordu.</span></p>
				<p class="paragraf para-style-override-8"><span class="char-style-override-6">“Bildiğim kadarıyla yok,” dedi. </span></p>
				<p class="paragraf para-style-override-8"><span class="char-style-override-6">Ben çocuğu beslemeye devam ederken, o da diğer keçileri sağıp kahvaltı için bir kova ılık sütle geri geldi. Bir bardak sıcak çay olsa harika olurdu -parmaklarım buz kesmişti ve yalancı memeyi süte daldırıp durmaktan uyuşmuşlardı- ama kaymaklı beyaz sütün tadı çok lezzetliydi ve bebeğin olduğu kadar, bizim donmuş boş midelerimiz de bayram etti.</span></p>
				<p class="paragraf para-style-override-8"><span class="char-style-override-6">Bebek emmeyi bırakıp altına işedi; bu sağlıklı olduğunun belirtisiydi ama o anlık pek hoş bir durum olmamıştı. Hem kundak bezi, hem de korsemin önü sırılsıklam olmuştu.</span></p>
				<p class="paragraf para-style-override-8"><span class="char-style-override-6">Jamie yeniden paketleri karıştırmaya başladı. Bu kez aradığı şey bebek bezi ve kuru giysilerdi. Neyse ki Bayan Domuzcuk’a yüklediği çantada yaraları temizlemek ve sargılamak için kullanmak üzere aldığım keten ve pamuk bez tomarları vardı. Ben eteğimi, iç etekliğimi ya da pelerinimi çıkarmadan üzerimdeki korseyi ve gömleği değiştirmeye çalışırken, o da çantadan bezleri aldı.</span></p>
				<p class="paragraf para-style-override-8"><span class="char-style-override-6">“Pe-pelerinini giy,” dedim takırdayan dişlerimin arasından. “Za-zatürreden öleceksin.”</span></p>
				<p class="paragraf para-style-override-8"><span class="char-style-override-6">Gözlerini odaklandığı işinden ayırmadan gülümsedi, soluk yüzü ucu kıpkırmızı olan burnuyla tezat içerisindeydi.</span></p>
				<p class="paragraf para-style-override-8"><span class="char-style-override-6">“Ben iyiyim,” dedi, sonra kumaş yırtığı gibi bir sesle boğazını temizledi. “İyiyim,” diye tekrarladı daha güçlü bir vurguyla. Sonra durdu, gözleri şaşkınlıktan kocaman açıldı.</span></p>
				<p class="paragraf para-style-override-8"><span class="char-style-override-6">“Ah,” dedi sakinleşerek. “Baksana. Bu küçük bir kızmış.”</span></p>
				<p class="paragraf para-style-override-8"><span class="char-style-override-6">“Öyle mi?” Jamie’nin yanında yere çömelip bebeğe baktım.</span></p>
				<p class="paragraf para-style-override-8"><span class="char-style-override-6">“Apaçık belli,” dedi küçük kızı inceleyerek. “Mirasın ona kalacak olması iyi bir şey.”</span></p>
				<p class="paragraf para-style-override-8"><span class="char-style-override-6">“Senin de doğduğunda çok güzel olduğunu sanmıyorum,” dedim azarlayarak. “Daha doğru düzgün temizlenmedi bile, zavallı şey. Ne mirası?”</span></p>
				<p class="paragraf para-style-override-8"><span class="char-style-override-6">Omuzlarını silkip bebeği şalla örterek sıcak tutmaya çalıştı. Bir yandan da ustaca, minnacık poposunun altına katlanmış bir keten çarşaf koydu.</span></p>
				<p class="paragraf para-style-override-8"><span class="char-style-override-6">“Babası öldü, annesi de gitti. Mirası bölüşecek hiç kardeşi yok ve evin içinde Beardsley’in mirasını alacak herhangi bir insanın varlığından söz eden hiçbir şey bulamadım. Geriye düzgün bir çiftlik ve ticari mallar kaldı -keçiler de cabası.” Hiram’a ve ailesine bakıp gülümsedi. “Yani sanırım hepsi ona kalacak.”</span></p>
				<p class="paragraf para-style-override-8"><span class="char-style-override-6">“Sanırım öyle,” dedim yavaşça. “Yani hali vakti yerinde bir kız olacak, değil mi?”</span></p>
				<p class="paragraf para-style-override-8"><span class="char-style-override-6">“Evet ve altına kakasını yaptı. Bunu seni temiz bezlere sarmalamadan önce yapsaydın olmaz mıydı?” dedi Jamie. Azarlanmasına fazla aldırış etmeyen küçük kız uykulu gözlerini kırpıştırıp hafifçe geğirdi.</span></p>
				<p class="paragraf para-style-override-8"><span class="char-style-override-6">“Ah, pekâlâ,” diyerek pes etti Jamie. Bebeği rüzgârdan daha iyi koruyabilmek için doğrulup mahrem yerlerindeki çamura benzeyen siyah lekeleri temizledi.</span></p>
				<p class="paragraf para-style-override-8"><span class="char-style-override-6">Çocuk normalinden fazla küçük de olsa sağlıklı görünüyordu; büyük bir oyuncak bebekten daha iri değildi, midesi sütle dolmuştu. Bu en acil sorundu; küçük olduğu ve soğuktan korunmak için vücudunda yağ olmadığı için, onu iyi beslemez ve sıcak tutamazsak, kısa bir süre içinde hipotermiden ölebilirdi.</span></p>
				<p class="paragraf para-style-override-8"><span class="char-style-override-6">“Üşümesine izin verme.” Bebeği kucağıma almadan önce ellerimi ısıtmak için koltukaltlarıma koydum.</span></p>
				<p class="paragraf para-style-override-8"><span class="char-style-override-6">“Sen merak etme Sassenach.” Poposunu bezledikten sonra durup kaşlarını çattı.</span></p>
				<p class="paragraf para-style-override-8"><span class="char-style-override-6">“Bu da nesi Sassenach? Yaralanmış mı sence? Aptal kadın bebeği yere mi düşürdü acaba?”</span></p>
				<p class="paragraf para-style-override-8"><span class="char-style-override-6">Daha iyi görmek için bebeğe yaklaştım. Jamie tek eliyle bebeğin ayağını yukarı kaldırmıştı, diğer elinde ise pamuk tiftiği vardı. Küçük kıçının hemen üzerinde koyu mavimsi ve yaraya benzeyen bir iz vardı.</span></p>
				<p class="paragraf para-style-override-8"><span class="char-style-override-6">Yara değildi. “Yaralı değil,” dedim. Kızının kel kafasını korumak için Bayan Beardsley’in şallarından birini çektim. “Bu bir Mongol lekesi.”</span></p>
				<p class="paragraf para-style-override-8"><span class="char-style-override-6">“Ne lekesi?”</span></p>
				<p class="paragraf para-style-override-8"><span class="char-style-override-6">“Yani çocuk zenci,” diye açıkladım. “Yani Afrikalı ya da kısmen Afrikalı.” Jamie şaşkın gözlerini kırpıştırdı, sonra kaşlarını çatarak eğilip şalın altındaki bebeğe baktı.</span></p>
				<p class="paragraf para-style-override-8"><span class="char-style-override-6">“Hayır, değil. En az senin kadar beyaz Sassenach.”</span></p>
				<p class="paragraf para-style-override-8"><span class="char-style-override-6">Çok doğruydu; bebek kansız bir insan kadar beyazdı.</span></p>
				<p class="paragraf para-style-override-8"><span class="char-style-override-6">“Zenci çocuklar genelde doğumda zenci görünmezler,” diye açıklama yaptım. “Aslında genelde soluk tenlidirler. Cildin pigmentasyonu birkaç hafta sonra gelişmeye başlar. Ama omurga kökünde bu soluk renkle doğarlar. Buna Mongol lekesi denir.”</span></p>
				<p class="paragraf para-style-override-8"><span class="char-style-override-6">Eliyle yüzünü okşadı, kirpiklerinden süzülen kar tanelerini savuşturmak için gözlerini kırpıştırdı.</span></p>
				<p class="paragraf para-style-override-8"><span class="char-style-override-6">“Anladım,” dedi yavaşça. “Evet, tamam, bu durumu biraz açıklıyor, değil mi?”</span></p>
				<p class="paragraf para-style-override-8"><span class="char-style-override-6">Açıklıyordu. Merhum Bay Beardsley kesinlikle zenci değildi. Ancak çocuğun babası zenciydi. Ve Fanny Beardsley, karnında taşıdığı çocuk doğduğunda zina yapmış durumuna düşeceğini bildiğinden -ya da bundan korktuğundan- gerçek açığa çıkmadan kaçmayı seçmişti. Gizemli babanın Bay Beardsley’in başına gelenlerle bir ilgisi var mıydı, bilmiyordum.</span></p>
				<p class="paragraf para-style-override-8"><span class="char-style-override-6">“Acaba babanın gerçekten zenci olduğunu biliyor muydu acaba?” Jamie nazikçe bebeğin dudağının içine baktı, pembeydi. “Ya da acaba bebeği hiç görmedi mi bile? Sonuçta karanlıkta doğum yaptı. Eğer bebeğin beyaz olduğunu görseydi, belki de bırakıp gitmezdi.”</span></p>
				<p class="paragraf para-style-override-8"><span class="char-style-override-6">“Belki de. Ama bilmiyordu işte. Sence babası kim olabilir?” Beardsley çiftliği oldukça ıssız bir yerde olduğu için, Fanny’nin orada erkeklerle tanışmış olmasına pek imkân vermiyordum. Elbette ticaret amacıyla gelen Kızılderililer dışında. Kızılderili bebeklerde Mongol lekesi var mıydı? Bunu merak ettim.</span></p>
				<p class="paragraf para-style-override-8"><span class="char-style-override-6">Jamie, bebek kucağında, etrafımızdaki ıssızlığa bakıyordu.</span></p>
				<p class="paragraf para-style-override-8"><span class="char-style-override-6">“Bilmiyorum ama Bronwsville’e vardıktan sonra gerisi kolay olur diye düşünüyorum. Gidelim Sassenach.”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Jamie istemeye istemeye de olsa keçileri bırakıp bebek için bir an önce barınacak yer ve erzak bulmaya karar verdi.</span></p>
				<p class="paragraf para-style-override-8"><span class="char-style-override-6">“Burada bir süreliğine güvende olurlar,” dedi keçiler için son samanları yere serperken. “Dişiler ihtiyar dostlarını terk etmezler -ve sen de şimdilik hiçbir yere gitmiyorsun, değil mi </span><span class="italik char-style-override-6">a bhalaich</span><span class="char-style-override-6">?” Vedalaşmak için Hiram’ın boynuzlarını kaşıdı. Arkadaşlığımıza alışan keçilerin itiraz dolu melemeleri arasında oradan ayrıldık.</span></p>
				<p class="paragraf para-style-override-8"><span class="char-style-override-6">Hava gittikçe kötüleşiyordu; sıcaklık arttığında, karın şekli kuru tuzdan, her şeye yapışan, yeri ve ağaçları buzlu şeker tozları içinde bırakan ve atların yeleleri arasında eriyip giden iri ve ıslak tanelere dönüştü.</span></p>
				<p class="paragraf para-style-override-8"><span class="char-style-override-6">Bebek, kalın şapkalı pelerinimin içine iyice sarınmıştı ve altında ise bir sürü şal vardı. Midemin tam üstünde kıvrılıp yatmıştı. Yüzümü yalayan ve kirpiklerime yapışan kar tanelerine rağmen oldukça sıcaktım. Jamie ara sıra öksürüyordu fakat genel olarak öncesinden çok daha sağlıklı görünüyordu; acil durumun sorumluluğunu almak onu canlandırmıştı.</span></p>
				<p class="paragraf para-style-override-8"><span class="char-style-override-6">Atıyla tam arkamdan gidiyor, panter ya da diğer tehditlere karşı etrafı kolaçan ediyordu. Kendine saygısı olan bir kedinin -özellikle midesi keçiyle dolu olan bir kedinin- bütün gününü ininden hiç çıkmadan kıvrılıp yatarak geçireceğini düşünüyordum. Yine de Jamie’nin burada olması beni çok rahatlatıyordu; bir elim dizginlerde, diğer elim pelerinimin altındaki canı sarmalamış durumda olduğu için savunmasızdım.</span></p>
				<p class="paragraf para-style-override-8"><span class="char-style-override-6">Bebek uyuyordu ama pek rahat değildi; rahmin dışındaki özgür hayata henüz alışmamış olduğu için hâlâ su dünyasının yavaş ve ağır hareketleriyle kıpırdanıp duruyordu.</span></p>
				<p class="paragraf para-style-override-8"><span class="char-style-override-6">“Hamile gibi görünüyorsun Sassenach.” Başımı çevirip arkama baktığımda Jamie’nin geniş kenarlı şapkasının altından gülerek baktığını gördüm. Ama sanki ifadesinde başka bir şey daha vardı; belki gizliden gizliye bunu istiyordu.</span></p>
				<p class="paragraf para-style-override-8"><span class="char-style-override-6">“Muhtemelen önümde bir bebek olduğu içindir,” diye cevapladım. Yol arkadaşımın hareketlerine uyum sağlamak için hafifçe doğruldum. “Ama başka birinin bebeği.” Karnıma baskı yapan küçük dizleri, başı ve dirsekleri aslında hamilelikte hissedilen huzursuzluk hissini veriyordu; bebeğin içeride değil de dışarıda oluşu yalnızca küçük bir fark yaratıyordu.</span></p>
				<p class="paragraf para-style-override-8"><span class="char-style-override-6">Jamie, Gideon’la yanıma geldi. At homurdanıp başını yukarı kaldırdı. Daha da ilerlemek istiyordu ama Jamie yumuşak bir sesle, “</span><span class="italik char-style-override-6">Seas</span><span class="char-style-override-6">!” diyerek hayvanı dizginledi.</span></p>
				<p class="paragraf para-style-override-8"><span class="char-style-override-6">“Onun için endişeleniyor musun?” diye sordu Jamie. Etrafımızdaki ormanı işaret etti.</span></p>
				<p class="paragraf para-style-override-8"><span class="char-style-override-6">Kimi kastettiğini sormaya gerek yoktu. Başımı salladım. Elim, bebeğin rahmin kıvrımlarına uyum sağlamak için kamburlaştırdığı belindeydi. Fanny Beardsley ormanın içinde yapayalnız ne yapardı? Yaralı bir hayvan gibi sürünerek ölecek miydi, yoksa hayal ettiği bir limana, donmuş yaprak küflerinin ve derin karların arasından ilerleyerek mi gidiyordu? Belki de biraz durgun gökyüzü, açık deniz ve mutluluk için Chesapeake Bay’e gidiyordu.</span></p>
				<p class="paragraf para-style-override-8"><span class="char-style-override-6">“O seçimini yaptı Sassenach,” dedi. “Çocuk konusunda da bize güvendi. Çocuk güvende olacak; kadın için yapabileceğimiz tek şey bu.”</span></p>
				<p class="paragraf para-style-override-8"><span class="char-style-override-6">Elini tutmak için dönemedim ama başımı salladım. Yüzümü yola çevirdim, eriyen kar tanelerinden kurtulmak için gözlerimi kırpıştırdım. Kirpiklerim ıslak ve sertti.</span></p>
				<p class="paragraf para-style-override-8"><span class="char-style-override-6">Brownsville görüş alanımıza girdiğinde Fanny Beardsley için değil, kızı için endişelenmeye başlamıştım. Bebek uyanmıştı ve ağlıyordu. Yemek ararken minik elleriyle karaciğerimi yumruklamaya başladı.</span></p>
				<p class="paragraf para-style-override-8"><span class="char-style-override-6">Eyerin üzerinde yükseldim, düşen kar perdesinin arasından baktım. Brownsville ne kadar büyük bir yerdi? Her dem yeşil çam ve defne ağaçlarının arasından çatısı görünen bir kulübeden başka bir şey yoktu. Adamların arasından Granite Falls’tan gelen biri buranın büyük bir yer olduğunu söylemişti. Peki ya bu taşrada ‘büyük’ ne demekti? Brownsville sakinlerinden en azından birinin emziren bir kadın olma ihtimali neydi?</span></p>
				<p class="paragraf para-style-override-8"><span class="char-style-override-6">Jamie matarayı döküp içine keçi sütü koymuştu ama bebeği yeniden beslemeden önce başımızı sokacak bir yer bulmamızın daha önemli olduğunu düşünüyordum. Eğer bebeğe sütünü verebilecek bir anne varsa çok iyi olurdu ama eğer yoksa, keçi sütünün ısıtılması gerekecekti; dışarısı soğuk olduğu için bebeğe soğuk süt vermek vücut ısısını tehlikeli bir şekilde düşürebilirdi.</span></p>
				<p class="paragraf para-style-override-8"><span class="char-style-override-6">Bayan Domuzcuk’un ağzından kocaman bir buhar bulutu çıktı ve ardından aniden hızlandı. Medeniyeti, kokusunu alır almaz tanımıştı. Ve elbette diğer atları da. Başını kaldırıp kulak tırmalayıcı bir şekilde kişnedi. Gideon da hızlanıp Domuzcuk’un hizasına geldi. Yaygara durulduğunda uzaktaki atların yüreklendirici cevaplarını duydum.</span></p>
				<p class="paragraf para-style-override-8"><span class="char-style-override-6">“Buradalar!” Nefesimi verdiğimde kocaman bir buhar bulutu oluştu. “Milis kuvvetleri… başarmışlar!”</span></p>
				<p class="paragraf para-style-override-8"><span class="char-style-override-6">“Umarım öyledir Sassenach,” diye cevapladı Jamie, Gideon’un fırlayıp gitmesini engellemeye çalışarak. “Eğer dümdüz bir yolun sonundaki köyü bulamasaydı, görme yeteneğinden olduğu kadar aklının kıvraklığından da şüphe ederdim.” Ama gülümsüyordu da.</span></p>
				<p class="paragraf para-style-override-8"><span class="char-style-override-6">Yolun kıvrımına vardığımızda Brownsville’in gerçekten bir köy olduğunu anladım. Bir düzine kulübenin bacalarından açık gri dumanlar tütüyor, sağımızda yükselen yamaca doğru yayılıyordu. Yolun kenarında dizi dizi binalar vardı. Etraflarındaki fıçılara, şişelere ve yolun kurumuş çimlerine atılan diğer çöplere bakılırsa, ticari amaçla kurulmuş binalardı. </span></p>
				<p class="paragraf para-style-override-8"><span class="char-style-override-6">Adamlar meyhanenin karşısındaki yolda atlar için bir sığınak yapmışlardı. Çatısı ve duvarları rüzgârı kırmak için çam ağacı dallarından yapılmıştı. Milislerin atları bu sığınağın altında toplanmışlar, nefeslerinin oluşturduğu bulutların içinde duruyorlardı.</span></p>
				<p class="paragraf para-style-override-8"><span class="char-style-override-6">Bizim atlarımız da hızla bu sığınağa doğru yürüyorlardı; Bayan Domuzcuk’un tırıs gitmesini engellemek için tek elimle dizginlerini çektim. Hızlı gitmesi yolcumu ciddi anlamda sarsabilirdi. Atımı yavaşlattığımda, çam ağacının gölgesinden belirsiz bir yüz çıkıp yola atıldı, el sallamaya başladı.</span></p>
				<p class="paragraf para-style-override-8"><span class="char-style-override-6">Gideon belli bir hıza düşünce Fergus, Jamie’yi selamladı. Kaşlarına kadar çektiği çivit mavisi örgü şapkasının altından Jamie’ye baktı. Karanlık ve tehlikeli görünüyordu. “İyi misiniz? Belki biraz zorlanmışsınızdır diye düşündüm.”</span></p>
				<p class="paragraf para-style-override-8"><span class="char-style-override-6">“Ah.” Jamie hafifçe bana el sallayıp, pelerinimin altındaki şişkinliği gösterdi. “Pek zorlandık sayılmaz; sadece- ”</span></p>
				<p class="paragraf para-style-override-8"><span class="char-style-override-6">Fergus, Gideon’un omzundan arkadaki şişkinliğe şaşkın gözlerle bakıyordu.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Quelle virilité, monsieur</span><span class="Character-Style-1 char-style-override-7"><a class="footnote-link" href="#footnote-225-46" id="footnote-225-46-backlink">46</a></span><span class="char-style-override-6">,” dedi Jamie’ye, derin bir saygıyla. “Tebrik ederim.”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Jamie Fergus’a sert bir bakış atıp, su altında yuvarlanan büyük kayaların çıkardığı gürültüyü andıran Galce bir şeyler geveledi. Bebek yeniden ağlamaya başladı.</span></p>
				<p class="paragraf para-style-override-8"><span class="char-style-override-6">“Her şey sırayla,” dedim. “Burada bebeği olan bir kadın var mı? Çocuğun hemen şimdi süte ihtiyacı var.”</span></p>
				<p class="paragraf para-style-override-8"><span class="char-style-override-6">Gözlerini merakla kocaman açan Fergus evet anlamında başını salladı.</span></p>
				<p class="paragraf para-style-override-8"><span class="char-style-override-6">“Evet, leydim. En azından iki tane bebekli kadın görmüşümdür.”</span></p>
				<p class="paragraf para-style-override-8"><span class="char-style-override-6">“Güzel. Beni onlara götür.”</span></p>
				<p class="paragraf para-style-override-8"><span class="char-style-override-6">Fergus yeniden başını sallayıp Domuzcuk’un yularını tuttu, köye doğru yürümeye başladı.</span></p>
				<p class="paragraf para-style-override-8"><span class="char-style-override-6">“Sorun ne?” diye sordu Jamie, boğazını temizledi. Bebek için endişelenmekten Fergus’ın burada olmasının ne anlama geldiğini sorgulamayı unutmuştum. Jamie haklıydı; yalnızca bizim iyi olup olmadığımıza bakmak için bu havada yola çıkmış olamazdı.</span></p>
				<p class="paragraf para-style-override-8"><span class="char-style-override-6">“Ah. Sanırım küçük bir sorunumuz var efendim.” Önceki gün öğleden sonra yaşadıklarını anlatıp, sonunu Galce homurdanarak bitirdi. “... ve Mösyö Morton atlarla birlikte buraya sığındı.” Ötedeki sığınağı işaret etti. “Ve biz Brownsville’in misafirperverliğinin tadını çıkarıyoruz.”</span></p>
				<p class="paragraf para-style-override-8"><span class="char-style-override-6">Jamie bunu duyunca suratını astı; kırk küsür yaşındaki adamlar için misafirperverliğin neye mal olabileceğini biliyordu.</span></p>
				<p class="paragraf para-style-override-8"><span class="char-style-override-6">“Hmm. Brownlar’ın Morton’un orada olduğundan haberleri olmadığını tahmin ediyorum, doğru mu?”</span></p>
				<p class="paragraf para-style-override-8"><span class="char-style-override-6">Fergus başını iki yana salladı.</span></p>
				<p class="paragraf para-style-override-8"><span class="char-style-override-6">“Morton neden orada?” diye sordum, bebeği geçici olarak da olsa göğsüme yaklaştırarak sakinleştirmeyi başarmıştım. “Granite Falls’a dönüp sağ kaldığı için şükredeceğini sanıyordum.”</span></p>
				<p class="paragraf para-style-override-8"><span class="char-style-override-6">“Gitmeyecek leydim. Paradan vazgeçemeyeceğini söylüyor.”</span></p>
				<p class="paragraf para-style-override-8"><span class="char-style-override-6">Bu haber bizim Tepe’den ayrılışımızdan hemen önce duyulmuştu; Vali orduda görev alacak herkese kırkar şilin vereceğini söylemişti; kara kışla yüz yüze olan ve henüz başını sokacak bir ev bulabilmiş olan Morton gibi biri için bu hiç de azımsanamayacak bir paraydı.</span></p>
				<p class="paragraf para-style-override-8"><span class="char-style-override-6">Jamie elini yavaşça yüzüne götürdü. Bu bir ikilemdi; milis kuvvetleri Brownsville’den gelen adamlara ve erzaka ihtiyaç duyuyordu ama Jamie, Morton’u hiç zaman kaybetmeden öldürmeye kalkacak birçok Brownsville sakinini göreve güç bela çağırmıştı. Morton’un parasını da ödeyemezdi. </span></p>
				<p class="paragraf para-style-override-8"><span class="char-style-override-6">“Belki de Morton kızla evlenmeye razı olabilir?” diyerek ortaya bir öneri attım.</span></p>
				<p class="paragraf para-style-override-8"><span class="char-style-override-6">“Bunu ben de düşündüm,” dedi Fergus. “Ama maalesef Mösyö Morton’ın Granite Falls’ta bir karısı zaten var.” Başını iki yana salladığında şapkası artık küçük bir kar tepeciğini andırıyordu.</span></p>
				<p class="paragraf para-style-override-8"><span class="char-style-override-6">“Brownsville sakinleri neden Morton’u takip etmediler?” diye sordu Jamie. Belli ki onun da kafasında tilkiler dolaşıyordu. “Eğer toprağına bir düşman gelirse ve sen akrabanla birlikteysen, o düşmanın kaçmasına izin vermezsin; onu yakalayıp öldürürsün.”</span></p>
				<p class="paragraf para-style-override-8"><span class="char-style-override-6">Fergus bu fikri başıyla onayladı. Bu Dağlı mantığına oldukça alışkındı.</span></p>
				<p class="paragraf para-style-override-8"><span class="char-style-override-6">“Eminim niyet buydu,” dedi. “Sonra bir şekilde </span><span class="italik char-style-override-6">le petit</span><span class="char-style-override-6">* Roger onların dikkatini dağıttı.”</span></p>
				<p class="dip-not"><span class="dip-notlar" style="font-size:1em;">*(Fr.) Küçük. (ç.n.)</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Sesinde uzak bir alay sezinledim; Jamie de öyle.</span></p>
				<p class="paragraf para-style-override-8"><span class="char-style-override-6">“Ne yaptı?” diye sordu dikkatle.</span></p>
				<p class="paragraf para-style-override-8"><span class="char-style-override-6">“Onlara şarkı söyledi,” dedi Fergus. Alaycı tonunu daha da vurgulamıştı. “Bütün gece şarkı söyleyip davul çaldı. Bütün köy onu dinlemeye geldi. Aralarında milis olabilecek niteliklerde altı adam vardı ve az önce söylediğim gibi, leydim, iki de </span><span class="italik char-style-override-6">avec lait</span><span class="Character-Style-1 char-style-override-7"><a class="footnote-link" href="#footnote-225-47" id="footnote-225-47-backlink">47</a></span><span class="char-style-override-6">kadın vardı.”</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Jamie öksürüp burnunu sildi. Fergus’a başıyla selam verirken, bana da işaret verdi.</span></p>
				<p class="paragraf para-style-override-8"><span class="char-style-override-6">“Evet. Pekâlâ, küçük kızın yemek yemesi lazım. Eğer daha fazla kalırsam Brownsville halkı Morton’uun burada olduğunu anlayacaklardır. Vakit bulur bulmaz gelip onunla konuşacağımı söyle.”</span></p>
				<p class="paragraf para-style-override-8"><span class="char-style-override-6">Atın kafasını meyhaneye doğru çevirdi. Bayan Domuzcuk’u onları takip etmesi için dürttüm.</span></p>
				<p class="paragraf para-style-override-8"><span class="char-style-override-6">“Brownlar hakkında ne yapacaksın?” diye sordum.</span></p>
				<p class="paragraf para-style-override-8"><span class="char-style-override-6">“Tanrım,” dedi Jamie. Sanki kendi kendine konuşuyor gibiydi. “Ben nereden bileyim?” Ve sonra yine öksürdü.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-46-backlink" id="footnote-225-46">46</a>	<span class="dip-notlar" style="font-size:1em;">(Fr.) Bu ne verimlilik, beyefendi. (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-47-backlink" id="footnote-225-47">47</a>	<span class="dip-notlar" style="font-size:1em;">(Fr.) Emziren. (ç.n.)</span></p>
					</div>
				</div>
			</div>
		</div>
	</body>
</html>