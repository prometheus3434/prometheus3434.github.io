<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-24.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-24.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-2-6"><span class="bold">24 ATEŞLE OYUN</span></p>
				<p class="paragraf"/>
				<p class="paragraf para-style-override-8"><span class="char-style-override-6">Ne beklediğinden emin değildi. Belki de Toplantı’daki büyük yangın gösterisi gibi bir şeydi beklediği. Bol miktarda yiyecek içeceğin de dahil olduğu hazırlıklar aynıydı. Büyük bir fıçı bira ve daha küçük bir fıçı viski avlunun kenarındaki tahtaların üzerinde duruyordu. Yeşil ceviz ağacından yapılmış bir şişe geçirilmiş kızarmış koca bir domuz, kömür yatağının üzerinde yavaş yavaş dönüyor, bu soğuk gecede etrafa duman ve insanın ağzını sulandıran türden kokular saçıyordu.</span></p>
				<p class="paragraf para-style-override-8"><span class="char-style-override-6">Önündeki ateşle yıkanan yüzlere sırıtarak baktı. Yağa bulanmış, içkiyle kızarmışlardı. Midesi gürültülü bir şekilde gurulduyordu ama ‘Killicrankie’ söyleyen bet seslerin arasında kaybolup gidiyordu.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Oh, Şeytanla karşılaştım,</span></p>
				<p class="paragraf para-style-override-8"><span class="italik char-style-override-6">Killiecrankie’nin rüzgârında, oh!</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Yemeği gelir gelmez silip süpürecekti. Bir saatten fazladır çalıp söylüyordu ve artık ay Black Dağı’nın üzerinden yükselmeye başlamıştı. Nakarat bahanesiyle durup taburesinin altında duran birasını alıp boğazını ıslattı, sonra geriye kalan mısraları yenilenmiş bir şekilde söylemeye devam etti.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Karada savaştım, denizde savaştım,</span></p>
				<p class="paragraf para-style-override-8"><span class="italik char-style-override-6">Evde halamla savaştım, oh!</span></p>
				<p class="paragraf para-style-override-8"><span class="italik char-style-override-6">Şeytanla karşılaştım,</span></p>
				<p class="paragraf para-style-override-8"><span class="italik char-style-override-6">Killiecrankie’nin rüzgarında, oh!</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Şarkısını söylerken bir yandan da profesyonel bir şekilde insanların gözlerine ve yüzlerine bakıyor, bir sonraki adımlarını aklında evirip çeviriyordu. Sunulan içkilerin de katkısıyla insanları havaya sokmuştu ve Bree’nin ‘savaş çığırtkanlığı’ diye adlandırdığı ruh halini yaratmayı başarmıştı.</span></p>
				<p class="paragraf para-style-override-8"><span class="char-style-override-6">Arkasındaki, karanlıkta neredeyse görünmeyen haçı hissedebiliyordu. Herkesin haçı görme şansı olmuştu; insanların meraklı fısıltılarını ve yorumlarını duymuştu.</span></p>
				<p class="paragraf para-style-override-8"><span class="char-style-override-6">Jamie Fraser ateşin etrafından uzakta bir köşede duruyordu. Roger evin yanında duran büyük kırmızı alaçamın gölgesinde kaybolan Jamie’nin iri cüssesini seçebiliyordu. Fraser bütün gece boyunca orada burada durup, insanlarla dostluk kurarak, espriler yaparak, hikâyelerini ya da sorunlarını dinleyerek amacına yöntemsel bir şekilde ulaşmıştı. Şimdi yalnızdı ve bekliyordu. Yapmak istediği her ne ise, zamanı gelmiş sayılırdı.</span></p>
				<p class="paragraf para-style-override-8"><span class="char-style-override-6">Roger insanların alkışlamaları için onlara kısa bir süre tanıdıktan sonra yeniden kendini toplayıp, hızlı, sert ve eğlenceli bir şarkı olan ‘Johnnie Cope’u çalmaya başladı.</span></p>
				<p class="paragraf para-style-override-8"><span class="char-style-override-6">Bu şarkıyı Toplantı’da birçok kez çalmıştı ve insanların nasıl tepki verdiklerini çok iyi biliyordu. Kısa bir süre şüpheyle duraksadıktan sonra insanlar şarkıya üçüncü mısrayla birlikte eşlik etmeye başladılar. Bağırıyor, çağırıyor, küfürler savuruyorlardı.</span></p>
				<p class="paragraf para-style-override-8"><span class="char-style-override-6">Charles Stuart’ı hiç duymamış ve muhtemelen söylenenlerin ancak onda birini anlamış olan Müllerler, arka taraflarda her mısrada kadehlerini tokuşturarak kendi şarkılarını söylüyorlardı. Evet, yani eğlendikleri sürece sorun yoktu.</span></p>
				<p class="paragraf para-style-override-8"><span class="char-style-override-6">Kalabalık son nakaratı neredeyse haykırarak söyledi.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Hey, Johnnie Cope, hâlâ uyuyor musun?</span></p>
				<p class="paragraf para-style-override-8"><span class="italik char-style-override-6">Davullara vuruyor musun?</span></p>
				<p class="paragraf para-style-override-8"><span class="italik char-style-override-6">Uyuyorsan, bekleyeceğim,</span></p>
				<p class="paragraf para-style-override-8"><span class="italik char-style-override-6">Sabah madene gitmek için!</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Son bir vuruştan sonra kopan alkış fırtınası karşısında eğilip selam vererek karşılık verdi. Isınma turu sonlanmıştı; artık sıra esas vuruştaydı. Eğilip gülümsedi, taburesinden kalkıp kocaman domuzdan geriye kalanların yanına doğru yürüdü, gölgeye karışıp gözden kayboldu.</span></p>
				<p class="paragraf para-style-override-8"><span class="char-style-override-6">Bree onu orada bekliyordu. Annesinin kollarındaki Jemmy yarı uyanıktı ve gözleri baykuş gibi bakıyordu. Bree eğilip öptükten sonra oğlunu babasına verdi, karşılığında ise </span><span class="italik char-style-override-6">bodhránı </span><span class="char-style-override-6">aldı.</span></p>
				<p class="paragraf para-style-override-8"><span class="char-style-override-6">“Harikaydın!” dedi. “Tutar mısın? Ben biraz yemek ve bira getireceğim.”</span></p>
				<p class="paragraf para-style-override-8"><span class="char-style-override-6">Jem genelde annesiyle kalmak isterdi ama gürültü ve alevler, onu bu devir teslime karşı çıkamayacağı kadar şaşkına çevirmişti. Roger’ın göğsüne sokulup başparmağını emmeye devam etti.</span></p>
				<p class="paragraf para-style-override-8"><span class="char-style-override-6">Roger terliyor, kalbi sergilediği performansın adrenaliniyle hızlı hızlı atıyordu. Ateşin ve kalabalığın bulunduğu alandaki hava, kızaran yüzüne buz gibi çarpmıştı. Kolunun çukuruna yerleşen kundağa sarılı bebeğin sıcak ağırlığı kendini iyi hissetmişti. İyi bir gösteri sergilemişti ve bunun bilincindeydi. Fraser’ın da beklentilerini karşıladığını umdu.</span></p>
				<p class="paragraf para-style-override-8"><span class="char-style-override-6">Bree elinde bir içki ve bir kalaylı tabak dolusu domuz dilimleri, elma parçaları ve haşlanmış patatesle geldi. Jamie ateşin etrafında oluşan çembere dahil olmuş, Roger’ın haç önündeki yerini almıştı.</span></p>
				<p class="paragraf para-style-override-8"><span class="char-style-override-6">En şık gri ceketinin içinde oldukça uzun boylu ve geniş omuzlu görünüyordu. Altına giydiği ekose kilti açık maviydi, açık saçları omuzlarına dağılmıştı. Bir tarafında, ucunu tüyle süslediği küçük bir savaşçı örgüsü vardı. Ateş, kamasının altın renkli ucuna ve atkısını tutan broşuna yansıyordu. Halinden oldukça memnun görünüyordu ama tavırları bir hayli ciddiydi. İyi bir gösteri sunmuştu ve bunun farkındaydı.</span></p>
				<p class="paragraf para-style-override-8"><span class="char-style-override-6">Kalabalık saniyeler içinde sessizliğe büründü, erkekler geveze komşularını dürterek susturdular.</span></p>
				<p class="paragraf para-style-override-8"><span class="char-style-override-6">“Burada neden toplandığımızı biliyorsunuz, değil mi?” diye sordu lafı dolandırmadan. Vali’nin buruşmuş duyurusunu tuttuğu elini kaldırdı. Alevlerin arasından resmi mührün kırmızısı göründü. İnsanların Jamie’yi onaylayan cevaplarının gürültüsü yükseldi; kalabalık hâlâ neşeliydi. Kan ve viski damarlarında özgürce dolaşıyordu.</span></p>
				<p class="paragraf para-style-override-8"><span class="char-style-override-6">“Göreve çağırıldık. Yasaya ve Vali’ye şerefimizle hizmet edeceğiz.”</span></p>
				<p class="paragraf para-style-override-8"><span class="char-style-override-6">Roger eğilmiş, damatlarından birinin kulağına fısıldadığı tercümeyi dinleyen ihtiyar Gerhard Müller’e baktı. Gerhard başıyla onaylayıp, “</span><span class="italik char-style-override-6">Ja! Lang leve Governor</span><span class="char-style-override-6">!</span><span class="Character-Style-1 char-style-override-7"><a class="footnote-link" href="#footnote-225-39" id="footnote-225-39-backlink">39</a></span><span class="char-style-override-6">” diye bağırdı. Bir anda kopan kahkahanın ardından İngilizce ve Galce bağrışmalar duyuldu.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Jamie gülümseyerek gürültünün yatışmasını bekledi. Aynı anda da insanların yüzüne teker teker bakıp başını salladı. Sonra önüne dönüp arkasında tüm azameti ve siyahlığıyla duran haçı işaret etti.</span></p>
				<p class="paragraf para-style-override-8"><span class="char-style-override-6">“İskoçya’nın dağlık alanlarında, bir lider savaşa gireceği zaman,” dedi, sesi sohbet eder gibiydi ama avludaki herkesin duyması için oldukça tiz konuşuyordu, “haçı yakıp bunu bir işaret olarak klanının topraklarında gezdirirdi. Bu onun adamları için, silahlarını alıp savaşa hazır bir şekilde alanda toplanmaları anlamına geliyordu.”</span></p>
				<p class="paragraf para-style-override-8"><span class="char-style-override-6">Kalabalık küçük küçük hareketlenmeye başladı. Birbirlerini dürtüp, haykırışlarına hakim olmaya çalıştılar. Aralarından birkaçı bunu görmüştü ya da en azından Jamie’nin neden bahsettiğini biliyorlardı. Geri kalanlar çenelerini yukarı kaldırdılar. Ağızları meraktan açık kalmıştı.</span></p>
				<p class="paragraf para-style-override-8"><span class="char-style-override-6">“Ama burası yeni bir toprak ve biz dost olduğumuz için…” Gerhard Müller’e bakıp gülümsedi. “…komşuyuz ve aynı ülkenin insanlarıyız…” Lindsay kardeşlere baktı. “…ve omuz omuza olacağı bir klan değiliz. Ben emir kuluyum, lideriniz değil.”</span></p>
				<p class="paragraf para-style-override-8"><span class="char-style-override-6">Hadi oradan, diye düşündü Roger. Belki değilsin ama en azından olma yolundasın. Soğuk birasından son bir derin yudum alıp bardağını ve tabağını yere koydu. Yemek biraz daha bekleyebilirdi. Bree bebeği geri almıştı ve çalgısı</span><span class="italik char-style-override-6"> </span><span class="char-style-override-6">da koltuk altında duruyordu; Roger </span><span class="italik char-style-override-6">bodhránını</span><span class="char-style-override-6"> aldı. Bree gülümsedi ama dikkati aslında babasındaydı.</span></p>
				<p class="paragraf para-style-override-8"><span class="char-style-override-6">Jamie eğilip bir meşale yaktı, yüzünün geniş düzlüklerini ve keskin açılarını aydınlattı.</span></p>
				<p class="paragraf para-style-override-8"><span class="char-style-override-6">“Tanrı isteğimize yardımcı olsun, ordularımıza güç versin.” Almanların söylediklerini takip edebilmeleri için durdu. “Ama bu ateşten haç onurumuzun kutsal kitabı olacak, Tanrı’nın ailelerimizi korumasını sağlayacak -ta ki ben eve sağ salim dönene dek.”</span></p>
				<p class="paragraf para-style-override-8"><span class="char-style-override-6">Dönüp yanan meşaleyle haçın üst kısmına dokundu, kuru odun alev alıp büyüyene kadar bekledi.</span></p>
				<p class="paragraf para-style-override-8"><span class="char-style-override-6">Herkes sessizlik içinde olan biteni izliyordu. Çıt çıkmıyordu ama kalabalığın iç çekişleri etraflarını çevreleyen bakir doğada yankılanıyordu. Rüzgârda küçücük bir ateş kıvılcımından başka bir şey yoktu. Petrola batırılmış bir homurtu, hızla yayılan büyük bir yangın yoktu. Roger, bir nebze olsun rahatlayan Brianna’nın iç çektiğini hissetti.</span></p>
				<p class="paragraf para-style-override-8"><span class="char-style-override-6">Alev gittikçe büyüdü. Çam ağacından yapılan haçın kabuğu önce kıpkırmızı oldu, sonra beyazlaştı, ateş her yeri kaplarken de gittikçe küle dönmeye başladı. Büyük ve sağlamdı. Yavaş yavaş yanarak avluyu aydınlatacaktı. Erkekler haçın ışığının altında konuşacak, yemek yiyecek, içecek ve Jamie Fraser’ın onları dönüştürmek istediği sıfatları benimsemeye başlayacaklardı: Omuz omuza dostlar, komşular, arkadaşlar. Onun emri altın</span><span class="char-style-override-6">da.</span></p>
				<p class="paragraf para-style-override-8"><span class="char-style-override-6">Fraser alevin her yeri kapladığından emin olmak için bir an durdu. Sonra kalabalığa dönüp elindeki meşaleyi ateşe attı.</span></p>
				<p class="paragraf para-style-override-8"><span class="char-style-override-6">“Başımıza ne geleceğini bilemeyiz. Tanrı bize cesaret versin,” dedi kısa ve öz bir biçimde. “Tanrı bize bilgelik versin. Yazgımızda varsa bize barış versin. Sabahleyin yola çıkıyoruz.”</span></p>
				<p class="paragraf para-style-override-8"><span class="char-style-override-6">Sonra dönüp ateşin yanından ayrıldı, Roger’ı aramaya koyuldu. Roger kafasını çevirip boğazını temizlemek için yutkundu, karanlığın içinde yavaşça şarkı Jamie’nin istediği son şarkı olan ‘İskoçya Çiçeği’ni söylemeye başladı.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Ah, İskoçya çiçeği,</span></p>
				<p class="paragraf para-style-override-8"><span class="italik char-style-override-6">Seni bir daha ne zaman göreceğiz?</span></p>
				<p class="paragraf para-style-override-8"><span class="italik char-style-override-6">Senin derelerin ve tepelerin için</span></p>
				<p class="paragraf para-style-override-8"><span class="italik char-style-override-6">Savaşıp bu uğurda ölenler...</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Bu Bree’nin savaş çığırtkanı olarak nitelendirdiği şarkılardan biri değildi. Daha dini ve melankolik bir şarkıydı. Ama buna rağmen kederli değildi; sadakat, gurur ve kararlılıkla ilgiliydi. Çok eski bir şarkı da sayılmazdı -Roger yazarını kendi zamanından tanıyordu ama Jamie şarkıyı duymuş ve Stirling ve Bannockburn’ün hikâyelerini bildiği için de şarkının içerdiği duyguyu iliklerine kadar hissetmişti.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Ona karşı gelenler,</span></p>
				<p class="paragraf para-style-override-8"><span class="italik char-style-override-6">Kibirli Edward’ın ordusuna,</span></p>
				<p class="paragraf para-style-override-8"><span class="italik char-style-override-6">Ve onu evine yollayanlar,</span></p>
				<p class="paragraf para-style-override-8"><span class="italik char-style-override-6">Bir daha düşünsün diye.</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Kalabalığın içindeki İskoçlar susup Roger’ın mısraları tek başına söylemesini istediler ama sesler nakaratta gittikçe yükseldi.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Ve onu evine yollayanlar,</span></p>
				<p class="paragraf para-style-override-8"><span class="italik char-style-override-6">Bir daha düşünsün diye!</span><span class="char-style-override-6">”</span></p>
				<p class="paragraf para-style-override-8"><span class="char-style-override-6">Geçen gece, ikisinin de hâlâ bilinçli olduğu nadir zamanlardan birinde, yatakta yatarlarken Bree’nin ona söylediği bir şeyi hatırladı. O zamanların insanlarının bir gün Jefferson ya da Washington gibi insanlarla yüz yüze gelebileceklerinden konuşuyorlardı; bu pek mümkün olmasa da heyecan verici bir ihtimaldi. Bree, John Adams’ın Devrim sırasında söylediği bir sözünden bahsetmişti: ‘Ben bir savaşçıyım, oğlum tüccar olabilir ve onun oğlu da şair olabilir.’</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Tepeler artık çıplak,</span></p>
				<p class="paragraf para-style-override-8"><span class="italik char-style-override-6">Dökülen sonbahar yaprakları sık ve hareketsiz,</span></p>
				<p class="paragraf para-style-override-8"><span class="italik char-style-override-6">Gözümüz gibi baktığımız, </span></p>
				<p class="paragraf para-style-override-8"><span class="italik char-style-override-6">Ülkemiz artık elden gitti.</span></p>
				<p class="paragraf para-style-override-8"><span class="italik char-style-override-6">Ona karşı gelenler,</span></p>
				<p class="paragraf para-style-override-8"><span class="italik char-style-override-6">Kibirli Edward’ın ordusuna,</span></p>
				<p class="paragraf para-style-override-8"><span class="italik char-style-override-6">Ve onu evine yollayanlar,</span></p>
				<p class="paragraf para-style-override-8"><span class="italik char-style-override-6">Bir daha düşünsün diye.</span><span class="char-style-override-6">”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Artık ordu Edward’ın değil, George’un komutasındaydı. Ve aynı kibirli orduydu. Ateş çemberinin en uzak köşesinde diğer kadınlarla duran Claire’e baktı. Yüzü soğuktu. Hareketsiz duruyor, açık saçları yüzüne dökülüyordu. Altın gözleri içindeki gölgeyle kararmıştı. Bakışlarını yanında duran Jamie’ye odaklamıştı. </span></p>
				<p class="paragraf para-style-override-8"><span class="char-style-override-6">Bree’nin bir zamanlar savaştığı aynı kibirli ordu; babasının birlikte öldüğü kibirli ordu. Roger şarkıyı söylerken boğazının düğümlendiğini hissetti. Savaşçı olacağım, oğlum belki tüccar olur -onun oğlu da şair. Ne Adams, ne de Jefferson savaşa katılmışlardı; Jefferson’ın oğlu yoktu. O sözcükleri yıllar içinde yankı bulan, orduları ayağa kaldıran, uğruna ölenlerin ve ülkeyi kuranların kalplerini yakan sözcüklerin şairiydi.</span></p>
				<p class="paragraf para-style-override-8"><span class="char-style-override-6">Başlattığı şeyi sessizce izleyen Jamie hareket ettiğinde kırmızı ışığın parıltılarını gören Roger, Belki sorun saçlarıdır, diye düşündü. Damarlarında dolaşan Viking kanı, bu ateşli ve heybetli adamlara savaşçı yetiştirme ödülünü vermişti.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Senin derelerin ve tepelerin için</span></p>
				<p class="paragraf para-style-override-8"><span class="italik char-style-override-6">Savaşıp bu uğurda ölenler...</span><span class="char-style-override-6">”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Öyle yapmışlardı, öyle de yapacaklardı. Çünkü bu, erkeklerin hep uğrunda savaştığı şeydi. Ev ve aile. Domuzun kemiklerinin yanındaki ateşte dalgalanan başka bir kızıl saç. Jemmy’yi tutan Bree. Roger şu an kendini İskoç bir liderin şairi olarak görse bile, yine de zamanı geldiğinde oğlu ve oğlundan sonra gelecek olanlar için savaşçı olması şarttı.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">“</span><span class="italik char-style-override-6">Ve onu evine yollayanlar,</span></p>
				<p class="paragraf para-style-override-8"><span class="italik char-style-override-6">Bir daha düşünsün diye.</span></p>
				<p class="paragraf para-style-override-8"><span class="italik char-style-override-6">Bir daha... düşünsün diye</span><span class="char-style-override-6">.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-39-backlink" id="footnote-225-39">39</a>	<span class="dip-notlar" style="font-size:1em;">(Alm.) Çok yaşa Vali!” (ç.n.)</span></p>
					</div>
				</div>
			</div>
		</div>
	</body>
</html>