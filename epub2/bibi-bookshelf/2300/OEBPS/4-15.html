<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-15.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-15.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-16"><span class="bold">16 DÜĞÜN GECESİNDE </span></p>
				<p class="paragraf para-style-override-8"><span class="Vurgu char-style-override-8">“Benim için şarkı söyler misin Roger?”</span></p>
				<p class="paragraf para-style-override-8"><span class="Vurgu char-style-override-8">Çadırın kapısında, yüzü dışarıya dönük bir şekilde durdu. Roger, bulutlu gökyüzünün griliği içerisinde Bree’nin yalnızca siluetini seçebiliyordu. Uzun saçları yağmur yüklü rüzgârda savruluyordu. </span></p>
				<p class="paragraf para-style-override-8"><span class="Vurgu char-style-override-8">Bu gece hava soğuktu, birlikte geçirdikleri o sıcak, o öfke ve ihanetle sonlanan ilk gecelerinden çok farklıydı. Aradan aylar geçmişti. Yalnızlıkla, sevinçle dolu aylar. Şimdiyse kalbi ilk düğün gecelerindeki gibi hızla atıyordu.</span></p>
				<p class="paragraf para-style-override-8"><span class="Vurgu char-style-override-8">“Senin için her zaman şarkı söylerim.”Arkadan Bree’ye doğru yaklaştı, kendisine doğru çekip başını omzuna koydu. Yüzüne değen saçları soğuk parlaktı. Kolunu beline doladı, sımsıkı sardı. Başını eğip, burnunu Bree’nin kulağına yaklaştırdı.</span></p>
				<p class="paragraf para-style-override-8"><span class="Vurgu char-style-override-8">“Ne olursa olsun,” dıye fısıldadı, “nerede olursak olalım. Duymayacak bile olsan, senin için her zaman şarkı söylerim.”</span></p>
				<p class="paragraf para-style-override-8"><span class="Vurgu char-style-override-8">Bree yüzünü Roger’a döndü, dudakları, ızgara et ve baharatlı şarap kokan dudaklarıyla buluştu.</span></p>
				<p class="paragraf para-style-override-8"><span class="Vurgu char-style-override-8">Yağmur damlaları çadırın üzerine düşüyor, sonbaharın son günlerinin soğuğu topraktan ayaklarına doğru sızıyordu. İlk kez hava bira ve çamur kokuyordu; çardaklarının içi hep saman ve eşek kokardı. Şimdi havada çam ve ardıç ağacı kokularına karışmış için için yanan ateş ve bebek kakasının belli belirsiz tatlı kokusu vardı.</span></p>
				<p class="paragraf para-style-override-8"><span class="Vurgu char-style-override-8">Şimdi yeniden Roger’ın kollarında bir kararıp, bir aydınlanmıştı. Yüzü gizlenmiş, bedeni ışıltılıydı. Yazın nemiyle ıslanmışken, şimdi kışın soğuğuyla taş kesilmişti. Roger’ın hâlâ yaz güneşi dolu avuçlarının dokunduğu yerler sıcak ve karanlık bir gecenin sırlarıyla tatlılaşıyor, pürüzsüzleşiyordu. Evlilik yeminlerini, ilk evliliklerinde yaptıkları gibi dışarıda, rüzgârın ve toprağın, ateşin ve suyun bir parçası olarak yapmalarının doğru olduğunu düşündü.</span></p>
				<p class="paragraf para-style-override-8"><span class="Vurgu char-style-override-8">“Seni seviyorum,” diye fısıldadı Bree dudaklarına doğru. Roger cevap vermeden önce, Bree’nin dudağını dişlerinin arasına aldı.</span></p>
				<p class="paragraf para-style-override-8"><span class="Vurgu char-style-override-8">Aralarında, tıpkı bu geceki gibi sözler verilmişti. Sözler aynıydı ve Roger bu sözleri, ilk evliliklerindeki kadar inanarak vermişti. Ama bu kez farklıydı.</span></p>
				<p class="paragraf para-style-override-8"><span class="Vurgu char-style-override-8">O sözleri ilk baş başayken, Tanrı’nın huzurunda verdiğinde, Tanrı gizlenmiş ve çıplaklıklarını görmemek için yüzünü dönmüştü.</span></p>
				<p class="paragraf para-style-override-8"><span class="Vurgu char-style-override-8">Bu gece ise sözleri, ateşin aydınlığında, Tanrı’nın, dünyanın, insanların yüzlerine karşı veriyordu. Kalbi ve sahip olduğu her şey Bree’ye aitti ve artık sen-ben yoktu. Yeminler edilmiş, yüzüğü parmağına geçirmişti ve bu bağ evliliğin şahidiydi. Artık tek vücuttular.</span></p>
				<p class="paragraf para-style-override-8"><span class="Vurgu char-style-override-8">Birleşen vücutlarından bir el, bir göğsü fazla sıkınca, bir boğazdan huzursuz bir ses çıktı. Bree kendini biraz geri çekti. Roger, Bree’nin yüzündeki asıklığı gördü. Vücutları ayrılınca araya giren soğuk hava, Roger’ın vücudunu, sanki Bree’den bıçakla kesilip koparılmış gibi çıplak hissettirdi.</span></p>
				<p class="paragraf para-style-override-8"><span class="Vurgu char-style-override-8">“Birazdan- ” dedi, sözünü bitirmeden göğsüne dokundu. “Birazdan geleceğim, tamam mı?”</span></p>
				<p class="paragraf para-style-override-8"><span class="Vurgu char-style-override-8">Brianna, Papaz Caldwell’le ilgilenirken Claire çocuğu doyurmuştu. Yulaf ezmesi ve şeftali yiyen Jemmy’nin, uykuya dalıp Lizzie tarafından götürülmeden önce meme emmek için kalkacak hali kalmamıştı, karnı davul gibi şişmişti. Baş başa kalabilmeleri için, bebeğin obur bir baygınlıkla uyumuş olması çok iyiydi. Şafak sökmeden uyanmazdı. Bunun bedeli ise, kullanılmayan süt olmuştu.</span></p>
				<p class="paragraf para-style-override-8"><span class="Vurgu char-style-override-8">Emziren bir anneyle aynı evde yaşayan birinin, onun göğüslerinden habersiz olması imkânsızdı. O göğüslerin kendi hayatları vardı. Saat başı şekil değiştiriyorlar, normal yumuşak kürelerden, dokunulduklarında patlayacak hissi veren yumuşak ve sert balonlara dönüşüyorlardı.</span></p>
				<p class="paragraf para-style-override-8"><span class="Vurgu char-style-override-8">Ara sıra da patlıyor ya da patlamış hissi veriyordu. Yumuşak et çıkıntısı yoğrulmuş ekmek gibi şişiyor, yavaş yavaş ama kesinlikle Brianna’nın korsesini ittiriyordu. Sonra aniden mucizevî bir şekilde giysinin üstünde büyük, ıslak bir çember oluşuyor, sanki biri ona kartopu atmış gibi görünüyordu. Ya da iki kartopu, çünkü göğüslerden biri patlayınca, diğeri de hemen ona yetişiyordu.</span></p>
				<p class="paragraf para-style-override-8"><span class="Vurgu char-style-override-8">Jemmy bir tarafı emdikten sonra diğer tarafta da aynı görevi yerine getiremeden uyuyakalıyordu. Böyle olduğunda annesi dişlerini sıkarak şişen küreyi avucuna alıyor, bardağı göğüs ucuna dayayıp acı veren şişkinliği iyice sıkıp boşaltıyordu. Ancak bundan sonra huzurla uyuyabiliyordu.</span></p>
				<p class="paragraf para-style-override-8"><span class="Vurgu char-style-override-8">Şimdi de aynı şeyi yapıyordu; soğuktan korunmak için pelerinini omuzlarına alıp Roger’dan uzaklaşmıştı. Roger metal bir kaba doldurulan sütün sesini duyabiliyordu.</span></p>
				<p class="paragraf para-style-override-8"><span class="Vurgu char-style-override-8">Erotik bulduğu bu sesi duymazdan gelmek istemiyordu. Buna rağmen, eline gitarı alıp tellerine dokunmak zorunda kaldı. Akortları bilmiyordu ama tek tük notalar, kendi sesine eşlik edecek küçük sesler çıkartabiliyordu.</span></p>
				<p class="paragraf para-style-override-8"><span class="Vurgu char-style-override-8">Elbette bir aşk şarkısıydı. En eski Galce şarkılardan biriydi bu. Bree bütün sözleri bilmese de en azından anlamını kavrayacağını düşünmüştü.</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Evlendiğimiz gece,</span></p>
				<p class="paragraf para-style-override-8"><span class="italik char-style-override-6">Hediyelerle koşacağım sana,</span></p>
				<p class="paragraf para-style-override-8"><span class="italik char-style-override-6">Evlendiğimiz gece...</span><span class="Vurgu char-style-override-8">”</span></p>
				<p class="paragraf para-style-override-8"><span class="Vurgu char-style-override-8">Gecenin sakladıklarının hayaliyle gözlerini kapadı. Bree’nin göğüs uçları erik renginde ve olgun birer kiraz kadar varlardı. Onları ağzına aldığında nasıl hissettiğini gözünde çok net canlandırabiliyordu. Onları yalnızca bir kez emmişti, çok önce -Jemmy doğmadan önce- ve sonra da bir daha olmamıştı.</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Yüzlerce gümüş somonun olacak...</span></p>
				<p class="paragraf para-style-override-8"><span class="italik char-style-override-6">Ve yüzlerce porsuk postun...</span><span class="Vurgu char-style-override-8">”</span></p>
				<p class="paragraf para-style-override-8"><span class="Vurgu char-style-override-8">Bree hiçbir zaman yapmamasını söylememiş, sırtını dönmemişti. Şimdiyse nefesinin kesilmesinden, Roger göğüslerine dokunduğunda geri çekilmemek için kendini hazırladığı anlaşılıyordu.</span></p>
				<p class="paragraf para-style-override-8"><span class="Vurgu char-style-override-8">Bu yalnızca hassaslıktan mıydı? Yoksa onun nazik davranacağına mı güvenmemişti?</span></p>
				<p class="paragraf para-style-override-8"><span class="Vurgu char-style-override-8">Kendini notalara şelalenin sularına bırakır gibi bırakarak, aklındaki bu sorulardan uzaklaşmaya çalıştı.</span></p>
				<p class="paragraf para-style-override-8"><span class="italik char-style-override-6">Belki de sorun sen değilsin</span><span class="Vurgu char-style-override-8">, diye fısıldadı bir ses, inatla dikkatinin dağılmasına karşı çıkarak. </span><span class="italik char-style-override-6">Belki sorun o  ya da onun Bree’ye yaptığı bir şey</span><span class="Vurgu char-style-override-8">.</span></p>
				<p class="paragraf para-style-override-8"><span class="italik char-style-override-6">Siktir git</span><span class="Vurgu char-style-override-8">, dedi o sese, her sözcüğü keskin bir tele dokunup vurgulayarak. Stephen Bonnet’nin yataklarında yeri yoktu. </span></p>
				<p class="paragraf para-style-override-8"><span class="Vurgu char-style-override-8">Telleri susturmak için üstlerine elini koydu. Bree omuzlarındaki pelerini çıkarttığında, bu kez İngilizce olan başka bir şarkı söylemeye başladı. Bu da çok özel bir şarkıydı, ikisi içindi. Birilerinin şarkıyı duyup duyamayacağını bilmiyordu, umrunda da değildi. Bree gömleğini çıkarırken, Roger’ın parmakları Beatles’ın ‘Yesterday’inin girişini çalmaya başladı.</span></p>
				<p class="paragraf para-style-override-8"><span class="Vurgu char-style-override-8">Bree’nin güldüğünü, sonra iç çektiğini duydu. Keten gömlek tenine üfleyerek yere düştü.</span></p>
				<p class="paragraf para-style-override-8"><span class="Vurgu char-style-override-8">Şarkının yumuşak melankolisi karanlığı doldururken, Bree çırılçıplak Roger’ın yanına geldi. Saçlarını okşayıp ensesinde topladı. Hâkimiyet Bree’deydi, Roger yumuşak göğüslerinin sırtına değdiğini hissetti. Arzulu ve sıcaklardı, nefesi kulağını gıdıklıyordu. Bree elini omzundan kaydırıp yavaşça gömleğinin içine doğru soktu, parmakları göğsüne değdi. Roger, yüzüğünün sıcak ve sert metalini teninde hissetmişti. Bir an önce karısına sahip olma isteği, içini ısıtan viskinin sıcaklığı gibi tüm benliğini kaplamıştı.</span></p>
				<p class="paragraf para-style-override-8"><span class="Vurgu char-style-override-8">Arkasına dönüp onu sıkı sıkı kavramak için yanıp tutuşuyordu. Ama bekleme süresini uzatıp, isteğini bastırdı. Kafasını eğip gitarın tellerine yaklaştı, aklındaki düşünceler tamamen uzaklaşana kadar şarkı söyledi. Artık vücutları dışında hiçbir şey kalmamıştı. Bree, Roger’ın gitarın telleri üzerindeki eline dokundu. Roger ayağa kalkıp, hâlâ müzik ve aşkla dolu, yumuşak, güçlü ve saf halde Bree’ye döndü.</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Karanlığın içinde uzanmıştı, kalbinin gök gürültüleri kulaklarında çınlıyordu. Çarpıntısı ensesinde, bileklerinde, göğüslerinde, rahminde yankılanıyordu. Sınırlarının ötesine geçmişti; kollarını, bacaklarını, başını, gövdesini yavaş yavaş yeniden hissetmeye başlıyordu. </span></p>
				<p class="paragraf para-style-override-8"><span class="Vurgu char-style-override-8">Roger’ı dinleyerek derin bir nefes aldı.</span></p>
				<p class="paragraf para-style-override-8"><span class="Vurgu char-style-override-8">Roger uzun ve düzenli bir şekilde nefes alıp veriyordu; Tanrıya şükür uyanmamıştı. Yalnızca parmak ucu kadar kıpırdamıştı ama son orgazm darbesi öyle sert olmuştu ki kalçaları çekilmiş, karnı titreyip sarsılmış, topukları büyük bir hışırtıyla ot yatağın içine girmişti.</span></p>
				<p class="paragraf para-style-override-8"><span class="Vurgu char-style-override-8">Roger’ın günü çok yorucu geçmişti -herkesinki öyleydi. Buna rağmen Bree, hâlâ dağ yamacında şenlik seslerini duyabiliyordu. Bu şekilde bir kutlama şansı insanın başına o kadar nadir geliyordu ki kimse yağmurun, soğuğun ya da yorgunluğun kendilerine engel olmasına izin vermemişti.</span></p>
				<p class="paragraf para-style-override-8"><span class="Vurgu char-style-override-8">Bree kendini sıvı cıva gölü gibi hissediyordu; yumuşak ve ağır, her kalp atışıyla titreyen. Hareket edebilmek adeta imkânsızdı ama son kasılmasıyla Roger’ın omuzlarındaki örtü kaymış, örtünün beyazıyla tezat oluşturan karalıktaki pürüzsüz ve çıplak sırtı açığa çıkmıştı. Bu ısı sığınağı rahat ve kusursuzdu fakat Roger gece yarısının soğuğunda böyle çıplak yatarken tadını çıkaramazdı. Islak sis bulutları çadırın kapısından girmiş, havada hayalet gibi asılı kalmıştı; Roger’ın elmacık kemiğinde parlayan nemin silik parıltısını görebiliyordu.</span></p>
				<p class="paragraf para-style-override-8"><span class="Vurgu char-style-override-8">Kemiklerini ve kaslarını hissetmeye başlamış, motor nöronu devreye girmişti. Vücudu yeniden kendine geldiğinde yan yatıp, kocasının açılan üstünü örttü. Roger bir şeyler fısıldadı; Bree siyah saçlarını okşadığında ise gülümsedi, göz kapaklarını rüya gören birinin boş bakışlarıyla araladı. Yeniden kapatıp derin bir nefes aldı, yeniden uykuya daldı.</span></p>
				<p class="paragraf para-style-override-8"><span class="Vurgu char-style-override-8">“Seni seviyorum,” diye fısıldadı Bree şefkatle.</span></p>
				<p class="paragraf para-style-override-8"><span class="Vurgu char-style-override-8">Roger’ın sırtını hafifçe okşadı, örtünün altındaki düz kürek kemiklerini, ensesindeki sert kemik boğumunu ve omurgasının merkezinden kalçalarının şişkinliğine kadar uzanan düz çizgiyi seviyordu. Kolundaki tüyler rüzgârın soğukluğundan diken diken olmuştu. Kolunu örtünün altına sokup elini Roger’ın kalçasına yavaşça koydu.</span></p>
				<p class="paragraf para-style-override-8"><span class="Vurgu char-style-override-8">Bu his yabancı değildi. Sıcaklığı, yuvarlaklığı, kıvırcık tüyleri Bree’yi aynı şekilde heyecanlandırmıştı. İçinden yükselen sevinç, onu yeniden yapması için cesaretlendiriyordu. Boş elini bacaklarının arasına koydu ama hâlâ yorgundu. Parmaklarını şişen etinin üstüne koydu, bir parmağıyla kayganlığı takip etti.</span></p>
				<p class="paragraf para-style-override-8"><span class="Vurgu char-style-override-8">Bu gecenin farklı olmasını umut etmişti. Jemmy’yi uyandırma tehlikesi olmadan, acele etmeden, verdikleri sözlerin duygusallığına kendilerini bırakarak, aklındaki tek düşünce... Ama aynıydı.</span></p>
				<p class="paragraf para-style-override-8"><span class="Vurgu char-style-override-8">Tahrik olmamış değildi, tam tersine. Her hareket, her dokunuş tenindeki sinirlerde izini bırakmış, birbirlerine açılan ağızları onu kokusuyla ısıtmış, heyecanla harmanlamıştı. Ancak sevişmeleri ne kadar muhteşem olursa olsun, aralarında garip bir mesafe kalmış, ulaşamadığı bir engel oluşmuştu.</span></p>
				<p class="paragraf para-style-override-8"><span class="Vurgu char-style-override-8">Yeniden kendini Roger’ın yanında uzanmış, az önce paylaştıkları tutkunun her anının hatırasını baştan yaşarken bulmuştu. </span></p>
				<p class="paragraf para-style-override-8"><span class="Vurgu char-style-override-8">Belki de onu öyle çok seviyordu ki zevk almaktansa zevk vermeyi önemsiyordu. Roger kollarında inleyerek kendini kaybettiğinde Bree’nin hissettiği tatmin, orgazmın fiziksel zevkinden daha güçlüydü. Bunun altında daha karanlık bir şey yatıyordu; sanki aralarındaki duyurulmamış ve kaynağı belirtilmemiş bir çekişmeyi kazanmışçasına tuhaf bir zafer hissiydi bu.</span></p>
				<p class="paragraf para-style-override-8"><span class="Vurgu char-style-override-8">İçini çekip alnını Roger’ın omzuna koyup kokusunu içine çekti - güçlü ve acı bir kokuydu.</span></p>
				<p class="paragraf para-style-override-8"><span class="Vurgu char-style-override-8">Aklına birden otlar geldi. Roger’ı uyandırmamak için temkinli bir şekilde elini aşağıya uzattı, kaygan parmağını derinlere sokup baktı. Her şey yolundaydı; solucanotu yağına batırılmış sünger hâlâ oradaydı. Kırılgan ve keskin varlığı rahmine girişi koruyordu.</span></p>
				<p class="paragraf para-style-override-8"><span class="Vurgu char-style-override-8">Bree, ona yanaşınca Roger da bilinçsizce kıpırdadı. Bree’ye sokulup sıcaklığıyla rahatlattı. Duracak bir yer arayan eli, tıpkı uçuşan bir kuş gibi kalçalarının ve yumuşak göbeğinin üzerinde gezdi. Bree iki eliyle Roger’ın elini tutup çenesinin altına götürdü. Parmakları birbirlerine dolanmıştı; Bree, onun büyük ve sert eline bir öpücük kondurdu. Roger derin bir iç çekip elini rahat bıraktı.</span></p>
				<p class="paragraf para-style-override-8"><span class="Vurgu char-style-override-8">Dansçılar yorulduğu ve müzisyenlerin sesleri kısıldığı için dağdaki eğlence bitmişti. Yağmur geri dönmüştü, damlalar çadırın tepesine düşüyordu. Gri sis bulutu Bree’nin yüzüne nemli parmaklarıyla dokundu. Islak çadırın kokusu, aklına çocukken babasıyla yaptığı kamp yolculuklarını ve bu yolculuklar sırasında hissettiği heyecanla karışık güven duygusunu getirmişti. Benzer bir rahatlık ve beklenti hissiyle Roger’ın vücudunun kıvrımlarına iyice sokuldu.</span></p>
				<p class="paragraf para-style-override-8"><span class="Vurgu char-style-override-8">Bunlar daha ilk günler, diye düşündü. Daha önlerinde koca bir hayat vardı. Teslim olma günü mutlaka bir gün gelecekti.</span></p>
			</div>
		</div>
	</body>
</html>