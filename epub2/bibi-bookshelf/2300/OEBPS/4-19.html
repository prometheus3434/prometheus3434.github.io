<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-19.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-19.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-2-2"><span class="bold">19 TANIDIĞIN ŞEYTAN</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="char-style-override-6">Bir hafta sonra, bütün kadınlar yorucu çamaşır işiyle uğraşırken, katır Clarence birliğin geldiğini duyurdu. Küçük Bayan Aberfeldy sanki arı sokmuş gibi sıçrayıp bir sürü ıslak gömleği bahçenin çamuruna düşürdü. Bayan Bug’ın ve Bayan Chisholm’un kızı azarlamak için ağızlarını açtıklarını görebiliyordum. Ellerimi eteğimin önündeki önlüğe silerek gelenleri selamlamak için hızla ön tarafa koştum. </span></p>
				<p class="paragraf para-style-override-8"><span class="char-style-override-6">Doğruydu; doru bir katır ağaçların arasından çıkıp yolun başında belirdi. Arkasında kahverengi iri bir kısrak vardı. Katırın kulakları öne doğru dikilmişti ve Clarence’in selamına karşılık olarak coşkuyla anırdı. Bu berbat gürültüyü engellemek için parmaklarımla kulaklarımı tıkadım. Öğlen güneşinde katırın sürücüsünü görebilmek için gözlerimi kısarak baktım.</span></p>
				<p class="paragraf para-style-override-8"><span class="char-style-override-6">“Bay Husband!” Parmaklarımı kulaklarımdan çıkartıp adamı karşılamak için koştum.</span></p>
				<p class="paragraf para-style-override-8"><span class="char-style-override-6">“Bayan Fraser, iyi günler!”</span></p>
				<p class="paragraf para-style-override-8"><span class="char-style-override-6">Hermon Husband geniş kenarlı siyah fötr şapkasını çıkartıp başını eğerek beni selamladı. Sonra saatlerdir eyerde oturmanın verdiği bıkkınlıkla homurdanarak aşağı indi. Yeniden doğrulurken, dudakları sakallarının altından sessizce kıpırdadı; o bir Quaker</span><span class="Character-Style-1 char-style-override-7"><a class="footnote-link" href="#footnote-225-35" id="footnote-225-35-backlink">35</a></span><span class="char-style-override-6">’dı ve sert bir dil kullanmazdı. En azından yüksek sesle.</span></p>
				<p class="paragraf para-style-override-8"><span class="char-style-override-6">“Kocanız evde mi Bayan Fraser?”</span></p>
				<p class="paragraf para-style-override-8"><span class="char-style-override-6">“Ahıra giderken gördüm, gidip çağırayım!” Katırların kesintisiz anırmaları arasında bağırarak konuşmak zorundaydım. Şapkasını alıp evi işaret ettim. “Ben hayvanlarınızla ilgileneyim!”</span></p>
				<p class="paragraf para-style-override-8"><span class="char-style-override-6">Başını sallayarak teşekkür edip topallayarak evin etrafında dolaşıp mutfak kapısına doğru seğirtti. Arkadan baktığımda ne kadar acı çekerek hareket ettiğini görüyordum; sol ayağına ağırlığını neredeyse hiç veremiyordu. Elimdeki şapka toz ve çamur lekeleriyle doluydu. Yanımda durduğunda yıkanmamış giysilerinin kokusunu almıştım. Yalnızca bugün değil, yaklaşık bir haftadır yolda olduğunu tahmin ettim. Tüm bu yolculuk boyunca da pek uyuyamamıştı.</span></p>
				<p class="paragraf para-style-override-8"><span class="char-style-override-6">Katırın eyerini çıkarttım. Eski püskü iki eyerin içinde kötü bir şekilde basılmış ve kabaca resimlendirilmiş el ilanları vardı. Resimleri ilgiyle inceledim; bir grup memura meydan okuyan öfkeli ve doğrucu görünen bir sürü Düzenleyi’cinin çizimiydi. Aralarından biri kesinlikle David Anstruther’di; başlıkta adı geçmiyordu ama çizimi yapan sanatçı şerifin zehirli bir karakurbağasına benzerliğini kolayca fark etmişti. Husband bu lanet şeyleri kapı kapı dolaşıp dağıtacak mıydı? Merak etmiştim.</span></p>
				<p class="paragraf para-style-override-8"><span class="char-style-override-6">Hayvanları otlağa götürüp şapkayı ve eyer çantalarını verandaya bıraktım. Sonra ahıra giden yolu tırmandım. Burası Jamie’nin kalın çitlerle çevrelediği bir yerdi. Brianna, otlaktaki hayvanların hamile kısraklar, inekler ya da dişi domuzlar olması nedeniyle buraya gebelik koğuşu diyordu.</span></p>
				<p class="paragraf para-style-override-8"><span class="char-style-override-6">Hermon Husband’ı buraya getiren nedeni ve takip edilip edilmediğini merak ettim. Bir çiftliği ve küçük bir değirmeni vardı. İkisi de Tepe’den en az iki günlük bir yolculuk mesafesindeydi; yalnızca zevk için yapılacak bir yolculuk değildi bu.</span></p>
				<p class="paragraf para-style-override-8"><span class="char-style-override-6">Husband, basıp dağıttığı el ilanları yüzünden birden fazla kez hapse atılmıştı. Hakkında son duyduklarım, yerel Quaker toplantısında Dostlar’ın onun yaptıklarını şiddete kışkırtmak olarak değerlendirdikleriydi. Okuduğum el ilanlarına bakılırsa, haklılardı.</span></p>
				<p class="paragraf para-style-override-8"><span class="char-style-override-6">Ahırın kapısı açılınca etrafa yayılan saman, sıcak hayvan ve gübrenin kokusu, Jamie’nin sözcükleri kadar çarpıcıydı. Bir Quaker olmayan Jamie, sert bir konuşma tarzına inanıyordu ve kabalıktan ziyade şiirselliğe yakın Galce sert sözcükler kullanıyordu. </span></p>
				<p class="paragraf para-style-override-8"><span class="char-style-override-6">Bu içini dökmeyi şöyle tercüme ettim: “İnce bağırsağın yılan gibi birbirine dolansın, kalın bağırsağın karın çeperlerinin içinde patlasın! Kargaların laneti üzerinde olsun, bok sineklerinin soyunun piçi!” Ya da aynı etkiyi sağlayan başka sözcükler.</span></p>
				<p class="paragraf para-style-override-8"><span class="char-style-override-6">“Kiminle konuşuyorsun?” diye sordum, başımı ahır kapısına yaslayıp. “Kargaların laneti de nedir?”</span></p>
				<p class="paragraf para-style-override-8"><span class="char-style-override-6">Ani loşluk karşısında gözlerimi kırpıştırdığımda Jamie’yi saman duvara istiflenmiş saman balyalarının orada duran uzun bir gölge olarak gördüm. Beni duyunca arkasına dönüp kapının ışığına doğru yürüdü. Ellerini saçlarına sürmüştü; saçları saman saplarıyla doluydu.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Tha nighean na galladh torrach</span><span class="char-style-override-6">!” dedi, arkasını gösterip sert bakışlar fırlattı.</span></p>
				<p class="paragraf para-style-override-8"><span class="char-style-override-6">“Orospunun beyaz kızı mı? Ah! Yani o lanet dişi domuz yine mi aynı şeyi yaptı?”</span></p>
				<p class="paragraf para-style-override-8"><span class="char-style-override-6">Büyük beyaz domuz aşırı şişmandı ve inanılmaz derecede damızlıktı. Aynı zamanda kurnaz ve sabırsızdı. İki kere daha ağılından kaçmıştı. İlkinde Lizzie oradaydı ve çığlık atıp, akıllılık ederek domuzun yolundan kaçmıştı. Bir keresinde de ağılın bir tarafını gizlice kazmış, içine girip pusuya yatmış, kapı açılınca da yattığı yerden fırlayıp beni ezerek kaçmıştı. </span></p>
				<p class="paragraf para-style-override-8"><span class="char-style-override-6">Bu kez strateji geliştirmekle uğraşmamıştı ama ağılının etrafındaki tahtayı kırıp çitlerin altını kazmış, Nazi kampındaki İngiliz savaş tutsaklarına taş çıkartacak bir tünel yapmıştı.</span></p>
				<p class="paragraf para-style-override-8"><span class="char-style-override-6">“Evet, yaptı,” dedi Jamie, ilk öfkesi geçince İngilizce konuşmaya başlamıştı. “Karga lanetine gelince, duruma göre değişir. Leş kargalarının birinin tarlasına inip mısırını yemesini istediğin anlamına gelebilir. Bu durumda kuşların o iblisin gözlerini oymalarını istedim.”</span></p>
				<p class="paragraf para-style-override-8"><span class="char-style-override-6">“Sanırım böylece onu yakalamak daha kolay olur,” dedim iç çekerek. “Sence ne zaman yavrular?”</span></p>
				<p class="paragraf para-style-override-8"><span class="char-style-override-6">Omuzlarını silkip parmaklarını saçlarının arasından geçirdi.</span></p>
				<p class="paragraf para-style-override-8"><span class="char-style-override-6">“Bir, iki ya da üç gün sonra olabilir. Eğer ormanda doğurursa kurtlar onu da yavrularını da yer.” Domuzun kazdığı tünelden kalan toprak yığınına bir tekme savurup çamuru deliğe geri yolladı. “Kim geldi? Clarence’ın iniltilerini duydum.”</span></p>
				<p class="paragraf para-style-override-8"><span class="char-style-override-6">“Hermon Husband.”</span></p>
				<p class="paragraf para-style-override-8"><span class="char-style-override-6">Bir anlığına domuzu unutup bana döndü.</span></p>
				<p class="paragraf para-style-override-8"><span class="char-style-override-6">“Geldi demek?” dedi sanki kendi kendine konuşur gibi kısık bir sesle. “Neden ki?”</span></p>
				<p class="paragraf para-style-override-8"><span class="char-style-override-6">“Ben de merak ettim. Bir süredir yoldaymış. Belli ki el ilanlarını dağıtıyordu.”</span></p>
				<p class="paragraf para-style-override-8"><span class="char-style-override-6">Bunu da söyledikten sonra Jamie’nin arkasından koşmak gerekti; çoktan eve giden tepeden aşağı inmeye başlamıştı bile. Bir yandan da saçlarını düzeltiyordu. Bahçeye varmasından önce ona yetiştiğimde, omuzlarına dökülen samanları toplamak için son saniyelerdi.</span></p>
				<p class="paragraf para-style-override-8"><span class="char-style-override-6">Jamie, dumanı tüten ıslak giysi yığınlarını kurumaları için çalılara asan Bayan Chisholm’e ve Bayan MacLeod’a selam verdi. Kadınların suçlayıcı bakışlarını ve çamaşırdan daha önemli işlerim varmış gibi bakmaya çalışmalarını umursamadan Jamie’nin peşinden gittim.</span></p>
				<p class="paragraf para-style-override-8"><span class="char-style-override-6">Biri Husband’a yiyecek bir şeyler bulmuştu; masada kısmen yenmiş ekmek tabağı ve yarıya kadar süt dolu bir bardak vardı. Husband başını kavuşturduğu kollarının üzerine koyup uykuya dalmıştı. Adso masanın üzerinde Husband’ın yanına kıvrılmıştı. Quaker’ın yankılanan horultularıyla gri bıyıkları anten gibi dikiliyordu. Kedicik tam patisini Husband’ın açık ağzına doğru uzatıyordu ki Jamie onu ensesinden yakalayıp ellerime bıraktı.</span></p>
				<p class="paragraf para-style-override-8"><span class="char-style-override-6">“Bay Husband?” dedi sessizce, masaya doğru eğilerek. </span></p>
				<p class="paragraf para-style-override-8"><span class="char-style-override-6">Husband homurdandı, gözlerini kırpıştırdı, sonra birden doğruldu. Neredeyse sütü devirecekti. Bana ve Adso’ya yan yan baktı. Sanki nerede olduğunu hatırlamaya çalışır gibi silkinip hafifçe kalkarak Jamie’ye selam verdi.</span></p>
				<p class="paragraf para-style-override-8"><span class="char-style-override-6">“Dostum Fraser,” dedi kalın bir sesle. “Ben- ”</span></p>
				<p class="paragraf para-style-override-8"><span class="char-style-override-6">Jamie adamın özürlerini savuşturup karşısına oturdu, tabaktan bir dilim ekmek ve tereyağı aldı.</span></p>
				<p class="paragraf para-style-override-8"><span class="char-style-override-6">“Size nasıl yardımcı olabilirim Bay Husband?”</span></p>
				<p class="paragraf para-style-override-8"><span class="char-style-override-6">Husband elini yüzünde gezdirdi ama bu hareketi onu ayıltmaya yetmemişti. Mutfağa dolan öğleden sonra güneşinde yüzü dışarıdan göründüğünden çok daha kötü görünüyordu. Gözleri kan çanağına dönmüş, kır saçları ve sakalları düğüm düğüm olmuştu. Henüz ellilerinin ortasında olduğunu biliyordum, ama en az on yaş daha yaşlı gösteriyordu. Ceketini düzeltip önce beni, sonra Jamie’yi başıyla selamladı.</span></p>
				<p class="paragraf para-style-override-8"><span class="char-style-override-6">“Misafirperverliğiniz için size teşekkür ederim Bayan Fraser. Size de Bay Fraser. İzin verirseniz sizden bir şey istemeye geldim.”</span></p>
				<p class="paragraf para-style-override-8"><span class="char-style-override-6">“Elbette,” dedi Jamie kibar bir şekilde. Ekmekten ve tereyağından bir ısırık alıp kuşkuyla kaşını kaldırdı.</span></p>
				<p class="paragraf para-style-override-8"><span class="char-style-override-6">“Atımı satın alır mısınız?”</span></p>
				<p class="paragraf para-style-override-8"><span class="char-style-override-6">Jamie’nin kaşları o şekilde kalakalmıştı. Düşüne düşüne yavaşça ağzındakini çiğneyip yuttu.</span></p>
				<p class="paragraf para-style-override-8"><span class="char-style-override-6">“Neden?”</span></p>
				<p class="paragraf para-style-override-8"><span class="char-style-override-6">Nedendi gerçekten? Eğer Cross Creek’e kadar gitmek istemiyorsa, atını Salem’de ya da High Point’te satması çok daha kolaydı. Onun yerinde kim olsa, yalnızca bir at satmak için Tepe gibi uzak bir yere gitmeyi göze alamazdı. Adso’yu yere koyup Jamie’nin yanına oturarak cevabı beklemeye başladım.</span></p>
				<p class="paragraf para-style-override-8"><span class="char-style-override-6">Husband, kan çanağı gözlerini Jamie’den ayırmıyordu.</span></p>
				<p class="paragraf para-style-override-8"><span class="char-style-override-6">“Bana sizin Milis Albay olduğunuz söylendi.”</span></p>
				<p class="paragraf para-style-override-8"><span class="char-style-override-6">“Evet, bana müstahaktı,” dedi Jamie. “Sizce Vali birliğime at almam için bana para vermiş midir?” Belli belirsiz gülümseyerek bir ısırık aldı.</span></p>
				<p class="paragraf para-style-override-8"><span class="char-style-override-6">Jamie’nin yaptığı şaka karşısında Husband’ın ağzı yukarı kıvrıldı. Bir milis albayı, Kurul’un masrafları ödeyeceğini hesaba katarak, birliğinin ihtiyaçlarını kendisi karşılardı; yalnızca mülk sahibi erkeklerin görevlendirilmesinin tek nedeni buydu -ve görevlendirilmenin tam bir onur olarak görülmemesinin en büyük nedeni de buydu.</span></p>
				<p class="paragraf para-style-override-8"><span class="char-style-override-6">“Eğer verdiyse, bir kısmını almaktan memnun olurdum.” Jamie’nin hareketiyle Husband uzanıp bir dilim daha ekmek ve tereyağı aldı. Siyah beyaz gür kaşlarının altından Jamie’ye bakarak ağzındakileri çiğnedi.</span></p>
				<p class="paragraf para-style-override-8"><span class="char-style-override-6">“Hayır, dostum Fraser. Mahkemenin üzerime yıktığı haczi ödemek için hayvanlarımı satmak zorundayım. Satabildiğimi satmazsam, el koyulur. Eğer satmazsam, koloniden ayrılıp ailemi başka bir yere taşımam gerekir ve eğer taşırsam, taşıyamadıklarımdan kurtulmak gerekir -ne kadar öderlerse.”</span></p>
				<p class="paragraf para-style-override-8"><span class="char-style-override-6">Jamie’nin kaşlarının arasında küçük bir çizgi oluştu.</span></p>
				<p class="paragraf para-style-override-8"><span class="char-style-override-6">“Evet, anlıyorum,” dedi yavaşça. “Elimden geldiğince size yardım edeceğim Hermon. Umarım bunu biliyorsunuzdur. Ama nakit olarak yalnızca iki şilinim var. Yine de yardım edebileceğim başka bir şey varsa...”</span></p>
				<p class="paragraf para-style-override-8"><span class="char-style-override-6">Husband hafifçe gülümsedi, yüz hatları yumuşamıştı.</span></p>
				<p class="paragraf para-style-override-8"><span class="char-style-override-6">“Dostum James. Dostluğunuz ve onurunuz bana en çok gereken şey. Geri kalan ise...” Yanına koyduğu küçük bohçadan bir şeyler arandı. Sonunda üzerinde kırmızı bir mühür olan ince bir mektup çıkardı. Mührü tanımıştım, göğsüm sıkıştı.</span></p>
				<p class="paragraf para-style-override-8"><span class="char-style-override-6">“Haberi getiren adamı Pumpkin Town’da gördüm,” dedi Husband, Jamie’nin mektubu alıp zarfına başparmağını koymasını izlerken. “Zaten buraya geleceğim için mektubu size benim götürebileceğimi söyledim.”</span></p>
				<p class="paragraf para-style-override-8"><span class="char-style-override-6">Jamie kaşlarını kaldırdı ama dikkatini elindeki kâğıda vermişti. Yaklaşıp omzunun üstünden baktım.</span></p>
				<p class="paragraf para-style-override-8"/>
				<p class="paragraf para-style-override-12"><span class="italik char-style-override-6">22 Kasım 1770</span></p>
				<p class="paragraf para-style-override-8"><span class="italik char-style-override-6">Albay James Fraser,</span></p>
				<p class="paragraf para-style-override-8"/>
				<p class="paragraf para-style-override-9"><span class="italik char-style-override-6">Kendilerini Düzenleyiciler olarak tanıtan bir grubun, Salisbury yakınlarında toplandığını öğrenmiş bulunuyorum. Bu yasadışı topluluğu dağıtma umuduyla General Waddell’a emrindeki milis kuvvetlerini orada toplamasını emrettim. Milis Kuvvetleri Birliği altında elinizden geldiği kadar çok adam toplamakla ve General’in birlikleriyle 15 Aralıkta ya da 15 Aralık’tan önce katılabilmeniz için bir an önce Salisbury’ye gitmekle yükümlüsünüz. Mümkün olduğunca çabuk, un ve iki haftalık bir süre boyunca adamlarınızın ihtiyaç duyacağı diğer her şeyi beraberinizde getiriniz.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Sadık kulunuz,</span></p>
				<p class="paragraf para-style-override-11"><span class="italik char-style-override-6">William Tryon</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Odada ateşteki kömürlerin yumuşak cızırtısından başka bir ses yoktu. Dışarıda kadınların homurdanarak kısa cümleler halinde konuştuklarını duyuyordum. Küllü sabunun kokusu açık pencereden içeri girdi, yahni ve ekmek kokularına karıştı. </span></p>
				<p class="paragraf para-style-override-8"><span class="char-style-override-6">Jamie, Husband’a baktı.</span></p>
				<p class="paragraf para-style-override-8"><span class="char-style-override-6">“Ne yazdığını biliyor musunuz?”</span></p>
				<p class="paragraf para-style-override-8"><span class="char-style-override-6">Quaker başını evet anlamında salladı, yüzündeki çizgiler ani yorgunlukla sarktı.</span></p>
				<p class="paragraf para-style-override-8"><span class="char-style-override-6">“Haberi getiren adam bana söz etmişti. Vali’nin niyetini gizlediği yok.”</span></p>
				<p class="paragraf para-style-override-8"><span class="char-style-override-6">Jamie ona katıldığını belirten sesler çıkarıp bana baktı. Hayır, Vali bunu gizlemek istemezdi. Tryon’un düşündüğü gibi, Waddell’i tanıyan ne kadar çok insan büyük bir milis birliğiyle Salisbury’ye gitmek için yola çıkarsa, o kadar iyiydi. Bu yüzden tarih belirlemek de önemliydi. Akıllı bir asker, düşmanla savaşmak yerine, ona gözdağı vermeyi tercih ederdi. Tryon’ın resmi bir birliği olmadığına göre, tedbirli olmak kesinlikle çok önemliydi.</span></p>
				<p class="paragraf para-style-override-8"><span class="char-style-override-6">“Peki ya Düzenleyiciler?” diye sordum Husband’a. “Ne yapmayı planlıyorlar?”</span></p>
				<p class="paragraf para-style-override-8"><span class="char-style-override-6">Biraz şaşırmıştı sanki.</span></p>
				<p class="paragraf para-style-override-8"><span class="char-style-override-6">“Ne yapmayı mı?”</span></p>
				<p class="paragraf para-style-override-8"><span class="char-style-override-6">“Eğer sizinkiler toplanıyorlarsa, bunun bir amacı var demektir,” dedi Jamie. Sesinde alaycı bir eda vardı. Husband bunu duysa da üstüne alınmadı.</span></p>
				<p class="paragraf para-style-override-8"><span class="char-style-override-6">“Elbette bir amaç var,” dedi, ağırbaşlı bir şekilde. “Bu adamların sizin olduğunu söylemeyerek bir hata yapsanız da tarikat üyeleri haricinde hepsi sizin adamlarınız. Amaca gelince, bu aralar epeyce yaygınlaşan güç istismarını -yasadışı vergiler, haksız yere el koymalar- protesto etmek istiyoruz.”</span></p>
				<p class="paragraf para-style-override-8"><span class="char-style-override-6">Jamie sabırsız bir şekilde söze girdi.</span></p>
				<p class="paragraf para-style-override-8"><span class="char-style-override-6">“Evet, Hermon, bunları duydum. Daha da kötüsü, bu konu hakkında yazdıklarını okudum. Eğer bu Düzenleyicilerin amacıysa, peki ya sizinki ne?”</span></p>
				<p class="paragraf para-style-override-8"><span class="char-style-override-6">Quaker gür kaşlarını kaldırdı, ağzı hafif açık bir şekilde Jamie’ye baktı.</span></p>
				<p class="paragraf para-style-override-8"><span class="char-style-override-6">“Tryon yapacaklarını gizlemek istemiyor,” diye yineledi Jamie, “ama siz istiyorsunuz. Sonuçta bunların duyulması Düzenleyicilerin işine yaramaz.” Parmağını burnunun uzun ve ince kemerine sürterek Husband’a baktı.</span></p>
				<p class="paragraf para-style-override-8"><span class="char-style-override-6">Husband elini kaldırıp çenesini kaşıdı.</span></p>
				<p class="paragraf para-style-override-8"><span class="char-style-override-6">“Bunu…” Masanın üzerindeki mektubu işaret etti. “…saklayacağım halde neden buraya getirdiğimi mi soruyorsunuz?”</span></p>
				<p class="paragraf para-style-override-8"><span class="char-style-override-6">Jamie sabırla başını salladı.</span></p>
				<p class="paragraf para-style-override-8"><span class="char-style-override-6">“Evet, onu soruyorum.”</span></p>
				<p class="paragraf para-style-override-8"><span class="char-style-override-6">Husband derin bir nefes aldı, gerindi, eklemlerini duyulacak bir şekilde çıtırdattı. Ceketinden küçük beyaz duman bulutları kalkıp dumanın içine karıştı. Toparlanıp gözlerini kırpıştırdı. Daha rahat görünüyordu.</span></p>
				<p class="paragraf para-style-override-8"><span class="char-style-override-6">“Böylesi bir davranıştaki dürüstlüğü bir kenara koyarsak, dostum James... benim asıl işime yarayacak olanın sizin dostluğunuz olduğunu söylemiştim.”</span></p>
				<p class="paragraf para-style-override-8"><span class="char-style-override-6">“Evet, söylediniz.” Jamie’nin ağzının kenarında ufak bir gülümseme belirtisi oluştu.</span></p>
				<p class="paragraf para-style-override-8"><span class="char-style-override-6">“General Waddell bir grup Düzenleyiciyle savaşacak diyelim,” dedi Husband. “Onları tanımayan ve onlara karşı olan adamlarla mı çarpışması, yoksa onları tanıyan ve belki de amaçlarını paylaşan komşularla mı çarpışması lehlerine olur?”</span></p>
				<p class="paragraf para-style-override-8"><span class="char-style-override-6">“Tanıdığın şeytan, tanımadığın şeytandan yeğdir, değil mi?” dedi Jamie. “Ben de tanıdığınız şeytanım. Anladım.”</span></p>
				<p class="paragraf para-style-override-8"><span class="char-style-override-6">Jamie’nin yüzündeki gülümsemeye karşılık, Husband da gülümsemeye başladı.</span></p>
				<p class="paragraf para-style-override-8"><span class="char-style-override-6">“Onlardan birisiniz, dostum James. On gündür at üstünde, koloninin batı yakasında hayvanlarımı satıyor, ev ev geziyorum. Düzenleyiciler tehdit etmiyor, mülk yıkımına çalışmıyor; tek istediğimiz şikâyetlerimizin duyulması, Salisbury’de toplanan mağdurların şikayetlerinin genel doğasına ve haklılığına dikkat çekmek. Ama bu durumu bilmeyenlerden anlayış bekleyemem tabii.”</span></p>
				<p class="paragraf para-style-override-8"><span class="char-style-override-6">Jamie’nin yüzündeki gülümseme silindi.</span></p>
				<p class="paragraf para-style-override-8"><span class="char-style-override-6">“Ben sizi anlıyorum ve size katılıyorum Hermon. Ama iş o hale gelirse, ben milis albayıyım. Hoşuma gitsin ya da gitmesin, yapmam gereken bir görevim var.”</span></p>
				<p class="paragraf para-style-override-8"><span class="char-style-override-6">Husband bu duyduklarını savuşturmaya çalışır gibi elini salladı.</span></p>
				<p class="paragraf para-style-override-8"><span class="char-style-override-6">“Görevinizden vazgeçmenizi istemiyorum, yani iş o hale gelirse. Gelmemesi için dua ediyorum.” Masaya doğru biraz eğildi. “Size bir şey soracağım. Karım, çocuklarım... aniden gitmem gerekirse...”</span></p>
				<p class="paragraf para-style-override-8"><span class="char-style-override-6">“Onları buraya yollarsınız. Burada güvende olurlar.”</span></p>
				<p class="paragraf para-style-override-8"><span class="char-style-override-6">Husband yerine oturdu, omuzlarını indirdi. Gözlerini kapadı, bir kez derin bir nefes aldıktan sonra sanki kalkacakmış gibi ellerini masaya koydu. </span></p>
				<p class="paragraf para-style-override-8"><span class="char-style-override-6">“Size teşekkür ederim. Kısrağa gelince o sizde kalsın. Eğer ailemin ona ihtiyacı olursa, biri gelir. Eğer olmazsa onu ahlaksız bir şerifin kullanmasındansa, kesinlikle sizin kullanmanızı tercih ederim.”</span></p>
				<p class="paragraf para-style-override-8"><span class="char-style-override-6">Jamie’nin hareket ettiğini hissedip durdurmak için elimi bacağına koydum. Hermon Husband’ın barındıramayacağı bir attan çok içinin rahatlamasına ihtiyacı vardı.</span></p>
				<p class="paragraf para-style-override-8"><span class="char-style-override-6">“Ona iyi bakacağız,” dedim gözlerinin içine gülümseyerek bakarak. “Gerektiği takdirde, ailenize de çok iyi bakacağız. Adı ne onun?”</span></p>
				<p class="paragraf para-style-override-8"><span class="char-style-override-6">“Kısrağın mı?” Hermon ayağa kalktı, birden beliren gülümseme yüzünü şaşırtıcı bir şekilde aydınlattı. “Adı Jerusha ama karım ona Domuz Hanım diyor; korkarım ki çok iştahlı,” diye de ekledi özür dilercesine. Jamie ‘domuz’ sözcüğünü duyar duymaz irkilmişti.</span></p>
				<p class="paragraf para-style-override-8"><span class="char-style-override-6">“Önemli değil,” dedi Jamie. Büyük bir çabayla aklındaki domuzları uzaklaştırdı. Ayağa kalktı, öğleden sonra güneşinin parlatılmış çam ağacından yapılmış kapı eşiklerini ve yerleri altın sarısı gösteren ışınlarının girdiği pencereye baktı. “Geç oluyor Hermon. Yemeğe kalıp, geceyi burada geçirmek istemez miydiniz?”</span></p>
				<p class="paragraf para-style-override-8"><span class="char-style-override-6">Husband kafasını bir sola bir sağa sallayıp çantasını aramaya koyuldu.</span></p>
				<p class="paragraf para-style-override-8"><span class="char-style-override-6">“Hayır, dostum James, teşekkür ederim. Gidecek bir sürü yer daha var.”</span></p>
				<p class="paragraf para-style-override-8"><span class="char-style-override-6">Ona bir parça yolluk yaparken beklemesi için ısrar ettim, o da bu sırada Jamie’yle katırının eyerlerini takmaya gitti. Otlaktan döndüklerinde sessizce konuştuklarını duydum. O kadar alçak sesle konuşuyorlardı ki sözcükleri seçemiyordum. Sandviç paketleri ve birayla arka verandaya geldiğimde, Jamie’nin alelacele ona, “Yaptığınızın akıllıca ya da gerekli olduğuna emin misinin Hermon?” diye sorduğunu duydum.</span></p>
				<p class="paragraf para-style-override-8"><span class="char-style-override-6">Husband hemen cevap vermedi fakat elimdekileri alıp başını sallayarak teşekkür etti. Sonra Jamie’ye döndü, diğer elinde katırın yularını tutuyordu.</span></p>
				<p class="paragraf para-style-override-8"><span class="char-style-override-6">“Ben,” dedi, bakışlarını Jamie’den bana çevirerek, “James Nayler’la aynı fikirdeyim. Onun adını duydunuz mu?”</span></p>
				<p class="paragraf para-style-override-8"><span class="char-style-override-6">Jamie tıpkı benim gibi boş gözlerle baktı, Hermon sakallarının altından gülümsedi.</span></p>
				<p class="paragraf para-style-override-8"><span class="char-style-override-6">“Dostların Dini Derneği’nin ilk üyelerindendi, derneği İngiltere’de kuran George Fox’a katılmıştı. James Nayler çok inançlı biriydi, gerçi... bunu ifade etmekte biraz bireysel davranıyordu. Bunun en bilinen örneği, Bristol şehrine lanetler okuyarak karın içinde çıplak yürümesiydi. Sonrasında George Fox onu sorgulamıştı; ‘Tanrının bunu yapmanızı söylediğinden emin misiniz?”</span></p>
				<p class="paragraf para-style-override-8"><span class="char-style-override-6">Gülümsemesi genişlemişti, dikkatlice şapkasını taktı.</span></p>
				<p class="paragraf para-style-override-8"><span class="char-style-override-6">“Emin olduğunu söyledi. Ben de eminim, dostum James. Tanrı sizi ve ailenizi korusun.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-35-backlink" id="footnote-225-35">35</a>	<span class="dip-notlar" style="font-size:1em;">Mevcut Hıristiyan mezheplerinden ve tarikatlarından memnun olmayanların 17. yüzyılda İngiltere’de kurdukları Dostların Dini Derneği’nin üyelerine verilen ad. (ç.n.)</span></p>
					</div>
				</div>
			</div>
		</div>
	</body>
</html>