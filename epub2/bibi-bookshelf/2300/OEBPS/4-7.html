<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-7.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-7"><span class="bold">7 ŞARAPNEL</span></p>
				<p class="paragraf"/>
				<p class="paragraf para-style-override-8"><span class="apple-style-span char-style-override-6">Kuşluk vakti yağmur dinmiş, uçuk mavi gökyüzünün ışıltıları bulutların arasından göz kırpıyor, akşamleyin havanın açık olacağına dair umutlar veriyordu. Brianna’nın şansına düğün törenlerinin mahvolmasını istemiyordum. En azından her şey kuru olabilirdi.</span></p>
				<p class="paragraf para-style-override-8"><span class="apple-style-span char-style-override-6">Diş çekerken sağ elimde oluşan krampı geçirmek için elimi ovuşturdum; Bay Goodwin’in kırık dişini çekmek, beklediğimden de zor olmuştu ama sonunda bütün kökleriyle çekmeyi başarmış, adamı küçük bir şişe viskiyle yollamıştım. Enfeksiyonu önlemek için viskiyi saat başı gargara yapmasını söylemeyi de ihmal etmemiştim. Yutmak ise keyfine kalmıştı.</span></p>
				<p class="paragraf para-style-override-8"><span class="apple-style-span char-style-override-6">Gerindim, eteğimin altındaki cebin bacağıma küçük ama mutlu edici bir şıkırtıyla vurduğunu hissettim. Bay Goodwin peşin ödemişti; bunun usturlap için yeterli olup olmadığını merak ettim. Kafamda kurduklarım, arkamdan gelen küçük ama kulağa resmi gelen bir sesle bölündü.</span></p>
				<p class="paragraf para-style-override-8"><span class="apple-style-span char-style-override-6">Arkama döndüğümde tuhaf bakışlarla bana bakan Archie Hayes’i gördüm.</span></p>
				<p class="paragraf para-style-override-8"><span class="apple-style-span char-style-override-6">“Ah!” dedim. “Ee... yardım edebilir miyim Teğmen?”</span></p>
				<p class="paragraf para-style-override-8"><span class="apple-style-span char-style-override-6">“Sanırım yardımınız gerekli Bayan Fraser,” dedi, hafifçe gülümseyerek. “Farquard Campbell, esirlerinin sizin ölüyü diriltebileceğinize ikna olduklarını söyledi, öyleyse bir parça metal cerrahi yeteneklerinizin dışında kalmaz, değil mi?”</span></p>
				<p class="paragraf para-style-override-8"><span class="apple-style-span char-style-override-6">Kulak misafiri olan Murray MacLeod gürültüyle homurdanarak bekleyen hastalarına geri döndü.</span></p>
				<p class="paragraf para-style-override-8"><span class="apple-style-span char-style-override-6">“Ah,” dedim yine, parmağımla burnumun altını kaşıdım, utanmıştım. Campbell’ın esirlerinden biri dört gün önce sara şikâyetiyle bana gelmişti ve ben elimi göğsüne koyar koymaz aniden düzelmişti. Ne olduğunu anlatmak için boşu boşuna debelendim; ünüm dağların ardına kadar kontrolden çıkmış bir yangın gibi yayılmıştı.</span></p>
				<p class="paragraf para-style-override-8"><span class="apple-style-span char-style-override-6">Küçük bir esir grubu açıklık alana yerleşmiş, beştaş oynayarak diğer hastaların muayene olmalarını bekliyordu. Her ihtimale karşı onlara bir göz attım; aralarından biri ölüyor ya da ağır yaralıysa, bana söylemeye zahmet etmeyeceklerini biliyordum -bunun nedeni de hem hastalarıma karşı saygılı davranmak istemeleri, hem de beklerken kötü bir şey olduğu takdirde, cesetleri uygun bir zamanımda hayata döndürüp, sorunu o zaman halledeceğime dair duydukları güvendi.</span></p>
				<p class="paragraf para-style-override-8"><span class="apple-style-span char-style-override-6">O sırada hepsi oldukça sağlıklı ve ileride de hep böyle sağlıklı kalmaya niyetli görünüyordu. Çamurlu ellerimi önlüğüme silerek Hayes’e döndüm.</span></p>
				<p class="paragraf para-style-override-8"><span class="apple-style-span char-style-override-6">“Pekâlâ... metal parçasını bir göreyim, sonra ne yapabileceğime bakarım.” </span></p>
				<p class="paragraf para-style-override-8"><span class="apple-style-span char-style-override-6">Hayes memnuniyetle bonesini, ceketini, yeleğini, atkısını, gömleğini ve rütbesini gösteren gümüş boğaz zırhını çıkardı. Giysilerini, kendisine eşlik eden emir subayına verip tabureye oturdu. Yarı çıplak, sırtındaki ve omuzlarındaki tüylerin diken diken oluşu ya da onu gören esirlerin şaşkınlık dolu fısıltıları ağırbaşlılığını bozmasına yetmemişti.</span></p>
				<p class="paragraf para-style-override-8"><span class="apple-style-span char-style-override-6">Göğsünde neredeyse hiç tüy yoktu. Yıllardır hiç güneş görmemiş solgun cildi, ellerinin, yüzünün ve dizlerinin koyuluğuyla keskin bir tezat oluşturuyordu. Ama tezatlar bundan da fazlaydı.</span></p>
				<p class="paragraf para-style-override-8"><span class="apple-style-span char-style-override-6">Süt gibi beyaz sol göğsünün üzerinde, kaburgalarından köprücük kemiğine kadar uzanan kocaman siyah bir yama vardı. Sağ göğüs ucu normal bir kahverengimsi pembe tonunda olmasına rağmen, sol taraftaki ürkütücü bir beyazlıktaydı. Gözlerimi kırpıştırdım, arkamdan “</span><span class="italik char-style-override-6">A Dhia!</span><span class="apple-style-span char-style-override-6">” diye bağıran yumuşak bir ses duydum.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">A Dhia, tha e ‘tionndadh dubh!</span><span class="apple-style-span char-style-override-6">” dedi bir başka ses, daha yüksek bir sesle. Tanrım, kararıyor!</span></p>
				<p class="paragraf para-style-override-8"><span class="apple-style-span char-style-override-6">Hayes tüm bu sesleri duymuyor gibiydi, oturup onu muayene etmemi bekledi. Adamı yakından incelediğimde siyah rengin doğal bir pigmentasyon değil, cilde gömülmüş sayısız küçük siyah noktalar olduğunu fark ettim. Göğüs ucu tamamen kaybolmuş, yerine demir para büyüklüğünde uçuk beyaz bir yara gelmişti.</span></p>
				<p class="paragraf para-style-override-8"><span class="apple-style-span char-style-override-6">“Barut,” dedim, parmak uçlarımı kararan bölgede dolaştırarak. Daha önceden de kaza kurşunlarının ya da yakın mesafe atışlarının cildin alt tabakalarına barut tanecikleri -ve giysi parçaları- taşıdığını görmüştüm. Vurulduğu sırada üzerinde bulunan giysilerin cildinin altında oluşturduğu yumrular parmak uçlarıma geliyordu.</span></p>
				<p class="paragraf para-style-override-8"><span class="apple-style-span char-style-override-6">“Kurşun hâlâ içinizde mi?” Kurşunun girdiği yeri görebiliyordum; çıkmış olabileceği noktayı tespit etmeye çalışarak beyaz noktaya dokundum.</span></p>
				<p class="paragraf para-style-override-8"><span class="apple-style-span char-style-override-6">“Yarısı duruyor,” diye yanıtladı sakince. “Parçalandı. Cerrah kurşunu çıkardıktan sonra parçaları bana verdi. Birleştirdiğimde, çıkarılan parçaların kurşunun ancak yarısı olduğunu gördüm. Demek ki diğer yarısı hâlâ içimde.”</span></p>
				<p class="paragraf para-style-override-8"><span class="apple-style-span char-style-override-6">“Parçalandı mı? Parçaların kalbinize ya da ciğerinize saplanıp saplanmadığını bilmiyoruz,” dedim, yarayı daha yakından görmek için eğilerek.</span></p>
				<p class="paragraf para-style-override-8"><span class="apple-style-span char-style-override-6">“Ah, girdi,” dedi Teğmen. “En azından ben öyle olduğunu düşünüyorum, çünkü göğsümden girdi ama şimdi de sırtımdan çıkıyor.”</span></p>
				<p class="paragraf para-style-override-8"><span class="apple-style-span char-style-override-6">Haklıydı. Yalnızca küçük bir şişkinlik hissetmiyordum, sol kürek kemiğinin dış kısmında şişkinliği görebiliyordum da; yumuşak beyaz tenine baskı yapan koyu bir kabarıklıktı bu.</span></p>
				<p class="paragraf para-style-override-8"><span class="apple-style-span char-style-override-6">“Vay canına,” dedim. Sızlanarak güldü. Onu güldüren söylediğim söz müydü, anlayamadım.</span></p>
				<p class="paragraf para-style-override-8"><span class="apple-style-span char-style-override-6">Şarapnel parçasının cerrahi açıdan bir zorluğu yoktu. Saf alkol kâseme bir parça kumaş batırdım, bölgeyi dikkatle temizledim, neşterimi sterilize ettim, cildini hızlıca kestim. Bu esnada Hayes sesini çıkarmadan oturdu; o bir asker ve bir İskoçtu, göğsündeki izlere de bakılırsa, başına bundan daha kötüleri de gelmişti.</span></p>
				<p class="paragraf para-style-override-8"><span class="apple-style-span char-style-override-6">İki parmağımı açıp, kesiğin her iki tarafına bastırdım; küçük kesiğin kenarları daraldı, sonra metal parçası birden fırlayıverdi -öyle uzağa fırlamıştı ki, forsepsle yakalayabilmem imkânsız olmuştu. Rengi atmış yumruyu, küçük bir zafer nidasıyla Hayes’in eline bıraktıktan sonra sırtına alkole batırılmış bir bezle kompres yaptım.</span></p>
				<p class="paragraf para-style-override-8"><span class="apple-style-span char-style-override-6">Büzdüğü dudaklarının arasından derin bir nefes alıp bana bakarak gülümsedi.</span></p>
				<p class="paragraf para-style-override-8"><span class="apple-style-span char-style-override-6">“Teşekkür ederim Bayan Fraser. O küçük şey uzun zamandır benimle ama artık onunla ilişkimi kesiyor olmaktan dolayı üzgün olduğumu söyleyemeyeceğim.” Kan bulaşmış avucundaki metal parçasını büyük bir ilgiyle inceledi.</span></p>
				<p class="paragraf para-style-override-8"><span class="apple-style-span char-style-override-6">“Ne kadar önce oldu bu?” diye sordum merakla. Her ne kadar öyle görünse de şarapnel parçasının göğsünden girip sırtına ulaştığını düşünmüyordum. Bence yaranın yüzeyine yakın bir yerde saplanıp kalmış, yavaş yavaş sırtına ulaşmış, Bay Hayes her hareket ettiğinde cildiyle kası arasında sıkışmıştı. Ta ki şimdiki yerine ulaşana kadar.</span></p>
				<p class="paragraf para-style-override-8"><span class="apple-style-span char-style-override-6">“Ah, yirmi küsur senedir, hanımefendi,” dedi. Bir zamanlar vücudunun en hassas bölgesi olan yarasına dokundu. “Culloden’de olmuştu.”</span></p>
				<p class="paragraf para-style-override-8"><span class="apple-style-span char-style-override-6">Sözcükler ağzından rahatlıkla dökülmüştü ama ben o ismi duyunca tüylerim diken diken oldu. Yirmi küsur sene... </span></p>
				<p class="paragraf para-style-override-8"><span class="apple-style-span char-style-override-6">“O halde en fazla on iki yaşındaydınız!” dedim.</span></p>
				<p class="paragraf para-style-override-8"><span class="apple-style-span char-style-override-6">“Hayır,” diye cevapladı, şaşırmıştı. “on bir yaşındaydım. Ertesi gün doğum günümdü.”</span></p>
				<p class="paragraf para-style-override-8"><span class="apple-style-span char-style-override-6">Daha fazla konuşmamak için kendimi tuttum. Geçmişin gerçekliklerinin artık beni asla şaşırtmayacağını sanırdım, öyle değilmiş. Biri onu -on bir yaşında bir çocuğu- yakın mesafeden vurmuştu. Hararetli bir savaşın orta yerinde bir kurşunun hedefini şaşma şansı yoktu. Ateş eden adam, onun bir çocuk olduğunu biliyordu ve onu öldürmek istemişti.</span></p>
				<p class="paragraf para-style-override-8"><span class="apple-style-span char-style-override-6">Kesiği incelerken dudaklarımı sıktım. Üç santimden daha uzun ve derin değildi; kırılan kurşun yüzeyin hemen altındaydı. Güzel, dikişe gerek kalmayacaktı. Yaraya temiz bir bez basıp, keten ipi bağlamak için adamın önüne doğru geldim.</span></p>
				<p class="paragraf para-style-override-8"><span class="apple-style-span char-style-override-6">“Mucize eseri hayatta kalmışsınız,” dedim.</span></p>
				<p class="paragraf para-style-override-8"><span class="apple-style-span char-style-override-6">“Evet, mucizeydi,” dedi. “Yerde yatıyordum, Murchison’ın yüzü üstümdeydi ve...”</span></p>
				<p class="paragraf para-style-override-8"><span class="apple-style-span char-style-override-6">“Murchison mı!” Birden haykırıvermiştim, Hayes’in yüzüne bir memnuniyet ifadesi yerleştiğini gördüm. Geçen gece Jamie’nin Hayes hakkında söylediklerini hatırlayınca içimi bir kuşku kapladı. </span><span class="italik char-style-override-6">Düşündükleri söylediklerinden daha fazla ve çok konuşuyor. Dikkatli ol, Sassenach.</span><span class="apple-style-span char-style-override-6"> Kabul, dikkatli olmak için biraz geç kalmıştım ama önemli olabilirdi; aynı Murchison olsa bile...</span></p>
				<p class="paragraf para-style-override-8"><span class="apple-style-span char-style-override-6">“Adını biliyorsun,” dedi Hayes. Bundan memnun görünüyordu. “İngiltere’deyken 26. bölükten Çavuş Murchison’ın Kuzey Carolina’ya gönderildiğini duymuştum. Ama kasabaya ulaştığında, Cross Creek’teki garnizon ortada yokmuş, yangın mı çıkmıştı?”</span></p>
				<p class="paragraf para-style-override-8"><span class="apple-style-span char-style-override-6">“Ee, evet,” dedim, huzursuz bir şekilde. Bree’nin gitmesi iyi olmuştu; Cross Creek’teki Kraliyet ambarının yanmasına dair olan biten her şeyi yalnızca iki kişi biliyordu ve Bree de bunlardan biriydi. Diğeri ise eğer hâlâ hayattaysa, Bonnet’ydi ve yakın bir zamanda Teğmenle rastlaşacak değildi.</span></p>
				<p class="paragraf para-style-override-8"><span class="apple-style-span char-style-override-6">“Garnizondaki adamlar,” diye devam etti Hayes, “Murchison ve diğerleri, onlar nereye gittiler, biliyor musunuz?”</span></p>
				<p class="paragraf para-style-override-8"><span class="apple-style-span char-style-override-6">“Çavuş Murchison öldü,” dedi arkamdan gelen derin ve yumuşak bir ses. “Yazık.”</span></p>
				<p class="paragraf para-style-override-8"><span class="apple-style-span char-style-override-6">Hayes arkamda duran kişiye bakıp gülümsedi.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">A Sheumais ruaidh</span><span class="apple-style-span char-style-override-6">”, dedi. “Er ya da geç, karına geleceğini biliyordum. Sabahtan beri seni arıyordum.”</span></p>
				<p class="paragraf para-style-override-8"><span class="apple-style-span char-style-override-6">Şaşırıp kalmıştım, Jamie de öyle; şaşkınlığı yüzünden okunuyordu, sonra temkinli davranmaya karar verdi. Ayaklanma günlerinden beri kimse ona ‘Kızıl Jamie’ dememişti.</span></p>
				<p class="paragraf para-style-override-8"><span class="apple-style-span char-style-override-6">“Duydum,” dedi ilgisiz bir tavırla. Yüzü Hayes’e dönük bir biçimde diğer tabureye oturdu. “O zaman söyle bakalım. Sorun nedir?”</span></p>
				<p class="paragraf para-style-override-8"><span class="apple-style-span char-style-override-6">Hayes dizlerinin arasından sarkan kürk torbayı çekti, içini biraz karıştırıp kırmızı bir mühürle katlanmış bir kâğıt çıkardı. Mührü tanımıştım. Kalbim hızla atmaya başladı; her nedense, Vali Tryon’ın bana gecikmiş bir doğum günü tebriği gönderdiğinden şüphelendim.</span></p>
				<p class="paragraf para-style-override-8"><span class="apple-style-span char-style-override-6">Hayes kâğıdı döndürüp önünde yazan ismin Jamie’nin ismi olup olmadığını dikkatle kontrol etti. Jamie beni şaşırtarak mektubu bir kerede açmayıp, gözlerini Hayes’e dikerek bir süre öylece oturdu.</span></p>
				<p class="paragraf para-style-override-8"><span class="apple-style-span char-style-override-6">“Seni buraya getiren şey nedir?” diye sordu birden.</span></p>
				<p class="paragraf para-style-override-8"><span class="apple-style-span char-style-override-6">“Ah, işim gereği elbette,” diye cevapladı Hayes, ince kaşlarını masum bir şaşkınlıkla çattı. </span></p>
				<p class="paragraf para-style-override-8"><span class="apple-style-span char-style-override-6">“İşmiş,” diye tekrarladı Jamie. Mektubu bacağına çarptı. “Evet, peki. İş seni Charleston’dan Virginia’ya getirmiş olabilir ama buraya gelmenin daha hızlı yolları da var.”</span></p>
				<p class="paragraf para-style-override-8"><span class="apple-style-span char-style-override-6">Hayes omuzlarını silkecekti ki hareket yüzünden bandajladığım omzu çıtırdadı.</span></p>
				<p class="paragraf para-style-override-8"><span class="apple-style-span char-style-override-6">“Vali Tryon’ın duyurusunu getirmem gerekiyordu.”</span></p>
				<p class="paragraf para-style-override-8"><span class="apple-style-span char-style-override-6">“Vali’nin senin ya da adamlarının üzerinde bir otoritesi yok.”</span></p>
				<p class="paragraf para-style-override-8"><span class="apple-style-span char-style-override-6">“Doğru,” dedi Hayes, “fakat neden yapabildiğim halde böyle bir hizmette bulunmayayım ki?”</span></p>
				<p class="paragraf para-style-override-8"><span class="apple-style-span char-style-override-6">“Peki bu hizmeti senden isteyen o muydu, yoksa sen kendi isteğinle mi yaptın?” dedi Jamie, sesinde alaycı bir hava vardı.</span></p>
				<p class="paragraf para-style-override-8"><span class="apple-style-span char-style-override-6">“Yaşlandıkça biraz şüpheci olmuşsun, </span><span class="italik char-style-override-6">a Sheumais ruaidh</span><span class="apple-style-span char-style-override-6">,” dedi Hayes, kınayarak başını salladıktan sonra.</span></p>
				<p class="paragraf para-style-override-8"><span class="apple-style-span char-style-override-6">“Bu yaşa bu şekilde gelebildim,” diye cevapladı Jamie, hafifçe gülümseyerek. Durup Hayes’i izledi. “Drumossie’de seni vuranın Murchison adında bir adam olduğunu mu söylüyorsun?”</span></p>
				<p class="paragraf para-style-override-8"><span class="apple-style-span char-style-override-6">Bandajlama işlemini bitirmiştim; Hayes acıyıp acımadığına bakmak için omzunu hareket ettirdi.</span></p>
				<p class="paragraf para-style-override-8"><span class="apple-style-span char-style-override-6">“Bunu tam olarak bilemezsin, </span><span class="italik char-style-override-6">a Sheumais ruaidh</span><span class="apple-style-span char-style-override-6">. O günü hatırlamıyor musun dostum?”</span></p>
				<p class="paragraf para-style-override-8"><span class="apple-style-span char-style-override-6">Jamie’nin yüzü birden değişti, kendimi huzursuz hissetmeye başladım. Gerçek şu ki Jamie klanların, kendisi de dahil olmak üzere bir sürü insanın kanını akıtan o katliamın son gününü neredeyse hiç hatırlamıyordu. O günden kalan küçük sahneler şimdi uykusunda kâbus olarak geri dönecekti. Ancak ister travma, yaralanma ya da yalnızca bir iktidar meselesi olsun, Culloden Savaşı onun için unutulmuş bir şeydi. Şu ana kadar. Hatırlamak istediğini sanmıyordum.</span></p>
				<p class="paragraf para-style-override-8"><span class="apple-style-span char-style-override-6">“Büyük bir olaydı o,” dedi. “Her şeyi hatırlamıyorum, hayır.” Aniden kafasını eğdi, parmağını mektubun arasına sokup öyle sert bir biçimde çekti ki mühür parçalara ayrıldı.</span></p>
				<p class="paragraf para-style-override-8"><span class="apple-style-span char-style-override-6">“Kocanız mütevazı bir adam, Bayan Fraser.” Hayes, emir subayını bir parmak işaretiyle çağırır gibi bana bakıp başını salladı. “O gün ne yaptığından size hiç bahsetmedi mi?”</span></p>
				<p class="paragraf para-style-override-8"><span class="apple-style-span char-style-override-6">“O savaş alanında büyük bir cesaret vardı,” diye mırıldadı Jamie, başını mektuptan kaldırmadan. “Tam tersi de vardı.” Mektubu okuduğunu sanmıyordum; gözleri, sanki elinde tuttuğu kâğıdın ötesinde bir şeyler görüyormuş gibi dalmıştı.</span></p>
				<p class="paragraf para-style-override-8"><span class="apple-style-span char-style-override-6">“Evet, öyleydi,” dedi Hayes. “Ama biri hayatını kurtardıysa, bunu söylemeye değer, değil mi?”</span></p>
				<p class="paragraf para-style-override-8"><span class="apple-style-span char-style-override-6">Jamie şaşkınlıkla başını kaldırdı. Jamie’nin yanına gidip elimi omzuna koydum. Hayes emir subayının getirdiği gömleği alıp, bir yandan bize gülümseyerek yavaşça giydi.</span></p>
				<p class="paragraf para-style-override-8"><span class="apple-style-span char-style-override-6">“Ben yerdeyken beni tam süngüleyeceği sırada Murchison’a başından nasıl saldırdığını hatırlamıyor musun? Sonra beni kaldırıp alandan uzaklaştırmıştın hani? Liderlerden biri çimde yatıyordu ve adamları kafasını suyun içinde yıkıyorlardı ama öldüğünü görmüştüm, hareketsiz yatıyordu. Orada benimle ilgilenecek biri vardı; senin de kalmanı istemişlerdi, çünkü yaralıydın ve kan kaybediyordun ama kalmadın. St. Michael’ın beni koruması için dua edip alana geri döndün.”</span></p>
				<p class="paragraf para-style-override-8"><span class="apple-style-span char-style-override-6">Hayes gümüş boğaz zırhını takıp, çenesinin altına gelen küçük gümüş hilali düzeltti. O olmadan boynu çıplak ve korunmasız görünüyordu.</span></p>
				<p class="paragraf para-style-override-8"><span class="apple-style-span char-style-override-6">“Bayağı tuhaf görünüyordun, başından aşağı kanlar akıyordu ve saçların rüzgârda uçuşuyordu. Beni taşımak için kılıcını kınına koydun ama döndüğünde yeniden çektin. Seni bir daha görebileceğimi düşünmemiştim, çünkü kendi ölümüne koşan bir adamı daha önce hiç görmemiştim...”</span></p>
				<p class="paragraf para-style-override-8"><span class="apple-style-span char-style-override-6">Kafasını salladı, sanki önündeki bu cesur adamı, Fraser Tepesi’nden Fraser’ı değil de, Kızıl Jamie’yi, beni kaybettiği için hayatını tehlikeye atmış ama yüreklilikten vazgeçmemiş bu genç savaşçıyı görmüş gibi gözlerini kıstı. </span></p>
				<p class="paragraf para-style-override-8"><span class="apple-style-span char-style-override-6">“Öyle mi yaptım?” diye mırıldandı Jamie. “Unutmuşum...” Üzerindeki gerginliği hissedebiliyordum, elimin altında gerilmiş tel gibiydi. Kulağının arkasındaki atardamarı inip kalkıyordu. Unuttuğu şeyler vardı ama bu onların arasında değildi. Ben de unutmamıştım.</span></p>
				<p class="paragraf para-style-override-8"><span class="apple-style-span char-style-override-6">Hayes, emir subayı boynunun etrafındaki atkısını sıkınca başını eğdi, sonra yeniden doğrultup bana baktı.</span></p>
				<p class="paragraf para-style-override-8"><span class="apple-style-span char-style-override-6">“Teşekkür ederim hanımefendi, çok yardımseversiniz.”</span></p>
				<p class="paragraf para-style-override-8"><span class="apple-style-span char-style-override-6">“Dert etmeyin,” dedim. “Benim için bir zevkti.” Yağmur yeniden başlamıştı; soğuk damlalar ellerime ve yüzüme düşüyor, nem Jamie’nin yüzündeki güçlü kemiklerde parlıyor, saçlarından ve gür kirpiklerinden damlıyordu.</span></p>
				<p class="paragraf para-style-override-8"><span class="apple-style-span char-style-override-6">Hayes paltosunu giyip kiltinin belini küçük yaldızlı bir broşla tutturdu -bu broşu ona babası Culloden’dan önce vermişti.</span></p>
				<p class="paragraf para-style-override-8"><span class="apple-style-span char-style-override-6">“Yani Murchison öldü,” dedi, kendi kendine konuşur gibi. “Duyduğuma göre...” Parmakları bir süre broşu kapatmakla uğraştı. “...aynı isimde, birbirlerine tıpatıp benzeyen iki kardeş varmış.”</span></p>
				<p class="paragraf para-style-override-8"><span class="apple-style-span char-style-override-6">“Vardı,” dedi Jamie. Başını kaldırıp Hayes’in gözlerine baktı. Teğmenin yüzünde belli belirsiz bir meraktan başka bir şey yoktu.</span></p>
				<p class="paragraf para-style-override-8"><span class="apple-style-span char-style-override-6">“Peki onun hangi kardeş olduğunu bilmek ister miydin?”</span></p>
				<p class="paragraf para-style-override-8"><span class="apple-style-span char-style-override-6">“Hayır. Önemli değil; ikisi de öldü.”</span></p>
				<p class="paragraf para-style-override-8"><span class="apple-style-span char-style-override-6">“Ah,” dedi Hayes yine. Bir süre düşünüyormuş gibi durdu, sonra bonesini göğsüne bastırıp, Jamie’ye doğru resmi bir şekilde eğildi.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">Buidheachas dhut, a Sheumais mac</span><span class="apple-style-span char-style-override-6"> Brian. Kutsal Michael seni korusun.” Bonesini hafifçe bana doğru kaldırdı, kafasına koydu, sonra dönüp gitti. Emir subayı da sessizce onu izledi.</span></p>
				<p class="paragraf para-style-override-8"><span class="apple-style-span char-style-override-6">Aniden açıklığa dolan rüzgâr, dondurucu bir yağmuru da beraberinde getirmişti. Tıpkı Culloden’ın buz gibi Nisan yağmurlarını andırıyordu. Jamie birden öyle bir titremeye başladı ki hâlâ elinde tuttuğu mektup buruştu.</span></p>
				<p class="paragraf para-style-override-8"><span class="apple-style-span char-style-override-6">“Ne kadarını hatırlıyorsun?” diye sordum, kana bulanmış toprağın üstünde ilerleyen Hayes’in ardından bakarak.</span></p>
				<p class="paragraf para-style-override-8"><span class="apple-style-span char-style-override-6">“Hemen hemen hiçbir şey,” diye cevap verdi. Ayağa kalktı, dönüp bana baktı. Gözleri, tıpkı tepemizdeki bulutlu gökyüzü kadar karanlıktı. “Bu bile çok.”</span></p>
				<p class="paragraf para-style-override-8"><span class="apple-style-span char-style-override-6">Buruşan mektubu bana verdi. Yağmur nedeniyle mürekkeple yazılmış yazılar birbirine girmişti ama yine de okunaklıydı. Duyurunun tam tersine, bu mektup yalnızca iki cümleden oluşuyordu.</span></p>
				<p class="paragraf para-style-override-8"/>
				<p class="paragraf para-style-override-9"><span class="italik char-style-override-6">New Bern, 20 Ekim</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Albay James Fraser</span></p>
				<p class="paragraf para-style-override-8"><span class="italik char-style-override-6">Son günlerde Hükümetin sağladığı barış ve düzenin ihlal edilmesi ve kendilerini ‘Düzenleyiciler’ olarak adlandıran bir kısım insanın bu eyaletin sakinlerine ve onların mülklerine zarar vermeleri nedeniyle, Milis Kuvvetleri’ne hizmet etmeye uygun bulunduğunuz için, Majestelerinin konsey emrine dayanarak, sizi, insanlara genel bir içtima yapmanız, çağrıldıkları takdirde Krallarının ve ülkelerinin hizmetinde çalışacak gönüllüleri bana rapor etmeye, size bağlı kaç tane adamın acil durum halinde ya da direnişçilerin gösterebileceği herhangi bir şiddet halinde emrimize sunulabilineceğinizi bana bildirmeye davet ediyorum. Bu emirlere çalışkan ve dikkatli itaatinizi bekliyorum.</span></p>
				<p class="paragraf para-style-override-8"/>
				<p class="paragraf para-style-override-10"><span class="italik char-style-override-6">Sadık kulunuz,</span></p>
				<p class="paragraf para-style-override-11"><span class="italik char-style-override-6">William Tyron</span></p>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">Yağmurun lekelediği mektubu sıkıca katlarken ellerimin titrediğini fark ettim. Jamie mektubu aldı, sanki iğrenç bir şeymişcesine -ki öyleydi- başparmağı ve işaret parmağıyla tuttu. Göz göze geldiğimizde bir şeyler mırıldandı.</span></p>
				<p class="paragraf para-style-override-8"><span class="apple-style-span char-style-override-6">“Biraz daha zamanım olur diye ummuştum,” dedi.</span></p>
			</div>
		</div>
	</body>
</html>