<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-10.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-10.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-10"><span class="bold">10 BÜYÜKANNE BACON’IN HEDİYELERİ</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="Vurgu char-style-override-8">Son hastamı da muayene ettikten sonra parmak uçlarımda yükseldim, işimi bitirmiş olmanın verdiği mutlulukla rahat rahat gerindim. Düzeltemediğim bütün durumlara, iyileştiremediğim bütün hastalıklara rağmen, elimden geleni gayet iyi bir şekilde yapmıştım.</span></p>
				<p class="paragraf para-style-override-8"><span class="Vurgu char-style-override-8">Tıbbi araç gereçlerimin durduğu kutumun kapağını kapatıp kucağıma aldım; Murray eşyalarımın geri kalanını taşımaya gönüllü olmuştu -karşılığında kurutulmuş sinameki yaprağı ve ilaç kesme aletimi istemişti. Murray de son hastasıyla meşguldü. Kafasında bonesi, boynunda ise şalı olan ufak tefek yaşlı bir kadının mide sorunuyla uğraşıyordu. Vedalaşmak için el salladığımda dalgın bir şekilde başını salladı, arkasına dönüp neşterini aldı. Sonunda neşteri kaynar suya sokmayı unutmamıştı; Brianna’nın büyülü sözlerini fısıldarken dudaklarının kıpırdadığını gördüm.</span></p>
				<p class="paragraf para-style-override-8"><span class="Vurgu char-style-override-8">Soğuk zeminde dikilmekten ayaklarım hissizleşmişti, sırtım ve omuzlarım ağrıyordu ama çok da yorgun sayılmazdım. Acıları dinen insanlar bu gece rahat bir uyku çekeceklerdi. Yaraları temiz bir şekilde sarılan, kol ve bacakları alçıya alınan insanlar artık iyileşmeye başlayacaklardı. Birkaçını da ciddi bir enfeksiyon ve hatta ölüm riskinden kurtardığımı açık yüreklilikle söyleyebilirdim.</span></p>
				<p class="paragraf para-style-override-8"><span class="Vurgu char-style-override-8">Toplanan kalabalığa beslenme ve hijyen konusunda öğütler vererek, kendi vaazımı vermiştim.</span></p>
				<p class="paragraf para-style-override-8"><span class="Vurgu char-style-override-8">“Yeşil yiyenlere ne mutlu, çünkü onların dişleri sağlıklı olacaktır,” diye mırıldandım kırmızı sedir ağacına. Mis gibi kokan böğürtlenlerinden toplamak için bir dalı çekip başparmağımın tırnağıyla bir tanesini koparıp ekşi ve ferah kokusunun tadını çıkardım.</span></p>
				<p class="paragraf para-style-override-8"><span class="Vurgu char-style-override-8">“Kıçlarını sildikten sonra ellerini yıkayanlara ne mutlu,” diye ekledim, yakınımda duran daldaki tepeli kestane kargasını uyarır gibi parmağımı sallayarak. “Çünkü onlar hasta olmayacaklardır.”</span></p>
				<p class="paragraf para-style-override-8"><span class="Vurgu char-style-override-8">Artık kamp yeri ve beraberinde sıcak bir bardak çay görüş alanına girmişti.</span></p>
				<p class="paragraf para-style-override-8"><span class="Vurgu char-style-override-8">“Su kaynatanlara ne mutlu,” dedim kuşa, ateşimizin üzerinde asılı duran küçük su kaynatıcısından tüten buharı görünce. “Çünkü onlar insanlığın kurtarıcısı olacaklardır.”</span></p>
				<p class="paragraf para-style-override-8"><span class="Vurgu char-style-override-8">“Bayan Fraser?” dedi küçük bir ses, rüyamdan uyanmıştım. Başımı aşağı çevirip baktığımda yedi yaşındaki Eglantine Bacon’ı ve kız kardeşi Pansy’yi gördüm. İkisi de yuvarlak suratlı, sırma saçlı ve çillilerdi.</span></p>
				<p class="paragraf para-style-override-8"><span class="Vurgu char-style-override-8">“Ah, selam. Nasılsınız?” diye sordum gülümseyerek. Gayet iyi görünüyorlardı; bir çocuğun hasta olup olmadığı genelde bir bakışta anlaşılır ve bu iki küçük Bacon’da da güzel bir ışıltı vardı.</span></p>
				<p class="paragraf para-style-override-8"><span class="Vurgu char-style-override-8">“Çok iyiyim hanımefendi, teşekkür ederim.” Eglantine başını öne eğip selam verdikten sonra doğrulup Pansy’nin de başına kibarca dokundu. Nezaketleri göze çarpmıştı -Baconlar kasabalıydı, Edenton’danlardı, kızlar iyi bir şekilde eğitilmişlerdi- Eglantine cebine bakıp bana bir tutam kumaş verdi.</span></p>
				<p class="paragraf para-style-override-8"><span class="Vurgu char-style-override-8">“Büyükanne Bacon size hediye yolladı,” dedi gururla. Muhtemelen dantel ve lavanta kurdeleleriyle işlenmiş bir şapka olan koca şeyi açmaya çalıştım. “Bu sene Toplantı’ya gelemedi ama bunu getirmemizi ve gönderdiğiniz ilaç için teşekkür etmemizi söyledi... ro-ma-tiz-ma.” Sözcüğü dikkatle telaffuz etti, yüzünü ciddiyetle sıktı, sonra doğru söylemenin verdiği gururla rahatladı.</span></p>
				<p class="paragraf para-style-override-8"><span class="Vurgu char-style-override-8">“Teşekkür ederim. Ne kadar güzel!” Büyükanne Bacon’ı düşünerek başlığı havaya kaldırıp inceledim.</span></p>
				<p class="paragraf para-style-override-8"><span class="Vurgu char-style-override-8">O korku veren hanımefendiyle birkaç ay önce Farquard Cambell’ın tarlasında karşılaşmıştım. Farquard’ın yaşlı ve çirkin annesini ziyarete gelmişti. Bayan Bacon, ihtiyar Bayan Campbell kadar yaşlıydı ve torunlarının canını sıkmada en az onun kadar yetenekliydi. Bunun dışında harika bir espri anlayışı vardı.</span></p>
				<p class="paragraf para-style-override-8"><span class="Vurgu char-style-override-8">Defalarca, sesli bir şekilde, yüzüme karşı, bu pozisyondaki bir adamın bu yaştaki karısının benim gibi başı açık dolaşmasını hiç onaylamadığını, şapka ya da eşarp takması gerektiğini söyleyip durmuştu. Yalnızca ‘kenar mahallerde yaşayan ve düşük seviyeli kadınların’ saçlarını açık bıraktıklarını da eklemişti. Gülmüş, kahvaltıdan ve akşam yemeğinden sonra rahatça uyuyabilmesi için Jamie’nin ikinci kalite viskilerinden bir şişe vermiş, söylediklerine de kulak asmamıştım.</span></p>
				<p class="paragraf para-style-override-8"><span class="Vurgu char-style-override-8">Aldığı borcu, kendi yöntemleriyle ödemeyi seçmişti.</span></p>
				<p class="paragraf para-style-override-8"><span class="Vurgu char-style-override-8">“Giymeyecek misiniz?” Eglantine ve Pansy güvenle bana bakıyorlardı. “Büyükannemiz giydiğinizden emin olmamızı söyledi, böylece tam oturup oturmadığını söyleyebiliriz.”</span></p>
				<p class="paragraf para-style-override-8"><span class="Vurgu char-style-override-8">“Öyle dedi demek.” Çaresi yoktu. Başlığı silktim, saçlarımı bir elimle kenara alıp taktım. Şapka alnıma kadar indi. Neredeyse burnuma geliyor, kurdeleler yanaklarıma değiyordu. Kendimi çukurundan dışarı bakan bir sincap gibi hissediyordum.</span></p>
				<p class="paragraf para-style-override-8"><span class="Vurgu char-style-override-8">Eglantine ve Pansy ellerini aşırı bir heyecanla çırptılar. Arkamdan bir yerlerden boğuk sevinç nidaları geliyor gibi hissettim ama dönüp bakmadım.</span></p>
				<p class="paragraf para-style-override-8"><span class="Vurgu char-style-override-8">“Bu güzel hediye için ona teşekkür ettiğimi söyleyin, tamam mı?” Kızların sarı saçlarını okşadım, ikisine de cebimdeki şekerlemelerden verip annelerine yolladım. Tam kafamın üstündeki bu yumruyu çıkarmak için elimi uzatmıştım ki annelerinin orada olduğunu ve muhtemelen bütün bu süre boyunca zaten ağacın oradan baktığını fark ettim.</span></p>
				<p class="paragraf para-style-override-8"><span class="Vurgu char-style-override-8">“Ah!” dedim, şapkamı sanki düzeltiyormuş gibi yaptım. Etrafı daha iyi görebilmek için başlığın kulaklık kısmını bir parmağımla yukarı kaldırdım. “Bayan Bacon! Orada olduğunuzu görmedim.</span></p>
				<p class="paragraf para-style-override-8"><span class="Vurgu char-style-override-8">“Bayan Fraser.” Polly Bacon’ın yüzü hafif pembemsi bir hal aldı -bunun da tek nedeni, hiç şüphesiz soğuk havaydı. Dudaklarını sıkı sıkı kapamıştı ama gözleri kendi başlığının dantellerinin altında adeta raks ediyordu.</span></p>
				<p class="paragraf para-style-override-8"><span class="Vurgu char-style-override-8">“Kızlar size şapka vermek istediler,” dedi, bakışlarını kaçırarak, “ama kayınvalidem size başka bir hediye yolladı. Bu hediyeyi benim getirmem daha iyi olur diye düşündüm.”</span></p>
				<p class="paragraf para-style-override-8"><span class="Vurgu char-style-override-8">Artık büyükanneden başka bir hediye almak isteyip istemediğimden emin değildim ama sunulan bohçayı elimden geldiğince kibar bir şekilde aldım. Yağlı ipekten yapılmış bu küçük bohçanın tatlımsı, hafif yağlı bitkisel bir kokusu vardı. Önüne kahverengi mürekkeple, çalakalem bir bitki resmi çizilmişti; havaya kalkmış bir sapı vardı ve şemsiyeyi andırıyordu. Gözüme tanıdık gelmişti ama tam olarak nereden olduğunu çıkaramamıştım. Bağını açıp avucuma bir miktar küçük koyu kahverengi tohumlardan döktüm.</span></p>
				<p class="paragraf para-style-override-8"><span class="Vurgu char-style-override-8">“Bunlar ne?” diye sordum, şaşkın gözlerle Polly’ye bakarak.</span></p>
				<p class="paragraf para-style-override-8"><span class="Vurgu char-style-override-8">“İngilizcede nasıl dendiğini bilmiyorum,” dedi. “Kızılderililer </span><span class="italik char-style-override-6">dauco</span><span class="Vurgu char-style-override-8"> derler. Büyükannenin kendi büyükannesi Catawba Kızılderililerinden bir şifacıydı. Bu tohumları kullanmayı orada öğrenmiş.”</span></p>
				<p class="paragraf para-style-override-8"><span class="Vurgu char-style-override-8">“Gerçekten mi?” Şimdi konu ilgimi epey bir çekmişti. Çizimin tanıdık olduğuna hiç şüphe yoktu; bu bitki bir keresinde Nayawenne’in bana gösterdiği bitki olmalıydı -kadın bitkisi. Emin olmak için sordum. </span></p>
				<p class="paragraf para-style-override-8"><span class="Vurgu char-style-override-8">“Ne işe yarıyor?”</span></p>
				<p class="paragraf para-style-override-8"><span class="Vurgu char-style-override-8">Polly’nin yanakları daha da pembeleşmişti. Eğilip kulağıma fısıldamadan önce, etrafta birinin olup olmadığını kontrol etti.</span></p>
				<p class="paragraf para-style-override-8"><span class="Vurgu char-style-override-8">“Kadının hamile kalmasını engelliyor. Her gün bir bardak suya bir çay kaşığı dolusu bu bitkiden atıyorsunuz. Böylelikle her geçen gün erkeğin tohumu rahme tutunamıyor.” Göz göze geldik. Bakışlarında hâlâ neşeli bir hava olsa da daha ciddi bir hali de vardı.</span></p>
				<p class="paragraf para-style-override-8"><span class="Vurgu char-style-override-8">“Büyükanne sizin büyücü olduğunuzu söyledi. Bu nedenle kadınlara yardım etmek için birçok nedeniniz varmış. Bir parça önlemin, tedaviden daha değerli olduğunu söylememi istedi.”</span></p>
				<p class="paragraf para-style-override-8"><span class="Vurgu char-style-override-8">“Kayınvalidenize teşekkürlerimi iletin,” dedim samimi bir şekilde. Polly’nin yaşlarında ortalama bir kadının beş ya da altı çocuğu olurdu; onun iki kızı vardı ve vakitsiz bir hamilelikle bitkin düşmüş bir kadın havasına sahip değildi. </span><span class="italik char-style-override-6">Belli ki tohumlar işe yaramış.</span></p>
				<p class="paragraf para-style-override-8"><span class="Vurgu char-style-override-8">Polly başını salladı, gülümsemesine engel olamadı.</span></p>
				<p class="paragraf para-style-override-8"><span class="Vurgu char-style-override-8">“Tamam, söylerim. Ah, bir de kendi büyükannesinin bunun bir kadın sihri olduğunu söylemiş; erkeklere bahsetmemeniz gerekiyor.”</span></p>
				<p class="paragraf para-style-override-8"><span class="Vurgu char-style-override-8">Açıklığa doğru, Jamie’nin Archie Hayes’le konuştuğu yere baktım. Jemmy, Jamie’nin kollarının arasında uykulu bir şekilde gözlerini kırpıştırıyordu. Evet, eminim bazı erkeklerin Büyükanne Bacon’ın şifalarından haberdar olmasının bir sakıncası olmazdı. Roger onlardan biri miydi?</span></p>
				<p class="paragraf para-style-override-8"><span class="Vurgu char-style-override-8">Polly Bacon’la vedalaşıp sandığımı sundurmanın karşısına götürdüm, tohum torbasını da dikkatle içine yerleştirdim. Eğer Nayawenne ve Bayan Bacon’ın büyükannesi haklılarsa, ilaçlarımın arasına çok yararlı bir şey daha eklenmişti. Bree’yle son konuşmamı göz önünde bulundurursam, bu aynı zamanda tam zamanında gelen bir hediyeydi.</span></p>
				<p class="paragraf para-style-override-8"><span class="Vurgu char-style-override-8">Biriktirdiğim küçük tavşan kürkü yığınından bile daha değerliydi. Onları nereye koymuştum? Bir yandan önümdeki adamların konuşmalarını dinleyip, bir yandan da darmadağınık kamp alanına baktım. Adamlar tentenin tam köşesinde duruyorlardı. Eve dönerken yapacağımız yolculuk için boş yemek sepetlerinden birinin kapağını açtım.</span></p>
				<p class="paragraf para-style-override-8"><span class="Vurgu char-style-override-8">“... Stephen Bonnet.”</span></p>
				<p class="paragraf para-style-override-8"><span class="Vurgu char-style-override-8">Bu ad, beynimin içini kemirip duruyordu. Gürültüyle kapağı elimden düşürdüm. Hemen etrafıma baktım ama ne Brianna, ne de Roger duyabilecekleri bir mesafedeydiler. Jamie’nin sırtı bana dönüktü ama konuşan da oydu.</span></p>
				<p class="paragraf para-style-override-8"><span class="Vurgu char-style-override-8">Başlığı kafamdan çıkarıp dikkatlice kızılcık ağacının dalına astıktan sonra Jamie’nin yanına gittim.</span></p>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Adamların konuştuğu konu her ne ise, beni görünce sustular. Teğmen Hayes minnettar bir şekilde bana tekrar cerrahi yardımım için teşekkür edip oradan ayrıldı. Ağırbaşlı yuvarlak yüzünden hiçbir şey belli olmuyordu.</span></p>
				<p class="paragraf para-style-override-8"><span class="Vurgu char-style-override-8">“Stephen Bonnet’den haber var mı?” dedim, teğmen duyamayacak kadar uzaklaştığında.</span></p>
				<p class="paragraf para-style-override-8"><span class="Vurgu char-style-override-8">“Ben de onu sordum Sassenach. Çay oldu mu?” Jamie ateşe doğru adım atacakken kolundan yakalayıp onu durdurdum.</span></p>
				<p class="paragraf para-style-override-8"><span class="Vurgu char-style-override-8">“Neden?” diye sordum. Kolunu bırakmayınca istemeden de olsa yüzünü bana döndü.</span></p>
				<p class="paragraf para-style-override-8"><span class="Vurgu char-style-override-8">“Çünkü nerede olduğunu bilmek istiyorum,” dedi sakince. Beni anlamıyor gibi görünmeye çalışmıyordu. Göğsümde küçük ve soğuk bir his vardı.</span></p>
				<p class="paragraf para-style-override-8"><span class="Vurgu char-style-override-8">“Hayes nerede olduğunu biliyor mu? Bonnet hakkında bir şey duymuş mu?”</span></p>
				<p class="paragraf para-style-override-8"><span class="Vurgu char-style-override-8">Jamie sessizce başını salladı. Doğruları söylüyordu. Parmaklarımı gevşettim, kolunu çekti -öfkeli bir şekilde değil ama sessiz bir kurtulma hissiyle.</span></p>
				<p class="paragraf para-style-override-8"><span class="Vurgu char-style-override-8">“Bu benim işim!” dedim, hareketine cevaben. Kısık sesle konuşmuştum, Bree’nin ve Roger’ın beni duymamış olmasından emin olmak için etrafa baktım. Roger’ı görememiştim, Bree ise ateşin yanında duruyordu. Jamie’nin çiftliğe yardım etmeleri için işe aldığı Bug çiftiyle konuşuyordu. Jamie’ye döndüm.</span></p>
				<p class="paragraf para-style-override-8"><span class="Vurgu char-style-override-8">“O adamı neden arıyorsun?”</span></p>
				<p class="paragraf para-style-override-8"><span class="Vurgu char-style-override-8">“Tehlikenin nerede olduğunu bilmek sence önemli değil mi?” Bana bakmıyor, arkamda duran birine başını sallayıp gülümsüyordu. Arkama baktığımda Fergus’ın soğuktan kıpkırmızı olmuş elini koltukaltına sokarak ateşe doğru ilerlediğini gördüm. Neşeyle kancasını salladı, Jamie de eliyle selam verdi. Fergus’ın yanımıza gelmesini engellemek için yüzünü tam olarak ona dönmemişti.</span></p>
				<p class="paragraf para-style-override-8"><span class="Vurgu char-style-override-8">O soğuk his geri dönmüştü, sanki biri ciğerimi buz parçasıyla deliyor gibiydi.</span></p>
				<p class="paragraf para-style-override-8"><span class="Vurgu char-style-override-8">“Ah, elbette,” dedim, elimden geldiğinde aldırmaz görünerek. “Nerede olduğunu bilmek istiyorsun ama oraya gitme zahmetine girmeyeceksin, öyle mi?”</span></p>
				<p class="paragraf para-style-override-8"><span class="Vurgu char-style-override-8">Yüzünde gülümsemeyi andıran bir ifade belirdi.</span></p>
				<p class="paragraf para-style-override-8"><span class="Vurgu char-style-override-8">“Ah, evet,” dedi. “Kesinlikle.” Kuzey Carolina’daki nüfus azlığı ve Fraser Tepesi’nin uzaklığı göz önünde bulundurulduğunda, kazara Stephen Bonnet’yle karşılaşma şansımız, ön kapıdan çıkıp denizanasına basmakla eşitti -ve Jamie de bunu gayet iyi biliyordu.</span></p>
				<p class="paragraf para-style-override-8"><span class="Vurgu char-style-override-8">Gözlerimi kısarak Jamie’ye baktım. Dudaklarını büzdü, sonra bıraktı. Gözlerinde yeniden ciddi bir ifade oluştu. Stephen Bonnet’nin yerini belirlemek istemesinin yalnızca bir nedeni vardı ve ben bunu kesinlikle biliyordum.</span></p>
				<p class="paragraf para-style-override-8"><span class="Vurgu char-style-override-8">“Jamie,” dedim, elimi yeniden koluna koydum. “Onu kendi haline bırak. Lütfen.”</span></p>
				<p class="paragraf para-style-override-8"><span class="Vurgu char-style-override-8">Kendi elini benim elime koyup sıktı ama bu hareket beni hiç rahatlatmamıştı.</span></p>
				<p class="paragraf para-style-override-8"><span class="Vurgu char-style-override-8">“Canını sıkma Sassenach. Bütün hafta boyunca toplantılarda sorup soruşturdum, Halifax’ten tut, Charleston’a kadar bütün şehirlerden gelen adamlarla konuştum. Kolonideki kimse adamın nerede olduğunu bilmiyor.”</span></p>
				<p class="paragraf para-style-override-8"><span class="Vurgu char-style-override-8">“Güzel,” dedim. Öyleydi ama büyük bir gayretle Bonnet’yi aramış ve bundan bana hiç bahsetmemiş olması gözümden kaçmamıştı. Üstelik aramayı bırakacağına dair söz de vermemişti.</span></p>
				<p class="paragraf para-style-override-8"><span class="Vurgu char-style-override-8">“Onu kendi haline bırak,” diye tekrarladım gözlerimi üzerinden ayırmadan. “Başımızda yeterince bela var; daha fazlasına ihtiyacımız yok.” Yanıma yaklaştı, bana dokundukça gücünü hissedebiliyordum, kolu elimin altındaydı, kalçasını kalçama dayamıştı. Kemiklerinin gücü ve içinde yanan ateş, onu ölümcül bir mermi sertliği kıvamına getirmişti.</span></p>
				<p class="paragraf para-style-override-8"><span class="Vurgu char-style-override-8">“Bunun senin işin olduğunu söyledin.”Ayırmadan baktığı mavi gözlerinin rengi, sonbaharın ışığıyla solmuştu. “Ancak benim işim olduğunu biliyorum. Benimle misin, değil misin?”</span></p>
				<p class="paragraf para-style-override-8"><span class="Vurgu char-style-override-8">Kanım donmuştu, gittikçe artan telaş tenime iğne gibi batıyordu. Lanet olsun! Bunu istiyordu. Stephen Bonnet’yi aramak için bir neden vardı, yalnızca bir neden.</span></p>
				<p class="paragraf para-style-override-8"><span class="Vurgu char-style-override-8">Topuğumun üzerinde arkama dönüp onu da beraberimde çektim. Böylelikle kollarımız birbirine kenetlenmiş bir şekilde ateşe baktık. Brianna, Marsali ve Bug çifti şimdi bir şeyler anlatan Fergus’ı dinliyorlardı. Fergus’ın yüzü soğuktan ve gülmekten kızarmıştı. Annesinin kucağındaki Jemmy’nin yuvarlak gözlü meraklı yüzü bize dönüktü.</span></p>
				<p class="paragraf para-style-override-8"><span class="Vurgu char-style-override-8">“Onlar senin de,” dedim, sesim kısılmıştı ve titriyordu, “benim de işim. Stephen Bonnet onlara, bize yeterince zarar vermedi mi?” </span></p>
				<p class="paragraf para-style-override-8"><span class="Vurgu char-style-override-8">“Hem de çok fazla.”</span></p>
				<p class="paragraf para-style-override-8"><span class="Vurgu char-style-override-8">Beni kendine doğru çekti; giysilerinin içinden sıcaklığını hissedebiliyordum ama sesi yağmur kadar soğuktu. Fergus bakışlarını bize doğru çevirdi; sıcacık gülümseyip hikâyesine geri döndü. Ona, şefkat dolu bir ânı paylaşan, baş başa vermiş bir çift olarak göründüğümüze hiç şüphe yoktu.</span></p>
				<p class="paragraf para-style-override-8"><span class="Vurgu char-style-override-8">“Onu rahat bırakırsam,” dedi Jamie sessizce. “şeytan başımıza musallat olur. Onun ne olduğunu bile bile serbest bırakabilir miyim? Kuduz bir köpeği serbest bırakmak gibi bu Sassenach, bunu yapmamı istemezsin.”</span></p>
				<p class="paragraf para-style-override-8"><span class="Vurgu char-style-override-8">Eli sert, parmakları soğuktu.</span></p>
				<p class="paragraf para-style-override-8"><span class="Vurgu char-style-override-8">“Gitmesine bir kez izin verdin; Kraliyet yine yakaladı. Eğer şimdi serbestse, bu senin hatan değil!”</span></p>
				<p class="paragraf para-style-override-8"><span class="Vurgu char-style-override-8">“Belki serbest olması benim hatam değildir,” dedi, “ama öyle kalmaması kesinlikle benim görevim, tabii eğer başarabilirsem.”</span></p>
				<p class="paragraf para-style-override-8"><span class="Vurgu char-style-override-8">“Senin görevin ailen!”</span></p>
				<p class="paragraf para-style-override-8"><span class="Vurgu char-style-override-8">Çenemi avuçlarının arasına aldı, başını eğdi, gözlerini gözlerime dikti.</span></p>
				<p class="paragraf para-style-override-8"><span class="Vurgu char-style-override-8">“Onları riske atar mıyım sence? Olabilir mi böyle bir şey?”</span></p>
				<p class="paragraf para-style-override-8"><span class="Vurgu char-style-override-8">Kendime hakim olmaya çalıştım, sonra omuzlarımı serbest bıraktım, göz kapaklarım düştü. Derin ve titrek bir nefes aldım. Hemen pes etmeyecektim.</span></p>
				<p class="paragraf para-style-override-8"><span class="Vurgu char-style-override-8">“Her avda risk vardır Jamie,” dedim sakince. “Bunu biliyorsun.”</span></p>
				<p class="paragraf para-style-override-8"><span class="Vurgu char-style-override-8">Elini gevşetti ama hâlâ yüzümdeydi. Başparmağıyla dudaklarıma dokundu.</span></p>
				<p class="paragraf para-style-override-8"><span class="Vurgu char-style-override-8">“Biliyorum,” diye fısıldadı. Nefesindeki buhar yanağıma değdi. “Ama çok uzun zamandır arıyorum Claire. Onlara zarar gelmeyecek, sana söz veriyorum.”</span></p>
				<p class="paragraf para-style-override-8"><span class="Vurgu char-style-override-8">“Sadece sana mı gelecek? Peki o zaman bize ne olacak?”</span></p>
				<p class="paragraf para-style-override-8"><span class="Vurgu char-style-override-8">Göz ucuyla Brianna’yı gördüm. Hafifçe bize döndü, ebeveyn sevgisinin ışıltısı yüzünden okunuyordu. Jamie de onu gördü; hafif bir sevinç kahkahası duydum.</span></p>
				<p class="paragraf para-style-override-8"><span class="Vurgu char-style-override-8">“Bana hiçbir şey olmayacak,” dedi kesin bir dille. Sıkıca sarılıp şefkatli bir öpücük kondurdu. Ateşin oradan alkış sesleri duyuldu.</span></p>
				<p class="paragraf para-style-override-8"><span class="Vurgu char-style-override-8">“Bir daha!” diye bağırdı Fergus.</span></p>
				<p class="paragraf para-style-override-8"><span class="Vurgu char-style-override-8">“Hayır,” dedim. Coşkulu bir şekilde devam ettim. “Bir daha olmaz. Bir daha Stephen Bonnet’nin ismini duymak falan istemiyorum!”</span></p>
				<p class="paragraf para-style-override-8"><span class="Vurgu char-style-override-8">“Her şey yoluna girecek,” diye fısıldadı Jamie, elimi avuçlarının arasında sıktı. “Bana güven, Sassenach.”</span></p>
			</div>
		</div>
	</body>
</html>